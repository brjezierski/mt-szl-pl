<doc id="4267056" url="https://pl.wikipedia.org/wiki?curid=4267056" title="Jan Dobosz">
Jan Dobosz

Jan Dobosz (ur. 16 kwietnia 1943) – polski śpiewak operowy (baryton).
Jan Dobosz śpiewać rozpoczął w 1961 roku w Zespole Pieśni i Tańca „Śląsk” im. Stanisława Hadyny, gdzie występował jako solista do roku 1973. Równocześnie, w latach 1964–1967, kształcił swój głos u polskiej śpiewaczki Ady Sari.
Studia wokalne odbył w Państwowej Wyższej Szkole Muzycznej w Katowicach, uzyskując dyplom magistra sztuki w klasie prof. Heleny Łazarskiej w 1975 roku. Ukończył także kurs mistrzowski w Weimarze, u rosyjskiego barytona Pawła Lisicjana.
Będąc studentem, w 1973 roku, został solistą Opery Śląskiej w Bytomiu, gdzie pracował do roku 1977. W latach 1977–1983 występował w Teatrze Wielkim w Łodzi. Od 1982 roku współpracował z Teatrem Wielkim w Warszawie, gdzie był solistą przez ponad następnych 20 lat.
Występował gościnnie na wielu polskich scenach operowych oraz filharmonicznych, a także m.in. w Paryżu, Vichy, Berlinie, Dreźnie, Luksemburgu, Wiedniu (Opera Wiedeńska), Londynie, Brukseli, Tel Awiwie, Atenach, Moskwie, Wilnie, Lwowie.
Zaproszony przez Orkiestrę Symfoniczną BBC wziął udział w koncertowym wykonaniu „Króla Rogera” Karola Szymanowskiego w Londynie (partia tytułowa) (marzec 1990).
Dla Polskiego Radia dokonał nagrania partii Stacha w „Verbum nobile” Stanisława Moniuszki pod dyrekcją Bogusława Madeya.
W nagraniu na płytę winylową opery M. Musorgskiego „Borys Godunow” pod dyrekcją Roberta Satanowskiego zaśpiewał partię Szczełkałowa (1986).
Nagrana z jego udziałem opera „Halka” Stanisława Moniuszki uzyskała status złotej płyty.
Żonaty ze śpiewaczką operową (mezzosopran), dr hab. Krystyną Jaźwińską-Dobosz (wspólpracowniczka Uniwersytetu Muzycznego Fryderyka Chopina).

</doc>
<doc id="4267058" url="https://pl.wikipedia.org/wiki?curid=4267058" title="Stanisław Lisowski (botanik)">
Stanisław Lisowski (botanik)

Stanisław Lisowski (ur. 11 lutego 1924 w Wilnie, zm. 2 maja 2002 w Poznaniu) – polski botanik, pracownik naukowy Uniwersytetu im. Adama Mickiewicza w Poznaniu.
Życiorys.
W czasie II wojny światowej pracował jako robotnik przymusowy w Niemczech. Za próbę ucieczki został w 1943 osadzony w obozie koncentracyjnym w Natzweiler-Struthof, gdzie doczekał końca wojny. Następnie powrócił do Polski, w 1948 ukończył liceum w Sulechowie. W latach 1948-1952 studiował biologię na Wydziale Matematyczno-Przyrodniczym Uniwersytetu Poznańskiego. Pracę magisterską „Wpływ substancji grzybo- i owadobójczych na plazmę łuski cebuli (Allium cepa) i skórki owocu Symphoricarpos racemosus” napisał pod kierunkiem Jerzego Czosnowskiego. W latach 1951-1955 pracował w Wyższej Szkole Rolnicznej w Poznaniu, od 1956 w Zakładzie Systematyki i Geografii Roślin UAM w Poznaniu. W 1958 obronił pracę doktorską „Mchy Bieszczadów Zachodnich” napisaną pod kierunkiem Zygmunta Czubińskiego. W 1966 habilitował się na podstawie pracy „Charakterystyka bryologiczna wysokogórskich zespołów murawowych Tatr Zachodnich”. W 1979 otrzymał tytuł profesora nadzwyczajnego, w 1989 profesora zwyczajnego.
W swoich badaniach zajmował się m.in. briologią, publikował w serii „Bryotheca Polonica” (1956-1966). W latach 60-80. wielokrotnie wyjeżdżał do Afryki, pracował m.in. w Gwinei (1961-1963 i 1967), Zairze (1968-1978 i 1980-1983) i Czadzie (1984-1985). Zajmował się wówczas roślinnością obszarów zwrotnikowych.
Jego nazwisko upamiętniono w 41 nazwach roślin okrytozalążkowych, porostów, mchów i wątrobowców.
Był odznaczony Krzyżem Kawalerskim (1980) Orderu Odrodzenia Polski, w 1987 otrzymał Medal Komisji Edukacji Narodowej. W 1992 został wyróżniony Medalem im. Władysława Szafera.

</doc>
<doc id="4267072" url="https://pl.wikipedia.org/wiki?curid=4267072" title="Wyspa Piasek we Wrocławiu">
Wyspa Piasek we Wrocławiu



</doc>
<doc id="4267079" url="https://pl.wikipedia.org/wiki?curid=4267079" title="Long play (album grupy Masala)">
Long play (album grupy Masala)



</doc>
<doc id="4267080" url="https://pl.wikipedia.org/wiki?curid=4267080" title="Podejrzana prawda">
Podejrzana prawda

Podejrzana prawda (hiszp.ː "La verdad sospechosa") – komedia Juana Ruiza de Alarcóna, nawiązująca do antycznej komedii charakterów, jej bohaterem jest nałogowy kłamca.
Data powstania utworu.
"Podejrzana prawda" została napisana pomiędzy 1618 a 1621 rokiem, przed śmiercią króla Filipa III, któremu została dedykowana. Zdaniem Pedra Henriqueza Ureñy sztuka została wystawiona w 1624 roku. Autor wydał ją w drugim zbiorze swoich dramatów w 1634 roku w Barcelonie.
Miejsce akcji.
Akcja sztuki rozgrywa się w Madrycie
Treść.
Akt I.
Syn don Beltrana przybywa po zakończeniu studiów w Salamance do Madrytu. Ojciec wypytuje jego wychowawcę o prowadzenie się syna. Ten wychwala młodzieńca, skarży się na jedną tylko wadęː don Garcia często mija się z prawdą. Ma jednak nadzieję, że wyrośnie z tego. Ojciec ma wątpliwości, czy atmosfera Madrytu jeszcze tej wady nie wzmocni. Don Garcia, wraz ze swym giermkiem, Tristanem, poznaje stolicę. Jego przewodnik opowiada mu jak kobiety stołeczne są łase na pieniądze. Don Garcia spotyka Jacintę, w której się z miejsca zakochuje. Podaje się za bogacza, który przybył z Ameryki. Jacinta oddala się na widok nadchodzącego innego jej adoratora, don Juana de Sosa. Don Juan, kolega don Garcii ze studiów, opowiada mu o ucztach wydawanych w Madrycie na cześć kochanek. Don Garcia malowniczo opowiada mu w zamian o uczcie, którą niedawno sam wydał. Tymczasem don Beltran przychodzi zaproponować Jacincie małżeństwo z jego synem, wcześniej już omówione z jej opiekunem don Sanchem. Jacinta chce przyjrzeć się kandydatowi. Serce jej waha sięː bardzo jej się spodobał młody Amerykanin, nie chce też odtrącać starającego się o jej rękę don Juana. Postanawia wysłać do don Garcii liścik jako Lukrecja. Wpada don Juan i robi jej scenę zazdrości. Widział don Beltrana, składającego jej propozycję małżeństwa i wszystkiego się domyślił. To ją podejmował w nocy tak wystawnie don Garcia. Przyrzeka zemstę.
Akt II.
Don Garcia otrzymuje liścik od Lukrecji (Jacinty), wzywający go na spotkanie nocą pod jej balkonem. Sługa don Juana przynosi mu wyzwanie na pojedynek. Ojciec don Garcii domaga się, by przejechał się wraz z nim pod oknami Jacinty. Jacinta zdumiona rozpoznaje w nim Peruwiańczyka spotkanego na mieście. Don Garcia przerażony, że ojciec ożeni go wbrew jego woli z kobietą, której nie kocha, okłamuje go, że był zmuszony zawrzeć małżeństwo w Salamance, przyłapany na gorącym uczynku przez ojca i braci jego ukochanej Sanchy. Stawiwszy się na miejsce pojedynku z don Juanem dowiaduje się, że przyczyną zwady jest zazdrość kolegi o Jacintę. Zapewnia go, że nie dla niej wydał ucztę i życzy mu powodzenia w miłości. Przyjaciel don Juana, don Feliks, przynosi mu wiadomość, że don Garcia nie mógł wydać żadnej uczty, bo ledwo wczoraj przybył do Madrytu. Don Juan biegnie powiadomić o tym Jacintę. U dziewczyny zjawia się też don Beltran i wycofuje się ze złożonej propozycji ze względu na ślub syna. Kiedy don Garcia zjawia się pod balkonem, Jacinta, która podaje się za Lukrecję, oskarża go o trzykrotne kłamstwoː że przybył z Peru, wydał ucztę i jest stanu wolnego. Don Garcia próbuje jej wszystko wytłumaczyć, ale dziewczyna nie daje mu wiary.
Akt III.
Lukrecja otrzymuje list od don Garcii. Jej sługa, Camino ma przekazać autorowi listu, że go podarła, ale że, jeśli chce ją spotkać, niech idzie do kościoła św. Magdaleny. Don Garcia opowiada ojcu, chcącemu poznać synową, że donia Sancha jest w ciąży i nie może obecnie przyjechać do Madrytu, przy okazji myli imię teścia. Lukrecja pokazuje Jacincie list otrzymany od don Garcii. Jacinta odczytuje miłosną deklarację młodzieńca, zakończoną obietnicą ślubu. Ukryty za filarem don Garcia, ośmielony głosem ukochanej, która w jego przekonaniu ponownie odczytuje list, wyznaje Jacincie swą miłość, cały czas nazywając ją Lukrecją. Jacinta kwestionuje uczciwość jego zamiarów, wypominając mu zawarte w Salamance małżeństwo, zaprzecza jakoby była Lukrecją i otrzymała od niego list. Don Garcia dochodzi do wniosku, że z nieznanego mu powodu jego ukochana nie chce się ujawnić, prosi ją zatem, by wstawiła się za nim u Lukrecji. Tristan uważa, że jedynym sposobem przekonania ukochanej byłoby udowodnienie, że dotąd się nie ożenił. Uważa, że najprościej będzie poprosić o pomoc kolegę z Salamanki, don Juana de Sosę. Don Garcia przekonuje go, że to niemożliwe, gdyż poważnie ranił go w głowę w pojedynku. Kiedy don Juan wychodzi im naprzeciw, don Garcia niezrażony stwierdza, że musiał ozdrowieć wskutek odmówionych nad nim modlitw.
Don Juan zapewnia don Beltrana, że w Salamance nie było żadnej Sanchy Herrerry i w ogóle żadnych Herrerrów. Ojciec wyrzuca synowi, że go okłamał i nie chce go znać. Don Garcia zapewnia ojca, że okłamał go z miłości, kocha bowiem Lukrecję de Luna. Ojciec podejrzewa nowe kłamstwo, Tristan zapewnia go jednak, że to prawda. Don Beltran podejmuje się porozmawiać z jej ojcem o małżeństwie. Don Sancho rozmawia z don Juanem de Luna, gdy odwiedza ich don Juan de Sosa – otrzymał właśnie komandorię Calatravy, co było warunkiem, który postawił mu don Sancho, poślubienia Jacinty. W związku z tym przychodzi prosić o jej rękę. Zjawia się również don Beltran z synem prosić, w jego imieniu, don Juana o rękę Lukrecji. Don Garcia cieszy się szczęściem kolegi. Wchodzą Jacinta i Lukrecja, bardzo szczęśliwe z powodu podwójnych oświadczyn i wyjaśnienia wszelkich komplikacji. Obaj młodzieńcy podchodzą jednak do Jacinty. Ta oddaje swą rękę don Juanowi. Don Beltran i don Juan de Luna domagają się od don Garcii, by wreszcie dotrzymał słowa. Tristan stwierdza, że "w ustach kłamcy nawet prawda jest podejrzana".
Analiza.
"Podejrzana prawda" uchodzi za jedną z najlepszych utworów Alarcóna. Dramatopisarz sięgnął w niej do bardzo popularnego w starożytności, a nieobecnego przed nim w dramacie nowożytnym, gatunku komedii charakterów, zbudowanej wokół postaci opanowanej przez jedną wadę główną (odludka, skąpca, samochwały), która w finale sztuki zostaje pognębiona. Bohater komedii Alarcóna jest osobą niepozbawioną uroku, obdarzoną błyskotliwym dowcipem, śmiałą wyobraźnią i beztroskim usposobieniem, które skłaniają go do opowiadania tylu kłamstw, że w końcu nikt mu nie wierzy. W konsekwencji traci zaufanie kobiety, którą kocha i możliwość jej poślubienia. W komedii subtelnie i interesująco zostały przedstawione również postaci kobieceː wahająca się kogo ma wybrać na męża Jacinta i dążąca ze wszystkich sił do zdobycia don Garcii Lukrecja. Jak zwykle u Alarcóna niezwykle wyraziście i dostojnie została przedstawiona postać ojca głównego bohatera, don Beltrana, jedna z najlepszych tego typu postaci w twórczości dramatopisarza. Zwraca również uwagę, charakterystyczny dla tego twórcy, sposób potraktowania "graciosa" Tristana, który jest postacią nie tyle farsową, co typem filozofującego rezonera. Jego próby zrozumienia sensu kolejnych kłamstw jego pana ujawniają całą ich chaotyczność i autodestrukcyjność.
Sztuka charakteryzuje się prostą i zwartą konstrukcją. Akcja toczy się powoli, konsekwentnie zacieśniając krąg trudności wokół głównego bohatera. Język zakochanych pozostaje afektowanyː obiekt miłości jest "ludzkim serafinem", a zakochany "sługą" lub "niewolnikiem", który zamiast podać rękę, "całuje stopy" swej wybranki. Alarcón powściąga jednak liryczne i namiętne tony obecne we współczesnym mu teatrze. Jego język jest bardziej klarowny i logiczny niż liryczny czy poetyczny.
Utwór stał się inspiracją dla Corneille'a do napisania sztuki "Le Menteur" ("Kłamca", 1644). W 1750 roku komedię opartą na tym samym pomyśle, zatytułowaną "Il bugiardo" ("Kłamca") napisał również Carlo Goldoni.

</doc>
<doc id="4267084" url="https://pl.wikipedia.org/wiki?curid=4267084" title="An Evening with Groucho">
An Evening with Groucho

An Evening with Groucho – tytuł nagrania z 1972 roku zarejestrowanego w nowojorskiej sali koncertowej Carnegie Hall. W swoim debiucie na tej scenie, wystąpił amerykański komik Groucho Marx, który przed publicznością prowadził monolog.
Występ zaprezentowany przez Dicka Cavetta, wydany został jako podwójny album przez wydawnictwo A&amp;M Records. Marx opowiadał o rodzinie i przedstawiał historie na temat przemysłu rozrywkowego, a także wykonywał piosenki z przedstawień scenicznych i filmów z udziałem Braci Marxów. Marvin Hamlisch akompaniował Marxowi na fortepianie.
W 2018 roku materiał, nagrany podczas występu w Carnegie Hall, trafił (jako „kulturalnie, historycznie lub artystycznie znaczący”) na amerykańską listę National Recording Registry, prowadzoną przez Bibliotekę Kongresu.

</doc>
<doc id="4267089" url="https://pl.wikipedia.org/wiki?curid=4267089" title="Ignacy (Triantis)">
Ignacy (Triantis)

Ignacy, imię świeckie Jannakos Triantis (ur. 1934 w Prodromos Thebai) – grecki duchowny prawosławny posługujący w Albanii, od 1996 metropolita Beratu.
Życiorys.
Święcenia prezbiteratu przyjął w 1967 r. 27 lipca 1996 otrzymał chirotonię biskupią, jednakże do Albanii przybył dopiero 18 lipca 1998 r.

</doc>
<doc id="4267092" url="https://pl.wikipedia.org/wiki?curid=4267092" title="Ersatz (film)">
Ersatz (film)

Erzac (serb-chorw. "Surogat") – jugosłowiański film animowany z 1961 roku w reżyserii Dušana Vukoticia produkcji Zagreb Film. Pierwszy film animowany wyprodukowany poza Stanami Zjednoczonymi, który otrzymał w 1962 roku Oskara za najlepszy krótkometrażowy film animowany.
Fabuła.
Animacja zawiera proste geometryczne kształty, których główny bohater filmu używa do tworzenia innych postaci lub przedmiotów na plaży, na przykład samochodu, rekina i grilla za pomocą zwyczajnej pompki. Odpoczywa na plaży łapiąc ryby na lunch, ale ponieważ jest samotny, tworzy (nadmuchuje) kobietę. Próbuje ją nakłonić, by się w nim zakochała. Gdy kobieta kąpie się w morzu, tworzy rekina, a następnie ratuje ukochaną.Ta po chwilowym zauroczeniu wybawcą niestety zauważa muskularnego mężczyznę i odchodzi z nim.
Nagrody.
1962: Oskar za najlepszy krótkometrażowy film animowany

</doc>
<doc id="4267094" url="https://pl.wikipedia.org/wiki?curid=4267094" title="Christoph Anton von Migazzi">
Christoph Anton von Migazzi

Christoph Anton von Migazzi (ur. 20 października 1714 w Trydencie, zm. 14 kwietnia 1803 w Wiedniu) – niemiecki biskup rzymskokatolicki, kardynał.
Życiorys.
Urodził się 20 października 1714 roku w Trydencie jako syn hrabiego Vincenza von Migazziego i Therese Aurelii Melchiori. Na chrzcie otrzymał imiona Christoph Bartholomäus Anton. W 1732 roku podjął studia teologiczne na Collegium Germanicum, a następnie na Uniwersytecie La Sapienza, gdzie w 1736 roku otrzymał stopień doktora utroque iure. Na początku studiów został mianowany kanonikiem kapituły katedralnej w Trydencie. 7 stycznia 1738 roku przyjął święcenia prezbiteratu. W 1745 roku został rewidentem Roty Rzymskiej. Cieszył się całkowitym zaufaniem cesarzowej Marii Teresy, która wysyłała go z kilkoma misjami dyplomatycznymi, między innymi po to, by uzyskać dla Franciszka I deklarację lojalności. 20 września 1751 został mianowany arcybiskupem tytularnym Kartaginy i biskupem koadiutorem Mechelen. Sakrę otrzymał 10 października. Rok później został mianowany ambasadorem Austrii w Hiszpanii. W 1756 roku po śmierci biskupa Vác, Migazzi został nominowany na to stanowisko, jednocześnie rezygnując z misji dyplomatycznej. 18 lipca zrezygnował z biskupstwa w Niderlandach Południowych i 20 września przeniósł się do Królestwa Węgier. 23 marca 1757 roku został mianowany arcybiskupem Wiednia. Był przewodniczącym komisji reformującej system edukacji, jednocześnie opowiadając się za ochroną zakonu jezuitów. 23 listopada 1761 roku został kreowany kardynałem prezbiterem, jednak kościół tytularny Czterech Koronatów otrzymał dopiero w kwietniu 1775 roku. Został odznaczony Orderem Świętego Stefana i był protektorem zakonu paulinów. Po ustanowionej w 1773 roku kasacie jezuitów, starał się zachować zakon na terenie cesarstwa, jednak bezskutecznie. Uczestniczył w konklawe 1774–1775. Zmarł 14 kwietnia 1803 roku w Wiedniu, jako ostatni kardynał z nominacji Klemensa XIII.

</doc>
<doc id="4267096" url="https://pl.wikipedia.org/wiki?curid=4267096" title="Zbigniew Kosma">
Zbigniew Kosma

Zbigniew Józef Kosma (ur. 25 lutego 1949 w Palatach) – polski inżynier, specjalista w zakresie mechaniki płynów i informatyki, profesor nauk technicznych, profesor zwyczajny Uniwersytetu Technologiczno-Humanistycznego im. Kazimierza Pułaskiego w Radomiu, prorektor tej uczelni (2012–2016).
Życiorys.
W 1974 ukończył studia na Wydziale Mechanicznym Energetyki i Lotnictwa Politechniki Warszawskiej. Doktoryzował się tamże w 1980 na podstawie pracy "Badanie laminarnej warstwy przyściennej i jej stateczności przy zastosowaniu funkcji sklejanych trzeciego stopnia", której promotorem był prof. Włodzimierz Prosnak. Stopień doktora habilitowanego uzyskał w 1988 na Wydziale Budowy Maszyn Politechniki Gdańskiej w oparciu o rozprawę pt. "Wyznaczanie ruchu cieczy lepkiej metodami analityczno-numerycznymi". Tytuł naukowy profesora nauk technicznych otrzymał 16 października 2001.
Od 1976 zawodowo związany z radomskim oddziałem Politechniki Świętokrzyskiej, przekształcanym kolejno w Wyższą Szkołę Inżynierską, Politechnikę Radomską i w 2012 w Uniwersytet Technologiczno-Humanistyczny im. Kazimierza Pułaskiego. Stanowisko profesora zwyczajnego uzyskał w 2002. W kadencji 2012–2016 pełnił funkcję prorektora do spraw badań naukowych UTH Radom. Ponadto na radomskiej uczelni był prodziekanem Wydziału Mechanicznego (1991–1993, 2008–2012), dyrektorem Instytutu Mechaniki Stosowanej (1999–2008) i zastępcą dyrektora Instytutu Nauk Podstawowych (1989–1991).
Pracował ponadto w Instytucie Maszyn Przepływowych PAN (1983–1996), Politechnice Gdańskiej (1989–1991), Akademii Rolniczo-Technicznej w Olsztynie (1997–1998), Uniwersytecie w Białymstoku (1998–1999), Wyższej Szkole Handlowej w Radomiu, Państwowej Wyższej Szkole Zawodowej w Sandomierzu i powstałym w jej miejsce Wydziale Zamiejscowym Uniwersytetu Jana Kochanowskiego w Kielcach.
Specjalizuje się w numerycznej mechanice pływów i informatyce. Został członkiem Gesellschaft für Angewandte Mathematik und Mechanik, European Mechanics Society i Sekcji Mechaniki Płynów Komitetu Mechaniki PAN. Odznaczony m.in. Złotym Krzyżem Zasługi (2002) i Medalem Komisji Edukacji Narodowej (2002).

</doc>
<doc id="4267099" url="https://pl.wikipedia.org/wiki?curid=4267099" title="Sarah Snook">
Sarah Snook

Sarah Snook (ur. 28 lipca 1987 w Adelajdzie) – australijska aktorka, zdobywczyni dwóch nagród AACTA za główne role w filmach "Przeznaczenie" i "Wojenne siostry".

</doc>
<doc id="4267100" url="https://pl.wikipedia.org/wiki?curid=4267100" title="Nueve de Julio (Corrientes)">
Nueve de Julio (Corrientes)

Nueve de Julio – miasto w Argentynie, położone w zachodniej części prowincji Corrientes.
Przez miasto przebiega droga krajowa RN123. 

</doc>
<doc id="4267102" url="https://pl.wikipedia.org/wiki?curid=4267102" title="Rajd Polski 1954">
Rajd Polski 1954

Rajd Polski 1954 (15 Ogólnopolski Raid Samochodowy) – 14. edycja rajdu samochodowego Rajd Polski rozgrywanego w Polsce. Rozgrywany był od 18 lipca do 22 lipca 1954 roku. Podczas tego rajdu nie prowadzono klasyfikacji generalnej, ostateczne wyniki były podane tylko w odpowiednich klasach. 
Wyniki końcowe rajdu.
Klasa T I do 750cm³
Klasa T II do 1300cm³
Klasa T III A do 1600cm³
Klasa T III do 2000cm³ 
Klasa T IV do 2600cm³
Klasa T V pow.2600cm³
Klasa S II do 1000cm³
Klasa S III do 1600cm³

</doc>
<doc id="4267112" url="https://pl.wikipedia.org/wiki?curid=4267112" title="George Observatory">
George Observatory

George Observatory – publiczne obserwatorium astronomiczne zarządzane przez Houston Museum of Natural Science. Znajduje się na terenie Brazos Bend State Park w Needville, w stanie Teksas. W obserwatorium mieści się także Challenger Learning Center zajmujące się naukami o kosmosie. Wpisane jest na listę kodów Międzynarodowej Unii Astronomicznej pod numerem 735.
Obserwatorium otwarte jest dla publiczności w każdą sobotę, natomiast w ciągu tygodnia mogą je zwiedzać zorganizowane grupy bądź wycieczki, po uprzedniej rezerwacji.
Teleskopy.
Obserwatorium wyposażone jest w trzy teleskopy – 36, 18 i 14-calowy.
36-calowy (910 mm) Gueymard Research Telescope jest jednym z największych teleskopów w Stanach Zjednoczonych regularnie udostępnianych do publicznych obserwacji. Jest to teleskop typu Ritcheya-Chrétiena wyposażony w hiperboliczne pierwotne i wtórne lustra, które wyostrzają obraz, eliminując rozmyte krawędzie wokół środka, co znane jest astronomom jako aberracja komatyczna. Na głównym teleskopie zamontowane są dwa refraktory, jeden to 6-calowy refraktor firmy Parallax Instruments. Drugi refraktor 11-calowy został przekazany obserwatorium przez Preston Engebretson. 
14-calowy teleskop Cassegraina firmy Celestron na platformie napędowej Paramount jest całkowicie skomputeryzowany. Kolejny to 18-calowy zwierciadlany teleskop Newtona o montażu równikowym. W zależności od pory miesiąca i pory roku zwiedzający mogą obserwować różne zjawiska, takie jak pierścienie Saturna, pasy chmur na Jowiszu, częściowe lub całkowite zaćmienie Księżyca lub Drogę Mleczną.

</doc>
<doc id="4267118" url="https://pl.wikipedia.org/wiki?curid=4267118" title="Aleksander (Janniris)">
Aleksander (Janniris)

Aleksander, imię świeckie Georgios Janniris (ur. 15 maja 1960 w Atenach) – grecki duchowny prawosławny, od 2004 metropolita Nigerii.
Życiorys.
Święcenia prezbiteratu przyjął w 1988 r. 24 listopada 1997 otrzymał chirotonię biskupią. W 2016 r. brał udział w Soborze Wszechprawosławnym na Krecie.

</doc>
<doc id="4267121" url="https://pl.wikipedia.org/wiki?curid=4267121" title="Film pełnometrażowy">
Film pełnometrażowy

Film pełnometrażowy, film długometrażowy – film, którego czas trwania przekracza 55 minut. Organizacja American Film Institute (AFI) oraz Brytyjski Instytut Filmowy (BFI) definiują długość filmu pełnometrażowego jako przynajmniej 40 minutową, a amerykański związek zawodowy Screen Actors Guild (SAG) definiuje ją na nie krótszą niż 80 minut.
"The Story of the Kelly Gang" (reż. Charles Tait) z 1906 jest pierwszym pełnometrażowym filmem fabularnym. Z kolei "Śpiewak jazzbandu" (reż. Alan Crosland) z 1927 jest pierwszym udźwiękowionym filmem pełnometrażowym, a do przygotowania jego ścieżki dźwiękowej wykorzystano system Vitaphone.

</doc>
<doc id="4267123" url="https://pl.wikipedia.org/wiki?curid=4267123" title="Film długometrażowy">
Film długometrażowy



</doc>
<doc id="4267132" url="https://pl.wikipedia.org/wiki?curid=4267132" title="Nueve de Julio (San Juan)">
Nueve de Julio (San Juan)

Nueve de Julio – miasto w Argentynie, położone w południowej części prowincji San Juan.
W mieście znajduje się węzeł drogowy-RP155, RP182 i RP191.

</doc>
<doc id="4267136" url="https://pl.wikipedia.org/wiki?curid=4267136" title="Ostatni bej Bałkanów">
Ostatni bej Bałkanów

Ostatni bej Bałkanów – francuski miniserial biograficzno-historyczny.
Opis fabuły.
Film "Ostatni bej Bałkanów", jest biograficzno-historyczną opowieścią o losach Zulfikara Beja, który był potomkiem władającej od 500 lat tymi terenami tureckiej linii paniczów i bejów z rodu Gorick Castle. Film powstał na motywach powieści "Necati Cumali – „L’esprit des peninsules”". Opowieść o losach jednej rodziny na tle przemian społeczno-politycznych w Macedonii, na przełomie XIX i XX wieku. Począwszy od ruchów niepodległościowych, poprzez wojny bałkańskie, okupacje włoską i niemiecką, aż do czasów komunistycznych.
Film rozpoczyna się narodzinami Zulfikara, długo oczekiwanego syna Rizy Beja zarządcy majątku ziemskiego "Goriçka", w krainie jezior Macedonii. W 1907 roku Zulfikar został wysłany do liceum w Salonikach, a gdy powrócił spotkał dawną miłość córkę młynarza Esmę, dziecięce uczucie przerodziło się w dziką namiętność. Zulfikar nieświadomy tego, że zaszła w ciążę porzucił ją, a ona niechcąc być "panną z dzieckiem" poślubiła Mustafę, nowego pomocnika młynarza. Gdy Riza Bej zmarł, jego zięć Orchan ogłosił się Bejem, ale w ciągu miesiąca Orchan Bej, burmistrz Goriçki, nagle zmarł. Następnym burmistrzem Goriçki został Hikmet, syn Orchana Beja.
Do pałacu Bejów wraz z uchodźcami z Salonik, przybyła także żydówka Miriam, z którą ożenił się Zulfikar Bej. Mustafa został w armii tureckiej rozstrzelany za dezercję, a Esma samotnie wychowywała Zulfikarowego syna Rasita. W 1913 roku po przegranej Turcji w wojnach bałkańskich, Macedonia została podzielona pomiędzy Grecję, Bułgarię, Serbię i Albanię. Goriçka została włączona do Grecji. 28 czerwca 1914 roku, serbski fanatyk zastrzelił arcyksięcia Ferdynanda, a Zulfikar doczekał się narodzin oczekiwanego syna Sulejmana.
Podczas I wojny światowej w Macedonii przebywały wojska francuskie. W 1915 roku Zulfikar jako łącznik armii tureckiej, nie miał za wiele możliwości, aby widywać swego syna Sulejmana, a także był nieświadomy, że w pobliżu wychowywał się jego nieślubny syn Rasit. Podczas przypadkowego incydentu, Zulfikar zastrzelił żołnierza francuskiego, ale został wydany przez pomocnika kowala Mesita. We Florinie była główna kwatera armii francuskiej. W 1917 roku w Goriçce, Zulfikar został schwytany przez francuzów, ale zaraz został uwolniony przez przypadkową straganiarkę, a następnie schronił się w oddziale bandy czarnego Alego Bułgara. Za jego schwytanie wyznaczono nagrodę 800 drachm, przypadkowo Zulfikar z oddziałem złapał francuskiego prefekta. We wrześniu 1918 roku nastąpiło zawieszenie broni, a żołnierze francuscy usiłowali znaleźć Zulfikara, a gdy żona Miriam nie wydała go, zastrzelili ją. 1 listopada 1918 roku w Macedonii ogłoszono amnestię.
Po masakrach ludności greckiej w Turcji, w wyniku wojny grecko-tureckiej, w 1923 roku przeprowadzono wymianę ludności między Grecją i Turcją, z Turcji przesiedlono 1 mln Greków, a z Grecji przesiedlono 400 tys. Turków. Saliho Hani pozostała w Goriçce, a Zulfikar wyjechał do Korczy w Albanii. W 1923 roku Zulfikar otrzymał od premiera Zoga, misję obrony granic Albanii przed grekami. Podczas patrolu Zulfikar spotkał greckich bojowników, którzy napadli na młyn i zastrzelili młynarza. Zulfikar zabrał Esmę i syna Rasita do własnego domu w Korczy. Esma przejęła pobliską tkalnię, w której zatrudniła inne kobiety.
W domu Zulfikara złożył wizytę przedstawiciel opozycji politycznej, biskup prawosławny Fan Noli, usiłując go namówić do współpracy z opozycją. Zulfikar został wybrany na posła do parlamentu w Tiranie, gdzie podczas pierwszej sesji był zamach na Zoga, który zbiegł z kraju, a rządy przejął Fan Noli. W Goriçce zmarła Saliho Hani, a majątek i opiekę nad Sulejmanem, przejął burmistrz Hikmet. Zulfikar zabrał syna Sulejmana do Korczy, gdzie w drodze mu powiedział że: "przez górali Albania jest nazywana Krainą Synów Orła". Po dziecięcym incydencie z Rasitem, Sulejman potajemnie uciekł do Goriçki.
Po dziecięcy incydencie z Rasitem, Sulejman uciekł konno do Goriçki. Zog w przysłanym liście prosił Zulfikara o wsparcie. Zulfikar udał się do rezydencji Fan Nolego przekonując go do odejścia, a po wejściu Zog mianował go pułkownikiem. W 1928 roku Zog został królem Albanii jako Zog I. Rasit jako uczeń liceum został zapoznany z systemem komunistycznym, a gdy został aresztowany, Zulfikar interweniował o jego uwolnienie u Króla Zoga. Zulfikar był przeciwny sojuszowi Albanii z Włochami. Sulejman poślubił Pembe. W 1939 roku Król Zog I uciekł do Grecji, a Włosi zajęli Albanię.
W maju 1939 roku nastąpiła mobilizacja w Grecji i Sulejman zaciągnął się do wojska. Po konflikcie z włoskim żołnierzem, Zulfikar został aresztowany i przez kraty bramy duchowny udzielił mu ślubu z Esmą. Po odejściu Włochów, Sulejman uwolnił Zulfikara z aresztu, a ranny Omer zmarł. W 1941 roku Niemcy zajęły Grecję, i komuniści zaczęli agitacje wśród społeczeństwa. Zulfikar wstąpił do ruchu oporu i spotkał Rasita w partyzantce komunistycznej, który rzekł, że jest "„nie jest Rasitem, tylko czerwonym towarzyszem”". Zulfikar razem z Esmą uciekli z oddziału, gdy partyzanci wysadzili most. Hikmet burmistrz Goriçki został rozstrzelany razem z innymi zakładnikami. Sulejman otrzymał propozycję wyjazdu z kraju, ale odmówił. Sulejman z powodu małżeństwa z żydówką Miriam, został naznaczony Gwiazdą Dawida i w kwietniu 1943 roku wraz z małą córką Eleni został odesłany do obozu koncentracyjnego w Buchenwald.
W 1941 roku południe Macedonii zajęli sprzymierzeńcy Niemiec: Włochy i Bułgaria. We wrześniu 1943 roku po lądowaniu aliantów na Sycylii, Włochy się poddały, a w latach 1943-1944 Albania była okupowana przez Niemców. Na terenie kraju działały oddziały partyzantki komunistycznej, w której walczył Rasit i oddziały partyzantki Króla Zoga, w której walczył Zulfikar Bej. Za sprawą zdrady przez śpiewaczkę z Monastyru, Esma wraz z innymi osobami została rozstrzelana w młynie przez Bułgarów. W listopadzie 1944 roku wyzwolono Monastyr i tłum owacyjnie witał komunistów. Podczas walk przed budynkiem Ministerstwa Wojny, Rasit wszedł i po przejrzeniu akt Mustafy, znalazł list z informacją, że jest synem Zulfikara. Enver Hoxha rozpoczął krwawe czystki, wobec przeciwników politycznych. Zulfikar został postawiony przed plutonem egzekucyjnym, ale w ostatniej chwili uniknął rozstrzelania, a wyrok zamieniono na konfiskatę majątku.
W lutym 1945 roku po konferencji w Jałcie, Bałkany zostały oddane pod wpływy sowieckie, a Grecję pozostawiono pod wpływami zachodnimi. Zulfikar został wcielony do pracy w Spółdzielni Produkcyjnej. Sulejman powrócił z obozu koncentracyjnego w Buchenwaldzie i narodził się mu syn. Sulejman w porozumieniu z Tadisem prowadził kampanię wyborczą przeciw komunistom. Jego żona Pembe, zwolenniczka komunistów, po kłótni z Sulejmanem, uciekła z dzieckiem do znajomego Dymitra w oddziale partyzantów greckich. Natomiast Zulfikar zaprzyjaźnił się z przybyłą z Jugosławii traktorzystką Verą. W 1948 roku za sprawą Pembe, w Salonikach Tadis został porwany do Jugosławii przez partyzantów greckich. Zulfikar wezwany przez Rasita, przekazał porywaczom okup w sztabkach złota i uwolnił Tadisa. W 1948 roku Józef Tito został potępiony i Stalin zerwał współpracę z Jugosławią. Zulfikar z Verą uciekli do Goriçki, ale Sulejman ich nie przyjął. Gdy wracali do Albanii, zostali zatrzymani przez oddział wojskowy. Podczas przesłuchanie przez Rasita, Zulfikar niewinnie oskarżony o przywłaszczenie sztabek złota, popełnił samobójstwo wyskakując przez okno. Film kończy się tym jak porywacze Tadisa zostali rozstrzelani, a Tadis rozstrzelał Pembe i trzymając na rękach jej małego syna rzekł: "„...jesteś ostatni bej bałkanów”".

</doc>
<doc id="4267137" url="https://pl.wikipedia.org/wiki?curid=4267137" title="Połoczany">
Połoczany

Połoczany (biał. Палачаны, ros. Полочаны) – agromiasteczko na Białorusi, w obwodzie mińskim, w rejonie mołodeczańskim, w sielsowiecie Połoczany, którego jest siedzibą.
W Połoczanach znajdują się kościół rzymskokatolicki, cerkiew prawosławna i stacja kolejowa Połoczany na linii Mołodeczno – Lida. Siedziba parafii prawosławnej (pw. Narodzenia Matki Bożej) i rzymskokatolickiej (pw. św. Rocha).
Za czasów carskich i w II Rzeczypospolitej siedziba gminy Połoczany.
Obecna wieś składa się z czterech dawnych wsi: Połoczany, Czerepy, Oborek i Łapińce. Prócz Połoczan największą wsią był Oborek, który w XIX w. był siedzibą okręgu wiejskiego i parafii katolickiej W Oborku urodził się Leonard Chodźko.

</doc>
<doc id="4267138" url="https://pl.wikipedia.org/wiki?curid=4267138" title="Park Narodowy „Beringia”">
Park Narodowy „Beringia”

Park Narodowy „Beringia” (ros. Национальный парк „Берингия”) – jeden z największych parków narodowych Rosji. Znajduje się w Czukockim Okręgu Autonomicznym, nad Morzem Beringa i Morzem Czukockim, w najdalej na północny wschód wysuniętej części Rosji. Jego obszar wynosi 18 195 km². Nazwa parku nawiązuje do Beringii – lądu łączącego jeszcze kilkanaście tysięcy lat temu Azję z Ameryką Północną na miejscu obecnej Cieśniny Beringa.
Historia.
W czerwcu 1990 roku prezydenci Rosji i USA podpisali deklarację o utworzeniu międzynarodowego parku obejmującego Cieśninę Beringa. W 1993 roku władze okręgu powołały Regionalny Park Przyrodniczo-Etniczny, a 17 stycznia 2013 roku premier Rosji Dmitrij Miedwiediew podpisał dekret w sprawie ustanowienia Parku Narodowego „Beringia”. Jego odpowiednikiem na Alasce jest Rezerwat narodowy Bering Land Bridge.
Opis.
Park składa się z pięciu odrębnych części położonych w rejonach anadyrskim, czukockim i prowidieńskim. Zajmuje większą część dwóch ostatnich. Na terenie parku znajduje się m.in. Przylądek Dieżniowa. Siedzibą administracji parku jest Anadyr.
Teren parku to subarktyczna, bezdrzewna tundra z niewysokimi, ale stromymi górami przedzielonymi bagnistymi równinami. Wysokość gór rzadko przekracza 900 m n.p.m. Pojedyncze szczyty mają wysokość do 1200 m (Nachodnaja – 1194 m). Największe łańcuchy górskie to Genkany i Iskaten. Wybrzeże jest skaliste z klifami i zatokami oraz fiordami w południowo-wschodniej części parku. Występują tu również źródła termalne.
Przyroda.
Typowymi roślinami w parku są mchy, porosty i wierzby karłowate, w tym również endemity. Często spotykane zwierzęta to łosie, wilki, lemingi, lisy polarne, niedźwiedzie brunatne i białe. W strefie przybrzeżnej żyje kilka gatunków fok i lwów morskich. 
Klimat.
Klimat subarktyczny morski o długiej zimie i krótkim lecie. Jest ostrzejszy niż na sąsiedniej Alasce. Wynika to nie z niskich temperatur, ale z silnych wiatrów. Jest to jeden z najbardziej wietrznych regionów Rosji. Rekordowe szkwały osiągają prędkość 80 metrów na sekundę. Jest tu również duża ilość opadów – około 700 mm rocznie. Styczeń jest najzimniejszym miesiącem ze średnią temperaturą w Anadyrze –22,6 °C, średnia temperatura w lipcu to +1,6 °C.

</doc>
<doc id="4267139" url="https://pl.wikipedia.org/wiki?curid=4267139" title="Budynek Regionalnej Dyrekcji Lasów Państwowych w Toruniu">
Budynek Regionalnej Dyrekcji Lasów Państwowych w Toruniu

Budynek Regionalnej Dyrekcji Lasów Państwowych w Toruniu – siedziba dyrekcji Lasów Państwowych w Toruniu. Budynek znajduje się we wschodniej części dzielnicy Bydgoskie Przedmieście, przy ul. Mickiewicza 9.
Historia.
Modernistyczny budynek zaprojektował w 1927 roku toruński architekt Kazimierz Ulatowski. Gmach budowano w latach 1928–1929. Budynek oddano do użytku pod koniec 1930 roku. Figury niedźwiedzi w portalu, wykonywane przez rzeźbiarza Ignacego Zelka, ukończono krótko po oddaniu budynku do użytku. Kontrowersje wzbudza ustalenie autora figury orła białego, umieszczonej nad wejściem. Przez lata przyjmowano, że autorem orła był Ignacy Zelek, jednak zdaniem regionalistki i historyk sztuki Katarzyny Kluczwajd faktycznym autorem figury był Ulatowski.
W okresie międzywojennym gmach liczył 65 pomieszczeń biurowych i 29 mieszkań. Ponadto w budynku mieściła się biblioteka, pomieszczenie zbiorów muzealnych. Między dwoma skrzydłami budynku urządzono ogród.
Podczas II wojny światowej wojska hitlerowskie zniszczyli płaskorzeźbę orła białego, umieszczonego nad drzwiami wejściowymi. Dyrekcja Lasów Państwowych odzyskała budynek pod koniec 1945 roku. Po 1965 roku wróciła płaskorzeźba orła białego. Nieznany jest autor rekonstrukcji. Po 1989 roku dodano orłowi koronę.
W 2011 roku budynek został objęty ochroną konserwatorską jako element historycznego układu urbanistycznego Bydgoskiego Przedmieścia i Rybaków.
W 2015 roku w sąsiedztwie gmachu odsłonięto obelisk poświęcony pierwszemu dyrektorowi Regionalnej Dyrekcji Lasów Państwowy w Toruniu – Teofilowi Lorkiewiczowi.
Architektura.
Budynek powstał w stylu modernistycznym, a jego charakterystycznymi elementami są dwa niedźwiedzie, „strzegące” wejścia do gmachu, wykonane z bloków piaskowca kieleckiego przez Ignacego Zelka.

</doc>
<doc id="4267140" url="https://pl.wikipedia.org/wiki?curid=4267140" title="Lizard Island">
Lizard Island

Lizard Island (aborg. "Jiigurru ") – wyspa u wybrzeży Australii, tworząca grupę wraz z wyspami Palfrey, Południową i Ptasią, należąca administracyjnie do stanu Queensland. Wyspa prawie całkowicie wchodzi w skład Parku Narodowego Lizard Island.
Wyspa o pochodzeniu kontynentalnym, powstała w wyniku erozji lądowego pomostu z kontynentalną Australią. Zbudowana ze skał granitowych, pokrywają je ubogie i suche gleby piaszczyste powstałe w procesie erozji podłoża. Porośnięta przez trawy z rodzaju "Themeda", eukaliptus, "Thryptomene oligandra", jukę i akacje. Równoleżnikowo przecina Lizard Island dolina położona na południe od Cook Point, gdzie spływająca woda opadowa tworzy teren podmokły, odpowiedni dla pandanowców i manuki. Na wyspie żyją nieliczne ptaki (40 gatunków, w tym bieliki białobrzuche, nektarniki, rybołowy i rybitwy) oraz nietoperze (głównie owadożerne).
Wyspa była miejscem obrządków związanych z przyjęciem dojrzewających chłopców do grona dorosłych Aborygenów Dingaal. Została odkryta w 12 sierpnia 1770 r. przez Jamesa Cooka, a jej wzniesienia stanowiły dla niego punkt obserwacyjny w poszukiwaniach wyjścia z labiryntu rafy koralowej. Jej nazwa pochodzi od zamieszkujących ją goan.
Na wyspie położona jest placówka terenowa Australian Museum z Sydney.

</doc>
<doc id="4267146" url="https://pl.wikipedia.org/wiki?curid=4267146" title="Film średniometrażowy">
Film średniometrażowy

Film średniometrażowy – film, którego długość wynosi od 22 do 55 minut lub od 30 do 70 minut. Ten metraż najczęściej jest stosowany do produkcji filmów telewizyjnych.
W Walencji corocznie odbywa się festiwal filmów średniometrażowych La Cabina. Długość filmów biorących udział w festiwalu wynosi od 30 do 60 minut. We Francji również odbywa się festiwal filmów średniometrażowych, jego nazwa to Brive.

</doc>
<doc id="4267147" url="https://pl.wikipedia.org/wiki?curid=4267147" title="Borki (rejon mołodecki)">
Borki (rejon mołodecki)

Borki (biał. "Баркі", ros. "Борки") – wieś na Białorusi, w obwodzie mińskim, w rejonie mołodeczańskim, w sielsowiecie Połoczany.
Przed II wojną światową oprócz wsi Borki istniały także folwark Borki Małe i majątek Borki Wielkie.

</doc>
<doc id="4267150" url="https://pl.wikipedia.org/wiki?curid=4267150" title="Maciej Michalik">
Maciej Michalik

Maciej Stefan Michalik (ur. 27 maja 1959) – polski lekarz, doktor habilitowany nauk medycznych, profesor nadzwyczajny Uniwersytetu Warmińsko-Mazurskiego w Olsztynie, specjalista w zakresie chirurgii.
Życiorys.
Syn Stefana i Bożeny z domu Świerkosz. W 1984 ukończył studia lekarskie na Wydziale Lekarskim Akademii Medycznej w Gdańsku. W 1991 uzyskał specjalizację w zakresie chirurgii. W 1993 na podstawie pracy napisanej pod kierunkiem prof. Mieczysława Trenknera uzyskał stopień naukowy doktora. W 2012 na podstawie dorobku naukowego oraz cyklu publikacji pt. "Wykorzystanie współczesnych technik chirurgii minimalnie inwazyjnej w uzyskaniu dostępu do narządu chorego" uzyskał w Wojskowym Instytucie Medycznym stopień doktora habilitowanego nauk medycznych w dyscyplinie medycyna w specjalności chirurgia.
Odbył staże chirurgiczne i naukowe w Niemczech, Francji, Włoszech, USA.
W latach 1987–2000 był kierownikiem założonej przez siebie Pracowni Endoskopowej w Szpitalu Specjalistycznym w Wejherowie, od 1996 ordynatorem Oddziału Chirurgii Ogólnej i Naczyniowej w tym szpitalu, w latach 1997–2006 konsultantem wojewódzkim ds. angiologii województwa pomorskiego. 1 października 2013 został profesorem nadzwyczajnym Collegium Medicum Uniwersytetu Warmińsko-Mazurskiego w Olsztynie oraz kierownikiem Katedry i Kliniki Chirurgii Ogólnej i Małoinwazyjnej tego uniwersytetu. W 2022 został profesorem nadzwyczajnym Colegium Medicum im.Ludwika Rydygiera w Bydgoszczy Uniwersytetu Mikołaja Kopernika w Toruniu. 
5 stycznia 2009 roku jako pierwszy w Polsce przeprowadził operację metodą NOTES.
Pełnił funkcję prezesa Okręgowej Izby Lekarskiej w Gdańsku (1993–1997), wchodził w skład Naczelnej Rady Lekarskiej w Warszawie (1993–2009, 2014–2018). W styczniu 2014 został współredaktorem kwartalnika „Videosurgery Journal”. Wszedł w skład rady naukowej czasopisma „World Journal of Gastrointestinal Endoscopy”.
Postanowieniem 392/2010 Prezydenta RP Bronisława Komorowskiego odznaczony Złotym Krzyżem Zasługi.
Życie prywatne.
Wnuk dziennikarza i przedwojennego badacza Pomorza Gdańskiego Alfreda Świerkosza. 
Jego przodkiem był Walenty Lewandowski-komisarz wojenny województwa podlaskiego i dowódca powstania styczniowego na Podlasiu. 
Wśród jego krewnych można wymienić Władysława Jagniątkowskiego, odznaczonego między innymi Legią Honorową a także tak egzotycznym odznaczeniem jak Order Smoka Annamu.
Od 1982 żonaty z lekarką Ewą Michalik. Jest ojcem dwóch pełnoletnich synów,z których jeden jest prawnikiem a drugi kontynuuje zainteresowania rodziców i jest lekarzem kardiologem..

</doc>
<doc id="4267156" url="https://pl.wikipedia.org/wiki?curid=4267156" title="Robotnicza Partia Belgii">
Robotnicza Partia Belgii



</doc>
<doc id="4267160" url="https://pl.wikipedia.org/wiki?curid=4267160" title="Budynek Przychodni Chorób Zakaźnych i Pasożytniczych w Toruniu">
Budynek Przychodni Chorób Zakaźnych i Pasożytniczych w Toruniu

Budynek Przychodni Chorób Zakaźnych i Pasożytniczych w Toruniu – zabytkowy gmach mieszczący się przy ul. Krasińskiego 4 w Toruniu, w którym obecnie znajduje się przychodnia Szpitala Zakaźnego w Toruniu. Budynek został zaprojektowany przez Kazimierza Ulatowskiego. Gmach wzniesiono w 1931 roku, na działce przekazanej bezpłatnie przez władze Torunia. Budynek wybudowano w stylu modernistycznym. Ma pionowe rozczłonkowanie frontu (w formie rozbudowanego ryzalitu), z wyraźnie zaznaczonymi wnękami.
Pierwotnie w budynku mieściła się siedziba Dyrekcji Dróg Wodnych, po 1945 roku mieści się tu szpital zakaźny.

</doc>
<doc id="4267164" url="https://pl.wikipedia.org/wiki?curid=4267164" title="Nowe Horyzonty (festiwal)">
Nowe Horyzonty (festiwal)



</doc>
<doc id="4267170" url="https://pl.wikipedia.org/wiki?curid=4267170" title="GARAŻ-film">
GARAŻ-film



</doc>
<doc id="4267181" url="https://pl.wikipedia.org/wiki?curid=4267181" title="Władysław Gendera">
Władysław Gendera

Władysław Gendera (ur. 1925) – pułkownik kontrwywiadu Sił Zbrojnych PRL, oficer WSW.
Życiorys.
Syn Michała. Od 1946 służył w szeregach Wojska Polskiego.
Działał w kontrwywiadzie wojskowym. W okresie stalinowskim służył w Głównym Zarządzie Informacji, gdzie był w stopniu kapitana szefem Oddziału Zarządu II. W 1957 przeszedł do pracy w Wojskowej Służbie Wewnętrznej.
Od 1974 był szefem Oddziału I Zarządu I Szefostwa WSW. Odpowiadał w tym czasie za ochronę kontrwywiadowczą Sztabu Generalnego WP.
Film.
W filmie Władysława Pasikowskiego "Jack Strong" (2014) w rolę płk. Gendery wcielił się aktor Zbigniew Zamachowski.

</doc>
<doc id="4267184" url="https://pl.wikipedia.org/wiki?curid=4267184" title="Zamczysko (województwo małopolskie)">
Zamczysko (województwo małopolskie)



</doc>
<doc id="4267187" url="https://pl.wikipedia.org/wiki?curid=4267187" title="Šaltupis (rejon preński)">
Šaltupis (rejon preński)

Šaltupis (hist., pol. Szałtupie) – wieś na Litwie w rejonie preńskim okręgu kowieńskiego, 10 km na północ od Pren, nad rzeką Szwentupą.
Historia.
W XVIII wieku i w pierwszej połowie XIX wieku majątek ten wchodził w skład dominium Isłauż (obecnie lit. Išlaužas) rodziny Pusłowskich, zarządzany był jednak przez dzierżawców – rodzinę Szuksztów herbu Pobóg. 15 lutego 1863 roku Jadwiga Szukszta (1841–1927) wyszła za Emila Gieysztora (1835–1888), który wkrótce za powstaniu styczniowym został zesłany do Konguru. Majątek został nadany generałowi Stachowczowi. Gdy Emil Gieysztor wrócił z zesłania, kupił majątek Szałtupie (powstańcy mogli osiedlać się na terenie Królestwa Polskiego) i tu się osiedlił (i zmarł). W wyniku litewskiej reformy rolnej dobra te objęto przymusową parcelacją. Ostatnimi właścicielami Szałtupi był do 1940 roku syn Emila Stefan Konstanty (1868–1963) i jego żona Maria ze Świdów (1880–1937), która tu zmarła.
W 1827 roku były tu 3 domy i 46 mieszkańców. Pod koniec XIX i na początku XX wieku istniał tu folwark Szałtupie i (kilometr na południowy zachód) wieś Szałtupie Nowe. W 1884 roku Szałtupie, wraz z osadą młyńską Czudyszki liczyły 602 morgi, w tym grunty orne i ogrody 392 morgi, łąki – 160, pastwiska – 25 i nieużytki – 25 mórg. W folwarku były 2 budynki murowane i 35 drewnianych. Działały tu młyn wodny i cegielnia. Do wsi Szałtupie Nowe należało 60 mórg. W 1890 roku w folwarku było 10 domów i 169 mieszkańców. We wsi mieszkały 104 osoby.
Po III rozbiorze Polski w 1795 roku dobra Szałtupie, wcześniej wchodzące w skład województwa trockiego Rzeczypospolitej znalazły się na terenie powiatu mariampolskiego, który od 1795 do 1807 roku należał do departamentu białostockiego pruskiej prowincji Prusy Nowowschodnie, następnie był w departamencie łomżyńskim Księstwa Warszawskiego, potem, od 1816 roku w Królestwie Kongresowym, w województwie augustowskim, następnie (od 1837 roku) w guberni augustowskiej. W 1867 roku wszedł w skład guberni suwalskiej. Szałtupie należało do gminy Pogiermoń (obecnie lit. Pagirmuonys) i parafii Preny. 10 października 1920 roku na podstawie umowy suwalskiej przyznano je Litwie, która w okresie 1940–1990, jako Litewska Socjalistyczna Republika Radziecka, wchodziła w skład ZSRR.
W 2001 roku mieszkało tu 49 osób, a w 2011 roku wieś liczyła 41 mieszkańców.
Niemiecki obóz pracy.
W czasie II wojny światowej w majątku działał niemiecki obóz pracy przeznaczony dla internowanych polskich duchownych, utworzony w styczniu 1942 roku z rozkazu dowódcy policji Wilna Iškauskasa. Obozem zarządzało gestapo w Kownie, które na komendanta mianowało zawodowego litewskiego policjanta Algirdasa Petronisa. Był on znany z brutalności i sadyzmu wobec więźniów. 17 października 1942 roku przewieziono tu z miejsca internowania w Wyłkowyszkach profesorów Wydziału Teologicznego Uniwersytetu Stefana Batorego i Wileńskiego Seminarium Duchownego. Więziono tu m.in.: ks. prof. Czesława Falkowskiego, ks. dr. hab. Leona Puciatę, ks. Bolesława Sperskiego, ks. Stanisława Sowę (zmarł w obozie), ks. Józefa Marcinowskiego, dziekana Wydziału Teologicznego ks. dr. Michała Klepacza, ks. dr. Jana Ellerta, ks. dr. hab. Pawła Nowickiego, ks. Aleksandra Mościckiego, rektora Seminarium ks. Jana Uszyłło, ks. Antoniego Cichońskiego, ks. dr. Antoniego Korcika, ks. Antoniego Pawłowskiego, ks. dr. Władysława Suszyńskiego, ks. dr. Walentego Urmanowicza, ks. Jana Krassowskiego. 
Przetrzymywano tu około 50 osób, oprócz księży profesorów, także wileńskich zakonników: karmelitów bosych, jezuitów, misjonarzy, bonifratrów i jednego franciszkanina. Internowani pracowali w gospodarstwie liczącym około 60 ha, w sadzie i ogrodach. Mogli otrzymywać paczki żywnościowe i prowadzić korespondencję, ale wyłącznie za pośrednictwem komendanta obozu. W jednym pokoju urządzono kapliczkę z pięcioma ołtarzami, gdzie księża mogli odprawiać msze święte. Wszelkie kontakty z okoliczną ludnością były zakazane. Początkowo reżim więzienny nie był ostry, jednakże nie dbano o zdrowie internowanych, brakowało leków, a z czasem i żywności. Komendant i strażnicy szydzili z duchownych, bili ich, zabierali im żywność, odzież i inne przedmioty. Internowani byli zmuszani do pracy od godz. 6 do 21 z półgodzinną przerwą (bez wolnych dni), wysyłani do innych gospodarstw, wykonywali ciężkie roboty (m.in. rąbali i karczowali las, wydobywali i suszyli torf). Często odbywały się apele, kontrole i rewizje. Obóz był słabo strzeżony, personel składał się z komendanta oraz trzech strażników uzbrojonych w pistolety, wybranych spośród byłych robotników dworskich.
W marcu 1943 roku zwolniono kilku więźniów ze względu na ich stan zdrowia (m.in. ks. dr. hab. Leona Puciatę, który wkrótce zmarł na raka i z wycieńczenia, ks. Jana Uszyłło, ks. dr. Władysława Suszyńskiego). Jesienią uwolniono jeszcze trzech profesorów (ks. prof. Czesława Falkowskiego, ks. dr. hab. Pawła Nowickiego, ks. dr. Walentego Urmanowicza), ale większość aresztowanych pozostała w obozie do wkroczenia Armii Czerwonej w lipcu 1944 roku.
Były dwór.
Dwór w Szałtupiu został prawdopodobnie wybudowany w połowie XVIII wieku przez Szuksztów. Do II wojny światowej z zabytkowego kompleksu ocalały jedynie dom mieszkalny, oficyna i spichlerz. Przed domem był ganek z czterema kolumnami. Dom był wzniesiony na planie szerokiego prostokąta, z wysokim, gładkim dwuspadowym dachem, krytym w XX wieku dachówką. Około 1880 roku dobudowano do niego od tyłu skrzydło.
Po prawej stronie domu stał również parterowy, ale znacznie większy budynek oficyny, prawdopodobnie wcześniejszy dom mieszkalny. Był to długi prostokątny budynek o dwóch gankach, z dwiema kolumienkami każdy. Również był przykryty wysokim, gładkim dachem, krytym dachówką. Wewnątrz było dziesięć dużych pokoi.
Po lewej stronie oficyny stał spichlerz, zbudowany na wysokiej podmurówce. Zdobił go od frontu sześciokolumnowy podcień. Dach był taki sam jak na pozostałych dwóch budynkach. 
Przed domem do traktu prowadzącego do Pren wiodła topolowa aleja. Domy były otoczone sadami i ogrodami warzywnymi. Parku nie było, jedynie kilka drzew wokół zabudowań.
Majątek Szałtupie został opisany w 3. tomie "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="4267189" url="https://pl.wikipedia.org/wiki?curid=4267189" title="Eugène Patzig">
Eugène Patzig

Eugène Patzig, Justus Ernst Eugen Patzig (ur. 4 września 1852 w Wieck, powiat Greifswald, Meklemburgia, zm. 17 stycznia 1930 w Sopocie) – gdański kupiec, belgijski urzędnik konsularny.
Syn pastora Lebrechta (1811–1894). Pełnił szereg funkcji gospodarczych, m.in. był współwłaścicielem młynów – olejowego ("Danziger Oelmühle") i zbożowego oraz krochmalni w Gdańsku przy Steindamm 26 (obecnie ul. Kamienna Grobla) (lata 80. XIX wieku), dyrektorem browaru Danziger Aktien-Bierbrauerei we Wrzeszczu, członkiem rady nadzorczej cukrowni w Pelplinie, zasiadał w zarządzie Korporacji Kupców ("Die Korporation der Kaufmannschaft zu Danzig") (1889–1919). Władze Belgii powierzyły mu pełnienie funkcji konsula tego kraju (1894–1914). Był też członkiem loży masońskiej Eugenia w Gdańsku (1881–). W ostatnich latach życia mieszkał w Sopocie przy Bädeckerweg 1 (ob. ul. Władysława IV 1) (od ok. 1912–1930).

</doc>
<doc id="4267193" url="https://pl.wikipedia.org/wiki?curid=4267193" title="Mato Lovrak">
Mato Lovrak

Mato Lovrak (ur. 8 marca 1899 w Velikim Grđevacu, zm. 14 marca 1974 w Zagrzebiu) – chorwacki pisarz powieści dla dzieci i młodzieży.
Życiorys.
Urodził się 8 marca 1899 w Velikim Grđevacu niedaleko Bjelovaru. Uczęszczał do liceum w Bjelovarze. Po ukończeniu edukacji pracował przez 35 lat jako nauczyciel w małych miasteczkach Veliki Zdenci i Kutina na północy Chorwacji. Debiutował powieścią "Sladki potok" w 1930 roku. Najbardziej znane są V"lak u snijegu" i "Družba Pere Kvržice". Obie powieści zostały zekranizowane. Film fabularny "Vlak u snijegu ("Pociąg w śniegu) w 1976 roku wyreżyserował Mate Relja. Powieść V"lak u snijegu" była tłumaczona na niemiecki, węgierski, macedoński, polski, czeski i słoweński. "Družba Pere Kvržice" została w 1998 roku przetłumaczona na esperanto.
Od 1993 roku jest przyznawana nagroda Mato Lovraka dla najlepszej powieści dla dzieci i młodzieży opublikowanej w języku chorwackim w minionym roku.
Twórczość.
Powieść "Dzieci Wielkiej Wsi" była pierwszą książką chorwackiego pisarza opublikowaną w Polsce po II wojnie światowej. Przetłumaczył ją Stanisław Papierkowski, a wydał Czytelnik w maju 1948 roku. Miesiąc później 28 czerwca 1948 roku Komintern wydał rezolucję o zerwaniu wszelkich kontaktów z Jugosławią i jej wydanie nie byłoby możliwe. W 1949 roku ukazało się II wydanie książki. Lovrak akcję wszystkich utworów umieszcza na wsi. Głosi ideę porozumienia miasta i wsi, a dzieciom wpaja zasady współżycia w kolektywie.

</doc>
<doc id="4267194" url="https://pl.wikipedia.org/wiki?curid=4267194" title="Liliowce pierzaste">
Liliowce pierzaste

Liliowce pierzaste ("Comatulida") – rząd szkarłupni w gromadzie liliowców ("Crinoidea"). Ich przedstawiciele jako osobniki dojrzałe najczęściej nie posiadają łodygi. Posiadają kielich, w którego centralnej części znajduje się otwór gębowy otoczony pięcioma ramionami, często podzielony promieniami z pierzastymi odnogami. Liliowce żyją na dnie mórz i w rafach wód tropikalnych i umiarkowanych.
Taksonomia.
Gromada Liliowce ("Crinoidea") dzieli się dotąd na 4 rzędy: Rząd "Bourgueticrinida", Rząd "Comatulida", Rząd "Isocrinida" i Rząd "Millericrinida". Lilie morskie ("Bourgueticrinida") początkowo uważano za należące do podklasy "Articulata" siostrzanego taksonu "Comatulida", badania z 2011 roku wykazały jednak, że powinno się je nazwać "Bourgueticrinina" i zaliczyć jako podrząd "Comatulida".
Charakterystyka.
Podobnie jak u innych szkarłupni liliowce jako osobniki dorosłe mają symetrię promienistą, zaś ich stadia młodociane grzbiecistą. W późnym stadium rozwoju larwy przytwierdzają się łodygą do dna morskiego. Ich szkielet wewnętrzny zbudowany jest z wielu wapiennych płytek zanużonych w epidermie i pokrytych cienkim naskórkiem. Ich ciało ma kształt kielicha z pokrywką (tegumentem), w którym otwór gębowy i odbyt znajdują się w pobliżu krawędzi, a jelito jest U-kształtne. Zakończenie łodygi przypomina pazur z bocznymi wyrostkami (cirri), którymi przytwierdzają się do podłoża i utrzymują liliowca w miejscu.
Na krawędzi tegumentu znajduje się pięć długich, często rozgałęzionych ramion. Początkowo liliowce posiadają 10 ramion, a każde z nich jest pojedynczo rozgałęzione. Ich ramiona są delikatne, a po oderwaniu na miejscu jednego wyrastają co najmniej dwa, dzięki czemu ich liczba może wzrosnąć. Ramiona składają się z połączonych stawowo i utrzymywanych więzadłami, płytek wapiennych. Odgałęzienia mają podobną strukturę. Ramiona są bardzo elastyczne i mogą się łatwo zwijać lub rozwijać.
Na odgałęzieniach tworzą się bruzdy, które łączą się z innymi, znajdującymi się na łodydze i prowadzącymi do otworu gębowego, które przykryte są wapiennymi płytkami i otoczone rzęskami.
Zachowanie.
Wiele liliowców żyje w szczelinach, pod koralowcami lub wewnątrz gąbek, gdzie jedyną widoczną częścią ich ciała są wystające ramiona. Prowadzą osiadły tryb życia, rzadko oddzielając się od swoich kryjówek, chociaż część z nich ma zdolność do pełzania po dnie morskim na ramionach, a także wchodzenia na mniejsze głębokości w celu zdobycia pożywienia.
Pożywienie.
Szkarłupnie są filtratorami. Ich ramiona są tak ustawione, żeby zmaksymalizować powierzchnię, którą chłoną pożywienie. Na styku każdej płytki wapiennej znajduje się grupa trzech wypustek, z których najdłuższa służy do poszukiwania planktonu w otaczającej wodzie. Po znalezieniu pokarmu jest on gromadzony w układzie ambukularnym przez wszystkie trzy wypustki. Tutaj jest za pomocą śluzu formowany w bolus i za pomocą rzęsek kierowany w dół otworu gębowego.
Rozmnażanie.
Liliowce pierzaste są dwupiennie. Występują zarówno osobniki męskie jak i żeńskie. Cechuje je zapłodnienie zewnętrzne. Posiadają planktoniczne stadium larwalne, które dryfuje wraz z wodą, a po kilku stadiach przytwierdza się do dna morskiego za pomocą łodygi. Podczas przeobrażenia łodyga pęka, a młode wydostają się na zewnątrz i mogą poruszać.
Ekologia.
Liliowce pierzaste składają się w 80% z węglanu wapnia, co sprawia, że nie są apetyczne dla większości drapieżników. Wiele gatunków ryb odżywia się nimi, odrywając jedno ramię lub inną część ich ciała, które jednak są w stanie się zregenerować. 
Wiele bezkręgowców żyje jako komensale wśród ramion liliowców, przez co stają się one atrakcyjnym pożywieniem dla drapieżników. 
Utrata ramion może być wynikiem autotomii w celu uratowania reszty organizmu. Czas regeneracji 20 cm ramienia, u niektórych gatunków wynosi około 9 miesięcy.
Inne Comatulida.
W Światowym Rejestrze Gatunków Morskich znajdują się następujące podrzędy, nadrodziny i rodziny:
 Podrząd Bourgueticrinina
 Rodzina Bathycrinidae
 Rodzina Bourgueticrinidae
 Rodzina Phrynocrinidae
 Rodzina Porphyrocrinidae
 Rodzina Septocrinidae
 Podrząd Comatulidina
 Nadrodzina Antedonacea
 Rodzina Antedonidae
 Rodzina Pentametrocrinidae
 Rodzina Zenometridae
 Nadrodzina Atelecrinacea
 Rodzina Atelecrinidae
 Nadrodzina Comasteracea
 Rodzina Comasteridae
 Nadrodzina Comatulidina incertae sedis
 Nadrodzina Mariametracea
 Rodzina Colobometridae
 Rodzina Eudiocrinidae
 Rodzina Himerometridae
 Rodzina Mariametridae
 Rodzina Zygometridae
 Nadrodzina Notocrinacea
 Rodzina Aporometridae
 Rodzina Notocrinidae
 Nadrodzina Tropiometracea
 Rodzina Asterometridae
 Rodzina Calometridae
 Rodzina Charitometridae
 Rodzina Ptilometridae
 Rodzina Thalassometridae
 Rodzina Tropiometridae
 Podrząd Guillecrinina
 Rodzina Guillecrinidae

</doc>
<doc id="4267195" url="https://pl.wikipedia.org/wiki?curid=4267195" title="Billboard Music Awards">
Billboard Music Awards



</doc>
<doc id="4267205" url="https://pl.wikipedia.org/wiki?curid=4267205" title="Fotudeng">
Fotudeng

Fotudeng (ok. 232-348; skr "Buddhacinga"? chiń. 佛圖澄, pinyin "Fótúdéng") – buddyjski mnich i misjonarz pochodzący z Azji Środkowej z Królestwa Kuszanów (chiń. "Yuezhi").
Biografia.
Fotudeng był mnichem ze Środkowej Azji. W 310 r. przybył do Chin z zamiarem założenia centrum buddyjskiego w Luoyangu. W tym czasie północ Chin trapiły wojny, więc musiał odłożyć swój projekt. Posługując się swoimi magicznymi mocami wspomógł władców Późniejszego Cesarstwa Zhao. Cieszył się zaufaniem cesarza Minga (明, pan. 319-333) i służył mu ponad dwadzieścia lat jako cesarski doradca.
Jego zdolność wywoływania deszczu była dobrodziejstwem dla rolników północnych Chin. Jego zdolności przewidywania były z kolei wykorzystywane przy ustalania militarnej strategii i taktyki. Był on mnichem, który zapoczątkował włączanie się mnichów do polityki i spraw państwowych, gdyż czuł, że takie związki będą korzystne dla ludzi, państwa i religii.
Trzeci cesarz tej dynastii Wu (武, pan. 334-349) spytał pewnego razu Denga, co zawiera buddyjska Dharma. Deng odparł, że składa się z zakazu zabijania. Wu odparł, że jest cesarzem i aby utrzymać pokój musi zabijać i dokonywać egzekucji. Jednak ponieważ złamał to wskazanie, to czy może zyskać zasługi krocząc drogą Buddy? Deng odparł, że ci którzy byli winni, powinni ponieść karę. Lecz jeśli władca stanie się tyranem i zabije niewinnych, to wtedy ściągnie katastrofy i nieszczęścia, nawet jeśli będzie postępował za Dharmą. Przekonał cesarza, że władca powinien rządzić ze współczuciem i miłością i tym samym złagodził barbarzyńskie rządy.
Rosnąca popularność buddyzmu sprowokowała ministra Wanga Du do przedstawienia w 335 r. memoriału, w którym twierdził, że ponieważ Budda nie jest bóstwem chińskim, tylko obcym, nie jest więc właściwym przedmiotem czci ani dla władcy, ani dla ludzi. Wzywał do zabronienia wyznawania buddyzmu dla ludzi Zhao, karania tych, którzy przekroczą ten zakaz i powrotu do stanu świeckiego przez wszystkich, którzy zostali już mnichami. Cesarz odpowiedział, że ponieważ władca i ludzie Zhao są z pochodzenia cudzoziemcami, to właśnie cudzoziemskie bóstwo będzie dla nich właściwe. Cesarz zezwolił wszystkim, którzy chcieli, na wyznawanie buddyzmu.
Najwybitniejszym uczniem Fotudenga był Dao’an.

</doc>
<doc id="4267206" url="https://pl.wikipedia.org/wiki?curid=4267206" title="Roberta Ratzke">
Roberta Ratzke

Roberta Silva Ratzke (ur. 28 kwietnia 1990 w Kurytybie) – brazylijska siatkarka, reprezentantka Brazylii, grająca na pozycji rozgrywającej.
Ma korzenie niemieckie. Jej pradziadek i dziadek urodzili się na ziemiach III Rzeszy niemieckiej w Alt-Altmannsdorf (dzisiaj Starczów, woj. dolnośląskie). Po II wojnie światowej jej rodzina statkiem wyemigrowała do Brazylii.
Sukcesy klubowe.
Mistrzostwa Paulista: 
Liga brazylijska: 
Klubowe Mistrzostwa Ameryki Południowej:
Klubowe Mistrzostwa Świata:
Superpuchar Brazylii: 
Puchar Brazylii: 
Liga polska:
Sukcesy reprezentacyjne.
Mistrzostwa Ameryki Południowej Kadetek:
Mistrzostwa Ameryki Południowej Juniorek:
Mistrzostwa Świata Juniorek:
Letnia Uniwersjada:
Grand Prix:
Mistrzostwa Ameryki Południowej:
Volley Masters Montreux:
Puchar Wielkich Mistrzyń:
Liga Narodów:
Igrzyska Olimpijskie:
Mistrzostwa Świata:

</doc>
<doc id="4267207" url="https://pl.wikipedia.org/wiki?curid=4267207" title="Pociąg w śniegu (film)">
Pociąg w śniegu (film)

Pociąg w śniegu ("Vlak u snijegu") – film fabularny z 1976 roku produkcji Croatia Film w reżyserii Mate Relja.
Film był wyświetlany w Polsce w 1978 roku.
Realizacja.
Pierwsza kadry filmu nagrano zimą 1973 roku w ZOO w Zagrzebiu. Natomiast główne sceny zostały nagrane na linii kolejowej Bjelovar – Kloštar Podravski we wsi Grginac i we wsi Tomas niedaleko Bjelovaru. Pozostałe sceny kręcono w Zagrzebiu na dworcu kolejowym, w chorwackim Teatrze Narodowym i na stacji kolejowej w Rovišće.
Scenariusz.
Autorem scenariusza opartego na powieści dla dzieci "Dzieci Wielkiej wsi" autorstwa Mato Lovraka (1899-1974) był sam reżyser Mate Relja.
Akcja filmu.
Nauczyciel i uczniowie wiejskiej szkoły wybierają się pociągiem na wycieczkę do miasta. Podczas pobytu w mieście nauczyciel zachorował i trafił do szpitala – a uczniowie muszą wracać sami. W drodze powrotnej zaskakuje ich śnieżyca i pociąg zatrzymuje się z powodu śnieżnej zaspy.

</doc>
<doc id="4267208" url="https://pl.wikipedia.org/wiki?curid=4267208" title="Ross Marquand">
Ross Marquand

Ross Marquand (ur. 22 sierpnia 1981 w Fort Collins) – amerykański aktor filmowy i telewizyjny.
Życiorys.
Kształcił się w zakresie aktorstwa na University of Colorado Boulder. Okazjonalnie od czasu studiów grywał w teatrze. Karierę filmową rozpoczął od produkcji krótkometrażowych i pojedynczych odcinków seriali telewizyjnych. W 2013 zagrał jedną z głównych ról w niskobudżetowym dramacie kryminalnym "Down and Dangerous". W 2015 dołączył do obsady serialu "Żywe trupy".

</doc>
<doc id="4267214" url="https://pl.wikipedia.org/wiki?curid=4267214" title="Amstel Gold Race (kobiecy) 2018">
Amstel Gold Race (kobiecy) 2018

5. edycja kobiecego wyścigu kolarskiego Amstel Gold Race odbyła się 15 kwietnia 2018 roku w Holandii. Trasa wyścigu liczyła 116,9 kilometrów. Zwyciężczynią została Holenderka Chantal Blaak, wyprzedzając swoją rodaczkę Lucinda Brand oraz Australijkę Amandę Spratt.
Amstel Gold Race był siódmym w sezonie wyścigiem cyklu UCI Women’s World Tour, będącym serią najbardziej prestiżowych zawodów kobiecego kolarstwa. Poza wyścigiem kobiecym tego samego dnia, lecz na dłuższej trasie zorganizowano również wyścig mężczyzn.

</doc>
<doc id="4267216" url="https://pl.wikipedia.org/wiki?curid=4267216" title="Twierdza Szlisselburska">
Twierdza Szlisselburska

Twierdza Szlisselburska, Orzeszek (ros. Шлиссельбургская крепость, Орешек) – rosyjska twierdza wzniesiona w XIV w. w celu obrony granicy ze Szwecją, w XVIII-XIX w. użytkowana jako więzienie. Od 1928 do 1939 r. i ponownie od 1965 r. siedziba muzeum. Twierdza położona jest na Wyspie Orzechowej na Newie, w miejscu, gdzie rzeka wypływa z jeziora Ładoga.
Historia.
Twierdza.
Pierwszą fortecę w tym miejscu założył wnuk Aleksandra Newskiego Jurij Daniłowicz. Twierdza miała bronić ujścia Newy i jeziora Ładoga przed ekspansją szwedzką. W 1323 r. w tym właśnie miejscu Nowogród zawarł ze Szwedami pokój, na mocy którego w jego posiadaniu pozostał basen Newy. Początkowo twierdza była zbudowana z drewna, po pożarze w 1352 r. została odbudowana już jako budowla kamienna. Na przełomie XV i XVI w. rozbudowano ją i unowocześniono, wznosząc kamienne mury i baszty (siedem narożnych i trzy wewnętrzne). Grubość murów sięgała 4,5 metra, zaś wysokość baszt – 14–16 m.
Twierdza wielokrotnie z powodzeniem broniła się przed wrogami, dopiero w 1612 r. została po dziewięciomiesięcznym oblężeniu zdobyta przez Szwedów. Pod panowaniem szwedzkim nosiła nazwę Nöteborg.
Więzienie.
Twierdza została ponownie przyłączona do Rosji przez Piotra Wielkiego podczas wojny północnej w 1702 r., szturmem i zdobyciem twierdzy dowodził Boris Szeriemietjew. Miastu Szlisselburg nadano obecną nazwę, oznaczającą „miasto-klucz” (w domyśle: do Szwecji). Twierdza została ponownie zmodernizowana, wzniesiono nowe bastiony i mury. W Twierdzy Szlisselburskiej przetrzymywany był obalony car Iwan VI, ostatecznie też w twierdzy został zamordowany w 1764 r.
Następnie w fortecy umieszczono więzienie stanu, zaś w 1798 r. zbudowano na jej terenie tzw. sekretny dom. W 1907 r. w twierdzy mieściło się centralne więzienie katorżnicze. Więzienie w Twierdzy Szlisselburskiej zyskało sławę jednego z najcięższych w Imperium Rosyjskim.
W Twierdzy Szlisselburskiej więzieni byli działacze różnych ruchów antycarskich, m.in. dekabryści, polscy działacze niepodległościowi i socjalistyczni (wśród nich Walerian Łukasiński, Ludwik Waryński, Bronisław Szwarce, Ludwik Kobylański, Józef Łukaszewicz, Ludwik Janowicz, Wincenty Jastrzębski, Kazimierz Pużak), narodowolcy, działacze Socjaldemokratycznej Partii Robotniczej Rosji, eserowcy, anarchiści, uczestnicy rewolucji 1905 r. W Szlisselburgu wykonano wyrok śmierci na bracie Lenina Aleksandrze Uljanowie, skazanym na śmierć za udział w planowaniu zamachu na Aleksandra III.
Po rewolucji lutowej, 27 lutego 1917 r. Petersburska Rada Delegatów Robotniczych i Żołnierskich zdecydowała o uwolnieniu wszystkich osadzonych w twierdzy. Więźniowie zostali wypuszczeni na wolność w dniach 28 lutego i 1 marca, po czym spalili budynki, w których mieściły się cele.
Muzeum.
W 1928 r. w Twierdzy Szlisselburskiej otwarta została filia Muzeum Rewolucji Październikowej, która istniała przez jedenaście lat – w 1939 r. placówkę zamknięto, a eksponaty zostały przewiezione do Leningradu. Podczas II wojny światowej armia radziecka obroniła twierdzę przed atakami niemieckimi. Wskutek ostrzałów artylerii znaczna część zabytkowej fortecy została zniszczona. Walka o twierdzę trwała od 8 września 1941 r. przez 498 dni, fortecy bronił garnizon liczący 300-500 osób; miasto Szlisselburg było okupowane przez Niemców.
W 1956 r. Twierdza Szlisselburska ponownie została zaadaptowana na cele muzealne, jako filia Państwowego Muzeum Historii Leningradu (następnie Muzeum Historii Petersburga). Odrestaurowano wówczas budynki starego i nowego więzienia, część murów i baszt twierdzy, poddano konserwacji ruiny fortecznego soboru Narodzenia św. Jana Chrzciciela, zniszczonego podczas II wojny światowej. W dawnych budynkach więzienia znajduje się ekspozycja poświęcona przetrzymywanym w nim w XIX-XX w. więźniom politycznym. Muzeum w twierdzy, czynne od maja do października, co roku odwiedza ok. 90 tys. turystów.
Pomniki na terenie twierdzy.
Na terenie Twierdzy Szlisselburskiej znajduje się pomnik więzionych w niej rewolucjonistów. Ponadto w 1998 r. na jednym z budynków fortecy została zawieszona tablica z inskrypcjami „Przed tronem Wszechmogącego prosić będę nie kary, nie zemsty tylko poprawy dla winnych, pocieszenia i ulgi dla cierpiących i zgody i pokoju i błogosławieństwa dla obydwóch narodów. Walerian Łukasiński” oraz „Polakom, więźniom Szlisselburga, bojownikom narodowej sprawy, działaczom skazanym przez carat na katorgę, prześladowanym, zmarłym, pochowanym w bezimiennych mogiłach. Rodacy” w językach polskim i rosyjskim, wymieniająca najbardziej znanych polskich więźniów tutejszego carskiego więzienia.

</doc>
<doc id="4267219" url="https://pl.wikipedia.org/wiki?curid=4267219" title="Rajd Polski 1938">
Rajd Polski 1938

Rajd Polski 1938 (a właściwie XI Międzynarodowy Raid Automobilklubu Polski o Grand Prix Polski) – odbył się w dniach od 25 czerwca do 1 lipca 1938 roku. W rajdzie wzięły udział 62 załogi, w tym 28 zagranicznych. Trasa rajdu liczyła 3815 km i składała się z trzech dwudniowych pętli, które rozpoczynały się i kończyły w Warszawie. Podczas rajdu odbyły się następujące próby sportowe: próba rozruchu silnika, dwie próby szybkości płaskiej z rozbiegiem, jazda okrężna na dystansie 3815 km, próba szybkości na drogach gruntowych na odcinku 241 km (w tym 162 km dróg gruntowych), próba szybkości górskiej na dystansie 5 km, próba zrywu, hamowania i zwrotności.
Wyniki końcowe rajdu.
Klasa V
Klasa IV
Klasa III
Klasa II
Klasa I

</doc>
<doc id="4267221" url="https://pl.wikipedia.org/wiki?curid=4267221" title="Fargesia">
Fargesia



</doc>
<doc id="4267222" url="https://pl.wikipedia.org/wiki?curid=4267222" title="Matyáš Džavoronok">
Matyáš Džavoronok

Matyáš Džavoronok (ur. 5 września 2001 w Brnie) – czeski siatkarz, grający na pozycji rozgrywającego, reprezentant Czech. 
Jego ojciec Milan i starszy brat Donovan są siatkarzami. 
Sukcesy reprezentacyjne.
Mistrzostwa Europy Kadetów:

</doc>
<doc id="4267223" url="https://pl.wikipedia.org/wiki?curid=4267223" title="Bazylika San Michele Maggiore">
Bazylika San Michele Maggiore

Bazylika San Michele Maggiore ("bazylika Świętego Michała") – rzymskokatolicki kościół w Pawii, dedykowany św. Michałowi. Jest kościołem parafialnym parafii San Michele Maggiore. Administracyjnie należy do diecezji w Pawii.
Nosi zwyczajowy tytuł bazyliki. Jest najbardziej znaczącym zabytkiem architektury romańskiej w Lombardii. Był miejscem koronacji królów Włoch, w tym Fryderyka I Barbarossy.
Historia.
Pierwotny kościół.
Lokalna tradycja wiąże założenie kościoła św. Michała z osobą cesarza Konstantyna I. Według historyka Lanzaniego przypuszczalnym budowniczym kościoła mógł być na początku VI wieku biskup Ennodiusz, o czym ma świadczyć napis na jego nagrobku, znajdującym się po prawej stronie ołtarza. Pierwsza udokumentowana wzmianka o kościele pochodzi od Pawła Diakona, wspominającego w jednej ze swych ksiąg niejakiego Unulfa, który w roku 642 uciekł przed gniewem króla Grimoalda I do króla Perktarita, znajdując schronienie „in beati Michaelis Archangeli basilicam”. Paweł Diakon wymienia również podobne wydarzenie z roku 737. W źródłach z epoki Karolingów nie ma prawie żadnych wzmianek na temat samego kościoła, mimo jego rosnącego znaczenia jako kaplicy pałacowej. W 839 roku w kościele miał miejsce chrzest Rotrudy, córki cesarza Lotara I i Ermegardy, a później koronacja królów Włoch: w roku 888 – Berengara I, w 900 – Ludwika III, w 926 – Hugona, w 950 – Berengara II wraz z synem Adalbertem, w 1002 – Arduina i w 1004 – Henryka II Świętego. W 924 roku kościół został zniszczony przez najazd Węgrów, a w 1004 przez pożar.
Obecny kościół.
Rzadkie i niejednoznaczne w interpretacji źródła oraz brak obiektywnych informacji o dokładnej lokalizacji i rozmiarach pałacu cesarskiego w Pawii uniemożliwiają przedstawienie dokładnej chronologii odbudowy bazyliki San Michele Maggiore we wczesnym średniowieczu. Odbudowa ta miała miejsce między pierwszą a drugą dekadą XII wieku. W 1132 roku kościół został konsekrowany. 19 kwietnia 1155 roku odbyła się w nim koronacja Fryderyka I Barbarossy na króla Włoch. W kolejnych stuleciach był rozbudowywany (przebudowa sklepienia nawy głównej w latach 1488–1491, zbudowanie nowych kaplic w nawach) i przebudowywany (adaptacja wnętrza do nowych wymogów liturgicznych epoki baroku i zgodnie z jej nowym zmysłem estetycznym). Na początku XIX wieku, w związku ze wzrostem zainteresowania studiami nad architekturą średniowieczną, kościół został poddany badaniom przez licznych historyków sztuki i architektury. W latach 1860–1875 przeszedł stylistyczną restaurację, a począwszy od lat 30. XX wieku kilkakrotnie konserwowano jego uszkodzoną fasadę.
Architektura.
Bazylika San Michele Maggiore jest najbardziej znaczącym zabytkiem architektury romańskiej w Lombardii. Fasada z piaskowca, podzielona pilastrami na trzy części, została udekorowana płaskorzeźbami przedstawiającymi postacie ludzkie i zwierzęce. W jej dolnej części znajdują się trzy portale. Nad portalem głównym znajduje się posąg św. Michała, natomiast nad mniejszymi portalami bocznymi – posągi św. Ennodiusza z Pawii i św. Eleuchadiusza z Rawenny.
Ceglana kampanila, znajdująca się między lewym transeptem a prezbiterium, została zbudowana pod koniec X wieku, jeszcze przy poprzedniej świątyni. Wskazuje na to sposób jej budowy oraz jej niewielkie wymiary, niepasujące do obecnego budynku.
Wnętrze.
Kościół został zbudowany na planie krzyża łacińskiego jako świątynia trzynawowa. Na ścianach naw bocznych znajdują się empory. Korpus nawowy przecina obszerny transept, długi na 38 m. Wnętrze kościoła zdobią liczne obrazy, rzeźby i freski, w tym "Doktorzy Kościoła i symbole ewangelistów" Bernardina Lanzaniego i "Madonna ze świętymi Sebastianem i Rochem" Moncalva. W prawym transepcie znajduje się kaplica z freskami z XII–XIII wieku. Na skrzyżowaniu naw wznosi się ośmioboczna kopuła. Tuż za nią znajduje się ołtarz główny, wykonany z pozłacanego drewna. Sklepienie apsydy zdobi fresk "Koronacja Maryi", dzieło Agostina da Montebello z końca XV wieku. W kaplicy po lewej stronie prezbiterium znajduje się cenny krucyfiks ze srebra, pochodzący prawdopodobnie z X wieku.
Pod prezbiterium znajduje się krypta, wchodząca częściowo pod przestrzeń skrzyżowania naw. Prowadzą do niej dwa boczne wejścia. Wnętrze krypty jest podzielone dwoma rzędami kolumn (po 6 w każdym) na trzy nawy i przykryte sklepieniem krzyżowym.

</doc>
<doc id="4267225" url="https://pl.wikipedia.org/wiki?curid=4267225" title="Amstel Gold Race 2018">
Amstel Gold Race 2018

53. edycja wyścigu kolarskiego Amstel Gold Race odbyła się 15 kwietnia 2018 na trasie o długości 263 km. Start wyścigu miał miejsce w Maastricht, a meta w Berg en Terblijt. Wyścig zaliczany był do światowego cyklu UCI World Tour 2018.
Uczestnicy.
Na starcie tego klasycznego wyścigu stanęło 25 zawodowych ekip, 18 drużyn UCI World Tour i 7 profesjonalnych zespołów zaproszonych przez organizatorów z tzw. "dziką kartą".

</doc>
<doc id="4267227" url="https://pl.wikipedia.org/wiki?curid=4267227" title="Dutasteryd">
Dutasteryd

Dutasteryd – organiczny związek chemiczny z grupy steroidów, inhibitor 5α-reduktazy. W porównaniu z finasterydem cechuje się większą redukcją poziomu 5α-dihydrotestosteronu we krwi (70% wobec ponad 90%). Dutasteryd jest dopuszczony przez amerykańską Agencję Żywności i Leków do leczenia przerostu prostaty. W Japonii i Korei Południowej ma dodatkowe dopuszczenie jako lek przeciw łysieniu typu męskiego.

</doc>
<doc id="4267228" url="https://pl.wikipedia.org/wiki?curid=4267228" title="Sieci popołudnia">
Sieci popołudnia

Sieci popołudnia (ang. "Meshes of the Afternoon") – amerykański film awangardowy z 1943 roku w reżyserii Mai Deren i Alexandra Hammida. Utrzymany w tradycji amatorskich "home movies" film przedstawia pościg kobiety (granej przez samą Deren) za zagadkową postacią, której nigdy nie zdoła ona dogonić.
"Sieci popołudnia" są współcześnie najbardziej znanym filmem Deren, podatnym na szereg freudowskich i surrealistycznych interpretacji; realizm miesza się w nim z magicznością, a poetycka forma służy twórczej ekspresji samej artystki, która utrwaliła siebie na taśmie filmowej. Odbioru dzieła pary amerykańskich artystów nie ułatwia jego niedokończona struktura: film został nakręcony jako niemy, natomiast dopiero w 1959 roku Deren zleciła kompozytorowi Teiji Ito nagranie doń ścieżki dźwiękowej.
W 1990 roku Biblioteka Kongresu Stanów Zjednoczonych umieściła "Sieci popołudnia" na liście filmów budujących dziedzictwo narodowe kraju w National Film Registry. W 2015 roku British Broadcasting Company umieściła "Sieci popołudnia" na liście stu najlepszych filmów amerykańskich w historii.

</doc>
<doc id="4267231" url="https://pl.wikipedia.org/wiki?curid=4267231" title="Natalia Krawulska">
Natalia Krawulska



</doc>
<doc id="4267233" url="https://pl.wikipedia.org/wiki?curid=4267233" title="SZD-40 Halny">
SZD-40 Halny

SZD-40 Halny – polski, dwumiejscowy szybowiec doświadczalny zaprojektowany w Szybowcowym Zakładzie Doświadczalnym w Bielsku-Białej.
Historia.
Klasa dwumiejscowych szybowców wyczynowych przez wiele lat nie była rozwijana, nastąpiło to dopiero pod koniec lat sześćdziesiątych. Pojawiły się nowe konstrukcje - włoski Caproni Vizzola A-21 „Calif” i niemiecki SB-10. Polscy konstruktorzy obserwowali te prace i w 1971 r. w SZD przystąpiono do prac nad dwumiejscowym szybowcem doświadczalno-rekordowym oznaczonym SZD-40. Zespół konstruktorów pod kierunkiem Władysława Okarmusa poszukiwał rozwiązań pozwalających na wykorzystanie części istniejących już konstrukcji. Zakładano, że odciąży to prototypownie i powoli na zmniejszenie kosztów opracowania prototypów i późniejszej produkcji seryjnej.
Pierwsza koncepcja przewidywał przebudowę szybowca SZD-31 Zefir 4 na wersję dwumiejscową z miejscem pasażera usytuowanym za partią centralną płata. Projekt ten wymagał jednak zastosowania dodatkowego obciążenia w przodzie kadłuba i przekonstruowanie osłony kabiny, dlatego też został zarzucony.
Ostatecznie podjęto decyzję o dokonstruowaniu dwumiejscowego kadłuba do przekonstruowanego skrzydła Zefira 4 - zmodyfikowano profil, klapy i lotki oraz zwiększono rozpiętość do 20 m. Modyfikacja profilu skrzydła została przeprowadzona poprzez zmianę noska skrzydła oraz krawędzi spływu. Wprowadzone zmiany spowodowały przekwalifikowanie szybowca do klasy specjalnej. W połączeniu z nowym kadłubem miało to dać szybowiec o nowoczesnej sylwetce i wysokich osiągach. W budowie kadłuba wykorzystano doświadczenia z pracy nad prototypem SZD-37 Jantar stosując podobne rozwiązania konstrukcyjne: laminatowy przód w partii zaskrzydłowej łączy się z duralową zbieżną rurą przechodzącą w metalowy statecznik kierunku. Zmodernizowano podwozie główne poprzez zainstalowanie mechanizmu chowania koła głównego. Kabina została przedłużona, pierwsze miejsce zajmował pasażer, drugie pilot.
Prototyp, o znakach rejestracyjnych SP-2645, został oblatany przez pilota doświadczalnego Zdzisława Byloka w dniu 23 grudnia 1972 r. Po zakończeniu prób fabrycznych przekazano „Halnego” do próbnej eksploatacji w Centrum Szybowcowym w Lesznie.
Ustanowiono na nim rekordy:
Szybowiec nie był produkowany seryjnie. Jedyny egzemplarz był wykorzystywany do początku lat 90. Obecnie, dzięki inicjatywie Witolda Nowaka z Aeroklubu Gliwickiego, został odrestaurowany i lata w gliwickim klubie muzealnych szybowców ze znakami rejestracyjnymi SP-2645.
Konstrukcja.
Wolnonośny górnopłat o skrzydłach z wyraźnym skosem do przodu „kijankowym” kadłubie z miejscami dla pilota i pasażera w układzie tandem oraz z usterzeniami w układzie „T”.
Kadłub o konstrukcji mieszanej. Przód, mieszczący kabinę, wykonany z laminatu epoksydowego za skrzydłem przechodzi w stożkowaną rurę duralową zakończoną metalowym statecznikiem pionowym. Partia centralna kadłuba, do której mocowane są skrzydła, zbudowana jest na kratownicy wykonanej z rur stalowych. Kabina zakryta, osłonięta jednoczęściową osłoną. Zaczep do lotów na holu umiejscowiony pod fotelem w pierwszej kabinie.
Skrzydło dwudzielne o obrysie trapezowym, ze skosem ujemnym o konstrukcji drewnianej z pokryciem sklejkowym, o konstrukcji skorupowej, bezdźwigarowe. Do głównego zespołu doklejony jest w przedniej części wykonany ze sklejki nosek, a w części spływowej przymocowane są klapy i lotki o konstrukcji bezszczelinowej. Hamulce znajdują się na dolnej i górnej powierzchni skrzydła, a każdy zespół składa się z dwóch płyt i elastycznej (laminatowej) nakładki zamykającej. Hamulce, lotki i klapy są napędzane przy pomocy popychaczy.
Usterzenie wolnonośne w układzie T, spinane ze statecznikiem kierunku jednym poziomym sworzniem cylindrycznym. Wszystkie napędy sterów popychaczowe z wyjątkiem linkowych dla steru kierunku.
Wyposażenie: prędkościomierz PR-250s lub PR-400s, wysokościomierz W-12s lub W-10s, wariometr WRs-5 z kompensatorem WEC, wariometr WRs-30c, zakrętomierz EZS-3, busolę BS-1, radiostacja RS-6101, aparatura tlenowa SAT-5.
Podwozie jednotorowe złożone z chowanego koła głównego i stałego kółka ogonowego. Koło główne wyposażone w hamulec szczękowy, kółko ogonowe osłonięte owiewką.

</doc>
<doc id="4267236" url="https://pl.wikipedia.org/wiki?curid=4267236" title="Rajd Polski 1939">
Rajd Polski 1939

Rajd Polski 1939 (a właściwie XII Międzynarodowy Raid Automobilklubu Polski o Grand Prix Polski) – odbył się w dniach od 10 do 18 czerwca 1939 roku. W rajdzie wzięły udział 40 załogi, w tym 5 zagranicznych. Trasa rajdu liczyła ponad 4300 km i składała się z trzech pętli, które rozpoczynały się i kończyły w Warszawie. 
Wyniki końcowe rajdu.
Klasa I
Klasa II
Klasa III
Klasa IV

</doc>
<doc id="4267239" url="https://pl.wikipedia.org/wiki?curid=4267239" title="Ciche miejsce">
Ciche miejsce

Ciche miejsce (ang. "A Quiet Place") – amerykański horror z 2018 roku w reżyserii Johna Krasinskiego, wyprodukowany przez wytwórnię Paramount Pictures. Główną rolę w filmie zagrała brytyjska aktorka Emily Blunt.
Premiera filmu odbyła się 6 kwietnia 2018 w Stanach Zjednoczonych. Tydzień później, 13 kwietnia, obraz trafił do kin na terenie Polski.
Fabuła.
Akcja filmu rozgrywa się w roku 2020. Na Ziemi pojawiły się potwory, które polują na istoty wydające dźwięki. Ludzie, którzy przetrwali, nauczyli się egzystować w całkowitej ciszy. Tak też żyje rodzina Abbotów. Evelyn (Emily Blunt) i Lee (John Krasinski) z dwojgiem dzieci mieszkają na odciętej od świata farmie, gdzie do tej pory udawało im się uniknąć krwiożerczych stworów. Kiedy jednak na świat przychodzi trzeci potomek Abbotów, ich kruche bezpieczeństwo wali się w gruzy.
Odbiór.
Box office.
Film "Ciche miejsce" zarobił 188 milionów dolarów w Stanach Zjednoczonych i Kanadzie oraz 152,9 miliona dolarów w pozostałych państwach; łącznie 340,9 miliona dolarów.
Krytyka w mediach.
Film "Ciche miejsce" spotkał się z dobrą reakcją krytyków. W serwisie Rotten Tomatoes 96% z 371 recenzji filmu jest pozytywne (średnia ocen wyniosła 8,17 na 10). Na portalu Metacritic średnia ocen z 55 recenzji wyniosła 82 punkty na 100.
Kontynuacje.
Kontynuacja filmu, "Ciche miejsce 2" ("A Quiet Place Part II") miała premierę 8 marca 2020, lecz ze względu na pandemię, pojawiła się w kinach dopiero w 2021 roku.
W 2023 ma się pojawić w kinach spin-off serii, a w 2025 kolejny sequel, "A Quiet Place Part III".

</doc>
<doc id="4267242" url="https://pl.wikipedia.org/wiki?curid=4267242" title="FC Barcelona w sezonie 2017/2018">
FC Barcelona w sezonie 2017/2018

Sezon 2017/18 był 118. sezonem w historii klubu FC Barcelona i 87 z rzędu sezonem tego klubu w najwyższej klasie hiszpańskiego futbolu. Obejmuje on okres od 1 lipca 2017 do 30 czerwca 2018.
Przebieg sezonu.
Sezon 2017/18 FC Barcelona rozpoczęła pod wodzą nowego szkoleniowca Ernesto Valverde, który zastąpił na tym stanowisku Luisa Enrique, który nie zdecydował się przedłużyć wygasającego kontraktu. Nowy sezon rozpoczął się tradycyjnie od modyfikacji składu. W ramach transferów w letnim oknie transferowym do zespołu dołączyli: Marlon Santos, Nélson Semedo, Gerard Deulofeu, Paulinho oraz Ousmane Dembélé. Drużynę na zasadzie definitywnego transferu opuścili: Jordi Masip, Jérémy Mathieu, Cristian Tello oraz Neymar. Natomiast na wypożyczenia udali się: Douglas, Munir El Haddadi, Sergi Samper oraz Marlon Santos. Barcelona rozpoczęła sezon od uczestnictwa w turnieju towarzyskim International Champions Cup, który odbywał się w Stanach Zjednoczonych. Po wygranych meczach z Juventusem 2:1, Manchesterem United 1:0 i Realem Madryt 3:2, podopieczni Ernesto Valverde zodołali wygrać ten turniej towarzyski po raz pierwszy w historii. 7 sierpnia 2017 roku odbył się w coroczny turniej towarzyski, który odbywa się ku czci założyciela FC Barcelony Joana Gampera. W tym sezonie w meczu o Trofeu Joan Gamper, Barcelona zmierzyła się z Chapecoense. Drużyna ta pół roku wcześniej została totalnie rozbita przez katastrofę samolotu. Barcelona ku czci ofiar tej tragedii, postanowiła rozegrać tradycyjny mecz o Puchar Gampera, właśnie z tym zespołem. Barcelona wygrała w tym meczu 5:0 i po raz kolejny wygrała ten puchar, choć w tym meczu liczyło się głównie uhonorowanie ofiar tragedii, która wstrząsnęła światem. 13 sierpnia 2017 roku FC Barcelona rozpoczęła sezon oficjalny od pierwszego meczu o Superpuchar Hiszpanii z Realem Madryt. Mecz ten jednak przegrała 1:3. W rewanżu ponownie lepszy okazał się największy rywal, który wygrał 2:0 (w dwumeczu 5:1) i tym samym Barcelona nie zdołała wygrać pierwszego oficjalnego pucharu w sezonie. 20 sierpnia 2017 roku FC Barcelona rozpoczęła sezon ligowy od wygranej 2:0 z Realem Betis. 23 grudnia 2017 roku Barcelona zemściła się za porażkę w Superpucharze i pokonała Real Madryt 3:0 w lidze. W Lidze Mistrzów FC Barcelona pewnie wygrała swoją grupę pokonując Juventus 3:0, Sporting CP 1:0 i 2:0 i Olympiakos SFP 3:1 oraz po remisach 0:0 z Juventusem Turyn i Olympiakosem. W 1/16 finału Pucharu Króla FC Barcelona pokonała Real Murcię 3:0 i 5:0 (8:0 w dwumeczu). W styczniu Barcelona ponownie dokonała kilku transferów. W ramach zimowego okienka transferowego do klubu dołączyli: Philippe Coutinho oraz Yerry Mina. Definitywnie z klubu odszedł Javier Mascherano a na wypożyczenia udali się: Arda Turan, Rafinha oraz Gerard Deulofeu. O pół roku wcześniej z wypożyczenia wrócił Sergi Samper, który doznał poważnej kontuzji. W 1/8 finału Pucharu Króla Barcelona pokonała Celtę Vigo 6:1 w dwumeczu (1:1 i 5:0). W 1/4 finału krajowego pucharu Duma Katalonii pokonała RCD Espanyol 2:1 w dwumeczu (0:1 i 2:0). W 1/2 finału tych rozgrywek Blaugrana pokonała Valencię CF 3:0 w dwumeczu (1:0 i 2:0) i tym samym awansowała do finału tych rozgrywek piąty sezon z rzędu. W 1/8 finału Ligi Mistrzów Barça pokonała Chelsea Londyn 4:1 w dwumeczu (1:1 i 3:0). W pierwszym 1/4 finału Champions League Barcelona pokonała AS Romę 4:1, ale w rewanżu przegrała 0:3 i odpadła z tych rozgrywek już na etapie ćwierćfinału w trzecim sezonie z rzędu. 21 kwietnia 2018 roku Barcelona po raz 30 w historii i 4 z kolei zdobyła Puchar Króla. W finale Barca rozgromiła Sevillę FC 5:0 po dwóch bramkach Luisa Suáreza i po jednym trafieniu Lionela Messiego, Andrésa Iniesty i Philippe Coutinho. 27 kwietnia 2018 roku kapitan zespołu Andrés Iniesta ogłosił, że sezon 2017/18 jest jego ostatnim w barwach FC Barcelony. Iniesta w Barcelonie spędził 22 lata a w pierwszej drużynie 16 lat. 29 kwietnia 2018 roku FC Barcelona po raz 25 w historii zdobyła Mistrzostwo Hiszpanii na 4 mecze przed końcem sezonu. Tym samym Barcelona zakończyła sezon 2017/18 z krajowym dubletem. 6 maja 2018 roku w drugim ligowym spotkaniu z Realem Madryt padł remis 2:2. Sezon 2017/18 FC Barcelona zakończyła z tylko jedną porażką ligową (4:5 z Levante UD). Z 93 punktami na koncie, z 14 punktową przewagą nad drugim w tabeli Atlético Madryt i z 16 punktami przewagi nad trzecim Realem Madryt. Najlepszym strzelcem sezonu został Lionel Messi, który we wszystkich oficjalnych spotkaniach w sezonie 2017/18 pokonywał bramkarzy rywali 45 razy. Messi został także królem strzelców ligi a także laureatem Europejskiego Złotego Buta, dzięki 34 golom w La Lidze. Obie nagrody zdobył już drugi sezon z rzędu.
Transfery.
Do klubu.
Źródło:
Sztab szkoleniowy.
Źródło:
Bilans meczów oficjalnych.
Statystyki meczów.
Źródło:
Statystyki piłkarzy w oficjalnych meczach.
Statystyki występów i goli.
(X) – piłkarze, którzy odeszli z klubu w trakcie sezonu lub piłkarze, którzy nie zostali zgłoszeni do rozgrywek.(R) – piłkarze, którzy nie są oficjalnie w pierwszej drużynie a jedynie są powoływani z drużyny rezerw.
Źródło:
Tabele.
Copa del Rey.
Finał:
Liga Mistrzów UEFA.
Grupa D:
Faza Pucharowa:

</doc>
<doc id="4267245" url="https://pl.wikipedia.org/wiki?curid=4267245" title="Giacomo Oddi">
Giacomo Oddi

Giacomo Oddi (ur. 11 listopada 1679 w Perugii, zm. 2 maja 1770 tamże) – włoski biskup rzymskokatolicki, kardynał.
Życiorys.
Urodził się 11 listopada 1679 roku w Perugii, jako najmłodsze spośród pięciorga dzieci hrabiego Francesca Oddiego i Vittorii Biancheri. Jego kuzynem był Giovanni Francesco Banchieri, a siostrzeńcem Niccolò Oddi. Studiował na Uniwersytecie w Perugii, gdzie uzyskał stopień doktora utroque iure w 1709 roku. Jeszcze w czasie studiów udał się do Rzymu, gdzie został referendarzem Najwyższego Trybunału Sygnatury Apostolskiej, a także protonotariuszem apostolskim. W pierwszej i drugiej dekadzie XVIII wieku pełnił role świeckich gubernatorów Rimini, Sabiny, Fabriano, Ascoli, Ankony, Civitavecchii i Viterbo. 30 maja 1723 roku przyjął sakrament święceń. Na początku lat 30. zarządzał Maceratą i ponownie Viterbo. W 1732 roku został nominowany na biskupa tytularnego Laodycey (9 czerwca), przyjął sakrę (24 czerwca) i został mianowany nuncjuszem apostolskim w Królestwie Niemieckim. Osiadł wówczas w Kolonii, lecz po trzech latach został przeniesiony na placówkę do Wenecji. W czerwcu 1735 roku zrezygnował z nuncjatury w Cesarstwie Rzymskim Narodu Niemieckiego, a cztery lata później został mianowany nuncjuszem w Imperium portugalskim. 9 września 1743 roku został kreowany kardynałem prezbiterem, a rok później zrezygnował z nuncjatury. 5 kwietnia 1745 roku otrzymał kościół tytularny S. Girolamo dei Croati. W latach 40. pełnił funkcje legata w Urbino i Romanii. 22 września 1749 roku został przeniesiony do Viterbo, gdzie został arcybiskupem ad personam. Przyznawał dotacje na budowę szpitala dla sierot oraz domu przeznaczonego do ćwiczeń duchowych dla kleru. Uczestniczył w konklawe 1758, a od 1763 roku przysługiwał mu tytuł protoprezbitera. W 1770 roku, z powodu złego stanu zdrowia wyjechał do Perugii, jednak nie przyniosło to oczekiwanego skutku. Zmarł 2 maja 1770.

</doc>
<doc id="4267248" url="https://pl.wikipedia.org/wiki?curid=4267248" title="Dymitr (Zacharengas)">
Dymitr (Zacharengas)

Dymitr, imię świeckie Themistokles Zacharengas (ur. 28 lutego 1965 w Sohos) – grecki duchowny prawosławny, od 2004 metropolita Dar es-Salaam (tytularnie Irinoupolis).
Życiorys.
Święcenia prezbiteratu przyjął w 1999 r. 16 października 2002 otrzymał chirotonię biskupią. W czerwcu 2016 r. brał udział w Soborze Wszechprawosławnym na Krecie.

</doc>
<doc id="4267249" url="https://pl.wikipedia.org/wiki?curid=4267249" title="Relacje zagraniczne Izraela">
Relacje zagraniczne Izraela



</doc>
<doc id="4267251" url="https://pl.wikipedia.org/wiki?curid=4267251" title="Nifon (Tsawaris)">
Nifon (Tsawaris)

Nifon, imię świeckie Nikitas Tsawaris (ur. 1959 w Nikiei, zm. 8 grudnia 2020 w Port Saidzie) – grecki duchowny prawosławny w jurysdykcji Patriarchatu Aleksandryjskiego, od 2014 metropolita Peluzjum (Port Said).
Życiorys.
Święcenia prezbiteratu przyjął w 1984 r. 18 października 2009 otrzymał chirotonię biskupią.
Zmarł w 2020 r. na atak serca.

</doc>
<doc id="4267252" url="https://pl.wikipedia.org/wiki?curid=4267252" title="Rimma Iwanowa">
Rimma Iwanowa

Rimma Michajłowna Iwanowa (ros. Ри́мма Миха́йловна Ивано́ва; ur. 27 czerwca 1894 w Stawropolu, zm. 9 września 1915 we wsi Dobrosławka) – rosyjska pielęgniarka, uczestniczka I wojny światowej. Była jedyną z pierwszych kobiet w Imperium Rosyjskim odznaczoną Orderem Świętego Jerzego IV klasy.
Życiorys.
Rimma Ivanova była córką asesora kolegialnego Michaiła Iwanowicza Iwanowa i Jeleny Iwanowej Nikanorowny (Daniszewska). W 1902 rozpoczęła naukę w szkole dla dziewcząt Olgińskiej w Stawropolu, którą ukończyła w 1913. Zamierzała kontynuować naukę na wyższych kursach ekonomicznych w Petersburgu, jednak rodzice przekonali ją, aby odroczyła podróż o rok. Jesienią tego samego roku zaczęła pracować jako nauczycielka w szkole we wsi Piotrowskoje (obecnie miasto Swietłograd). Po wybuchu I wojny światowej wróciła do Stawropola, gdzie wstąpiła na kursy pielęgniarek organizowane przez Komitet Prowincjalny Wszechrosyjskiego Związku Radzieckiego we współpracy z lokalnym oddziałem Czerwonego Krzyża. 7 września 1914 została oddelegowana do pracy w szpitalu. 
Na froncie.
17 stycznia 1915 skróciła włosy i zgłosiła się jako ochotnik na front. Została zapisana do 83 Samurskiego pułku piechoty pod imieniem Iwan Michajłowicz Iwanow. Oszustwo szybko wyszło na jaw i dziewczyna zaczęła służyć pod prawdziwym imieniem.
Rimma zorganizowała służbę ratowania rannych z pola bitwy, sama pojawiała się w najniebezpieczniejszych miejscach. Pierwsze odznaczenie, medal św. Jerzego IV stopnia otrzymała podczas walk w Karpatach, za wyniesienie z pola bitwy rannego chorążego Gawriłowa, drugi medal otrzymała za uratowanie chorążego Sokołowa i przywrócenie uszkodzonej linii komunikacyjnej. Pułk uwielbiał swoją pielęgniarkę i uważali ją za talizman pułku. W sierpniu 1915 roku, zapisała się do 105 Orenburskiego Pułku Piechoty, gdzie służył jej brat, pułkowy lekarz Władimir Iwanow. 
9 września 1915 w pobliżu wsi Mokra Dubrawa (obecnie rejon piński, obwód brzeski Białorusi) podczas bitwy Rimma Iwanowa znalazła się pod ostrzałem pomagając rannym. Kiedy obaj oficerowie zginęli w czasie bitwy, przejęła dowództwo i poprowadziła żołnierzy w stronę okopów wroga. Pozycja została zajęta, ale ona sama została śmiertelnie zraniona kulą w udo. 10 września 1915 odbył się pogrzeb we wsi Dobrosławka. Brat Rimmy, Władimir Iwanow przeniósł ciało siostry do jego rodzinnego Stawropola, gdzie została pochowana z honorami na cmentarzu w pobliżu cerkwi św. Andrzeja.
Odznaczenia.
Rimma Iwanowa została odznaczona czterokrotnie Wojskowym Orderem Świętego Męczennika i Zwycięzcy Jerzego. 
Order Świętego Jerzego IV klasy został przyznany Rimmie pośmiertnie przez cara Mikołaja II Romanowa. Wcześniej to odznaczenie zostało nadane jedynie dwom kobietom: królowej Marii Zofii Bawarskiej i Katarzynie II Wielkiej.
Pamięć o bohaterce.
W listopadzie 1915 na zlecenie Departamentu Wojny nakręcono film "Bohaterski wyczyn pielęgniarki Rimmy Michaiłowny Iwanowny". Propaganda filmowa stawiała dopiero pierwsze kroki, dlatego film nie spotkał się z dobrym przyjęciem. Pielęgniarka na ekranie machając mieczem, biegła przez pole bitwy na wysokich obcasach jednocześnie starając się nie zburzyć modnej fryzury. Na wniosek oburzonych oficerów i żołnierzy, z pułku w którym służyła Iwanowa, oraz rodziców Rimmy, wiceminister spraw wewnętrznych w lutym 1916 nakazał wycofanie filmu w całej Rosji.
12 listopada 2015 nadano Rimmie tytuł honorowego obywatela miasta Stawropol.

</doc>
<doc id="4267266" url="https://pl.wikipedia.org/wiki?curid=4267266" title="Vergi">
Vergi

Vergi (łac. "Diocesis Vergensis") – stolica historycznej diecezji w prowincji Hispania Baetica erygowanej w V wieku, a skasowanej ok. roku 711. 
Starożytne miasto Vergi odpowiad współczesnemu miastu Berja, w Andaluzji w Hiszpanii. Obecnie katolickie biskupstwo tytularne ustanowione w 1969 przez papieża Pawła VI. 

</doc>
<doc id="4267267" url="https://pl.wikipedia.org/wiki?curid=4267267" title="Carlos Enrique Díaz Sáenz Valiente">
Carlos Enrique Díaz Sáenz Valiente

Carlos Enrique Díaz Sáenz Valiente (ur. 25 stycznia 1917 w Mar del Plata, zm. 14 lutego 1956 w Villa Berna) – argentyński strzelec sportowy.
Reprezentował Argentynę na letnich igrzyskach olimpijskich w 1948 r. i w 1952 r. Na igrzyskach w 1948 zdobył srebrny medal.

</doc>
<doc id="4267273" url="https://pl.wikipedia.org/wiki?curid=4267273" title="Adrian Kubicki">
Adrian Kubicki

Adrian Marian Kubicki (ur. 1987 w Toruniu) – polski dyplomata i rzecznik prasowy, od 2020 Konsul Generalny RP w Nowym Jorku.
Życiorys.
Adrian Kubicki w 2013 ukończył studia licencjackie na kierunku stosowane nauki społeczne na Uniwersytecie Warszawskim, broniąc pracę dyplomową "Charakterystyka pasażera lotniczego w ujęciu socjologicznym". Tytuł magistra stosunków międzynarodowych uzyskał w Collegium Civitas w Warszawie.
Pracował jako dziennikarz portalu ngo.pl oraz w Radio Eska (2009–2014) i Vox FM (2011–2014). Współpracował z magazynami Podróże i National Geographic Traveler. Od czerwca 2015 pracownik Polskich Linii Lotniczych LOT, od listopada 2015 dyrektor Biura Komunikacji Korporacyjnej LOT, a od 2016 rzecznik prasowy. Od 2019 do 2020 był dyrektorem Instytutu Kultury Polskiej w Nowym Jorku. W 2020 został Konsulem Generalnym RP w Nowym Jorku, będąc najprawdopodobniej najmłodszym konsulem generalnym w historii III RP.
W 2016 ożenił się z Anną Fabczak-Kubicką. Ojciec Laury.

</doc>
<doc id="4267290" url="https://pl.wikipedia.org/wiki?curid=4267290" title="Bruno Massot">
Bruno Massot

Bruno Massot (ur. 28 stycznia 1989 w Caen) – francuski łyżwiarz figurowy reprezentujący Niemcy, startujący w parach sportowych z Aloną Sawczenko. Mistrz olimpijski z Pjongczangu (2018), mistrz (2018) i wicemistrz świata (2017), dwukrotny wicemistrz Europy (2016, 2017), zwycięzca finału Grand Prix (2017), mistrz Francji (2012) oraz dwukrotny mistrz Niemiec (2016, 2018).
Po zmianie przepisów w punktacji zawodów łyżwiarskich w 2018 roku, do Sawczenko i Massota należą dwa historyczne rekordy świata (GOE±3) par sportowych w kategorii seniorów: za program dowolny (162,86 pkt) i notę łączną (245,84 pkt).
Życie prywatne.
1 października 2018 roku narzeczona Massota, Sophie Levaufre, urodziła ich syna o imieniu Louka. Para pobrała się 20 lipca 2019 roku. 19 maja 2020 roku na świat przyszło ich drugie dziecko, córka Charlie.
Kariera.
19 marca 2014 roku pojawiły się przypuszczenia, że nowym partnerem utytułowanej Alony Sawczenko zostanie Bruno Massot. Rozpoczęli oni wspólne treningi w kwietniu, aby zniwelować różnice w technice jazdy. W lipcu potwierdzono, że para rozważa, który kraj będzie reprezentować, bowiem Alona chciała nadal reprezentować Niemcy, zaś Bruno Francję. 29 września 2014 r. Niemiecka Federacja Łyżwiarska ogłosiła, że duet Sawczenko / Massot będzie reprezentował Niemcy. Od października rozpoczęli oni treningi w Oberstdorfie, a ich trenerem został Alexander König. W czerwcu 2015 roku Francuska Federacja Łyżwiarska odmówiła udzielenia Massotowi pozwolenia na reprezentowanie Niemiec, a 31 sierpnia 2015 roku zażądała od niego 70 tys. euro za wydanie pozwolenia. Ostatecznie Massot otrzymał pozwolenie 26 października 2015 r. po zapłaceniu francuskiej federacji FFSG 30 tys. euro.
Sawczenko i Massot rozpoczęli sezon od drugiego miejsca w zawodach z cyklu Challenger Series Nebelhorn Trophy 2017. Następnie powtórzyli ten rezultat w Skate Canada International 2017, przegrywając jedynie z kanadyjską parą Duhamel / Radford. Pierwszym zwycięstwem w sezonie były dla nich zawody Skate America 2017, które jednocześnie dało im kwalifikację do finału Grand Prix 2017, również zakończonego ich zwycięstwem.
W listopadzie 2017 Massot otrzymał niemieckie obywatelstwo, co pozwoliło mu reprezentować ten kraj na Zimowych Igrzyskach Olimpijskich 2018. W konkursie olimpijskim zajmowali 4. miejsce po programie krótkim z notą 76,59 pkt. Następnego dnia ustanowili rekord świata w programie dowolnym 159,31 pkt, co dało im 0,43 pkt przewagi w nocie łącznej nad Chińczykami Sui Wenjing / Han Cong i pozwoliło na zdobycie złotego medalu olimpijskiego.
W marcu 2018 zdecydowali się wystąpić na mistrzostwach świata, gdzie byli faworytami do złota. Podczas mistrzostw poprawili trzy rekordy świata w: programie krótkim 82,98 pkt, programie dowolnym 162,86 pkt oraz nocie łącznej 245,84 pkt, co dało im tytuł mistrzowski (pierwszy dla Massota, szósty dla Sawczenko).
Programy.
Alona Sawczenko / Bruno Massot
Rekordy świata.
Do sezonu 2017/2018
Rekordy życiowe.
Alona Sawczenko / Bruno Massot

</doc>
<doc id="4267299" url="https://pl.wikipedia.org/wiki?curid=4267299" title="Borki (Mizerów)">
Borki (Mizerów)

Borki – część wsi Mizerów w Polsce, położona w województwie śląskim, w powiecie pszczyńskim, w gminie Suszec. 
W latach 1975–1998 Borki administracyjnie należały do województwa katowickiego.

</doc>
<doc id="4267300" url="https://pl.wikipedia.org/wiki?curid=4267300" title="Konradów (Mizerów)">
Konradów (Mizerów)

Konradów – część wsi Mizerów w Polsce, położona w województwie śląskim, w powiecie pszczyńskim, w gminie Suszec. 
W latach 1975–1998 Konradów administracyjnie należał do województwa katowickiego.

</doc>
<doc id="4267304" url="https://pl.wikipedia.org/wiki?curid=4267304" title="Kościół Wniebowzięcia Najświętszej Maryi Panny (Marienbaum)">
Kościół Wniebowzięcia Najświętszej Maryi Panny (Marienbaum)

Kościół Wniebowzięcia Najświętszej Maryi Panny (Marienbaum) – kościół pielgrzymkowy w Marienbaum, niedaleko Xanten. Został zbudowany jako kościół klasztorny, założonego w 1460 klasztoru Brygidy w Marienbaum. Od 1802 był w trakcie sekularyzacji do kościoła parafialnego.
Sanktuarium.
Historia pielgrzymek Marienbaum opiera się na legendzie o obrazie łaski Maryi z początku XIV wieku. Zgodnie z tą legendą, w 1430, we śnie sparaliżowanemu pasterzowi pojawił się dąb, w którym odkrył postać Maryi w koronie dębu, w kształcie klatki schodowej, a następnie wyzdrowiał. Pasterz później szukał tego drzewa i podobno odnalazł i oddał cześć posągowi. Miejsce to było następnie określane jako "An gen Trappenboom" i odwiedzane przez pielgrzymów; w latach 1438-1441, na cześć Maryi i ewangelisty Jana została zbudowana kaplica przez hrabiego Adolfa II, którego prezbiterium w stylu gotyckim jest nadal "częścią" kościoła Wniebowzięcia Najświętszej Maryi Panny w Marienbaum.
Opactwo.
Maria Burgundzka założyła w 1460 podwójny klasztor zgodnie z rządem zakonu Brygidy Szwedzkiej, który początkowo był zamieszkany przez siedem sióstr zakonnych i dwóch księży. Po mniejszych rozbudowach klasztoru założono klasztor córek w Kalkar, w 1611, a drugi w 1625, w Kaldenkirchen.
W 1650/1688 rozbudowano "Klasztor Maryi" i ostatecznie udostępniono miejsc dla 60 sióstr zakonnych i 25 duchownych, którzy przyjmowali i opiekowali się pielgrzymami. W tym czasie Marienbaum stracił jednak na znaczeniu jako miejsce pielgrzymek, ponieważ w pobliskim mieście Kevelaer powstało konkurencyjne miejsce łaski (dziś jedno z najważniejszych miejsc pielgrzymek w Niemczech). Od 1712 do 1714 zdewastowana kaplica została rozebrana na części; chór kaplicy i krużganek barokowy, zbudowany w 1710 dołączono do nowo wybudowanego kościoła "Wniebowzięcia Najświętszej Maryi Panny", zintegrowano, a klasztor rozbudowano na nowo.
Kościół parafialny.
W trakcie sekularyzacji klasztoru pod rządami napoleońskimi, kościół został przekształcony w 1802 w centrum parafii, biblioteka klasztorna została włączona do "Biblioteki Opactwa Xanten" i w znacznym stopniu zburzyła zabudowania klasztorne. Dwupiętrowy budynek kapituły został zachowany i dziś służy jako zakrystia. Wieża kościelna została zbudowana w latach 1898-1900, w stylu neogotyckim i rozbudowana w 1898 o siedem brązowych dzwonów.
Po pożarze w Środę Popielcową 2017, wnętrze kościoła zostało zniszczone przez osad z sadzy. Po pracach konserwatorskich, które trwały ponad rok, w Niedzielę Palmową społeczność Marienbaum i okolic świętowała powrót do "starego" kościoła.
Pielgrzymki dziś.
Dziś kościół Wniebowzięcia Najświętszej Maryi Panny w Marienbaum odwiedza prawie 15 tysięcy pielgrzymów rocznie.
Wyposażenie.
Głównym sanktuarium kościoła Wniebowzięcia Najświętszej Maryi Panny jest obraz Maryi od początku XIV wieku, dziś jest pokazywany w zewnętrznej kaplicy kościoła.
Ponadto ołtarz główny z 1441 zdobią obrazy Bartłomieja Brunona Starszego, który także namalował wiele obrazów do katedry w Xanten, a także różne freski aniołów i apostołów z 1460 oraz wykonana przez zakonnice klasztoru XVII-wieczna tkanina postna, znajdująca się we wnętrzu kościoła.
Organy.
Organy kościoła w Marienbaum zostały zbudowane w 1894 przez holenderskiego budowniczego organów Van Dam Leeuwarden. Instrument stał do 1971 w Oosterkerk, w Arnhem, w Holandii. Został całkowicie odnowiony w 1971 przez budowniczego organów Romana Seiferta &amp; syna (Kevelaer) i wbudowany w balustradę kościoła Maryi. Instrument czysto mechaniczny ma 25 rejestrów w stylu Neo-Rococo.
Dzwony.
Jakość dzwonów została znacznie zmniejszona ze względu na wiek i uszkodzenia, istniejących stalowych dzwonów, trzeba było pomyśleć o ich odnowie. W 1980 rodzina Underberg przekazała darowiznę na rzecz parafii. Siedem dzwonów z brązu różnych rozmiarów i kolorów zostało zamówionych przez odlewnię dzwonów Petit &amp; Edelbrock w Gescher.

</doc>
<doc id="4267308" url="https://pl.wikipedia.org/wiki?curid=4267308" title="Branica (Suszec)">
Branica (Suszec)

Branica – przysiółek wsi Suszec w Polsce, położony przy drodze wojewódzkiej nr 935 w województwie śląskim, w powiecie pszczyńskim, w gminie Suszec.
W latach 1975–1998 przysiółek administracyjnie należał do województwa katowickiego. Przysiółek wchodzi w skład sołectwa Suszec. Wierni kościoła rzymskokatolickiego należą do parafii św. Stanisława Biskupa i Męczennika w Suszcu. W mieście znajduje się Szkoła Podstawowa im. Janusza Korczaka.
Branicka Maryjka.
Na Branicy, przy drodze Suszec-Kobiór stoi figurka przedstawiająca Matkę Boską z Dzieciątkiem.

</doc>
<doc id="4267313" url="https://pl.wikipedia.org/wiki?curid=4267313" title="Mesocyclops paranaensis">
Mesocyclops paranaensis

Mesocyclops paranaensis – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1986 roku przez biologów Bernarda Dussarta i Santę M. Frutos. 

</doc>
<doc id="4267315" url="https://pl.wikipedia.org/wiki?curid=4267315" title="Mesocyclops annulatus">
Mesocyclops annulatus

Mesocyclops annulatus, – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1892 roku przez polskiego zoologa Antoniego Wierzejskiego. Gatunek ten został ujęty w Katalogu Życia.

</doc>
<doc id="4267316" url="https://pl.wikipedia.org/wiki?curid=4267316" title="Mesocyclops arcanus">
Mesocyclops arcanus

Mesocyclops arcanus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1995 roku przez francuską zoolog Danielle Defaye.

</doc>
<doc id="4267318" url="https://pl.wikipedia.org/wiki?curid=4267318" title="Mesocyclops dissimilis">
Mesocyclops dissimilis

Mesocyclops dissimilis – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1993 roku przez zoologów Danielle Defaye z Francji i Keiichi Kawabata z Japonii.

</doc>
<doc id="4267319" url="https://pl.wikipedia.org/wiki?curid=4267319" title="Mesocyclops medialis">
Mesocyclops medialis

Mesocyclops medialis – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 2001 roku przez francuską zoolog Danielle Defaye.

</doc>
<doc id="4267320" url="https://pl.wikipedia.org/wiki?curid=4267320" title="Góra Koronna">
Góra Koronna



</doc>
<doc id="4267325" url="https://pl.wikipedia.org/wiki?curid=4267325" title="Małgorzata Woźna-Stankiewicz">
Małgorzata Woźna-Stankiewicz

Małgorzata Woźna-Stankiewicz (ur. 1948 w Sosnowcu) – polska doktor habilitowana nauk humanistycznych
Biografia.
W latach 1968-1973 studiowała na uniwersytecie Jagiellońskim w Krakowie. 18 czerwca 1982 otrzymała doktorat dzięki pracy zatytułowanej Rytm Oliviera Messiaena, a habilitację 14 maja 1999 na podstawie pracy pt. Muzyka francuska w Polsce w II poł. XIX w. 22 października 2007 została profesorem nadzwyczajnym, a w 2017 przewodniczącą jury Konkursu o Nagrodę im. ks. prof. Hieronima Feichta.

</doc>
<doc id="4267327" url="https://pl.wikipedia.org/wiki?curid=4267327" title="Skały Koronne">
Skały Koronne

Skały Koronne – grupa skał na lewym zboczu Doliny Prądnika w Ojcowskim Parku Narodowym. Tworzą dolną część stoków wzniesienia Koronna, naprzeciwko Bramy Krakowskiej. Zbudowane są z twardych wapieni i tworzą szereg odosobnionych baszt i iglic. Najbardziej wybitna z nich to Rękawica, za którą znajduje się udostępniona do turystycznego zwiedzania Jaskinia Ciemna. Nadano również nazwę niektórym innym skałom: Czaszka z otworem na wylot, Skała Krukowskiego i Słupek. 
Przez Skały Koronne prowadzi szlak turystyczny. Wejście na niego znajduje się na dnie Doliny Prądnika przy skale Słupek. Z niewielkich spłaszczeń na szczytach skał rozciąga się panorama widokowa na Dolinę Prądnika, Panieńskie Skały i Złotą Górę. W murawach kserotermicznych rośnie w niektórych miejscach rzadka, ciepłolubna ostnica Jana.
Szlak turystyki pieszej.
 Doliną Prądnika, naprzeciwko Bramy Krakowskiej, wejście obok skały Słupek, przez wąwóz Wawrzonowy Dół, wypłaszczenie Skały Krukowskiego, Jaskinię Ciemną, obok skały Rękawica, przez punkty widokowe na Górze Koronnej, obok Skały Puchacza do dna Doliny Prądnika przy wylocie Wąwozu Smardzowickiego. 

</doc>
<doc id="4267328" url="https://pl.wikipedia.org/wiki?curid=4267328" title="Kazimierz Żardecki">
Kazimierz Żardecki

Kazimierz Żardecki (ok. 1883) – polski inżynier.
Życiorys.
Uczył się w C. K. Gimnazjum w Drohobyczu, gdzie w 1902 ukończył VIII klasę i zdał egzamin dojrzałości. W 1904, na Politechnice Lwowskiej, działał w zarządzie studenckiego Technickiego Koła Towarzystwa Szkoły Ludowej we Lwowie.
Był członkiem Polskiego Towarzystwa Politechnicznego we Lwowie od 1916, członkiem Zarządu Zrzeszenia Gazowników i Wodociągowców Polskich oraz od 1928 członkiem zarządu Izby Przemysłowo-Handlowej we Lwowie. Zasiadał także w składzie redakcyjnym czasopisma „Gaz i Woda” i publikował na jego łamach. 
Przez ponad 30 lat był pracownikiem oraz dyrektorem Zakładu Gazowego Miejskiego we Lwowie (gazownia), po czym z dniem 1 października 1933 przeszedł w stan spoczynku. Na początku 1930 został konsulem honorowym Republiki Estonii na obszar województw lwowskiego, stanisławowskiego, tarnopolskiego i wołyńskiego z siedzibą we Lwowie. 1 września 1930 został mu nadany Złoty Krzyż Zasługi „za zasługi na polu organizacji i rozwoju Targów Wschodnich we Lwowie”. W wyborach samorządowych z maja 1939 uzyskał mandat radnego Rady Miasta Lwowa, startując z listy chrześcijańsko-narodowej jako kandydat Obozu Zjednoczenia Narodowego.

</doc>
<doc id="4267331" url="https://pl.wikipedia.org/wiki?curid=4267331" title="Stefan Mitrović (ur. 1990)">
Stefan Mitrović (ur. 1990)

Stefan Mitrović (cyr. Стефан Митровић; ur. 22 maja 1990 w Belgradzie) – serbski piłkarz grający na pozycji środkowego pomocnika. Od 2021 roku jest zawodnikiem klubu Getafe CF.
Kariera piłkarska.
Swoją karierę piłkarską Mitrović rozpoczynał w juniorach dwóch belgradzkich klubów, FK Crvena zvezda, a następnie FK Rad. W 2010 roku wyjechał na Słowację i został zawodnikiem klubu MFK Petržalka. 27 lutego 2010 zadebiutował w jej barwach w pierwszej lidze słowackiej, w przegranym 0:1 wyjazdowym meczu z MFK Košice. Piłkarzem Petržalki był do lata 2010.
Latem 2010 roku Mitrović przeszedł do Zbrojovki Brno. Swój debiut w Zbojovce zaliczył 25 lutego 2011 w zremisowanym 1:1 wyjazdowym spotkaniu ze Slavią Praga. Na koniec sezonu spadł ze Zbrojovką do drugiej ligi.
W 2011 roku Mitrović wrócił do Serbii i został zawodnikiem klubu Metalac Gornji Milanovac. W Metalacu swój debiut zanotował 17 września 2011 w przegranym 0:1 wyjazdowym meczu z FK Smederevo. W sezonie 2011/2012 został z Metalacem zdegradowany do Prvej ligi.
W 2012 roku Mitrović został piłkarzem belgijskiego KV Kortrijk. W belgijskiej pierwszej lidze zadebiutował 4 sierpnia 2012 w zwycięskim 2:1 wyjazdowym meczu z Cercle Brugge. W Kortrijk spędził sezon.
Latem 2013 Mitrović przeszedł do rezerw Benfiki. 15 września 2013 zadebiutował w nich w Segunda Liga w domowym meczu z Leixões SC (5:1). Pół roku później trafił na wypożyczenie do Realu Valladolid. 25 stycznia 2014 zadebiutował w Realu w Primera División w wygranym 1:0 domowym meczu z Villarrealem. W sezonie 2013/2014 spadł z Valladolidem do Segunda División.
W 2014 roku Mitrović został zawodnikiem SC Freiburg. Swój debiut we Freiburgu zanotował 4 października 2014 w wyjazdowym spotkaniu z Werderem Brema. W sezonie 2014/2015 Freiburg został zdegradowany do 2. Bundesligi.
Latem 2015 roku Mitrović został wypożyczony do KAA Gent. W klubie tym swój debiut zaliczył 12 września 2015 w zremisowanym 1:1 wyjazdowym meczu z SV Zulte Waregem. W lipcu 2016 został wykupiony przez Gent za kwotę 1,5 miliona euro.
W lipcu 2018 Mitrović odszedł z Gent do RC Strasbourg za 3 miliony euro. Zadebiutował w nim 12 sierpnia 2018 w wygranym 2:0 wyjazdowym spotkaniu z Girondins Bordeaux. W Strasbourgu występował przez trzy sezony.
Latem 2021 Mitrović został zawodnikiem Getafe CF, które zapłaciło za niego milion euro. W Getafe swój debiut zaliczył 13 sierpnia 2021 w przegranym 0:1 wyjazowym meczu z Valencią.
Kariera reprezentacyjna.
W reprezentacji Serbii Mitrović zadebiutował 31 maja 2014 roku w zremisowanym 1:1 towarzyskim meczu z Panamą, rozegranym w Bridgeview.

</doc>
<doc id="4267333" url="https://pl.wikipedia.org/wiki?curid=4267333" title="Daniel Benlolo">
Daniel Benlolo



</doc>
<doc id="4267336" url="https://pl.wikipedia.org/wiki?curid=4267336" title="Irynej Biłyk">
Irynej Biłyk

Irynej Biłyk OSBM (ur. 2 stycznia 1950 w Kniażpolu) – ukraiński duchowny katolicki obrządku bizantyjsko-ukraińskiego, biskup buczacki w latach 2000-2007, od 2007 kanonik bazyliki Matki Bożej Większej.
Życiorys.
Po maturze rozpoczął studia na uniwersytecie w Użhorodzie i wstąpił do zakonu bazylianów. Po odbyciu służby wojskowej studiował w Kijowie, po czym poświęcił się dalszej formacji zakonnej, którą uwieńczył ślubami wieczystymi złożonymi 13 października 1978 i święceniami kapłańskimi przyjętymi następnego dnia. Po święceniach zaczął potajemną działalność duszpasterską na terenie Ukraińskiej SRR.
Episkopat.
15 sierpnia 1989 bp Sofron Dmyterko udzielił mu potajemnych święceń biskupich. 16 stycznia 1991, tuż przed oficjalnym zalegalizowaniem Kościoła greckokatolickiego przez rząd radziecki, papież Jan Paweł II potwierdził ważność tego obrzędu i ustanowił bp. Biłyka biskupem pomocniczym eparchii iwano-frankowskiej ze stolicą tytularną "Novae".
21 lipca 2000 został wybrany eparchą buczackim.
28 lipca 2007 Benedykt XVI mianował go kanonikiem bazyliki Matki Bożej Większej i zwolnił go z obowiązków eparchy.

</doc>
<doc id="4267348" url="https://pl.wikipedia.org/wiki?curid=4267348" title="Andrzej Dzieliński">
Andrzej Dzieliński

Andrzej Dzieliński – polski inżynier elektrotechnik, profesor, doktor habilitowany nauk technicznych; specjalizuje się w automatyce i inżynierii komputerowej oraz teorii sterowania. 
Życiorys.
Stopień doktorski z elektrotechniki uzyskał w 1992 na Wydziale Elektrycznym Politechniki Warszawskiej broniąc pracy pt. "Optimal Filtering and Control of Two-dimensional, Linear, Discrete Time Systems" (promotorem był Tadeusz Kaczorek). Habilitował się na tym samym Wydziale w 2002 na podstawie oceny dorobku naukowego i publikacji "Modelowanie i sterowanie układów nieliniowych metodami neuropodobnymi". W 2019 uzyskał tytuł naukowy profesora nauk technicznych.
Pracuje jako profesor i dyrektor Instytutu Sterowania i Elektroniki Przemysłowej Wydziału Elektrycznego Politechniki Warszawskiej. Poza macierzystą uczelnią jest także profesorem w Zespole Automatyki i Robotyki Katedry Automatyki i Systemów Pomiarowych Instytutu Fizyki UMK w Toruniu (gdzie pracują także m.in. Marek Zieliński, Krzysztof Gałkowski, Jadwiga Lal-Jadziak oraz Marcin Iwanowski). 
Współautor (wraz z R. Łopatką, T. Kaczorkiem, W. Dąbrowskim) podręcznika "Podstawy teorii sterowania" (WNT, Warszawa 2013). Swoje prace publikował m.in. w „International Journal of Applied Mathematics and Computer Science", „Journal of Vibration and Control", oraz w „Advances in Difference Equations".
Jest członkiem m.in. Komitetu Automatyki i Robotyki PAN.

</doc>
<doc id="4267350" url="https://pl.wikipedia.org/wiki?curid=4267350" title="Biertułtowy (Radlin)">
Biertułtowy (Radlin)



</doc>
<doc id="4267353" url="https://pl.wikipedia.org/wiki?curid=4267353" title="Augustyn Ponikiewski">
Augustyn Ponikiewski

Augustyn Ponikiewski (ur. 6 listopada 1920 w Drobninie, zm. 3 kwietnia 2018 w Poznaniu) –  polski profesor nauk rolniczych. Kawaler maltański.
Biografia.
Syn Stefana Ponikiewskiego, ziemianina i posła na Sejm II RP, brat prof. Teresy Ponikiewskiej, ojciec dyplomaty Wojciecha Ponikiewskiego, kuzyn Józefa Ponikiewskiego, który poniósł śmierć wraz z gen. Władysławem Sikorskim w katastrofie lotniczej w Gibraltarze.
W 1939 roku zdał maturę w Gimnazjum im. Sułkowskich w Rydzynie. Podczas wojny wysiedlony wraz z rodziną do Generalnej Guberni. Odbył praktyki rolne w majątkach ziemskich powiatu skierniewickiego. Tam też działał w Armii Krajowej.
W 1951 skończył studia na Wyższej Szkole Rolniczej w Poznaniu. Podjął pracę w Instytucie Uprawy, Nawożenia i Gleboznawstwa (IUNG). W kolejnych latach doktorował się i uzyskał habilitację na Uniwersytecie Warszawskim, gdzie od 1967 roku pracował w Instytucie Afrykanistycznym.
W latach 1961-65 przebywał jako ekspert Polservice w Maroku. W latach 1978-1980 jako ekspert FAO w Laosie. Po powrocie z Laosu przeszedł do pracy w Instytucie Krajów Pozaeuropejskich Polskiej Akademii Nauk.
W 1988 roku uzyskał tytuł profesora.
Pasje kolekcjonerskie ujawnione podczas pobytów za granicą pozwoliły na organizację szeregu wystaw w Poznaniu, Wrocławiu i Warszawie z zakresu rękodzieła artystycznego ludów Maroka i Laosu. Część kolekcji została przekazana do Muzeum Etnograficznego w Poznaniu. 
Był autorem m.in. książki "Ludy Gospodarki Żarowej Azji Południowo-Wschodniej".
Członek Polskiego Związku Kawalerów Maltańskich. Członek Rady Społecznej przy Arcybiskupie Poznańskim.
Pochowany w grobowcu rodzinnym w Oporowie k. Leszna.

</doc>
<doc id="4267355" url="https://pl.wikipedia.org/wiki?curid=4267355" title="Cerkiew św. Onufrego w Borszczewie">
Cerkiew św. Onufrego w Borszczewie



</doc>
<doc id="4267365" url="https://pl.wikipedia.org/wiki?curid=4267365" title="Wiwi (jezioro)">
Wiwi (jezioro)

Wiwi (ros. Виви) – jezioro w azjatyckiej części Rosji, na Syberii, w rejonie ewenkijskim. Powierzchnia jeziora wynosi 229 km², zaś powierzchnia zlewni 3260 km². Brzegi jeziora są niezamieszkane.
Długość jeziora wynosi 90 km, szerokość 4 km. Jego głębokość nie jest znana, ponieważ nie zostało nigdy dostatecznie zbadane. Wypływa z niego rzeka o tej samej nazwie.
Wiwi uważane jest za geometryczny środek Rosji. – . Fakt ten upamiętnia pomnik o wysokości 7 metrów, zwieńczony dwugłowym orłem. Powstał on w 1992 roku. Wcześniej, w 1983, ustawiono inny pomnik zwieńczony okrętem. W pobliżu znajduje się również kaplica zwieńczona krzyżem, upamiętniająca Sergiusza z Rodoneża. Ma wysokość 11 metrów.

</doc>
<doc id="4267368" url="https://pl.wikipedia.org/wiki?curid=4267368" title="Panikwy">
Panikwy



</doc>
<doc id="4267372" url="https://pl.wikipedia.org/wiki?curid=4267372" title="Aleksander Balter">
Aleksander Balter

Aleksander Balter (ur. 26 kwietnia 1950) – polski fizyk, profesor nauk fizycznych, specjalizuje się w biofizyce molekularnej oraz optyce molekularnej; emerytowany nauczyciel akademicki Instytutu Fizyki Wydziału Fizyki, Astronomii i Informatyki Stosowanej Uniwersytetu Mikołaja Kopernika.
Życiorys.
W latach 1968–1973 studiował na toruńskim UMK fizykę eksperymentalną. Po dyplomie został zatrudniony w tamtejszym Instytucie Fizyki (od 1973). Poza macierzystą uczelnią staż naukowy odbył jako Research Associate w Department of Biological Chemistry, School of Medicine na amerykańskim University of Maryland, Baltimore (w 1981). Tytuł profesora nauk fizycznych został mu nadany w 1997. W Instytucie Fizyki UMK pełnił funkcję kierownika Zakładu Biofizyki i Fizyki Medycznej oraz kierownika Zespołu Biofizyki Doświadczalnej.
Swoje prace publikował m.in. w „Journal of Biochemical and Biophysical Methods", „Biochemistry", „Chemical Physics Letters", „Biophysical Chemistry", „Chemical Physics", „Photochemistry and Photobiology" oraz w „Optics Communications".

</doc>
<doc id="4267380" url="https://pl.wikipedia.org/wiki?curid=4267380" title="Sejm Nadzwyczajny 1677">
Sejm Nadzwyczajny 1677



</doc>
<doc id="4267383" url="https://pl.wikipedia.org/wiki?curid=4267383" title="Plac Kościelny">
Plac Kościelny

Plac Kościelny:

</doc>
<doc id="4267390" url="https://pl.wikipedia.org/wiki?curid=4267390" title="Brother Martinus Amstelveen">
Brother Martinus Amstelveen



</doc>
<doc id="4267391" url="https://pl.wikipedia.org/wiki?curid=4267391" title="Brother/Martinus Amstelveen">
Brother/Martinus Amstelveen



</doc>
<doc id="4267393" url="https://pl.wikipedia.org/wiki?curid=4267393" title="Suki! Suki! Skip!">
Suki! Suki! Skip!

 – debiutancki singel japońskiego zespołu HKT48, wydany w Japonii 20 marca 2013 roku przez Universal Sigma.
Singel został wydany w czterech edycjach: trzech regularnych (Type A, Type B, Type C) oraz „teatralnej” (CD). Osiągnął 1 pozycję w rankingu Oricon i pozostał na liście przez 26 tygodni, sprzedał się w nakładzie egzemplarzy.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4267394" url="https://pl.wikipedia.org/wiki?curid=4267394" title="Dobromil (stacja kolejowa)">
Dobromil (stacja kolejowa)

Dobromil – stacja kolejowa w Dobromilu w obwodzie lwowskim Ukrainy.
Znajduje się 27 km od stacji Przemyśl Główny. Do 1994 przez stacje przejeżdżały eksterytorialne pociągi z Przemyśla do Zagórza. Obecnie na stacji dwa razy dziennie zatrzymuje się pociąg relacji Niżankowice-Sambor.

</doc>
<doc id="4267396" url="https://pl.wikipedia.org/wiki?curid=4267396" title="Triedorf (stacja kolejowa)">
Triedorf (stacja kolejowa)

Triesdorf (niem: "Bahnhof Triesdorf") – stacja kolejowa w Merkendorf, w kraju związkowym Bawaria, w Niemczech. Znajduje się na linii Treuchtlingen – Würzburg. Według DB Station&amp;Service ma kategorię 6. 

</doc>
<doc id="4267398" url="https://pl.wikipedia.org/wiki?curid=4267398" title="Park Narodowy Isojärvi">
Park Narodowy Isojärvi

Park Narodowy Isojärvi (fiń. "Isojärven kansallispuisto", szw. "Isojärvi nationalpark") – park narodowy w południowej Finlandii, w regionie Finlandia Środkowa. Leży przy drodze nr 3284 Kuhmoinen – Länkipohja (gmina Jämsä). Został utworzony w 1982 roku. Zajmuje powierzchnię 22 km². Zarządcą Parku Narodowego Isojärvi, podobnie jak wszystkich pozostałych fińskich parków narodowych, jest państwowe przedsiębiorstwo Metsähallitus.
Opis parku.
Park Narodowy Isojärvi obejmuje zalesione wzgórza i doliny wokół jeziora Isojärvi. Tereny parku są położone na wysokościach przeciętnie 100–150 m n.p.m. Tutejsze jeziora są głębokie i czyste. Isojärvi, największe jezioro parku, jest wąskie i leży w uskoku powstałym wskutek pęknięcia skorupy ziemskiej. Jego brzegi są skaliste. Małe jeziora leśne zarastają, a na ich brzegach tworzą się torfowiska. Typy lasu są bardzo zróżnicowane. Do występujących tu drzew należą: świerk, sosna, topola osika, lipa drobnolistna, czeremcha zwyczajna.
Turystyka.
Dla turystów wyznaczono kilka rozpoczynających się przy parkingach Heretty i Kalalahti oznaczonych tras spacerowych oraz dwie ścieżki dydaktyczne o długości 3,5 i 3 km. Istnieje tu także trasa dla rowerów górskich.
W Parku Narodowym Isojärvi zachowały się stare chaty drwali, rybaków i inne obiekty mieszkalne i gospodarcze. Chatę drwali w Heretty, zbudowaną zimą 1946–47, przywrócono do stanu pierwotnego i obecnie służy jako muzeum, a w sezonie letnim działa w niej kawiarnia.
Jezioro Isojärvi jest długie i wąskie, nadaje się do wypraw kajakowych, można także wynająć łódź wiosłową. W wyznaczonych miejscach można rozbić namiot i rozpalić ognisko, latem grupom turystów wynajmowana jest chata Lortikka. Zimą po terenie parku można poruszać się na nartach.
Fauna.
Do występujących na terenie tutejszych jezior ptaków należą nur czarnoszyi ("Gavia arctica") i rdzawoszyi ("Gavia stellata").
W parku żyje dość liczna populacja bobrów kanadyjskich, sprowadzonych do Finlandii z Kanady, gdyż rodzime bobry europejskie zostały wytępione w połowie XIX w. w wyniku polowań. Po raz pierwszy bobry te zauważono w tym rejonie pod koniec lat 80. XX w., gdy zasiedliły jezioro Salmijärvi leżące na skraju parku narodowego. Sylwetka bobra znajduje się w logo parku narodowego.

</doc>
<doc id="4267402" url="https://pl.wikipedia.org/wiki?curid=4267402" title="Pusztapó (przystanek kolejowy)">
Pusztapó (przystanek kolejowy)

Pusztapó (węg. "Pusztapó megállóhely") – stacja kolejowa w Kétpó, w komitacie Jász-Nagykun-Szolnok, na Węgrzech. 
Stacja obsługuje wyłącznie pociągi regionalne. 

</doc>
<doc id="4267409" url="https://pl.wikipedia.org/wiki?curid=4267409" title="Słupek (skała)">
Słupek (skała)

Słupek – zbudowana z wapieni skalica na lewym zboczu Doliny Prądnika w Ojcowskim Parku Narodowym. Jest jedną ze skał w grupie Skał Koronnych znajdujących się naprzeciwko Bramy Krakowskiej. Słupek stanowi odosobniony ostaniec znajdujący się tuż obok Skały Krukowskiego. Obydwie skały zlokalizowane są nieco tylko powyżej dna doliny Prądnika i znajduje się przy nich charakterystyczny drewniany pawilon OPN w formie bramki wejściowej z daszkiem. Obok niego prowadzi ścieżka szlaku turystycznego. Idąc nią w górę omijamy skałę Słupek po prawej ręce.
Szlak turystyki pieszej.
 Doliną Prądnika, naprzeciwko Bramy Krakowskiej, wejście obok skały Słupek, przez wąwóz Wawrzonowy Dół, wypłaszczenie Skały Krukowskiego, Jaskinię Ciemną, obok skały Rękawica, przez punkty widokowe na Górze Koronnej, obok Skały Puchacza do dna Doliny Prądnika przy wylocie Wąwozu Smardzowickiego. 

</doc>
<doc id="4267410" url="https://pl.wikipedia.org/wiki?curid=4267410" title="Osimo-Castelfidardo">
Osimo-Castelfidardo

Osimo-Castelfidardo (wł. "Stazione di Osimo-Castelfidardo") – stacja kolejowa w Osimo, w prowincji Ankona, w regionie Marche, we Włoszech. Znajduje się na linii Adriatica (Ankona – Lecce). Obsługuje również gminę Castelfidardo.
Według klasyfikacji RFI ma kategorię "brązową".

</doc>
<doc id="4267414" url="https://pl.wikipedia.org/wiki?curid=4267414" title="Pulitzer Prize">
Pulitzer Prize



</doc>
<doc id="4267415" url="https://pl.wikipedia.org/wiki?curid=4267415" title="Mar Behnam">
Mar Behnam



</doc>
<doc id="4267417" url="https://pl.wikipedia.org/wiki?curid=4267417" title="Harry Anderson">
Harry Anderson

Harry Anderson wł. Harry Laverne Anderson (ur. 14 października 1952 w Newport, zm. 16 kwietnia 2018 w Asheville) – amerykański aktor, komik, magik. Najbardziej znany z roli sędziego Harry'ego Stone'a w telewizyjnym serialu "Nocny sąd" z lat 1984–1992.
Wczesne życie.
Harry Anderson urodził się 14 października 1952 r. w Newport na Rhode Island. Andersona zainspirowała sztuka magii w młodości. Po przeprowadzce do Los Angeles ćwiczył często swoje umiejętności. Dołączył do Dante Magic Club jako nastolatek i podobno zarabiał jako uliczny magik w San Francisco, gdy miał 17 lat. Ukończył North Hollywood High School w 1970 roku.
Kariera.
Jego liczne występy w Saturday Night Live doprowadziły go do roli Harry'ego "The Hat" Gittesa w kilku sezonach serialu telewizyjnego "Zdrówko", a następnie jako sędziego Harry Stone w innym serialu telewizyjnym, "Nocny sąd". Anderson pojawił się w wielu innych programach telewizyjnych i serialach, w tym w "The Tonight Show" w roli głównej jako Johnny Carson. Jako magik Anderson występował często, wykonywał wiele komediowych oraz magicznych tricków dla klubów i transmisji telewizyjnych, w tym "Sideshow" w 1987 roku. W 1990 roku zagrał w telewizyjnej adaptacji Stephena Kinga jako dorosłego Richiego Toziera. W latach 1993-1997 Anderson wystąpił w sitcomie telewizyjnym "Dave's World", opartym na życiorysie felietonisty Dave'a Barry'ego.
Zmęczony jaskrawym światłem reflektorów z Los Angeles Anderson przeprowadził się z Pasadeny w Kalifornii do Nowego Orleanu w 2002 roku. W latach 90. wraz z drugą żoną Elizabeth (którą poznał w Nowym Orleanie, gdy była barmanką) otworzył mały sklep w dzielnicy francuskiej o nazwie Sideshow, sprzedając różne "magiczne, ciekawostki i apokryfy".
W 2006 roku Anderson i jego żona Elizabeth przeprowadzili się z Nowego Orleanu do Asheville w Północnej Karolinie.
Anderson został znaleziony martwy w swoim domu w Asheville 16 kwietnia 2018 roku. Miał 65 lat.

</doc>
<doc id="4267420" url="https://pl.wikipedia.org/wiki?curid=4267420" title="Llanishen (stacja kolejowa)">
Llanishen (stacja kolejowa)

Llanishen (ang. "Llanishen railway station", wal. "Llanisien") – stacja kolejowa w Cardiff, w Walii. Obsługuje obszar Llanishen. Znajduje się na Rhymney Line.
Usługi pasażerskie są świadczone przez Arriva Trains Wales jako część sieci Valleys &amp; Cardiff Local Routes.
Została otwarta przez Rhymney Railway w 1915.
Połączenia.
W ciągu tygodnia ze stacji kursują 4 pociągi w każdą stronę na godzinę – w kierunku północnym do Bargoed (z rozszerzeniami godzinowymi do Rhymney) i kierunku południowym do Cardiff Central i Penarth. 

</doc>
<doc id="4267423" url="https://pl.wikipedia.org/wiki?curid=4267423" title="Stanisław Kossowski (1893–1942)">
Stanisław Kossowski (1893–1942)

Stanisław Kossowski, ps. „Dołęga” (ur. 1 lipca 1893 w Wilnie, zm. 28 stycznia 1942 w Auschwitz-Birkenau) – rotmistrz Wojska Polskiego, starosta w II Rzeczypospolitej.
Życiorys.
Urodził się 1 lipca 1893 w Wilnie, w rodzinie Władysława i Marii. Przed 1914 podjął studia.
Po wybuchu I wojny światowej wstąpił do Legionów Polskich. Służył jako starszy ułan w 1 pułku ułanów. W 1917 ukończył kawaleryjski kurs podoficerski Legionów Polskich.
Po odzyskaniu przez Polskę niepodległości został przyjęty do Wojska Polskiego. Został awansowany na stopień porucznika kawalerii ze starszeństwem z 1 czerwca 1919. W 1923 był oficerem 2 pułku szwoleżerów w Bielsku. W listopadzie 1924 został przydzielony do szwadronu pionierów przy 5 Samodzielnej Brygadzie Kawalerii w Krakowie. W styczniu 1925 został przydzielony do macierzystego pułku z pozostawieniem na odkomenderowaniu w Departamencie II Ministerstwa Spraw Wojskowych. 3 maja 1926 prezydent RP nadał mu stopień rotmistrza ze starszeństwem z dnia 1 lipca 1925 i 16. lokatą w korpusie oficerów kawalerii. W 1928 był oficerów 1 pułku szwoleżerów w Warszawie. Służył także jako adiutant gen. Edwarda Śmigłego-Rydza. W czerwcu 1930 został przeniesiony na stanowisko dowódcy 3 szwadronu pionierów w Poznaniu. Z dniem 1 maja 1935 został przydzielony do Ministerstwa Spraw Wewnętrznych na sześciomiesięczną praktykę.
W maju 1936 jako rotmistrz rezerwy został mianowany starostą powiatu jaworowskiego. .
Po wybuchu II wojny światowej i nastaniu okupacji niemieckiej został osadzony przez Niemców w obozie KL Auschwitz 23 listopada 1940 (numer więźnia 6527) i tam poniósł śmierć 28 stycznia 1942.

</doc>
<doc id="4267428" url="https://pl.wikipedia.org/wiki?curid=4267428" title="Moreda (stacja kolejowa)">
Moreda (stacja kolejowa)

Moreda (hiszp. "Estación de Moreda") – stacja kolejowa w Moreda, w Prowincji Grenada, we wspólnocie autonomicznej Andaluzja, w Hiszpanii.
Obsługuje pociągi dużego i średniego dystansu Renfe Operadora.
Położenie stacji.
Znajduje się na linii kolejowej Linares Baeza – Almería w km 126,12.
Historia.
Stacja została otwarta 22 października 1896 wraz z odcinkiem Moreda-Guadix linii łączącej Linares z portem w Almeríi. Pracami budowlanymi i eksploatacją linii zajęła się Compañía de los Caminos de Hierro del Sur de España, która od 1929 została przejęta przez Compañía de los Ferrocarriles Andaluces. W 1936 w czasie Drugiej Republiki Hiszpańskiej została połączona z Compañía Nacional de los Ferrocarriles del Oeste. Stan ten się utrzymywał do czasu nacjonalizacji kolei w 1941 i powstania przedsiębiorstwa RENFE.

</doc>
<doc id="4267430" url="https://pl.wikipedia.org/wiki?curid=4267430" title="Jan Lubieniecki (1845-1934)">
Jan Lubieniecki (1845-1934)



</doc>
<doc id="4267434" url="https://pl.wikipedia.org/wiki?curid=4267434" title="Szkodliwy szpital">
Szkodliwy szpital

Szkodliwy szpital (ang. "The Hostile Hospital") – ósmy tom serii książek pt. "Seria niefortunnych zdarzeń", napisanej przez Daniela Handlera pod pseudonimem Lemony Snicket. Jej akcja toczy się w szpitalu, w którym rodzeństwo Baudelaire próbuje znaleźć informacje na temat organizacji WZS oraz losu swoich rodziców. 

</doc>
<doc id="4267435" url="https://pl.wikipedia.org/wiki?curid=4267435" title="Słupek (ujednoznacznienie)">
Słupek (ujednoznacznienie)



</doc>
<doc id="4267437" url="https://pl.wikipedia.org/wiki?curid=4267437" title="John Dawson (1762–1814)">
John Dawson (1762–1814)

John Dawson (ur. w 1762 w Wirginii, zm. 31 marca 1814 w Waszyngtonie) – amerykański polityk.
Życiorys.
Urodził się w 1702 roku na terenie obecnego stanu Wirginia. W 1782 roku ukończył studia na Uniwersytecie Harvarda, a następnie podjął studia prawnicze i został przyjęty do palestry. Przez kilka lat prowadził prywatną praktykę prawniczą, a w latach 1786–1789 zasiadał w legislaturze stanowej. W 1788 roku był delegatem na Kongres Kontynentalny. W 1796 roku został wybrany do Izby Reprezentantów, z ramienia Partii Demokratyczno-Republikańskiej. Służył w czasie wojny amerykańsko-brytyjskiej. W izbie niższej zasiadał do śmierci, która nastąpiła 31 marca 1814 w Waszyngtonie.

</doc>
<doc id="4267442" url="https://pl.wikipedia.org/wiki?curid=4267442" title="Gare de Wissembourg">
Gare de Wissembourg

Gare de Wissembourg – stacja kolejowa w miejscowości Wissembourg, w departamencie Dolny Ren, w regionie Grand Est, we Francji. Jest zarządzany przez SNCF i obsługiwany przez pociągi TER Grand Est i regionalne Deutsche Bahn.
Położenie.
Znajduje się na linii Vendenheim – Wissembourg, na km 57,697, na wysokości 159 m n.p.m. 
Historia.
Stacja została otwarta 23 października 1855 przez Compagnie des chemins de fer de l'Est wraz z odcinkiem linii między Haguenau i Wissembourg.

</doc>
<doc id="4267445" url="https://pl.wikipedia.org/wiki?curid=4267445" title="Streptococcus salivarius M18">
Streptococcus salivarius M18

"Streptococcus salivarius" M18 – szczep bakterii z gatunku "Streptococcus salivarius", który występuje w jamie ustnej człowieka. W badaniach przeprowadzonych z udziałem dzieci i osób dorosłych wykazano, że szczep ten wydziela 4 rodzaje korzystnych dla organizmu lantybiotyków (substancji podobnych do bakteriocyn Bacteriocin-Like Inhibitory Substances – BLIS): saliwarycynę A2, saliwarycynę M, saliwarycynę MPS i saliwarycynę 9. Substancje te działają przeciwko drobnoustrojom patogennym odpowiedzialnym za powstawanie próchnicy, takim jak "Streptococcus mutans" czy "Streptococcus sobrinus". Dodatkowo, szczep ten wydziela dwa rodzaje enzymów: dekstranazę, która redukuje akumulację płytki nazębnej i ureazę, która zapewnia odpowiednie pH w jamie ustnej.
Skuteczność szczepu "Streptococcus salivarius" M18 została potwierdzona w wielu badaniach naukowych. W jednym z badań, opublikowanym w 2015 roku podawano dzieciom w wieku 6-17 lat szczep "Streptococcus salivarius" M18 w formie pastylek do ssania przez 3 miesiące. Pastylki podawano przed snem, po umyciu zębów. Badanie wykazało, że stosowanie szczepu "Streptococcus salivarius" M18 przez 3 miesiące redukuje liczbę bakterii "Streptococcus mutans" (odpowiedzialnych za rozwój próchnicy) o 74%, redukuje akumulację płytki nazębnej o 50% i powoduje, że ponad 3-krotnie wzrasta szansa na uniknięcie nowego ubytku (przed badaniem szansa na uniknięcie nowego ubytku wynosiła 20%, po zastosowaniu szczepu "Streptococcus salivarius" M18 wzrosła do 70%).

</doc>
<doc id="4267448" url="https://pl.wikipedia.org/wiki?curid=4267448" title="Cerkiew Trójcy Świętej w Moskwie (Twierskoj)">
Cerkiew Trójcy Świętej w Moskwie (Twierskoj)

Cerkiew Trójcy Świętej, popularnie cerkiew Trójcy Świętej w Nikitnikach – prawosławna cerkiew w Moskwie, w dekanacie Iwerskiej Ikony Matki Bożej eparchii moskiewskiej miejskiej Rosyjskiego Kościoła Prawosławnego.
Położona w zaułku Gruzińskim, w historycznej dzielnicy Kitaj-gorod.
Historia.
Pierwsza drewniana cerkiew na tym miejscu została najprawdopodobniej zbudowana między rokiem 1571, gdy podczas najazdu Dewlet Gireja na Moskwę zniszczone zostały drewniane zabudowania Kitaj-Grodu, a 1579, kiedy powstała ikona św. Nikity Męczennika przechowywana nadal w świątyni. Św. Nikita był patronem tejże świątyni. Pierwsza pisemna wzmianka o cerkwi pochodzi jednak dopiero z 1625 r. W 1628 r. jarosławski kupiec Gieorgij Nikitnikow ufundował nową kamienną cerkiew na miejscu drewnianej. Jej główny ołtarz wyświęcono ku czci Trójcy Świętej; św. Nikita pozostał patronem ołtarza bocznego. W 1653 r. Nikitnikow, wspólnie z synem Andriejem i wnukiem Borisem, sfinansował rozbudowę i wykonanie dekoracji malarskiej we wnętrzu świątyni. Po rozbudowie do cerkwi dostawiono jeszcze ołtarze św. Mikołaja oraz św. Jana Teologa. Ikony do ikonostasu świątyni wykonał carski ikonograf Simon Uszakow. W 1654 r., podczas epidemii w Moskwie, sławę cudotwórczej zyskała przechowywana w cerkwi Gruzińska Ikona Matki Bożej.
Cerkiew nie ucierpiała podczas pożaru w Moskwie w 1737 r., który spustoszył znaczną część Kitaj-Grodu. Również podczas inwazji Napoleona na Rosję i kolejnego pożaru stolicy Rosji świątynia nie została uszkodzona, chociaż jej wyposażenie częściowo zrabowano. W 1845 r. przeprowadzono remont budynku. W 1904 r. na dolnej kondygnacji cerkwi urządzono ołtarz Gruzińskiej Ikony Matki Bożej.
Cerkiew została uszkodzona podczas walk w Moskwie po rewolucji październikowej. W 1920 r. została zamknięta. W latach 1924–1930 przeprowadzono jej remont, po którym, w 1934, świątynię przekazano Muzeum Historycznemu jako filię. W kolejnych latach odsłonięto pierwotne freski, zmienione w 1845 r.
Świątynia została przywrócona do użytku liturgicznego w 1991 r.
Architektura.
Cerkiew reprezentuje styl określany w literaturze jako moskiewski i należy do jego najcelniejszych realizacji.
Budowla nie posiada typowej elewacji frontowej. Składa się z bezfilarowej części centralnej, do której przylegają pomieszczenie ołtarzowe (od wschodu), przedsionek z dzwonnicą (od zachodu), ołtarz św. Mikołaja (od północy), ołtarz św. Nikity (od południowego wschodu). Wejście do tych części świątyni prowadzi przez wysoki ganek z dachem hełmowym, gdyż są one usytuowane nad wysoką piwnicą, naśladującą w formie podklet.
We wnętrzu budynku przed głównym ołtarzem znajduje się sześciorzędowy złocony ikonostas. Przed ołtarzem św. Nikity znajduje się ikonostas pięciorzędowy.
XVII-wieczna cerkiew pierwotnie wyróżniała się monumentalizmem wśród niskiej zabudowy Kitaj-Grodu. Wrażenie to zostało zatarte w okresie radzieckim, gdy w bezpośrednim sąsiedztwie obiektu wzniesiono wysokie budynki administracyjne.

</doc>
<doc id="4267449" url="https://pl.wikipedia.org/wiki?curid=4267449" title="Szkodliwy Szpital">
Szkodliwy Szpital



</doc>
<doc id="4267456" url="https://pl.wikipedia.org/wiki?curid=4267456" title="Skała Krukowskiego">
Skała Krukowskiego

Skała Krukowskiego – zbudowana z wapieni skalica na lewym zboczu Doliny Prądnika w Ojcowskim Parku Narodowym. Jest jedną ze skał w grupie Skał Koronnych znajdujących się naprzeciwko Bramy Krakowskiej. Wraz ze znajdującą się tuż obok niej skałą Słupek stanowią najdalej na zachód wysunięte skały w tej grupie skał. Nadano jej nazwę w 1990 roku dla uczczenia prof. Stefana Krukowskiego, w setną rocznicę jego urodzin.
Skała Krukowskiego i Słupek zlokalizowane są nieco tylko powyżej dna doliny Prądnika i znajduje się przy nich charakterystyczny drewniany pawilon OPN w formie bramki wejściowej z daszkiem. Obok niego prowadzi ścieżka szlaku turystycznego, która wyprowadza na wypłaszczenie Skały Krukowskiego. Jest ono pochodzącą z pliocenu pozostałością dawnej terasy rzeki Prądnik. Podobną wysokość mają znajdujące się na przeciwległym zboczu doliny Prądnika skały Bramy Krakowskiej i inne, a także znajdujące się na tym samym, lewym zboczu Panieńskie Skały. Ze znajdującego się nad Skałą Krukowską punktu widokowego dobrze widać Dolinę Prądnika i asymetrię jej stoków (przeciwległe są dużo łagodniejsze od tych, na których znajduje się Skała Krukowskiego).
Szlak turystyki pieszej.
 Doliną Prądnika, naprzeciwko Bramy Krakowskiej, wejście obok skały Słupek, przez wąwóz Wawrzonowy Dół, wypłaszczenie Skały Krukowskiego, Jaskinię Ciemną, obok skały Rękawica, przez punkty widokowe na górze Koronnej, obok Skały Puchacza do dna Doliny Prądnika przy wylocie Wąwozu Smardzowickiego.

</doc>
<doc id="4267460" url="https://pl.wikipedia.org/wiki?curid=4267460" title="Park Narodowy „Alania”">
Park Narodowy „Alania”

Park Narodowy „Alania” (ros. Национальный парк «Ала́ния») – wysokogórski park narodowy położony w Północnej Osetii. Założony na mocy dekretu z 18 lutego 1998 roku, obejmuje północne zbocza Kaukazu Środkowego. W 2008 roku został zakwalifikowany przez BirdLife International jako ostoja ptaków IBA.
Położenie.
Park, powstały na mocy dekretu z 18 lutego 1998 roku, znajduje się w Osetii Północnej, ok. 35 km od wioski Czikoła, ośrodka administracyjnego rejonu irafskiego. Obejmuje północne zbocza Kaukazu Środkowego – północne stoki Pasma Głównego i Pasma Bocznego.
Na południu, poprzez Pasmo Główne, park graniczy z Gruzją, na zachodzie z Kabardyjsko-Bałkarskim Rezerwatem Wysokogórskim, a na wschodzie z Rezerwatem Północnoosetyjskim.
Opis.
Park ma charakter wysokogórski – jego najniżej położone tereny znajdują się na wysokości 1350 m n.p.m. a najwyższym szczytem jest Uilpata z 4646 m n.p.m. Według Ministerstwa Zasobów Naturalnych i Ekologii Federacji Rosyjskiej jego powierzchnia to 549 km².
Na jego terenie znajdują się 22 obiekty uznane za pomniki przyrody, m.in. lodowiec Karaugom (ros. Караугом), zastygła lawa dawnego wulkanu Łaboda (ros. Лабода), wychodnie skał, źródła mineralne „Masota”, „Koltizaur”, „Tanadon”, „Humes” i „Guram”, jeziora polodowcowe, wodospady, torfowiska i bagna, w tym także botaniczne pomniki przyrody obejmujące wybrane siedliska roślin: "Secale dighoricum", "Silene akinfievii", "Heracleum nanum", "Gantianella caucasea" i "Galium buschiorum".
Przez obszar parku przepływa ponad 70 rzek i strumieni tworzących gęstą sieć hydrograficzną. Główną arterią wodną jest rzeka Uruch wraz z dopływami.
Flora i fauna.
W parku występuje ponad 1000 gatunków roślin, ok. 214 endemitów Kaukazu, a także gatunki endemiczne występujące tylko w Osetii Północnej. 41 występujących tu gatunków roślin, a także 3 gatunki ssaków (podkowiec mały, wydra europejska i żbik europejski), 15 gatunków ptaków (m.in. cietrzew kaukaski, orłosęp, sokół wędrowny) i 7 gatunków owadów, znajduje się w Czerwonej Księdze Federacji Rosyjskiej (ros. Красная книга Российской Федерации).
Park charakteryzuje się piętrowym układem roślinności z lasami mieszanymi, lasami iglastymi, kosodrzewiną, łąkami alpejskimi. Lasy pokrywają jedną piątą powierzchni parku. Stoki gór porastają głównie lasy sosnowo-brzozowe i bukowe, a doliny – lasy olszowe. Występuje tu ponad 70 gatunków drzew m.in. buk wschodni, olsza szara, "Рinus kochiana", "Betula litwinowii" oraz endemiczny gatunek brzozy – "Betula raddeana". U podnóża Pasma Głównego i Pasma Bocznego oraz w ich niższych piętrach rosną kserofity. Nad piętrem leśnym znajdują się łąki alpejskie, gdzie rośnie m.in. kupkówka pospolita, trzcinnik leśny, endemity: "Erysimum aureum" i "Delphinium caucasicum". Na terenie parku występuje ponadto 130 gatunków grzybów kapeluszowych, m.in. borowik szlachetny, koźlarz pomarańczowożółty, koźlarz babka, maślak, gołąbek.
Fauna parku jest bardzo bogata. Występują tu 34 gatunki ssaków – w najwyższym piętrze m.in. "Capra cylindricornis" i kozica północna, w piętrach niższych porośniętych lasem mieszanym, m.in. sarna, dzik, niedźwiedź brunatny, lis, na piargach endemiczne gatunki łasicowatych, niżej jeszcze ryjówkowate, nietoperze (m.in. gacek szary). Ptaki reprezentowane są przez 160 gatunków – gatunki europejskie (np. włochatka zwyczajna, "Loxia", gil zwyczajny, drozd śpiewak), śródziemnomorskie (np. kulczyk królewski), środkowo-azjatyckie (np. orłosęp, "Tetraogallus", płochacz halny), a także kaukaskie gatunki endemiczne (np. ułar kaukaski, cietrzew kaukaski, świstunka gruzińska). Występują tu także orzeł przedni, sęp płowy i sokół wędrowny. Wśród płazów spotyka się: ropuchę zieloną, rzekotkę drzewną i "Rana macrocnemis", wśród gadów – "Anniellidae", padalca zwyczajnego, "Darevskia caucasica", zaskrońca zwyczajnego, "Coronelle" i żmiję łąkową. W górskich rzekach parku żyje jeden rodzaj ryb – pstrąg potokowy. Ne terenie parku występują tysiące gatunków bezkręgowców, samych gatunków owadów jest ok. 5000, z których najliczniejsze to chrząszcze (m.in. endemiczne gatunki "Agonum" i biegaczowatych) oraz motyle – ponad 1000 gatunków (m.in. paź królowej i paź żeglarz).
Turystyka.
Park jest jednym z głównych obszarów rekreacyjnych republiki. Na jego terytorium utworzono cztery bazy turystyczne, a w miejscowościach na terenie parku rozwijana jest agroturystyka. W parku znajduje się 143 obiektów dziedzictwa kulturowego o statusie federalnym i 25 obiektów o statusie regionalnym, m.in. średniowieczne i późnośredniowieczne wieże strażnicze, wieże mieszkalne, obiekty sakralne.

</doc>
<doc id="4267471" url="https://pl.wikipedia.org/wiki?curid=4267471" title="Michał Sokołowicz">
Michał Sokołowicz

Michał Sokołowicz (ur. 2 grudnia 1988 w Kutnie) – polski piłkarz, piłkarz plażowy. Aktualnie zawodnik KS-u Kutno. Wicemistrz Polski w piłce nożnej plażowej 2016.

</doc>
<doc id="4267473" url="https://pl.wikipedia.org/wiki?curid=4267473" title="Henryk Bąkowski">
Henryk Bąkowski

Henryk Jaxa-Gryf Bąkowski herbu Gryf (ur. 1 grudnia 1830 w Kraśnicy, zm. 5 grudnia 1903) – polski szlachcic, prawnik urzędnik i sybirak, krótko członek Rządu Narodowego (czerwonych prawników) podczas powstania styczniowego.
Życiorys.
Urodził się 1 grudnia 1830, lecz jego akt chrztu z powodu zamieszania wokół powstania listopadowego wystawiono dopiero 1 lutego 1834. Pochodził z galicyjskiej rodziny szlacheckiej, potomek Jana Wincentego Jaxa-Gryf Bąkowskiego, mianowanego w 1782 hrabią (nie mógł się jednak legitymować herbem Bąkowski Hrabia, gdyż to zostało odmówione jego ojcu w 1824 wyrokiem sądowym). Syn Antoniego i Izabeli z Rudzkich. Od urodzenia mieszkał w dworku w Kraśnicy, który Antoni otrzymał w 1827 od swego ojca Franciszka. Po ukończeniu nauki w Polsce od 1851 do 1855 studiował prawo na Cesarskim Uniwersytecie Petersburskim, uzyskując stopień kandydata nauk prawnych.
Został następnie urzędnikiem w Komisji Wyznań Religijnych i Oświecenia. W 1863 zachęcony przez kolegę ze studiów Piotra Kobylańskiego zaangażował się w powstanie styczniowe po stronie czerwonych. 23 maja 1863 został członkiem Rządu Narodowego czerwonych, składającego się z prawników. Przestał być jego członkiem już 29 maja, jeszcze przed jego formalnym rozwiązaniem (które miało miejsce 14 czerwca). Za udział we władzach skazany na karę śmierci. Została ona zamieniona na ośmioletnią zsyłkę na Sybir dzięki staraniom jego ojca, który w tym celu sprzedał 345 mórg lasu Felgustów.
Na zsyłce trafił do Usola razem z Piotrem Kobylańskim i Aleksandrem Pawłowskim. Następnie przeniósł się do Krasnojarska, gdzie prowadził handel polskimi towarami. Następnie w 1872 przeniósł się do Ufy, gdzie spotkał się z poślubioną jeszcze w więzieniu Michaliną Wessel. Żona zmarła jednak podczas porodu jego jedynej córki, Michaliny, w 1873. Razem z córką przeniósł się do Warszawy. Został tam urzędnikiem Towarzystwa Kredytowego Ziemskiego, dochodząc do stanowiska radcy głównego dyrekcji Towarzystwa. Pracował tam aż do śmierci w 1903. Został pochowany na cmentarzu Powązkowskim (kwatera 164-6-10).

</doc>
<doc id="4267477" url="https://pl.wikipedia.org/wiki?curid=4267477" title="Towary luksusowe">
Towary luksusowe



</doc>
<doc id="4267478" url="https://pl.wikipedia.org/wiki?curid=4267478" title="Towar luksusowy">
Towar luksusowy



</doc>
<doc id="4267479" url="https://pl.wikipedia.org/wiki?curid=4267479" title="Anthony Wayne">
Anthony Wayne

Anthony Wayne (ur. 1 stycznia 1745 w hrabstwie Chester, zm. 15 grudnia 1796 w Erie) – amerykański polityk i żołnierz.
Życiorys.
Urodził się 1 stycznia 1745 na terenie hrabstwa Chester. Studiował na Akademii Filadelfijskiej, a następnie pracował jako geodeta w Nowej Szkocji. W 1774 roku zasiadał w legislaturze stanowej Pensylwanii, a rok później wziął udział w amerykańskiej wojnie o niepodległość. Służył pod rozkazami Benedicta Arnolda, a następnie został przeniesiony do Fortu Ticonderoga. W 1777 roku został generałem brygady, a rok później wziął udział w bitwie o Monmouth. W czerwcu 1779 poprowadził wojska amerykańskie do zwycięstwa w bitwie o Stony Point, w której wykazał się odwagą i zuchwałością, przez co dorobił się pseudonimu "Mad Anthony" ("Wściekły Anthony"). Po zwycięstwie w bitwie pod Green Spring, został przeniesiony do Yorktown, gdzie Brytyjczycy prowadzili oblężenie. Przyjął tam kapitulację Charlesa Cornwallisa, a następnie został wysłany na południe, by dołączyć do wojsk generała Nathanaela Greene’a. W 1783 roku został awansowany na generała majora. W latach 80. XVIII wieku przeniósł się do Georgii, gdzie władze stanowe przyznały mu ziemie, w uznaniu zasług wojskowych. W 1788 był delegatem na Konwencję Konstytucyjną. W 1790 roku został wybrany do Izby Reprezentantów, jednakże w marcu 1792 Kongres wygasił jego mandat, z powodu nadużyć przy wyborach. Wayne odmówił ponownego kandydowania i ponownie wstąpił do wojska. Na prośbę prezydenta George’a Washingtona został dowódcą wojsk walczących w wojnie z Indianami Północnego Zachodu. Po zwycięskiej bitwie pod zaporą z pni, Wayne wynegocjował traktat z Greenville, kończący walki. Zmarł 15 grudnia 1796 w Erie.

</doc>
<doc id="4267482" url="https://pl.wikipedia.org/wiki?curid=4267482" title="Rezerwat przyrody Jezioro Długie">
Rezerwat przyrody Jezioro Długie

Rezerwat przyrody „Jezioro Długie” – wodny i leśny rezerwat w województwie warmińsko-mazurskim, powiecie ostródzkim, gminie Łukta. Zajmuje powierzchnię 348,15 ha, a jego otulina liczy 47,98 ha.
Rezerwat położony jest na terenie Nadleśnictwa Miłomłyn, w obrębie Tabórz, leśnictwach Dragolice i Sarni Dół.
Powstał 19 listopada 2009 roku, powołany Zarządzeniem nr 36 Regionalnego Dyrektora Ochrony Środowiska w Olsztynie z dnia 23 października 2009 r. w sprawie uznania obszaru za rezerwat przyrody „Jezioro Długie”. Celem powołania rezerwatu jest ochrona jedynej dobrze zachowanej w województwie warmińsko-mazurskim populacji reliktowego gatunku poryblinu jeziornego ("Isoëtes lacustris") w Jeziorze Długim, utrzymanie istniejących stosunków wodnych oraz ochrona stanowisk chronionych i rzadkich gatunków roślin i zwierząt.
W skład rezerwatu wchodzą cztery jeziora – Długie, Harcerskie, Bałtyn i Czarne, fragment rzeki Tabórzanki oraz obszar leśny. Jezioro Długie, o powierzchni 86 ha i maksymalnej głębokości 16 m, to jezioro lobeliowe (jedno z trzech w tym województwie), Harcerskie i Czarne to jeziora dystroficzne, a Bałtyn jest jeziorem eutroficznym. Na terenie rezerwatu znajdują się też torfowiska wysokie i przejściowe oraz zbiorowiska leśne – brzezina bagienna, łęgi, a także jeden słabo zachowany płat sosnowo-brzozowy lasu bagiennego.
Rezerwat znajduje się w granicach specjalnego obszaru ochrony siedlisk Natura 2000 (PLH280030 Jezioro Długie) oraz Obszaru Chronionego Krajobrazu Lasów Taborskich.
Rezerwat nie posiada planu ochrony, obowiązują w nim jednak zadania ochronne, na mocy których obszar rezerwatu podlega ochronie czynnej.

</doc>
<doc id="4267487" url="https://pl.wikipedia.org/wiki?curid=4267487" title="Manatir as-Safr">
Manatir as-Safr

Manatir as-Safr (arab. مناطير الصفر) – wieś w Syrii, w muhafazie Aleppo. W 2004 roku liczyła 1464 mieszkańców.

</doc>
<doc id="4267495" url="https://pl.wikipedia.org/wiki?curid=4267495" title="Kuwajris Gharbi">
Kuwajris Gharbi

Kuwajris Gharbi (arab. كويرس غربي) – wieś w Syrii, w muhafazie Aleppo. W 2004 roku liczyła 281 mieszkańców.

</doc>
<doc id="4267497" url="https://pl.wikipedia.org/wiki?curid=4267497" title="Al-Halabijja">
Al-Halabijja

Al-Halabijja (arab. الحلبية) – wieś w Syrii, w muhafazie Aleppo. W 2004 roku liczyła 1858 mieszkańców.

</doc>
<doc id="4267500" url="https://pl.wikipedia.org/wiki?curid=4267500" title="Dakwana">
Dakwana

Dakwana (arab. دكوانة) – wieś w Syrii, w muhafazie Aleppo. W 2004 roku liczyła 688 mieszkańców.

</doc>
<doc id="4267502" url="https://pl.wikipedia.org/wiki?curid=4267502" title="Al-Muflisa">
Al-Muflisa

Al-Muflisa (arab. المفلسة) – wieś w Syrii, w muhafazie Aleppo. W 2004 roku liczyła 387 mieszkańców.

</doc>
<doc id="4267504" url="https://pl.wikipedia.org/wiki?curid=4267504" title="Al-Dżabirijja">
Al-Dżabirijja



</doc>
<doc id="4267505" url="https://pl.wikipedia.org/wiki?curid=4267505" title="Al-Dżabirijja (Aleppo)">
Al-Dżabirijja (Aleppo)

Al-Dżabirijja (arab. الجابرية) – wieś w Syrii, w muhafazie Aleppo. W 2004 roku liczyła 612 mieszkańców.

</doc>
<doc id="4267506" url="https://pl.wikipedia.org/wiki?curid=4267506" title="Andrzej Matuszak">
Andrzej Matuszak

Andrzej Matuszak (ur. 4 lutego 1908 w Majdanie Krynickim, zm. 25 września 1998) – polski wojskowy, strzelec sportowy, działacz sportowy, mistrz świata w strzelectwie (1931).
Życiorys.
Ukończył gimnazjum w Zamościu i Szkołę Podchorążych Piechoty. Od 1927 uprawiał strzelectwo sportowe. W 1931 zdobył mistrzostwo świata w konkurencji karabin wojskowy na 300 m – postawa stojąc. Wielokrotnie sięgał po mistrzostwo Polski (w czterech konkurencjach w 1933, w jednej konkurencji w 1934 i 1935), był też mistrzem armii (1930) i dwukrotnym mistrzem DOK nr VII w strzelaniu z broni wojskowej. 
W latach 1928–1929 kierował sekcją strzelecką przy gimnazjum w Zamościu, w 1934 sekcją strzelecką WKS Kielce.
W kampanii wrześniowej walczył w stopniu porucznika w szeregach 2 Morskiego pułku strzelców, w obronie Gdyni. Następnie dostał się do niewoli niemieckiej, w której przebywał do końca wojny. W obozie jenieckim pobierał naukę malarstwa od Mariana Bohusz-Szyszko.
Po II wojnie światowej powrócił do Polski. W 1946 należał do inicjatorów reaktywacji Polskiego Związku Strzelectwa Sportowego, pod koniec lat 40. był jednym z założycieli sekcji strzelectwa sportowego w CWKS Warszawa. Na pierwszych powojennych mistrzostwach Polski – I Narodowych Zawodach w Strzelaniu w 1950 zdobył złote medale w strzelaniu z karabinu wojskowego (500 metrów stojąc, 500 metrów klęcząc, 500 metrów drużynowo – trzy postawy), z karabinka sportowego (3 postawy), pistoletu TT (25 metrów – dowolne ujęcie broni), pw-4 drużynowo, srebrne medale w strzelaniu z karabinu wojskowego (500 metrów – trzy postawy), z karabinka sportowego (100 m), z pistoletu dowolnego (50 metrów stojąc), z pistoletu automatycznego (do 5 sylwetek), pw-1 drużynowo i kb-3 drużynowo. Na I Ogólnopolskiej Spartakiadzie Zrzeszeń w 1951 wywalczył brązowy medal w konkurencji kbks-4, na mistrzostwach Polski w strzelectwie kulowym w 1952 zdobył złoty medal w konkurencji kb-1c stojąc, srebrny medal w konkurencji kbks-C stojąc oraz brązowy medal w konkurencji kb-1c stojąc, na mistrzostwach Polski w strzelectwie kulowym w 1953 – złoty medal w konkurencji pd-4, srebrne medale w konkurencji kb-1, kb-1c, kbks-5 - 3 postawy i kbks-5c. Po zakończeniu kariery zawodniczej pozostał w klubie jako trener i w tym charakterze pozostał w Legii do 1968. Z wojska odszedł w stopniu podpułkownika. W latach 60. był kapitanem sportowym Polskiego Związku Strzelectwa Sportowego.
Od 1965 uczestniczył w wystawach plastyków-wojskowych, specjalizował się w malarstwie sztalugowym.

</doc>
<doc id="4267507" url="https://pl.wikipedia.org/wiki?curid=4267507" title="Ajn al-Dżamadżima">
Ajn al-Dżamadżima

Ajn al-Dżamadżima (arab. عين الجماجمة) – wieś w Syrii, w muhafazie Aleppo. W 2004 roku liczyła 1274 mieszkańców.

</doc>
<doc id="4267509" url="https://pl.wikipedia.org/wiki?curid=4267509" title="Arbid Kabir">
Arbid Kabir

Arbid Kabir (arab. عربيد كبير) – wieś w Syrii, w muhafazie Aleppo. W 2004 roku liczyła 1799 mieszkańców.

</doc>
<doc id="4267510" url="https://pl.wikipedia.org/wiki?curid=4267510" title="Wadi’a">
Wadi’a

Wadi’a (arab. وديعة) – wieś w Syrii, w muhafazie Aleppo. W 2004 roku liczyła 598 mieszkańców.

</doc>
<doc id="4267511" url="https://pl.wikipedia.org/wiki?curid=4267511" title="Afsz">
Afsz

Afsz (arab. عفش) – wieś w Syrii, w muhafazie Aleppo. W 2004 roku liczyła 234 mieszkańców.

</doc>
<doc id="4267512" url="https://pl.wikipedia.org/wiki?curid=4267512" title="Tall Maksur">
Tall Maksur

Tall Maksur (arab. تل مكسور) – wieś w Syrii, w muhafazie Aleppo. W 2004 roku liczyła 1683 mieszkańców.

</doc>
<doc id="4267516" url="https://pl.wikipedia.org/wiki?curid=4267516" title="Jezioro Wiwi">
Jezioro Wiwi



</doc>
<doc id="4267520" url="https://pl.wikipedia.org/wiki?curid=4267520" title="Park Narodowy „Ałanija”">
Park Narodowy „Ałanija”



</doc>
<doc id="4267523" url="https://pl.wikipedia.org/wiki?curid=4267523" title="Matyas Džavoronok">
Matyas Džavoronok



</doc>
<doc id="4267524" url="https://pl.wikipedia.org/wiki?curid=4267524" title="Kaskis">
Kaskis

Kaskis (arab. كصكيص) – wieś w Syrii, w muhafazie Aleppo. W 2004 roku liczyła 954 mieszkańców.

</doc>
<doc id="4267525" url="https://pl.wikipedia.org/wiki?curid=4267525" title="Chasanbi Taow">
Chasanbi Taow

Chasanbi Urusbijewicz Taow (ros. Хасанби Урусбиевич Таов, ur. 5 listopada 1977) – rosyjski judoka. Brązowy medalista olimpijski z Aten. 
Zawody w 2004 były jego jedynymi igrzyskami olimpijskimi. Po brąz sięgnął w wadze do dziewięćdziesięciu kilogramów. Na mistrzostwach Europy wywalczył dwa medale: srebro w 2003 oraz brąz w 2004. Trzykrotnie zostawał mistrzem kraju seniorów.

</doc>
<doc id="4267527" url="https://pl.wikipedia.org/wiki?curid=4267527" title="Kasanbi Taow">
Kasanbi Taow



</doc>
<doc id="4267528" url="https://pl.wikipedia.org/wiki?curid=4267528" title="Abu Danna">
Abu Danna

Abu Danna (arab. أبو ضنة) – wieś w Syrii, w muhafazie Aleppo. W 2004 roku liczyła 69 mieszkańców.

</doc>
<doc id="4267529" url="https://pl.wikipedia.org/wiki?curid=4267529" title="Abu Dana">
Abu Dana



</doc>
<doc id="4267531" url="https://pl.wikipedia.org/wiki?curid=4267531" title="Kasanbi Tajow">
Kasanbi Tajow



</doc>
<doc id="4267532" url="https://pl.wikipedia.org/wiki?curid=4267532" title="Mabudża (Aleppo)">
Mabudża (Aleppo)

Mabudża (arab. مبعوجة) – wieś w Syrii, w muhafazie Aleppo. W 2004 roku liczyła 515 mieszkańców.

</doc>
<doc id="4267534" url="https://pl.wikipedia.org/wiki?curid=4267534" title="Humajma Saghira">
Humajma Saghira

Humajma Saghira (arab. حميمة صغيرة) – wieś w Syrii, w muhafazie Aleppo. W 2004 roku liczyła 1295 mieszkańców.

</doc>
<doc id="4267539" url="https://pl.wikipedia.org/wiki?curid=4267539" title="Mabudża">
Mabudża



</doc>
<doc id="4267540" url="https://pl.wikipedia.org/wiki?curid=4267540" title="Mabaudża">
Mabaudża



</doc>
<doc id="4267541" url="https://pl.wikipedia.org/wiki?curid=4267541" title="Akula">
Akula

Akula (arab. عاكولة) – wieś w Syrii, w muhafazie Aleppo. W 2004 roku liczyła 943 mieszkańców.

</doc>
<doc id="4267543" url="https://pl.wikipedia.org/wiki?curid=4267543" title="Khasanbi Taow">
Khasanbi Taow



</doc>
<doc id="4267544" url="https://pl.wikipedia.org/wiki?curid=4267544" title="Rasm al-Harmal al-Dżanubi">
Rasm al-Harmal al-Dżanubi

Rasm al-Harmal al-Dżanubi (arab. رسم الحرمل الجنوبي) – wieś w Syrii, w muhafazie Aleppo. W 2004 roku liczyła 737 mieszkańców.

</doc>
<doc id="4267546" url="https://pl.wikipedia.org/wiki?curid=4267546" title="Dimitri Nosow">
Dimitri Nosow



</doc>
<doc id="4267564" url="https://pl.wikipedia.org/wiki?curid=4267564" title="Maciszewski">
Maciszewski

Maciszewski − polskie nazwisko. 

</doc>
<doc id="4267565" url="https://pl.wikipedia.org/wiki?curid=4267565" title="Skała Krzyżowa (Dolina Prądnika)">
Skała Krzyżowa (Dolina Prądnika)



</doc>
<doc id="4267571" url="https://pl.wikipedia.org/wiki?curid=4267571" title="Ogura Hyakunin-isshu">
Ogura Hyakunin-isshu



</doc>
<doc id="4267579" url="https://pl.wikipedia.org/wiki?curid=4267579" title="Castelletto d'Erro">
Castelletto d'Erro



</doc>
<doc id="4267581" url="https://pl.wikipedia.org/wiki?curid=4267581" title="Sant'Antonio di Gallura">
Sant'Antonio di Gallura



</doc>
<doc id="4267582" url="https://pl.wikipedia.org/wiki?curid=4267582" title="Aci Sant'Antonio">
Aci Sant'Antonio



</doc>
<doc id="4267583" url="https://pl.wikipedia.org/wiki?curid=4267583" title="Villa Sant'Antonio">
Villa Sant'Antonio



</doc>
<doc id="4267584" url="https://pl.wikipedia.org/wiki?curid=4267584" title="Isola Sant'Antonio">
Isola Sant'Antonio



</doc>
<doc id="4267585" url="https://pl.wikipedia.org/wiki?curid=4267585" title="Sant'Antonio Abate">
Sant'Antonio Abate



</doc>
<doc id="4267586" url="https://pl.wikipedia.org/wiki?curid=4267586" title="Sant'Antonio">
Sant'Antonio



</doc>
<doc id="4267595" url="https://pl.wikipedia.org/wiki?curid=4267595" title="San Nicolò d'Arcidano">
San Nicolò d'Arcidano



</doc>
<doc id="4267599" url="https://pl.wikipedia.org/wiki?curid=4267599" title="Jasień (powiat żarski)">
Jasień (powiat żarski)



</doc>
<doc id="4267601" url="https://pl.wikipedia.org/wiki?curid=4267601" title="Rey">
Rey



</doc>
<doc id="4267604" url="https://pl.wikipedia.org/wiki?curid=4267604" title="Irena Celej">
Irena Celej

Irena Celej także Irena Celejowa (ur. 20 lipca 1917 w Krakowie) – polska biolog, doktor habilitowana, profesor nadzwyczajna i prorektor Akademii Wychowania Fizycznego w Gdańsku, nauczyciel akademicka Akademii Wychowania Fizycznego w Warszawie, Uniwersytetu Szczecińskiego i Wyższej Szkoły Ekologii i Zarządzania w Warszawie, specjalistka w zakresie promocji zdrowia, żywienia człowieka, żywienia w sporcie i higieny.
Życiorys.
Studiowała na kierunkach wychowanie fizyczne i biologia. Została absolwentką Uniwersytetu Jagiellońskiego i Uniwersytetu Warszawskiego. Uzyskała stopień naukowy doktor habilitowanej. Została kierownik Pracowni Żywienia Sportowców i Zakładu Higieny Akademii Wychowania Fizycznego w Warszawie, kierownik Zakładu Higieny i Żywienia oraz prorektor ds. nauki Akademii Wychowania Fizycznego w Gdańsku Akademii Wychowania Fizycznego w Gdańsku, kierownik Zakładu Wychowania Zdrowotnego w Instytucie Kultury Fizycznej Uniwersytetu Szczecińskiego oraz profesor nadzwyczajną Wyższej Szkoły Ekologii i Zarządzania w Warszawie.
Została członek zwyczajną Związku Kombatantów RP i Byłych Więźniów Politycznych oraz Honorowym Członkiem Polskiego Towarzystwa Higienicznego.

</doc>
<doc id="4267608" url="https://pl.wikipedia.org/wiki?curid=4267608" title="Karuta">
Karuta



</doc>
<doc id="4267610" url="https://pl.wikipedia.org/wiki?curid=4267610" title="Bloomington (Kalifornia)">
Bloomington (Kalifornia)

Bloomington – jednostka osadnicza w Stanach Zjednoczonych, w stanie Kalifornia, w hrabstwie San Bernardino.

</doc>
<doc id="4267611" url="https://pl.wikipedia.org/wiki?curid=4267611" title="Żmudź (Natura 2000)">
Żmudź (Natura 2000)

Żmudź (PLH060075) – projektowany specjalny obszar ochrony siedlisk, zatwierdzony jako obszar mający znaczenie dla Wspólnoty w marcu 2011, a zlokalizowany w pobliżu wsi Żmudź-Kolonia w powiecie chełmskim (województwo lubelskie). Ma powierzchnię 44,1 hektara.
Opis ogólny.
Obszar obejmuje teren rezerwatu przyrody Żmudź wraz z przylegającym do niego rozległym kompleksem częściowo zalesionych muraw kserotermicznych ("Festuco-Brometea").
Na terenie obszaru występuje populacja obuwika pospolitego rosnącego przede wszystkim w luźnych zadrzewieniach sosnowych oraz w zaroślach jałowca pospolitego w i na murawach kserotermicznych. Znajduje się tutaj także największa krajowa populacja lnu złocistego, a także
pewna liczba innych rzadkich i chronionych gatunków roślin, w tym łącznie pięć gatunków storczykowatych. Rosną tu też formacje z jałowcem pospolitym na wrzosowiskach lub na wapiennych murawach. Płaty muraw kserotermicznych w obszarze reprezentują zespół omanu wąskolistnego w odmianie typowej dla
podłoża węglanowego typowego dla Wyżyny Lubelskiej. W stosunku do klasycznych muraw z omanem wąskolistnym opisanych dla Niecki Nidziańskiej różni się brakiem niektórych gatunków charakterystycznych. Liczba gatunków charakterystycznych dla muraw kserotermicznych w składzie fitocenozy wynosi od 35,5 do 50,0%. 
Obuwik pospolity.
W obszarze rośnie populacja obuwika pospolitego, którego liczebność oceniono w 2015 na 238 pędy. Populacja ta stanowi około 0,4% populacji krajowej. Stwierdzono 69% pędów generatywnych, a efektywność zapylania wyniosła 37,8%. Występują tu także osobniki juwenilne. Stanowisko położone jest w obrębie zasięgu gatunku w Polsce w sąsiedztwie innych populacji tego gatunku. Populacja jest relatywnie mała i skoncentrowana na niewielkim obszarze przez co jest mniej odporna na negatywne oddziaływania.
Dziewięćsił popłocholistny.
W obszarze rośnie populacja dziewięćsiła popłocholistnego, którego liczebność oceniono w 2015 na 135 osobników. Populacja stanowi prawdopodobnie więcej niż 2%, a mniej niż 15% zasobów gatunku w Polsce. Stwierdzono cztery osobniki generatywne, występują liczne siewki. Populacja ta jest nieizolowana, ale występuje na peryferiach zasięgu gatunku. 

</doc>
<doc id="4267612" url="https://pl.wikipedia.org/wiki?curid=4267612" title="Dozwolony użytek osobisty">
Dozwolony użytek osobisty



</doc>
<doc id="4267619" url="https://pl.wikipedia.org/wiki?curid=4267619" title="Zialonaje">
Zialonaje

Zialonaje (biał. "Зялёнае", ros. "Зелёное") – przystanek kolejowy w miejscowości Zialonaja, w rejonie mińskim, w obwodzie mińskim, na Białorusi.

</doc>
<doc id="4267622" url="https://pl.wikipedia.org/wiki?curid=4267622" title="Homestead Valley">
Homestead Valley

Homestead Valley – jednostka osadnicza w Stanach Zjednoczonych, w stanie Kalifornia, w hrabstwie San Bernardino.

</doc>
<doc id="4267624" url="https://pl.wikipedia.org/wiki?curid=4267624" title="Zialionaje (przystanek kolejowy)">
Zialionaje (przystanek kolejowy)



</doc>
<doc id="4267625" url="https://pl.wikipedia.org/wiki?curid=4267625" title="Zialonaje (przystanek kolejowy)">
Zialonaje (przystanek kolejowy)



</doc>
<doc id="4267626" url="https://pl.wikipedia.org/wiki?curid=4267626" title="Lenwood">
Lenwood

Lenwood – jednostka osadnicza w Stanach Zjednoczonych, w stanie Kalifornia, w hrabstwie San Bernardino.

</doc>
<doc id="4267629" url="https://pl.wikipedia.org/wiki?curid=4267629" title="Linia kolejowa Oschersleben – Schöningen">
Linia kolejowa Oschersleben – Schöningen

Linia kolejowa Oschersleben – Schöningen – dawna niezelektryfikowana, jednotorowa i lokalna linia kolejowa w kraju związkowym Saksonia-Anhalt i Dolna Saksonia, w Niemczech. Linia łączyła Oschersleben (Bode) z Schöningen.

</doc>
<doc id="4267630" url="https://pl.wikipedia.org/wiki?curid=4267630" title="Tom Luken">
Tom Luken

Tom Luken (właśc. Thomas Andrew Luken, ur. 9 lipca 1925, zm. 10 stycznia 2018) – amerykański polityk, przedstawiciel Partii Demokratycznej ze stanu Ohio.
Urodził się w Cincinnati w hrabstwie Hamilton. W 1942 ukończył Purcell High School. Studiował też na Bowling Green State University w Toledo w stanie Ohio (1943-1944). W 1943-1945 służył w piechocie morskiej w stopniu porucznika. Bakalaureat otrzymał na Xavier University w Cincinnati w 1947. W 1950 uzyskał stopień bakałarza praw na Salmon P. Chase Law School w Cincinnati. W 1950 uzyskał uprawnienia do wykonywania zawodu adwokata. Praktykował jako prawnik. Był burmistrzem Cincinnati (1971-1972). Był delegatem na ogólnokrajowe konwencje demokratów w 1964 i 1968. W 1974 został kongresmanem po rezygnacji Williama J. Keatinga. Był jeszcze dwa razy wybierany do Kongresu. Zmarł w wieku 92 lat Cincinnati. 
Przez siedemdziesiąt lat był żonaty z Shirley Luken. Mieli ośmioro dzieci, piętnaścioro wnuków i siedemnaścioro prawnuków. 

</doc>
<doc id="4267631" url="https://pl.wikipedia.org/wiki?curid=4267631" title="Minskaje Mora">
Minskaje Mora

Minskaje Mora (biał. "Мінскае Мора", ros. "Минское Море") – przystanek kolejowy w miejscowości Kaczyn, w rejonie mińskim, w obwodzie mińskim, na Białorusi.
Nazwa pochodzi od Zalewu Zasławskiego zwanego potocznie mińskim morzem.

</doc>
<doc id="4267633" url="https://pl.wikipedia.org/wiki?curid=4267633" title="Mentone (Kalifornia)">
Mentone (Kalifornia)

Mentone – jednostka osadnicza w Stanach Zjednoczonych, w stanie Kalifornia, w hrabstwie San Bernardino.

</doc>
<doc id="4267636" url="https://pl.wikipedia.org/wiki?curid=4267636" title="Morongo Valley">
Morongo Valley

Morongo Valley – jednostka osadnicza w Stanach Zjednoczonych, w stanie Kalifornia, w hrabstwie San Bernardino.

</doc>
<doc id="4267637" url="https://pl.wikipedia.org/wiki?curid=4267637" title="Prequelle">
Prequelle

Prequelle – czwarty album studyjny szwedzkiego zespołu heavy metalowego Ghost, który został wydany 1 czerwca 2018 roku. Singlem promującym album jest utwór "Rats". Okładkę zaprojektował Zbigniew M. Bielak.

</doc>
<doc id="4267639" url="https://pl.wikipedia.org/wiki?curid=4267639" title="Mińskie Morze (przystanek kolejowy)">
Mińskie Morze (przystanek kolejowy)



</doc>
<doc id="4267640" url="https://pl.wikipedia.org/wiki?curid=4267640" title="Oak Glen">
Oak Glen

Oak Glen – jednostka osadnicza w Stanach Zjednoczonych, w stanie Kalifornia, w hrabstwie San Bernardino.

</doc>
<doc id="4267645" url="https://pl.wikipedia.org/wiki?curid=4267645" title="Rafał Milach">
Rafał Milach

Rafał Milach (ur. 1978 w Gliwicach) – polski artysta fotograf. Członek założyciel kolektywu fotografów "Sputnik Photos". Laureat I Nagrody w World Press Photo – w kategorii "Sztuka i rozrywka" (fotoreportaż). Autor książek o tematyce dotykającej fotografii społecznej. Współzałożyciel Archiwum Protestów Publicznych.
Życiorys.
Rafał Milach związany z warszawskim środowiskiem fotograficznym – obecnie mieszka i pracuje w Warszawie. Jest absolwentem Akademii Sztuk Pięknych w Katowicach (dyplom w 2002 roku), od 2003 roku studiował na Uniwersytecie Śląskim w Opawie w Czechach (Instytut Fotografii kreatywnej). Szczególne miejsce w twórczości Rafała Milacha zajmuje fotografia reportażowa, fotografia dokumentalna – w zdecydowanej większości obrazująca skutki przemian politycznych oraz ich wpływ na życie mieszkańców krajów dawnego Związku Radzieckiego i krajów Europy Środkowo-Wschodniej. W 2006 roku był inicjatorem i współzałożycielem kolektywu fotografów "Sputnik Photos", skupiającego artystów fotografów pochodzących z Europy Środkowo-Wschodniej. 
Rafał Milach jest autorem oraz współautorem wielu wystaw fotograficznych w Polsce i za granicą; indywidualnych, zbiorowych, pokonkursowych – krajowych i międzynarodowych. Brał aktywny udział w Międzynarodowych Salonach Fotograficznych – zdobywając wiele akceptacji, nagród, wyróżnień, dyplomów, listów gratulacyjnych. Publikował swoje zdjęcia w wielu czasopismach; krajowych i zagranicznych (m.in. "Gazeta Wyborcza", "Przekrój", "Newsweek", "Elle", "Pani", Time, "GQ", "Courrier International", "L'espresso", "Die Zeit"). Od 2011 roku jest wykładowcą w Instytucie Fotografii Kreatywnej na Uniwersytecie Śląskim w Opawie (Czechy). 
W 2008 roku został laureatem I Nagrody w konkursie World Press Photo of the Year – w kategorii "Sztuka i rozrywka", nagrody przyznanej za fotoreportaż "Znikający cyrk" – opowieść o emerytowanych artystach cyrkowych. Dwukrotnie otrzymał stypendium Ministerstwa Kultury i Dziedzictwa Narodowego. Jest stypendystą Europejskiej Fundacji Kultury, stypendystą fundacji World Press Photo (2007), stypendystą Międzynarodowego Funduszu Wyszechradzkiego oraz stypendystą Magnum Foundation. Fotografie Rafała Milacha znajdują się w zbiorach Centrum Sztuki Współczesnej Zamek Ujazdowski w Warszawie, Fundacji Sztuki Polskiej ING, Muzeum w Gliwicach, Brandts w Odense (Dania), Kiyosato Museum of Photographic Arts (Japonia) oraz w zbiorach Brandts Museum for Kunst &amp; Visuel Kultur and CO w Berlinie.
Wybrane wystawy indywidualne.
Źródło.
Wybrane wystawy zbiorowe.
Źródło.
Wybrane projekty fotograficzne.
Źródło.

</doc>
<doc id="4267651" url="https://pl.wikipedia.org/wiki?curid=4267651" title="Czarciaż">
Czarciaż



</doc>
<doc id="4267654" url="https://pl.wikipedia.org/wiki?curid=4267654" title="Phelan">
Phelan

Phelan – jednostka osadnicza w Stanach Zjednoczonych, w stanie Kalifornia, w hrabstwie San Bernardino.

</doc>
<doc id="4267656" url="https://pl.wikipedia.org/wiki?curid=4267656" title="Wąsosz (powiat górowski)">
Wąsosz (powiat górowski)



</doc>
<doc id="4267661" url="https://pl.wikipedia.org/wiki?curid=4267661" title="Metoda Otsu">
Metoda Otsu

Metoda Otsu – algorytm służący do progowania obrazu (binaryzacji), czyli konwersji obrazu w odcieniach szarości do obrazu binarnego. Opublikowany został w 1979 roku, a jego autorem jest Nobuyuki Otsu. Jest to metoda progowania globalnego, oparta na histogramie. Metoda polega na minimalizacji sumy ważonej wariancji dwóch klas (tła i obiektów pierwszego planu), co jest tożsame z maksymalizacją wariancji międzyklasowej.
Metoda Otsu jest metodą popularną, cenioną za prostotę i efektywność. Jest ona implementowana przez wiele środowisk obliczeniowych (np. MATLAB). Metoda szczególnie dobrze sprawdza się w przypadkach, gdy liczby pikseli tła i obiektów pierwszego planu są zbliżone.
Opis algorytmu.
Niech obraz będzie dany jako zbiór pikseli, z których każdy przyjmuje wartość ze zbioru formula_1 W pierwszej kolejności należy sporządzić histogram obrazu, czyli zliczyć piksele w każdym z odcieni. Liczebności poszczególnych klas niech będą oznaczone jako formula_2 a łączna liczba pikseli niech wynosi formula_3
Szukana jest wartość progu (niech będzie oznaczona jako formula_4). Wszystkie piksele o wartości większej od progu będą należeć do jednej klasy, a pozostałe do drugiej. Wartości wariancji wewnątrz klas można wyrazić za pomocą następujących wzorów:
gdzie:
Optymalnym progiem formula_10 jest taki, dla którego suma ważona wariancji wewnątrzklasowych jest najmniejsza, czyli zarazem wariancja międzyklasowa jest największa. Aby znaleźć wartość optymalną, należy sprawdzić wszystkie możliwe wartości progów. Można to zapisać formalnie jako:
gdzie:
Rozszerzenie metody.
Metoda Otsu może być rozszerzona do progowania wielopoziomowego, czyli takiego, gdzie obraz jest dzielony na więcej niż dwie klasy. Wraz ze wzrostem liczby klas znacznie spada jednak wydajność metody, gdyż próg jest wyznaczany metodą wyszukiwania wyczerpującego.

</doc>
<doc id="4267662" url="https://pl.wikipedia.org/wiki?curid=4267662" title="Pehuajó">
Pehuajó

Pehuajó – miasto w Argentynie, położone w zachodniej części prowincji Buenos Aires.
Opis.
Miejscowość została założona 3 lipca 1883 roku. W mieście jest węzeł drogowy-RN5 i RN226 i węzeł kolejowy. 

</doc>
<doc id="4267663" url="https://pl.wikipedia.org/wiki?curid=4267663" title="Piñon Hills">
Piñon Hills

Bloomington – jednostka osadnicza w Stanach Zjednoczonych, w stanie Kalifornia, w hrabstwie San Bernardino.

</doc>
<doc id="4267665" url="https://pl.wikipedia.org/wiki?curid=4267665" title="San Antonio Heights">
San Antonio Heights

San Antonio Heights – jednostka osadnicza w Stanach Zjednoczonych, w stanie Kalifornia, w hrabstwie San Bernardino.

</doc>
<doc id="4267666" url="https://pl.wikipedia.org/wiki?curid=4267666" title="Marek Leśniak (prawnik)">
Marek Leśniak (prawnik)

Marek Leśniak – polski prawnik, doktor habilitowany nauk prawnych, nauczyciel akademicki Uniwersytetu Śląskiego i innych uczelni, specjalista w zakresie kryminologii.
Życiorys.
W 1999 na podstawie napisanej pod kierunkiem Tadeusza Widły rozprawy pt. "Wartość dowodowa ekspertyzy poligraficznej" otrzymał na Wydziale Prawa i Administracji Uniwersytetu Śląskiego stopień naukowy doktora nauk prawnych w zakresie prawa, specjalność: kryminalistyka. Tam też na podstawie dorobku naukowego oraz rozprawy naukowej uzyskał w 2013 stopień doktora habilitowanego nauk prawnych w zakresie prawa.
Był adiunktem w Katedrze Metodologii Badań Prawno-Administracyjnych Wydziału Prawa i Administracji Uniwersytetu Opolskiego. Został adiunktem w Katedrze Kryminalistyki Wydziału Prawa i Administracji Uniwersytetu Śląskiego oraz profesorem nadzwyczajnym SWPS Uniwersytetu Humanistycznospołecznego w Warszawie Wydział Zamiejscowy w Katowicach.
Został członkiem Zarządu Głównego Polskiego Towarzystwa Kryminalistycznego.

</doc>
<doc id="4267668" url="https://pl.wikipedia.org/wiki?curid=4267668" title="Carlos Pomares">
Carlos Pomares

Carlos Pomares Rayo (ur. 5 grudnia 1992 w Walencji) – hiszpański piłkarz występujący na pozycji obrońcy w Extremadurze.

</doc>
<doc id="4267669" url="https://pl.wikipedia.org/wiki?curid=4267669" title="Puchar Karaibów w piłce ręcznej 2017">
Puchar Karaibów w piłce ręcznej 2017

Puchar Karaibów 2017 – zawody piłki ręcznej służące jako kwalifikacja do turnieju piłki ręcznej na Igrzyskach Ameryki Środkowej i Karaibów 2018. Odbyły się w dniach 24–29 października 2017 roku w kolumbijskim mieście Cartagena de Indias.
Oba turnieje zostały zaplanowane w ośmiozespołowej obsadzie, jednak w związku z wycofaniem się tuż przed turniejem obu zespołów z Haiti oraz Trynidadu i Tobago przeprowadzono je systemem kołowym w ramach jednej sześciozespołowej grupy, po której rozegrano mecze o poszczególne miejsca. Wszystkie mecze rozegrano w "Coliseo de Combate". Zgodnie z systemem eliminacji do Igrzysk Ameryki Środkowej i Karaibów 2018 kwalifikację uzyskać miały zarówno z turnieju męskiego, jak i żeńskiego po cztery czołowe drużyny.
W zawodach zwyciężyli Portorykańczycy i Meksykanki, spośród uczestniczących zespołów kwalifikacji nie uzyskały obie reprezentacje Wenezueli (drużyny z Kolumbii miały już zapewniony awans jako gospodarze igrzysk). Najwięcej bramek zdobyli Jhonny Peñaloza i Marian Salcedo, obydwoje jednak nie znaleźli się w najlepszych siódemkach zawodów.
Mężczyźni.
Faza pucharowa.
Mecz o 1. miejsce
Mecz o 3. miejsce
Mecz o 5. miejsce
Kobiety.
Faza pucharowa.
Mecz o 1. miejsce
Mecz o 3. miejsce
Mecz o 5. miejsce

</doc>
<doc id="4267670" url="https://pl.wikipedia.org/wiki?curid=4267670" title="John Dawson">
John Dawson



</doc>
<doc id="4267672" url="https://pl.wikipedia.org/wiki?curid=4267672" title="Searles Valley">
Searles Valley

Searles Valley – jednostka osadnicza w Stanach Zjednoczonych, w stanie Kalifornia, w hrabstwie San Bernardino.

</doc>
<doc id="4267676" url="https://pl.wikipedia.org/wiki?curid=4267676" title="Spring Valley Lake">
Spring Valley Lake

Spring Valley Lake – jednostka osadnicza w Stanach Zjednoczonych, w stanie Kalifornia, w hrabstwie San Bernardino.

</doc>
<doc id="4267678" url="https://pl.wikipedia.org/wiki?curid=4267678" title="Czech Hockey Games 2018">
Czech Hockey Games 2018

21. edycja turnieju Czech Hockey Games została rozegrana w dniach 19-22 kwietnia 2018 roku. Brały w nim udział cztery reprezentacje: Czech, Szwecji, Finlandii oraz Rosji. Każdy zespół rozegrał po trzy spotkania, łącznie odbyło się sześć meczów. Pięć spotkań rozegrano w hali Tipsport Arena w Pardubicach, jeden mecz odbył się w rosyjskim Jarosławiu w hali Arena 2000. Turniej był trzecim, zaliczanym do klasyfikacji Euro Hockey Tour w sezonie 2017/2018. W rywalizacji zwyciężyła reprezentacja gospodarzy, przed Finlandią i Szwecją.

</doc>
<doc id="4267680" url="https://pl.wikipedia.org/wiki?curid=4267680" title="Silver Lakes">
Silver Lakes

Silver Lakes – jednostka osadnicza w Stanach Zjednoczonych, w stanie Kalifornia, w hrabstwie San Bernardino.

</doc>
<doc id="4267682" url="https://pl.wikipedia.org/wiki?curid=4267682" title="Dolina Gejzerów">
Dolina Gejzerów

Dolina Gejzerów (ros. Долина гейзеров) – dolina rzeki Giejziernaja położona na Kamczatce w Rosji, w Górach Wschodnich, 180 km na północny wschód od miasta Pietropawłowsk Kamczacki, wśród wulkanów, które rozciągają się wzdłuż wschodniego wybrzeża półwyspu Kamczatka, na terenie Kronockiego Rezerwatu Biosfery.
Opis.
Dolina gejzerów to właściwie wąwóz długości 8 km, szerokości do 4 km i głębokości do 400 m, w którym płynie rzeka Giejziernaja. Na długości 6 km od ujścia rzeki do Morza Beringa znajduje się ponad 40 gejzerów, 50 źródeł termalnych, wodospady, a także gorące jeziora, kotły błotne i wulkany błotne.
Na zboczach wąwozu występuje roślinność górska i tundrowa. Dominującą pozycję zajmują olchy oraz brzozy. Występuje tu 15 rzadkich gatunków fauny.
W 2007 roku po zejściu potężnej lawiny błotnej kilka źródeł geotermalnych zostało zalanych i zasypanych skałami. Obecnie większość z nich odzyskała swoją aktywność.
Zwiedzanie.
Dolina jest trudno dostępna. Została odkryta dopiero w 1941 roku. Praktycznie dostać się można do niej tylko śmigłowcem. Wycieczki organizowane są od początku lat 90. XX wieku. Dolinę odwiedza rocznie kilka tysięcy osób. Największym zagrożeniem dla turystów są niedźwiedzie brunatne, których w samym rezerwacie kronockim jest ponad 800.
W plebiscycie zorganizowanym w 2008 roku dolina została uznana za jeden z 7 cudów Rosji.

</doc>
<doc id="4267685" url="https://pl.wikipedia.org/wiki?curid=4267685" title="Pérez">
Pérez

Pérez – miasto w Argentynie, położone w południowej części prowincji Santa Fe.
Opis.
Miejscowość została założona 1886 roku, obecnie wchodzi w skład aglomeracji Rosario. W mieście znajduje się węzeł drogowy-RP114 i RN33 i linia kolejowa. 

</doc>
<doc id="4267686" url="https://pl.wikipedia.org/wiki?curid=4267686" title="Konrad Darocha">
Konrad Darocha

Konrad Darocha (ur. 26 listopada 1987 w Warszawie) – polski aktor filmowy i telewizyjny, który gra Miłosza Kazunia w serialu "Klan" oraz ratownika Adama Wszołka w serialu "Na sygnale".
Życiorys.
Absolwent Akademii Teatralnej im. Aleksandra Zelwerowicza w Warszawie z 2010. Na szklanym ekranie zadebiutował jako chłopiec w serialu "Siostry". Później grał Miłosza Kazunia w serialu "Klan" (od 2011) oraz ratownika Adama Wszołka w serialu "Na sygnale" (od 2014).

</doc>
<doc id="4267687" url="https://pl.wikipedia.org/wiki?curid=4267687" title="Księgowy (film)">
Księgowy (film)



</doc>
<doc id="4267690" url="https://pl.wikipedia.org/wiki?curid=4267690" title="Echo24">
Echo24

Echo24 – regionalna stacja telewizyjna należąca do Tomasza Kurzewskiego, Tomasza Nykiela i Pawła Czumy, nadająca z Wrocławia, Świdnicy i Łysej Góry w Dziwiszowie, od 3 października 2016 (z przerwą od 31 marca 2018 do 2 lipca 2019).
Prezesem zarządu stacji jest Paweł Czuma, a wiceprezesem zarządu Tomasz Nykiel.
Historia.
Właścicielem telewizji Echo24 była spółka o tej samej nazwie, należąca do spółki ATM Grupa. Echo24 wystartowała z regularną emisją 3 października 2016 r., nadawała głównie programy informacyjne i publicystyczne o wydarzeniach na Dolnym Śląsku, w tym głównie we Wrocławiu. Stację emitowano na dostępnym w rejonie Wrocławia i Świdnicy multipleksie naziemnej telewizji cyfrowej MUX L4, należącym do spółki Echo24, i w sieciach kablowych na terenie województwa.
Stacja zakończyła nadawanie 31 marca 2018 r. z powodu niewystarczającego zapotrzebowania lokalnego rynku na reklamę telewizyjną. W następnym roku spółka Echo24 została przejęta przez Michała Winnickiego oraz należącą do niego spółkę Nova Media. 13 maja 2019 r. spółka zmieniła nazwę na MWE Teleport. Następnie telewizję poprzez spółkę Karkonosze Play odkupili Paweł Czuma i Tomasz Nykiel. Nowy właściciel zapowiedział reaktywowanie kanału Echo24.
2 lipca 2019 r. pojawiła się testowa emisja stacji Echo24, która ma być reaktywowana poprzez spółkę Karkonosze Play, a od 15 lipca 2019 o 12:00 znowu nadaje regularnie emisji, w tym Informacje Echo24 co godzinę.

</doc>
<doc id="4267691" url="https://pl.wikipedia.org/wiki?curid=4267691" title="Federico Bikoro">
Federico Bikoro

Frédéric Bikoro Akieme Nchama (ur. 17 marca 1996 w Ebolowa) – gwinejski piłkarz występujący na pozycji napastnika w Lorce.

</doc>
<doc id="4267694" url="https://pl.wikipedia.org/wiki?curid=4267694" title="Materiał filmowy">
Materiał filmowy

Materiał filmowy – surowy materiał zarejestrowany przez kamerę filmową, niepoddany obróbce. W przypadku amerykańskiej wersji filmu "Łowca androidów" z 1982 roku, materiał filmowy wykorzystany w końcówce filmu został pierwotnie użyty w filmie "Lśnienie" z 1980 roku. Materiał filmowy z filmu amatorskiego nakręconego z wnętrza World Trade Center podczas zamachu z 11 września 2001 roku został sprzedany za 45 tysięcy dolarów.

</doc>
<doc id="4267695" url="https://pl.wikipedia.org/wiki?curid=4267695" title="Daniel Boone (traper)">
Daniel Boone (traper)



</doc>
<doc id="4267697" url="https://pl.wikipedia.org/wiki?curid=4267697" title="Masakra Sanchong-Hanyang">
Masakra Sanchong-Hanyang



</doc>
<doc id="4267699" url="https://pl.wikipedia.org/wiki?curid=4267699" title="TC-R">
TC-R

TC-R – projekt samolotu rolniczego opracowany w latach 1968-1969 w Instytucie Lotnictwa w Warszawie przez mgr inż. Tadeusza Chylińskiego. Był on proponowany jako następca samolotu PZL-101 Gawron, a zarazem konkurencyjny dla czeskiego samolotu przeznaczonego do prac agrolotniczych Zlín Z-37 „Čmelák”. Samolot miał charakterystyczny układ konstrukcyjny z kabiną pilota przesuniętą w lewo, aby zapewnić pilotowi dobrą widoczność do przodu, co jest utrudnione w przypadku samolotów rolniczych budowanych w układzie silnik–zbiornik–pilot. Ostatecznie następcą „Gawrona” został samolot PZL-106 Kruk.

</doc>
<doc id="4267701" url="https://pl.wikipedia.org/wiki?curid=4267701" title="Pichanal">
Pichanal

Pichanal – miasto w Argentynie, położone w północnej części prowincji Salta.
Opis.
Miejscowość została założona w 1912 roku. W mieście znajduje się węzeł drogowy-RP5, RN34 i RN50 i węzeł kolejowy. 

</doc>
<doc id="4267709" url="https://pl.wikipedia.org/wiki?curid=4267709" title="William Plumer (1759–1850)">
William Plumer (1759–1850)

William Plumer (ur. 25 czerwca 1759 w Newburyporcie, zm. 22 grudnia 1850 w Epping) – amerykański polityk.
Życiorys.
Urodził się 25 czerwca 1759 roku w Newburyporcie. W 1768 roku przeniósł się do Epping. Po odebraniu początkowej edukacji, studiował nauki prawne, został przyjęty do palestry i otworzył prywatną praktykę. Pełnił kilka funkcji lokalnych, a w latach 1785–1786, 1788, 1790–1791 i 1797–1800 zasiadał w legislaturze stanowej New Hampshire. W 1802 roku wygrał wybory uzupełniające do Senatu (z ramienia Partii Federalistycznej), mające obsadzić wakat po rezygnacji Jamesa Sheafe’a. Mandat pełnił do 1807 roku i nie ubiegał się o reelekcję. W latach 1810–1811 ponownie zasiadał w legislaturze stanowej, a rok później został wybrany gubernatorem New Hampshire, wybranym z nominacji Partii Demokratyczno-Republikańskiej. Mandat sprawował do 1813 i ponownie w latach 1816–1819. W roku 1820 był elektorem w czasie wyborów prezydenckich. Był jedyną osobą głosującą na Johna Quincy’ego Adamsa. W rzeczywistości był on zwolennikiem faworyta wyborów, Jamesa Madisona, ale nie chciał by ktokolwiek inny poza George’em Washingtonem dostąpił jednomyślnego wyboru. Po wyborach Plumer przeszedł na polityczną emeryturę, skupiając się na twórczości literackiej i utworzeniu New Hampshire Historical Society. Zmarł 22 grudnia 1850 roku w Epping.
Jego żoną była Sally Fowler, z którą miał sześcioro dzieci.

</doc>
<doc id="4267710" url="https://pl.wikipedia.org/wiki?curid=4267710" title="Dolina gejzerów">
Dolina gejzerów



</doc>
<doc id="4267714" url="https://pl.wikipedia.org/wiki?curid=4267714" title="Grzegorz Płonka">
Grzegorz Płonka

Grzegorz Płonka (ur. 1961 w Katowicach Ligocie) – muzyk, wokalista, dziennikarz, społecznik, aranżer, pisarz, publicysta, popularyzator śląskiej kultury.
Muzyka.
Jest absolwentem Wydziału Wokalno-Aktorskiego Akademii Muzycznej im. Karola Szymanowskiego w Katowicach. Zasłynął z bycia współzałożycielem, wokalistą i liderem zespołu „Ligocianie”, powstałego w 2011 roku. Pod patronatem Radia Katowice i Urzędu Miasta Katowice wydał pierwszą płytę pt: „Ciecze woda”. Inspiracją była rozmowa z wybitnym etnografem i muzykologiem profesorem Adolfem Dygaczem, który jest autorem zbiorów starych śląskich pieśni, któremu dedykowana jest ta płyta. Do udziału w nagraniach zaproszeni zostali popularni artyści – Joanna Bartel, Agnieszka Bochenek – Osiecka, Bernard Krawczyk, Józef Broda, Adam Otręba. Niektóre z utworów znalazły się na czołowych miejscach list przebojów śląskich radiowych rozgłośni oraz telewizji regionalnej TVS Silesia. Patronat medilany nad płytą objął Piotr Uszok, prezydent miasta Katowice. Na krążku znalazło się 16 utworów. Płyta zawiera utwory ludowe w nowoczesnych interpretacjach – rockowych, bluesowych, jazzowych.
Od 2015 roku prowadzi zespół „Grzegorz Płonka Trio”, z którym, między innymi, realizuje projekt: „Śląskie pieśni ludowe ze zbioru Juliusa Rogera” objęty patronatem Muzeum Śląskiego i Radia Katowice. Projekt ten ma za zadanie uhonorować postać Juliusa Rogera – lekarza, przyrodnika, etnologa i działacza społecznego, wielce zasłużonego dla Śląska oraz upamiętnić i przybliżyć współczesnemu odbiorcy zebrane przez niego śląskie pieśni ludowe. Wykonywane utwory przeplatane są informacjami na temat życia i działalności Juliusa Rogera.
W ramach zespołu „Bernard Krawczyk i Przyjaciele” współpracuje ze znanym, śląskim aktorem Bernardem Krawczykiem. Grzegorz Płonka to – oprócz utalentowanego muzyka – wielbiciel historii Śląska. Grający na gitarze Grzegorz Płonka towarzyszy aktorowi wraz z Ireneuszem Osieckim – na akordeonie. Projekt adresowany jest do szerokiej publiczności w regionie, zarówno do starszego pokolenia jak i młodszego widza. Ze względu na repertuar koncert ma charakter rozrywkowy ale nie tylko – stanowi również swoistą lekcję historii Polski i regionu opowiedzianą poezją i melodią.
Jako muzyk wystąpił na wielu koncertach, między innymi na: Festiwalu Muzyki Folkowej Polskiego Radia „Nowa Tradycja” i „Przystanku Woodstock”. W swym artystycznym dorobku ma kilka płyty CD popularyzujących śląską pieśń ludową między innymi: „Ciecze woda” (Ligocianie) i „Pieśni śląskiego buntu” (FANGA). W 2017 roku ukazała się płyta Grzegorza Płonki „Życie pieśniczką pisane” wydana przez Regionalny Instytut Kultury w Katowicach pod patronatem Narodowego Instytutu Dziedzictwa i Polskiego Radia Katowice. Zgromadzone pieśniczki w swej treści obrazują różne etapy i sprawy ludzkiego życia – od narodzin do śmierci. Nagrania odbywały się z udziałem znakomitych muzyków. W prawie wszystkich nagraniach towarzyszył Grzegorzowi Płonce multiinstrumentalista Tomek Drozdek. W kilku utworach zagrali Jacek Dzwonowski – skrzypce, Zygmunt Pinkawa – akordeon, Patryk Filipowicz – gitara oraz Mateusz Gremlowski – kontrabas. Na płycie można także usłyszeć głosy Koła Miłośników Śląskiej Pieśni z MDK „Ligota” oraz zespołu „Mali Ligocianie” ze Szkoły Podstawowej nr 34 w Katowicach Ligocie.
W 2012 roku Grzegorz Płonka – wspólnie z Janiną Dygacz, żoną prof. Adolfa Dygacza – założył w MDK „Ligota” Koło Miłośników Śląskiej Pieśni, skupiające osoby interesujące się śląska kulturą. W 2014 roku Koło zdobyło I miejsce w kategorii zespołów ponadgimnazjalnych i dorosłych w Regionalnym Konkursie „Śląskie śpiewanie” im. prof. Adolfa Dygacza oraz wyróżnienie w I edycji Europejskiego Konkursu „Rozśpiewany Śląsk”, organizowanego przez Zespół Pieśni i Tańca w Koszęcinie. Wspiera działalność folklorystycznego zespołu „Mali Ligocianie” ze Szkoły Podstawowej nr 34 w Katowicach, mającego w swym repertuarze śląskie pieśni ze zbiorów prof. Dygacza. We wrześniu 2017 roku ukazała się płyta „Fto śpiywo, troski rozwiywo” Koła Miłośników Śląskiej Pieśni. Grzegorz Płonka był koordynatorem jej wydania. Na płycie znalazło się 20 pieśni ze teki Adolfa Dygacza. Płytę wydał Miejski Dom Kultury „Ligota”. Gościnnie wystąpił z nami zespół „Mali Ligocianie”.
Brał udział w dokumentalnym filmie „Zbuntowany Śląsk”. Gawęda z dziejów walk społecznych na Górnym Śląsku, w której zaśpiewał, między innymi, pieśni ze zbiorów prof. Adolfa Dygacza. „Zbuntowany Śląsk” to wielodyscyplinarny projekt poświęcony historii walk społecznych na Śląsku. To film, a właściwie gawęda filmowa, to powstający projekt muzyczny. A wszystko po to, aby przypomnieć losy tych, dzięki którym zbudowano potęgę tego regionu i którzy walczyli – i wywalczyli – lepsze warunki życia, czy demokartyczne prawa. Pieśni dobrze wkomponowały się w narrację filmu. Reżyser, zaproponował stworzenie muzycznego projektu, obejmującego nagranie kilkunastu śląskich pieśni buntu. Pomysł ten bardzo spodobał się Grzegorzowi Płonce. Uznał, że jest to świetna okazja do spopularyzowania tych pieśniczek wśród młodego pokolenia. W ten właśnie sposób powstał zespół „FANGA”. FANGA nagrała płytę „Pieśni śląskiego buntu”. Płonka wybrał na nią 11 pieśni z XVIII, XIX wieku oraz z lat 20. i 30. XX wieku. Zawierają one silny treściowy i emocjonalny przekaz. Płyta „Pieśni śląskiego buntu” ukazała się w zestawie z filmem.
Był koordynatorem Festiwalu Pieśni Tradycyjnej „Jedyn, dwa, trzi, sztyry, czyli solo, w duecie, w trio, w kwartecie”, który zorganizował 15 marca 2018 r. MDK „Ligota”.
Publikacje.
Jest autorem kilku książek i wielu publikacji prasowych. Autor książki „Łapanie chwili” (wspólnie z Józefem Brodą), redaktor wydania monografii „Zarys dziejów Ligoty i Panewniki od zarania do czasów współczesnych”. Zrealizował kilka cyklów opublikowanych w prasie z dziedziny duchowości, psychologii i muzyki – m.in. rozmowy z Bertem Hellingerem, Wojciechem Eichelbergerem, Wiktorem Osiatyńskim, Anną Dodziuk, ojcem Laurence’em Freemanem, Jackiem Santorskim, Tomaszem Stańko, Jackiem Ostaszewskim, Józefem Skrzekiem. Autor książek „Mała (wielka) ojczyzna”, „Ligota i Panewniki na starych pocztówkach i fotografiach” i redaktor wydania „Przewodnik po Ligocie i Panewnikach”.
„Mała (wielka) ojczyzna” to zbiór wywiadów, przeprowadzonych przez Grzegorz Płonkę ze znanymi ludźmi, mieszkającymi w różnych okresach w Ligocie i Panewnikach. Są wśród nich, między innymi: Olgierd Łukaszewicz, Krzysztof Globisz, prof. Janusz Danecki, Cecylia Kukuczka – żona Jerzego Kukuczki, Lech Szaraniec, Piotr Kupicha.
„Ligota i Panewniki na starych pocztówkach i fotografiach” to album obrazujący środowisko oraz życie domowe i społeczne dawnych ligocian i panewniczan. Znalazły się w nim pocztówki, od końca XIX wieku do lat 70. XX wieku, ze zbiorów pasjonatów lokalnej historii Darka Seniejko i Lecha Szufy, a także zdjęcia z archiwów starych ligocko-panewnickich rodzin.
Działalność społeczna.
Wolontariusz Koła Kochających Kurlawe Chaty i pracownik Miejskiego Domu Kultury „Ligota” w Katowicach, aktywnie uczestniczy w organizacji kolejnych edycji Europejskich Dni Dziedzictwa, propagując w ich ramach śląskie pieśni ludowe. Jako pracownik MDK „Ligota” prowadzi – obok Koła Miłośników Śląskiej Pieśni – Koło Dziennikarsko-Literackie, samopomocową grupę wsparcia dla osób opiekujących się ludźmi starszymi, niepełnosprawnymi i przewlekle chorymi oraz Klub Młodego Odkrywcy. Klub realizuje projekt „Poznajemy Ligotę i Panewniki”, obejmujący wycieczki, pokazy multimedialne i naukę starych, śląskich pieśni zebranych przez Adolfa Dygacza od informatorów z Ligoty i Panewnik. Dzięki temu dzieci poznają historię i współczesne oblicze obu katowickich dzielnic. Grzegorz Płonka jest radnym kadencji 2014-2018 Rady jednostki Pomocniczej nr 6 „Ligota-Panewniki” w Katowicach, w której pełni funkcję wiceprzewodniczącego Zespołu I ds. Zdrowia, Oświaty, Kultury, Sportu i Bezpieczeństwa. W 2015 roku redagował sfinansowany przez Radę i Nadleśnictwo Katowice „Przewodnik po Ligocie i Panewnikach”, w którym znalazły się wyznaczone przez niego trasy – opisane przez dzieci i młodzież z ligocko-panewnickich szkół. Jest członkiem Światowej Wspólnoty Medytacji Chrześcijańskiej i współzałożycielem w 2001 roku Katowickiej Grupy Medytacyjnej. Lektor Fundacji im. Stefana Batorego z dziedziny uzależnień. Prezes Stowarzyszenia Społeczno – Kulturalnego „OFFerta”. Pomysłodawca postawienia upamiętniającego kamienia granicznego na historycznej granicy Ligoty i Brynowa.

</doc>
<doc id="4267721" url="https://pl.wikipedia.org/wiki?curid=4267721" title="Parki narodowe w Finlandii">
Parki narodowe w Finlandii

Parki narodowe w Finlandii – obszary prawnie chronione na terenie Finlandii, wyróżniające się szczególnymi wartościami przyrodniczymi lub pozwalające na zwiększenie społecznej świadomości i zainteresowania przyrodą, o powierzchni nie mniejszej niż 1000 ha. W Finlandii znajduje się 40 parków narodowych o łącznej powierzchni 10 018 km² (stan na 1 stycznia 2018 roku) i wszystkie zarządzane są przez Metsähallitus.
Historia.
Pierwsze parki narodowe w Finlandii zostały założone w 1938 roku w wyniku debaty publicznej trwającej 60 lat. Zarządzanie parkami powierzono wówczas fińskiemu leśnemu instytutowi badawczemu – Metla. Debatę na temat powstania parków zainicjowała propozycja fińskiego geologa i podróżnika Adolfa Erika Nordenskiölda (1832–1901), by ustanawiać obszary ochrony przyrody na terenach własności państwowej.
Po zmianie granic w wyniku II wojny światowej, Finlandia została z dwoma parkami narodowymi – Pallas-Ounastunturi i Pyhätunturi i dwoma ścisłymi rezerwatami przyrody – Malla i Pisavaara.
Pierwsze powojenne parki narodowe ustanowiono na terenach należących do Metsähallitus w 1956 roku – były to: Liesjärvi, Linnansaari, Pyhä-Häkki, Petkeljärvi, Rokua, Oulanka i Lemmenjoki. Wówczas Finlandia nie miała jeszcze prawa regulującego działalność parków narodowych, a same parki pozostawały nieprzystosowane dla turystów.
W latach 70. XX w. podjęto działanie na rzecz rozwinięcia parków narodowych jako celów turystycznych, usprawnienia ich zarządzania i budowy sieci parków. W 1974 roku utworzono narodową komisję ds. parków narodowych, która w 1976 roku wysunęła propozycję utworzenia 42 parków, której skrócona wersja została przyjęta przez rząd i fiński parlament.
W 1982 roku ustanowiono kolejnych 11 parków narodowych, wzorując się na modelu parków narodowych w Stanach Zjednoczonych i łącząc cele ochrony przyrody z celami rozwoju turystyki i rekreacji. Prawo ochrony przyrody z 1996 roku (fiń. "Luonnonsuojelulaki") definiuje parki narodowe jako obszary prawnie chronione, wyróżniające się szczególnymi wartościami przyrodniczymi lub pozwalające na zwiększenie społecznej świadomości i zainteresowania przyrodą, o powierzchni nie mniejszej niż 1000 ha, które mogą być tworzone wyłącznie na terenach państwowych.
W latach późniejszych utworzono kolejne parki – obecnie (stan na 1 stycznia 2018 roku) Finlandia ma 40 parków narodowych o łącznej powierzchni 10 018 km² i wszystkie zarządzane są przez Metsähallitus.
W 2017 roku fińskie parki narodowe odnotowały rekordową liczbę odwiedzin – ponad trzy miliony.
Parki narodowe.
Poniższa tabela przedstawia fińskie parki narodowe:

</doc>
<doc id="4267728" url="https://pl.wikipedia.org/wiki?curid=4267728" title="Dilun">
Dilun

Dilun (chiń. 地論, pinyin "Dìlún") – jedna z wczesnych szkół chińskiego buddyzmu, prekursorska dla szkoły "huayan". 
Historia szkoły.
Za twórcę tej szkoły, która zdominowała scenę religijną w północnych Chinach w V wieku, uchodzi Huiguang (chiń. 慧光, 468-537). Szkoła oparta była na komentarzu Wasubandhu do rozdziału "Sutry Awatamsaki" poświęconemu dziesięciu etapom w rozwoju bodhisattwy. Znajdował się on w 8 zwoju (chiń. quan) z pierwszego 60-zwojowego tłumaczenia tej sutry na język chiński, dokonanego przez Buddhabhadrę pomiędzy 30 kwietnia 418 a 5 lutego 420 r. w klasztorze Daochang w Yangzhou. Komentarz Wasubhandu "Daśabhūmikabhāṣya" został przetłumaczony w 508 przez Bodhiruciego i Ratnamatiego jako "Shidi jing lun", w skrócie "dilun". Po Bodhirucim pozostało w szkole także silne przywiązanie do nauk sutry "Lankawatary". 
Była jedną z tzw. "siedmiu szkół buddyjskich", które powstały w północnych Chinach w tym okresie i tak jak i inne była w relacji do "Sutry Awatamsaki". Zainteresowanie tej szkoły "Sutrą Awatamsaki" rozbudziło szerokie zainteresowanie tą sutrą w Chinach.
Podczas tłumaczenia tekstu Wasubandhu między Bodhirucim a Ratnamatim doszło do konfliktu, który nie został ostatecznie rozwiązany. Bodhiruci pozostał wierny bardziej ortodoksyjnemu rozwiązaniu w duchu jogaczary, a Ratnamati skłaniał się w kierunku dopiero kształtującej się filozofii buddyjskiej - myśli tathagatagarbhy. Gdy szkoła rozrosła się, wykształcił się ośrodek północny, założony przez Daochonga i jego nauczyciela Bodhiruciego, i ośrodek południowy, założony przez Huiguanga i jego nauczyciela Ratnamatiego. Południowa frakcja reprezentowana przez Huiguanga utrzymywała stanowisko, że świat fenomenalny jest oparty na "takości" (chiń. "zhenru", skr "tathatā तथता"). Frakcja północna, której reprezentantem był Daochong, utrzymywała, że był on oparty na "alajawidźnianie" (świadomości magazynującej). Oba ośrodki różniło także rozumienie świadomości magazynującej. Ośrodek północny rozumiał, że "alajawidźniana" nie jest tożsama z (czystą) takością, a ośrodek południowy utożsamiał "alajawidźnianę" z (czystą) takością i naturą Buddy. 
W VI w. powstał założony przez Xinxinga (信行, 540-594) ruch Trzech Poziomów (chiń. 三階教, pinyin "sanjie jiao"), ewidentnie powiązany ze szkołą "dilun". Xinxing był prawdopodobnie uczniem mnicha "dilun" - Lingyu (518-605). Chociaż teksty "sanjie" i praktyki tego ruchu zostały aż pięciokrotnie zabronione przez cesarza, to w zasadzie niczym się one nie różniły od innych tekstów i praktyk tego okresu. Soteriologia tego ruchu pozostaje uderzająco wyprzedzająca tak potężne sektariańskie ruchy jak chan i "Szkoła Czystej Krainy". Np. ich praktyka medytacyjna była w typie "nagłej" i niedualnej, i nosiła nazwę "bezcechowego czy też nieznakowanego samadhi" (chiń. "wuxiang sanmei guan"). Ze stolicą w Ye związany był Lingyu. Jednak udał się na górę Bao w Henanie, gdzie przebywał w klasztorze, który przez cesarza Wena z dynastii Sui (pan. 581-604) został w 591 r. na jego cześć nazwany Lingqquan (Źródło Linga lub Duchowe źródło). Lingyu stworzył w grocie na górze Bao program dewocjonalny, zawierający m.in. najwcześniejsze ze wszystkich znanych linearne przedstawienie patriarchów indyjskich według tekstu "Fu fazang zhuan". Z pewnością Xinxing odzwierciedlał ówczesny pesymizm związany z "upadkiem" Dharmy i w jakiejś mierze widać to w jego "Trzech Poziomach". Pierwszy i drugi poziom (rzadko zaludnione) należą do ludzi zdolnych do uchwycenia nauk "Jednego Pojazdu" (skr. "ekayāna"), czyli bodhisattwów Jednego Pojazdu. Trzeci poziom reprezentował tych, którzy mają "fałszywe poglądy". Zaproponował lekarstwo: była nim "uniwersalna Dharma" (chiń. "pufa"), która zawiera wszystkie nauki, nawet z błędnymi poglądami. Powinny być one zaakceptowane, gdyż są one wyrażeniem potwierdzenia uczniów z trzeciego poziomu ich niemożności rozróżnienia pomiędzy prawdziwą i fałszywą Dharmą. Xinxing potwierdził zdegenerowaną naturę wszystkich istot z trzeciego poziomu, ale równocześnie podkreślił powszechną naturę Buddy i uniwersalny potencjał jej urzeczywistnienia. Te poglądy wpłynęły na idee i praktyki szkoły chan baotang.
W dziele "Lidai fabao ji" mistrzowie "dilun" są oskarżani za próby otrucia Bodhidharmy. 
Po powstaniu szkoły "huayan" zasadniczo wszyscy mnisi "dilun" przeszli do "huayan".
Doktryna.
Najbardziej wpływowym był podział nauk buddyjskich dokonany przez Huiguanga. Składał się on z czterech kategorii:
Kolejny poddział nauk buddyjskich został stworzony przez Ziguia, jednego z liderów "dilun". Jego klasyfikacja składa się z pięciu kategorii i jest właściwie taka sama jak poprzednia z jednym wyjątkiem - kategoria czwarta został rozbita na dwie, kategoria niższa (czwarta), to "Sutra Nirwany", a kategoria wyższa (piąta), to "Sutra Awatamsaki".
Zasadniczo szkoła zaadaptowała podstawową filozofię szkoły jogaczary, a szczególnie teorię świadomości magazynującej (skr. "alajawidźniana").
Znaczenie szkoły.
Praca Yunhua Zhiyana "Wushi yao wenda" powstała na podstawie poglądów wyrażonych przez szkołę "dilun" i "shelun". Klasyfikacja nauk dokonana przez niego była próbą zsyntetyzowania dwóch scholastycznych idei wyrażonych przez "dilun" i "shelun". 
Huiguang miał wielki wpływ na idee szkoły "huayan". Fazang wyraził to w swoim dziele "Huayan jing zhuan ji"; przypisuje Huiguangowi obszerny komentarz do "Sutry Awatamsaki" i uważa, iż podzielił on nauki na trzy rodzaje: stopniowe, nagłe i doskonałe (w swojej klasyfikacji nauk na cztery kategorie), a sutrę uważał za reprezentującą zarówno nauki doskonałe jak i nagłe.
Szkoła "dilun" miała więc wpływ na takie szkoły jak "shelun", "tiantai", "huayan" i "chan".

</doc>
<doc id="4267729" url="https://pl.wikipedia.org/wiki?curid=4267729" title="Vince McMahon, Sr.">
Vince McMahon, Sr.



</doc>
<doc id="4267733" url="https://pl.wikipedia.org/wiki?curid=4267733" title="Pico Truncado">
Pico Truncado

Pico Truncado – miasto w Argentynie, w północnej części prowincji Santa Cruz, położone 56 km od Atlantyku.
Opis.
Miejscowość została założona 1921 roku. W mieście znajduje się węzeł drogowy-RP12 i RP43 i Fabryka Cementu. Obecnie Pico Truncado jest ośrodkiem turystycznym, w odległości 2 km od miasta jest położone Jezioro Los Patos.

</doc>
<doc id="4267734" url="https://pl.wikipedia.org/wiki?curid=4267734" title="Ruy Coelho">
Ruy Coelho

Ruy Coelho (ur. 3 marca 1891 w Alcácer do Sal, zm. 5 maja 1986 w Lizbonie) – portugalski kompozytor i pianista oraz krytyk muzyczny.
Życiorys.
Ukończył konserwatorium w Lizbonie, gdzie uczył się gry na fortepianie u Alexandre Reya Colaço oraz kompozycji u Eduardo Costy Ferreiry i Tomaza Borby. W latach 1909–1914 studiował w Berlinie u Engelberta Humperdincka, Maxa Brucha i Arnolda Schönberga. Następnie wyjechał do Paryża, gdzie kontynuował edukację u Paula Vidala. Po powrocie do Portugalii pisywał jako krytyk muzyczny do czasopism "Diário de Notícias" i "Diário da Manhã", prowadząc jednocześnie działalność jako kompozytor i dyrygent. Za operę "Belkiss" otrzymał I nagrodę na konkursie międzynarodowym w Madrycie w 1924 roku. Od 1942 roku członek Gabinete de Estudos Musicais da Emissora Nacional. W 1968 roku został uhonorowany nagrodą narodową w dziedzinie sztuki, przyznawaną przez Secretariado Nacional de Informação. Komandor Orderu Świętego Jakuba od Miecza (1965).
Twórczość.
Tworzył w konwencji romantycznej, z rzadka jedynie sięgając po atonalność i politonalność. Obficie czerpał z elementów rodzimego folkloru muzycznego. Uprawiał różne gatunki muzyczne, najbardziej zasłynął jednak jako twórca nowoczesnej opery portugalskiej. Napisał ponad 20 oper, ponadto tworzył balety, muzykę wokalną ("Canções de saudade e amor" na głos solowy i fortepian 1917, oratorium "Fatima" 1931, "6 canções populares portuguesas" na głos i orkiestrę 1949), muzykę orkiestrową ("5 Sinfonias camoneanas" 1912–1957, "4 Suites portuguesas" 1925–1956, 2 koncerty fortepianowe 1909 i 1948) oraz muzykę kameralną (2 sonaty skrzypcowe 1910 i 1923).

</doc>
<doc id="4267735" url="https://pl.wikipedia.org/wiki?curid=4267735" title="Pacyfikacja Szarajówki">
Pacyfikacja Szarajówki



</doc>
<doc id="4267736" url="https://pl.wikipedia.org/wiki?curid=4267736" title="Nadleśnictwo Toruń">
Nadleśnictwo Toruń

Nadleśnictwo Toruń – jednostka organizacyjna Lasów Państwowych, podległa Regionalnej Dyrekcji Lasów Państwowych w Toruniu.
Siedziba.
Siedziba Nadleśnictwa znajduje się w północnej części miasta, w dzielnicy Mokre, przy ul. Polnej 34/38.
Terytorium.
Nadleśnictwo znajduje się w centralnej części województwa kujawsko-pomorskiego, a jego terytorium obejmuje 3 powiaty i 7 gmin.
Historia.
Nadleśnictwo Toruń powstało w 1949 roku, a w 1959 roku zmieniono jego nazwę na Olek. W 1973 roku w wyniku połączenia nadleśnictw: Olek, Ostromecko i fragment Nadleśnictwa Chełmno powołano do życia Nadleśnictwo Ostromecko, które funkcjonowało do 1976 roku, kiedy to jego obręby przypisano do sąsiednich nadleśnictw.
W 1993 roku reaktywowano Nadleśnictwo Toruń, które funkcjonuje do dnia dzisiejszego.
Ochrona przyrody.
Pomniki przyrody.
Na terenie nadleśnictwa znajdują się 24 obiekty uznane za pomniki przyrody, w tym:

</doc>
<doc id="4267737" url="https://pl.wikipedia.org/wiki?curid=4267737" title="Foley (produkcja filmu)">
Foley (produkcja filmu)

Foley (od Jacka Foleya) – nagranie efektów dźwiękowych, które są tworzone, przechwytywane i dodawane do filmu w postprodukcji. Nagrania dodają ścieżce dźwiękowej realizmu i głębi oraz upraszczają synchronizację dźwięków, są to dźwięki takie jak: ślady kroków, szeleszczenie ubrań, brzęczenie naczyń, otwieranie drzwi i trzaskanie oraz łamanie szkła i inne. Foley może być także użyty do ubogacenia scen komedii lub akcji, oraz jest dodany do filmów dokumentalnych. Foley zazwyczaj jest wykonywany przez artystów lub wykonawców na scenie w studiu.

</doc>
<doc id="4267741" url="https://pl.wikipedia.org/wiki?curid=4267741" title="Fei-Fei Li">
Fei-Fei Li

Fei-Fei Li (; ur. 1976 w Pekinie) – wykładowczyni informatyki na Uniwersytecie Stanforda, dyrektorka Stanford Artificial Intelligence Lab (SAIL) oraz Stanford Vision Lab. Od 2017 współzałożycielka AI4ALL, inicjatywy non-profit pracującej nad zwiększeniem różnorodności w sztucznej inteligencji. Fei-Fei Li zajmuje się obszarami rozpoznawania obrazów oraz neurokognitywistyki. Od 2016 roku pracuje w Google.
Działalność naukowa.
Li uzyskała licencjat z fizyki na Uniwersytecie Princeton w 1999 roku, kończąc studia z wyróżnieniem. Doktorat z elektrotechniki obroniła w 2005 roku na California Institute of Technology, uzyskując podczas studiów wsparcie ze stypendium The Paul &amp; Daisy Soros Fellowships for New Americans. Pracowała na Wydziale Psychologii oraz Wydziale Elektrycznym i Inżynierii Komputerowej Uniwersytetu Illinois w Urbana-Champaign, jak również na Wydziale Informatyki oraz Wydziale Psychologii Uniwersytetu Princeton. W 2009 roku dołączyła jako adiunkt do Uniwersytetu Stanforda, gdzie w 2012 roku uzyskała tytuł profesora nadzwyczajnego.
Badania.
Fei-Fei Li w swoich badaniach zajmuje się rozpoznawaniem obrazów, neurokognitywistyką, neuronauką obliczeniową oraz analizą Big data. Jest autorką ponad 100 artykułów naukowych. Jej prace pojawiały się w czasopismach obejmujących takie dyscypliny, jak informatyka i neuronauka, m.in. w "Nature", "Proceedings of the National Academy of Sciences" i "Journal of Neuroscience".
Wśród jej najbardziej znanych prac znajduje się projekt ImageNet, który zrewolucjonizował obszar rozpoznawania wizualnego na dużą skalę.
Li otrzymała m.in. IBM Faculty Fellow Award w 2014 roku, Yahoo Labs FREP Award w 2012 roku, Alfred P. Sloan Fellowshipw 2011 roku, Google Research Award w 2010 i 2008 roku, NSF CAREER Award w 2009 roku oraz Microsoft Research New Faculty Fellowship w 2006 roku. Jej praca była opisywana m.in. w "The New York Times" oraz magazynie "Science".
Życie osobiste.
Mężem Fei-Fei Li jest Silvio Savarese, który kieruje Laboratorium Widzenia Komputerowego i Geometrii na Uniwersytecie Stanforda. Mają syna oraz córkę.

</doc>
<doc id="4267750" url="https://pl.wikipedia.org/wiki?curid=4267750" title="Mickey Keating">
Mickey Keating

Mickey Keating (ur. w 1990 lub 1991 r.) – amerykański reżyser i scenarzysta filmowy.
Życiorys.
Jego debiutancki projekt to "Ultra Violence" − trwający pięćdziesiąt cztery minuty thriller z 2011 roku. Keating asystował przy realizacji dwóch horrorów wytwórni Blumhouse Productions: "" (2013) i "Projekt Lazarus" (2015).

</doc>
<doc id="4267758" url="https://pl.wikipedia.org/wiki?curid=4267758" title="Jorge Palatsí">
Jorge Palatsí

Jorge Palatsí Gallego (ur. 18 lutego 1988 w La Salzadella) – hiszpański piłkarz występujący na pozycji bramkarza w Cultural Leonesa.

</doc>
<doc id="4267761" url="https://pl.wikipedia.org/wiki?curid=4267761" title="Trasa Łagiewnicka">
Trasa Łagiewnicka

Trasa Łagiewnicka – trasa budowana od 2018 do 2022 roku będąca elementem trzeciej obwodnicy Krakowa.
1 lutego 2017 roku została podpisana umowa kredytowa. Trasa miała zostać ukończona w lipcu 2022 roku. Jej budową zajmuje się konsorcjum firm Budimex SA i Ferrovial Agroman SA. Koszt budowy ma wynieść 802 mln zł. W przyszłości, wraz z planowaną trasą Zwierzyniecką i Pychowicką, domknie trzecią obwodnicę miasta. 22 lutego 2018 roku Spółka Trasa Łagiewnicka S.A. przekazała wykonawcy teren pod budowę. Pierwsze zostaną wykonane prace porządkowe, rozbiórka obiektów budowlanych niewymagających decyzji administracyjnych oraz działania dopuszczone ustawą o ochronie przyrody. Ponadto wykonawcy przekazano teren pod realizację robót, zgodnie z zakresem określonym w prawomocnej decyzji ZRID nr 18/4/2015 z 30 października 2015 roku.
W ramach inwestycji planowane jest zbudowanie:
Pierwotnie trasa miała zostać oddana do użytku pod koniec 2020 roku, jednak ze względu na opóźnienia nastąpiło to 27 sierpnia 2022 roku.

</doc>
<doc id="4267766" url="https://pl.wikipedia.org/wiki?curid=4267766" title="Bohuslav Laštovička">
Bohuslav Laštovička

Bohuslav Laštovička (ur. 29 kwietnia 1905 r., zm. 30 marca 1981 r.) – czechosłowacki polityk, działacz partii komunistycznej, w latach 1964–1968 członek i przewodniczący Zgromadzenia Narodowego, następnie do śmierci członek Zgromadzenia Federalnego.

</doc>
<doc id="4267768" url="https://pl.wikipedia.org/wiki?curid=4267768" title="Marmozets">
Marmozets

Marmozets to angielski zespół rockowy, pochodzący z Bingley w West Yorkshire. Został założony w 2007 roku i w jego skład wchodzą Rebecca 'Becca' Macintyre (wokal), Jack Bottomley (gitara), Sam Macintyre (gitara/wokal), Will Bottomley (bas, wokal) i Josh Macintyre (perkusja). Marmozets podpisali kontrakt z Roadrunner Records w październiku 2013 roku, a następnie wydali swój debiutancki album 29 września 2014 roku.
Biografia.
Zespół został założony przez dwa rodzeństwa jeszcze w czasach szkolnych i występuje na żywo od 2007 roku, spotykając się z szeroko pojętym uznaniem, które zawdzięczają swoim chaotycznym koncertom, pomimo swojego młodego wieku. Początkowo zespół nazywał się The Marmozets i w 2009 roku wydał pod tą nazwą jedną EP-kę zatytułowaną "Out Of My Control". Niedługo potem nazwę zredukowano do samego Marmozets.
Marmozets dzielili scenę z takimi zespołami jak Young Guns, Funeral for a Friend, Gallows, Hyro Da Hero, The Used, Four Year Strong i Muse. Występowali na Glastonbury Festival, Download Festival, Reading and Leeds, Slam Dunk Festival, 2000 Trees i Y Not Festival.
Marmozets wyjechali w swoją pierwszą trasę po Wielkiej Brytanii, na której byli headlinem we wrześniu 2013 roku.
Wydali swoją pierwszą EP-kę "Passive Agressive" w 2011 roku, a następnie "Vexed" w 2012 roku.
Wytwórnia muzyczna Gallows "Venn Records" wydała w 2012 roku pierwszy singiel Marmozets "Good Days". W 2013 roku przed dołączeniem do Roadrunner Records zespół sam wydał swój drugi singiel "Born Young and Free". Następnie pod patronatem wytwórni wydał singiel "Move Shake Hide". Oba single zostały wysoko ocenione przez BBC Radio 1 i DJ-ów Zane Lowe, Daniela P Cartera i Huw Stephensa. 17 marca 2014 roku zespół wydał kolejny singiel "Why Do You Hate Me?".
Zespół był nominowany do Best British Newcomer podczas gali Kerrang! Awards w 2013 roku oraz został wybrany jako Best New UK Band przez magazyn Big Cheese. Wraz z przygotowaniami do wydania albumu, zespół grał na żywo, oprócz wydanych wcześniej singli, niewydane jeszcze utwory, które miały być zawarte na nadchodzącym albumie. Utworami tymi były "Is It Horrible", "Cover Up", "Hit the Wave", "Particle" i "Vibe Tech".
W marcu 2015 roku ogłoszono, że Marmozets ruszają w trasę z Muse, jako ich support na 2015 UK Psycho Tour.
W styczniu 2017 roku Sam Macintyre ogłosił na swoim twitterze, że zespół zakończył pracę nad drugim albumem.

</doc>
<doc id="4267769" url="https://pl.wikipedia.org/wiki?curid=4267769" title="Yeray González">
Yeray González

Yeray González Luis (ur. 3 kwietnia 1988 w Los Realejos) – hiszpański piłkarz występujący na pozycji pomocnika w Cultural Leonesa.

</doc>
<doc id="4267772" url="https://pl.wikipedia.org/wiki?curid=4267772" title="Terminator Genisys">
Terminator Genisys



</doc>
<doc id="4267773" url="https://pl.wikipedia.org/wiki?curid=4267773" title="Terminator Salvation">
Terminator Salvation



</doc>
<doc id="4267775" url="https://pl.wikipedia.org/wiki?curid=4267775" title="Jurand Drop">
Jurand Drop

Jurand Drop (ur. 3 września 1975 w Krakowie) – polski urzędnik państwowy, ekonomista i nauczyciel akademicki, w 2015 podsekretarz stanu w Ministerstwie Administracji i Cyfryzacji.
Życiorys.
Absolwent II Liceum Ogólnokształcącego im. Króla Jana III Sobieskiego w Krakowie. W 1998 ukończył studia licencjackie z historii na Uniwersytecie Jagiellońskim, a rok później magisterskie z ekonomii na Akademii Ekonomicznej w Krakowie. Następnie do 2005 pracował w Katedrze Makroekonomii ostatniej uczelni jako wykładowca makroekonomii, polityki monetarnej i europejskiej unii walutowej na tej uczelni.
W 2005 zatrudniony w Dyrekcji Generalnej ds. Społeczeństwa Informacyjnego i Mediów Komisji Europejskiej, gdzie odpowiadał za program budowy społeczeństwa informacyjnego i analizy ekonomiczne. Od 2009 do 2011 naczelnik Wydziału ds. strategii i koordynacji programów narodowych w Departamencie Społeczeństwa Informacyjnego Ministerstwa Spraw Wewnętrznych i Administracji, współpracując przy Strategii Rozwoju Społeczeństwa Informacyjnego w Polsce. W 2011 objął stanowisko radcy ds. analiz ekonomicznych w Stałym Przedstawicielstwie RP przy UE w Brukseli, odpowiadając m.in. za reprezentowanie kraju w grupach roboczych i legislacyjnych, zajmujących się cyfryzacją.
11 maja 2015 powołany na stanowisko wiceministra administracji i cyfryzacji, odpowiedzialnego za społeczeństwo informacyjne, cyberbezpieczeństwo i cyfryzację. Pełnił funkcję do 16 listopada 2015.

</doc>
<doc id="4267776" url="https://pl.wikipedia.org/wiki?curid=4267776" title="Mistrzostwa Albanii w piłce siatkowej mężczyzn (2017/2018)">
Mistrzostwa Albanii w piłce siatkowej mężczyzn (2017/2018)

Mistrzostwa Albanii w piłce siatkowej mężczyzn 2017/2018 – 72. sezon walki o mistrzostwo Albanii organizowany przez Albański Związek Piłki Siatkowej (alb. "Federata Shqiptare e Volejbollit"). Zainaugurowany został 30 września 2017 roku i trwał do 25 kwietnia 2018 roku. 
W rozgrywkach o mistrzostwo Albanii brało udział 9 drużyn.
Mistrzostwo Albanii zdobył zespół , który w finale fazy play-off pokonał drużynę .
Faza zasadnicza.
Tabela wyników.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="4267778" url="https://pl.wikipedia.org/wiki?curid=4267778" title="Warota People">
Warota People

 – siedemnasty singel japońskiego zespołu NMB48, wydany w Japonii 27 grudnia 2017 roku przez laugh out loud records.
Singel został wydany w pięciu edycjach: czterech regularnych (Type A, Type B, Type C, Type D) oraz „teatralnej” (CD). Osiągnął 1 pozycję w rankingu Oricon i pozostał na liście przez 20 tygodni. Singel zdobył status platynowej płyty.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4267779" url="https://pl.wikipedia.org/wiki?curid=4267779" title="Bahareh Alimoradi Nadrabadi">
Bahareh Alimoradi Nadrabadi



</doc>
<doc id="4267783" url="https://pl.wikipedia.org/wiki?curid=4267783" title="Metropolia Matki Bożej w Moskwie">
Metropolia Matki Bożej w Moskwie

Metropolia Matki Bożej w Moskwie – jedyna metropolia Kościoła rzymskokatolickiego w Rosji. Składa się z metropolitalnej archidiecezji Matki Bożej w Moskwie, 3 diecezji: Świętego Klemensa w Saratowie, Świętego Józefa w Irkucku i Przemienienia Pańskiego w Nowosybirsku, oraz prefektura apostolska Jużno-Sachalińska. 
W skład metropolii wchodzą obecnie:

</doc>
<doc id="4267788" url="https://pl.wikipedia.org/wiki?curid=4267788" title="Days of Future Passed">
Days of Future Passed

Days of Future Passed – drugi album studyjny (zarazem pierwszy koncepcyjny) brytyjskiej grupy The Moody Blues wydany w listopadzie 1967 roku przez Deram Records. Jest to pierwsza płyta, na której można usłyszeć zespół w klasycznym składzie (Justin Hayward, John Lodge, Mike Pinder, Ray Thomas, Graeme Edge).
Tło.
Sesje nagraniowe odbyły się w Decca Studios w West Hampstead (północno-zachodnia część Londynu) pomiędzy 9 maja, a 3 listopada 1967 roku. Zespół współpracował z producentem Tonym Clarkiem, inżynierem dźwięku Derekiem Varnalsem oraz dyrygentem Peterem Knightem.
Według członków The Moody Blues, po dwóch latach występów jako niezbyt dobrze radząca sobie biała grupa R&amp;B, zaoferowano im nagranie adaptacji IX symfonii e-moll Antonína Dvořáka dla nowo utworzonej dywizji Decca Records - Deram, w celu zaprezentowania możliwości najnowszych technik nagraniowych nazwanych „Deramic Sound System”. Zespół (początkowo bez wiedzy wytwórni) postanowił skupić się na stworzeniu albumu opartego na projekcie, nad którym już wcześniej pracowali.
Historia ta podważana jest przez Dereka Varnalsa, który twierdzi, że nawet na początku sesji nagraniowych w 1967 roku, nie było planu, aby nagrywać Dvořáka (rozmowy o projekcie miały mieć miejsce znacznie później).
Po raz pierwszy w historii zespołu można usłyszeć grany przez Mike'a Pindera melotron. Orkiestralne interludia odegrane zostały przez London Festival Orchestra. Zespół występuje równocześnie z orkiestrą tylko raz, w końcowej części utworu „Nights in White Satin”.
Album w luźny sposób opowiada o jednym dniu (od świtu do nocy) z życia bliżej nieokreślonej osoby.
Wydanie.
Days of Future Passed został wydany 10 listopada 1967 roku w Wielkiej Brytanii, a 11 listopada w Stanach Zjednoczonych. Album osiągnął 27 miejsce na UK Album Charts. W 1972 roku zajął 3 miejsce na amerykańskiej liście "Billboard 200".
W 1977 roku album wydano na taśmie szpulowej w systemie kwadrofonicznym. Miksu tego użyto dla CD z 2001 roku (w systemie 5.1) oraz dwupłytowej Deluxe Edition (wydanej na Super Audio CD w 2006 roku).
17 listopada 2017 roku po raz pierwszy wypuszczono na rynek CD z oryginalnym mixem albumu.
Oryginalny i późniejsze miksy.
W 1972 roku odkryto, że stan głównych taśm sprawia, iż zachowały się tylko najważniejsze elementy każdego z utworów, w związku z czym album był w całości remiksowany dla wznowień pomiędzy 1978 a 2017 rokiem.
Oryginalny miks został w całości odzyskany i wydany na płycie CD w listopadzie 2017 roku.
Późniejsze miksy różnią się od oryginalnego w następujący sposób:

</doc>
<doc id="4267790" url="https://pl.wikipedia.org/wiki?curid=4267790" title="Parkweg (stacja metra)">
Parkweg (stacja metra)

Parkweg – stacja metra w Rotterdamie, położona na linii C (czerwonej). Została otwarta 4 listopada 2002. Stacja znajduje się w Schiedam.

</doc>
<doc id="4267791" url="https://pl.wikipedia.org/wiki?curid=4267791" title="Zoe Bergermann">
Zoe Bergermann

Zoe Bergermann (ur. 28 kwietnia 1994) – kanadyjska snowboardzistka, specjalizująca się w snowcrossie.
Kariera.
Po raz pierwszy na arenie międzynarodowej pojawiła się 7 stycznia 2011 roku w Mont Tremblant, gdzie w zawodach FIS Race zajęła trzecie miejsce w snowcrossie. W 2012 roku wystartowała na mistrzostwach świata juniorów w Sierra Nevada, zajmując piąte miejsce. W zawodach Pucharu Świata zadebiutowała 2 lutego 2013 roku w Blue Mountain, zajmując 25. miejsce. Tym samym już w swoim debiucie wywalczyła pierwsze pucharowe punkty. Pierwszy raz na podium zawodów tego cyklu stanęła 3 lutego 2018 roku w Feldbergu, kończąc rywalizację w snowcrossie na drugiej pozycji. W zawodach tych rozdzieliła Włoszkę Michelę Moioli i Francuzkę, Julię Mabileau.
W 2018 roku wystąpiła na igrzyskach olimpijskich w Pjongczangu, zajmując 23. miejsce. Taki sam wynik osiągnęła też podczas mistrzostw świata w Kreischbergu w 2015 roku i rozgrywanych dwa lata później mistrzostw świata w Sierra Nevada.

</doc>
<doc id="4267792" url="https://pl.wikipedia.org/wiki?curid=4267792" title="Troelstralaan (stacja metra)">
Troelstralaan (stacja metra)

Troelstralaan – stacja metra w Rotterdamie, położona na linii C (czerwonej). Została otwarta 4 listopada 2002. Stacja znajduje się w Schiedam.

</doc>
<doc id="4267794" url="https://pl.wikipedia.org/wiki?curid=4267794" title="Gerardo Gaibisso">
Gerardo Gaibisso

Gerardo Gaibisso (ur. 30 maja 1927 w Monte Argentario, zm. 31 marca 2018) – włoski polityk, działacz gospodarczy i samorządowiec, poseł do Parlamentu Europejskiego II i III kadencji.
Życiorys.
Studiował socjologię, pracował jako dziennikarz. Dołączył do Chrześcijańskiej Demokracji, pełnił różne funkcje w strukturach jej organizacji młodzieżowej. Był radnym regionu Lacjum i asesorem we władzach regionalnych. Działał w organizacjach spółdzielczych i rolniczych, m.in. jako dyrektor zrzeszenia Coldiretti.
W latach 1984–1994 sprawował mandat eurodeputowanego II i III kadencji. Był członkiem frakcji chadeckiej, pełnił funkcję kwestora Europarlamentu.
Odznaczony Orderem Zasługi Republiki Włoskiej II klasy (1975).

</doc>
<doc id="4267796" url="https://pl.wikipedia.org/wiki?curid=4267796" title="Vijfsluizen (stacja metra)">
Vijfsluizen (stacja metra)

Vijfsluizen – stacja metra w Rotterdamie, położona na linii C (czerwonej). Została otwarta 4 listopada 2002. Stacja znajduje się w Schiedam.

</doc>
<doc id="4267800" url="https://pl.wikipedia.org/wiki?curid=4267800" title="Szczupak amerykański">
Szczupak amerykański

Szczupak amerykański ("Esox masquinongy") – gatunek dużej słodkowodnej ryby szczupakokształtnej z rodziny szczupakowatych (Esocidae). Dorasta przeciętnie do 95 cm, maksymalnie do 183 cm długości.
Zasięg występowania.
Ameryka Północna: Kanada i Stany Zjednoczone.
Odżywianie.
Potrafi pożreć nawet wodne ptaki, ssaki i gady.

</doc>
<doc id="4267803" url="https://pl.wikipedia.org/wiki?curid=4267803" title="Esox reichertii">
Esox reichertii



</doc>
<doc id="4267805" url="https://pl.wikipedia.org/wiki?curid=4267805" title="Esox masquinongy">
Esox masquinongy



</doc>
<doc id="4267808" url="https://pl.wikipedia.org/wiki?curid=4267808" title="Przemysław Kuna">
Przemysław Kuna

Przemysław Kuna (ur. 1972) – polski specjalista telekomunikacji, wykładowca akademicki i urzędnik państwowy, w 2015 podsekretarz stanu w Ministerstwie Spraw Wewnętrznych.
Życiorys.
Absolwent Politechniki Lubelskiej i Politechniki Warszawskiej. Ukończył studia doktoranckie w Kolegium Zarządzania i Finansów Szkole Głównej Handlowej.
Przez ponad 20 lat zatrudniony na stanowiskach menedżerskich w sektorze telekomunikacyjnym m.in. w Exatel, Telekomunikacji Polskiej, MNI Telekom (dyrektor generalny sieci Datacom) i Pro Futuro (dyrektor techniczny). W 2013 został członkiem zarządu TK Telekom ds. operacyjnych. Został przewodniczącym komitetu ds. e-gospodarki w Krajowej Izbie Gospodarki Cyfrowej. W listopadzie 2014 został ekspertem w Departamencie Teleinformatyki Ministerstwa Spraw Wewnętrznych i koordynował technologicznie projekt uruchomienia Systemu Rejestrów Państwowych, wprowadzonych w marcu 2015.
6 lipca 2015 powołany na stanowisko podsekretarza stanu w Ministerstwie Spraw Wewnętrznych ds. projektów informatycznych oraz rozwoju rejestrów państwowych. Zakończył pełnienie funkcji 16 listopada 2015. Po odejściu z resortu został wiceszefem Rady Krajowej Izby Gospodarki Cyfrowej.

</doc>
<doc id="4267809" url="https://pl.wikipedia.org/wiki?curid=4267809" title="Palma bambusowa">
Palma bambusowa



</doc>
<doc id="4267811" url="https://pl.wikipedia.org/wiki?curid=4267811" title="Pacyfikacja wsi Sochy">
Pacyfikacja wsi Sochy

Pacyfikacja wsi Sochy – masowy mord na ludności cywilnej, połączony z niszczeniem mienia, dokonany przez okupantów niemieckich 1 czerwca 1943 roku we wsi Sochy na Zamojszczyźnie.
Prawdopodobnie przyczyną pacyfikacji była współpraca mieszkańców wsi z polskim ruchem oporu. Z rąk funkcjonariuszy niemieckiej policji zginęło co najmniej 181 osób, w tym wiele kobiet i dzieci. Wieś została niemal doszczętnie spalona. Była to jedna z największych zbrodni popełnionych w trakcie operacji wysiedleńczo-pacyfikacyjnej na Zamojszczyźnie, a zarazem pierwsza pacyfikacja na ziemiach polskich, podczas której Niemcy wykorzystali wsparcie lotnictwa.
Geneza.
Jesienią 1942 roku, pod kierownictwem dowódcy SS i policji na dystrykt lubelski, SS-Brigadeführera Odilo Globocnika, rozpoczęto na Zamojszczyźnie szeroko zakrojoną operację wysiedleńczą. Jej celem było wypędzenie z tego regionu około 100 tys. Polaków, na których miejsce zamierzano osiedlić niemieckich kolonistów, przede wszystkim volksdeutschów ze Słowenii, Lotaryngii i Besarabii. Pierwsze wysiedlenia przeprowadzono w nocy z 27 na 28 listopada 1942 roku. Do końca grudnia akcją objęto 60 wsi zamieszkanych przez ok. 34 tys. Polaków. Druga faza operacji trwała od połowy stycznia do końca marca 1943 roku i objęła przede wszystkim tereny powiatu hrubieszowskiego. Wysiedlono wtedy 63 wsie.
Działania Niemców spotkały się z biernym oporem wysiedlanej ludności oraz ze zbrojną reakcją polskiego ruchu oporu. Oddziały partyzanckie Batalionów Chłopskich, Armii Krajowej i Gwardii Ludowej usiłowały powstrzymać ekspedycje pacyfikacyjno-wysiedleńcze, atakowały niemieckie obiekty gospodarcze i komunikacyjne, a także przeprowadzały akcje odwetowe we wsiach zasiedlonych przez niemieckich kolonistów. Opór stawiany przez polską partyzantkę w połączeniu z trudną sytuacją wojsk niemieckich na froncie wschodnim zmusiły okupantów do chwilowego przerwania wysiedleń. Wznowiono je dopiero w ostatnich dniach czerwca 1943 roku. Zanim to nastąpiło, Niemcy przeprowadzili na Zamojszczyźnie szereg brutalnych akcji pacyfikacyjnych. Ofiarą jednej z nich padła wieś Sochy w gminie Zwierzyniec.
Prawdopodobnie przyczyną pacyfikacji była współpraca mieszkańców Soch z polską partyzantką. Według świadków na krótko przed masakrą we wsi pojawili się agenci Gestapo, którzy podając się za partyzantów badali stosunek ludności do ruchu oporu. W źródłach wskazywane są także inne przyczyny, na przykład rzekomy donos kobiety, której partyzanci zarekwirowali byka. Józef Fajkowski podkreślał, że zbrodnia w Sochach była jedną z wielu pacyfikacji, które Niemcy przeprowadzili w związku ze zbrojnym oporem przeciw wysiedleniom z Zamojszczyzny.
Przebieg pacyfikacji.
1 czerwca 1943 roku, około godziny 5:00 rano, do Soch przybyła niemiecka ekspedycja karna. W składzie oddziałów pacyfikacyjnych znajdowali się przede wszystkim funkcjonariusze Schutzpolizei z Zamościa. Towarzyszyć mieli im również członkowie SS oraz ukraińscy lub rosyjskojęzyczni kolaboranci. Niemcy obsadzili zalesione zbocza doliny, w której leżą Sochy, a następnie otoczyli wieś szczelnym kordonem. Dostrzegłszy policjantów, mieszkańcy zaczęli wynosić z domów swój dobytek, gdyż spodziewali się, że wkrótce rozpocznie się akcja wysiedleńcza.
Tymczasem Niemcy wkroczywszy do wsi, rozpoczęli systematyczną masakrę. Ludność mordowano bez względu na wiek, płeć, czy stan zdrowia. Zabudowania podpalano wraz z pozostawionymi w środku rannymi. Zdarzały się także przypadki wrzucania ofiar do płonących budynków. W trakcie pacyfikacji ginęły całe rodziny.
Około godziny 8:00 niemiecka policja wycofała się z Soch. Następnie nadleciało od 7 do 10 samolotów, które zbombardowały i ostrzelały z broni maszynowej zarówno wieś, jak i pobliskie pola, gdzie ukrywali się mieszkańcy, którym udało się przeżyć pierwszą fazę masakry. Zginęło wtedy kolejnych kilkanaście osób. Był to pierwszy w okupowanej Polsce przypadek wykorzystania lotnictwa podczas pacyfikacji wsi.
Liczbę ofiar masakry szacuje się na 181, 182, 183 lub nawet około 200 osób. Zginęła blisko połowa mieszkańców wsi. Według Czesława Madajczyka w gronie ofiar znalazło się 106 mężczyzn, 53 kobiety i 24 dzieci, inne źródła podają, że zamordowano 108 mężczyzn i 54 kobiety lub 103 kobiety i dzieci. W "Rejestrze miejsc i faktów zbrodni popełnionych przez okupanta hitlerowskiego na ziemiach polskich w latach 1939–1945" zamieszczono nazwiska 159 zidentyfikowanych ofiar pacyfikacji. Wieś została niemal doszczętnie spalona; ocalały tylko trzy domy mieszkalne i dwie stodoły.
Epilog.
Niemcy rozkazali władzom gminnym zorganizować pochówek ofiar. Wśród zgliszcz i stosów trupów mieszkańcy okolicznych miejscowości odnaleźli około 25 rannych. Zabrano ich do szpitala w Biłgoraju. Zamordowanych mieszkańców Soch pogrzebano w siedmiu zbiorowych mogiłach.
Masakra odbiła się szerokim echem. Informowały o niej raporty polskiego podziemia oraz konspiracyjna prasa. W odwecie za pacyfikację Soch oddziały partyzanckie AK dowodzone przez Adama Piotrowskiego ps. „Dolina”, Jana Turowskiego ps. „Norbert” i Tadeusza Kuncewicza ps. „Podkowa” zaatakowały zasiedloną przez niemieckich kolonistów wieś Siedliska (5/6 czerwca 1943). Według źródeł konspiracyjnych zabito wtedy 60 osób i spalono 140 zagród.
W kulturze.
Do doświadczeń wojennych nawiązuje w swej twórczości poetka Teresa Ferenc, która jako dziewięcioletnie dziecko przeżyła pacyfikację Soch i straciła w niej oboje rodziców.
Pacyfikacja Soch i związana z nią rodzinna trauma jest głównym motywem książki "Mała zagłada" (wyd. 2015), której autorką jest córka Teresy Ferenc, Anna Janko.
W 2018 roku stworzono film dokumentalny pt. „Mała Zagłada” na temat wydarzeń z 1 czerwca 1943 roku. Oprócz historii opowiadanej przez osoby bezpośrednio dotknięte tą tragedią, również przybliża następstwa wojny, a także pokazuje jak trauma jest dziedziczona przez potomków.
O pacyfikacji wsi Sochy pisze w swojej książce pt. "Sochy dawniej i dziś" Władysław Sitkowski.

</doc>
<doc id="4267812" url="https://pl.wikipedia.org/wiki?curid=4267812" title="Region duszpasterski Centralny (archidiecezja Matki Bożej w Moskwie)">
Region duszpasterski Centralny (archidiecezja Matki Bożej w Moskwie)

Region duszpasterski Centralny – jeden z 3 regionów duszpasterskich rzymskokatolickiej archidiecezji Matki Bożej w Moskwie w Rosji. 
Według stanu na kwiecień 2018 w skład Regionu duszpasterskiego Centralnego wchodziło 3 dekanaty. 
Lista dekanatów.
W skład Regionu duszpasterskiego Centralnego wchodzą następujące dekanaty:

</doc>
<doc id="4267814" url="https://pl.wikipedia.org/wiki?curid=4267814" title="Pacyfikacja Soch">
Pacyfikacja Soch



</doc>
<doc id="4267815" url="https://pl.wikipedia.org/wiki?curid=4267815" title="Mesocyclops pseudomeridianus">
Mesocyclops pseudomeridianus

Mesocyclops pseudomeridianus, – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1989 roku przez francuskich zoologów Danielle Defaye i Bernarda Henriego Dussarta. Gatunek ten został ujęty w [[Catalogue of Life|Katalogu Życia]].
Przypisy.
[[Kategoria:Mesocyclops]]
[[Kategoria:Gatunki i podgatunki zwierząt nazwane w 1989 roku]]

</doc>
<doc id="4267819" url="https://pl.wikipedia.org/wiki?curid=4267819" title="Sofja Fiodorowa">
Sofja Fiodorowa

Sofja Wiaczesławowna Fiodorowa (ros. Софья Вячеславовна Фёдорова; ur. 4 września 1998) – rosyjska snowboardzistka, specjalizująca się w konkurencjach slopestyle i big air.
Kariera.
Po raz pierwszy na arenie międzynarodowej pojawiła się 4 listopada 2015 roku w Landgraaf, gdzie w zawodach Pucharu Europy w slopestyle'u zajęła drugie miejsce. W 2016 roku wystąpiła na mistrzostwach świata juniorów w Seiser Alm, zdobywając srebrny medal w tej konkurencji i złoty w big air. W zawodach Pucharu Świata zadebiutowała 12 listopada 2016 roku w Mediolanie, zajmując 20. miejsce w big air. Pierwszy raz na podium zawodów tego cyklu stanęła 16 marca 2018 roku w Seiser Alm, wygrywając rywalizację w slopestyle'u. W zawodach tych wyprzedziła Silje Norendal z Norwegii i Czeszkę Šárkę Pančochovą. W sezonie 2017/2018, kiedy to zajęła czwarte miejsce w klasyfikacji generalnej AFU, a w klasyfikacji slopestyle'u zdobyła Małą Kryształową Kulę.
W 2017 roku wystartowała na mistrzostwach świata w Sierra Nevada, gdzie była trzynasta w big air i osiemnasta w slopestyle'u. Na rozgrywanych rok później igrzyskach olimpijskich w Pjongczangu zajęła odpowiednio 21. i 8. miejsce.

</doc>
<doc id="4267820" url="https://pl.wikipedia.org/wiki?curid=4267820" title="Katarzyna Czapla">
Katarzyna Czapla

Katarzyna Natalia Czapla (ur. 1 kwietnia 1985) – polska aktorka filmowa i teatralna, lektorka.
Odtwórczyni roli Elżbiety Łokietkówny w serialu "Korona królów".

</doc>
<doc id="4267824" url="https://pl.wikipedia.org/wiki?curid=4267824" title="Rekonstrukcja USA">
Rekonstrukcja USA



</doc>
<doc id="4267825" url="https://pl.wikipedia.org/wiki?curid=4267825" title="Mesocyclops araucanus">
Mesocyclops araucanus

Mesocyclops araucanus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1962 roku przez austriackiego limnologa Heinza Löfflera.

</doc>
<doc id="4267826" url="https://pl.wikipedia.org/wiki?curid=4267826" title="Bang Bang (singel Jessie J, Ariany Grande i Nicki Minaj)">
Bang Bang (singel Jessie J, Ariany Grande i Nicki Minaj)

Bang Bang – utwór brytyjskiej wokalistki Jessie J z gościnnym udziałem Ariany Grande i Nicki Minaj. Wydany został jako główny krążek z albumu "Sweet Talker" oraz jako trzeci singiel z "My Everything", Ariany Grande.
Nagranie w Polsce uzyskało czterokrotnie platynową płytę.

</doc>
<doc id="4267827" url="https://pl.wikipedia.org/wiki?curid=4267827" title="Pacyfikacja Szarowoli">
Pacyfikacja Szarowoli

Pacyfikacja Szarowoli – masowe mordy na polskiej ludności cywilnej dokonane przez okupantów niemieckich we wsi Szarowola w gminie Tomaszów Lubelski na Zamojszczyźnie.
Zbrodnie niemieckie w Szarowoli.
Podczas II wojny światowej i okupacji Polski przez III Rzeszę Niemiecką żandarmeria niemiecka dokonała pacyfikacji wsi Szarowola, mordując 12 osób i paląc 90 zabudowań. Trzy osoby spłonęły żywcem w zabudowaniach. Niemcy aresztowali też około 18 ludzi, których wywieziono do Zamościa i osadzono w niemieckim więzieniu gestapo w Rotundzie Zamojskiej. Nikt z tych osób już nie powrócił.
Powodem pacyfikacji było oskarżenie o udzielanie pomocy partyzantom.
Wieś była też kilkakrotnie pacyfikowana w 1943 i wysiedlona.

</doc>
<doc id="4267830" url="https://pl.wikipedia.org/wiki?curid=4267830" title="Maxwell Davenport Taylor">
Maxwell Davenport Taylor



</doc>
<doc id="4267832" url="https://pl.wikipedia.org/wiki?curid=4267832" title="Dekanat Wschodni (archidiecezja Matki Bożej w Moskwie)">
Dekanat Wschodni (archidiecezja Matki Bożej w Moskwie)

Dekanat Wschodni – jeden z 3 dekanatów wchodzących w skład Regionu duszpasterskiego Centralnego rzymskokatolickiej archidiecezji Matki Bożej w Moskwie w Rosji. 
Według stanu na kwiecień 2018 w skład dekanatu Wschodniego wchodziło 7 parafii rzymskokatolickich. 
Parafie.
W skład dekanatu Wschodniego wchodzą następujące parafie: 
Na terenie dekanatu Wschodniego znajdują się następujące kościoły dojazdowe w: Czajkowskij, Dobriance, Iżewsku, Jajwie, Jarańsku, Krasnowiszersku, Omutninsku, Oriczi, Riabininie, Sowietsku. 

</doc>
<doc id="4267836" url="https://pl.wikipedia.org/wiki?curid=4267836" title="Loranne Smans">
Loranne Smans

Loranne Smans (ur. 30 października 1997) – belgijska snowboardzistka, specjalizująca się w konkurencjach slopestyle i big air.
Po raz pierwszy na arenie międzynarodowej pojawiła się 26 stycznia 2012 roku w Brand, gdzie w zawodach Pucharu Europy w slopestyle'u zajęła siódme miejsce. W 2013 roku wystąpiła na mistrzostwach świata juniorów w Erzurum, zajmując szóste miejsce w tej konkurencji. W zawodach Pucharu Świata zadebiutowała 16 marca 2013 roku w Špindlerův Mlýnie, zajmując 38. miejsce w slopestyle'u. Pierwszy raz na podium zawodów tego cyklu stanęła 24 marca 2018 roku w Québecu, kończąc rywalizację w big air na trzeciej pozycji. W zawodach tych wyprzedziły ją jedynie Julia Marino z USA i Kanadyjka Laurie Blouin. W 2015 roku wystartowała na mistrzostwach świata w Kreischbergu, gdzie była siódma w big air i szesnasta w slopestyle'u.

</doc>
<doc id="4267839" url="https://pl.wikipedia.org/wiki?curid=4267839" title="Michael Halliday">
Michael Halliday

Michael Alexander Kirkwood Halliday (ur. 13 kwietnia 1925 w Leeds, zm. 15 kwietnia 2018 w Sydney) – brytyjski językoznawca, rozwinął m.in. model gramatyki funkcjonalnej ("systemic functional linguistics [SFL]"). Autor m.in. "Grammar, Society and the Noun" (1967), 
"Introduction to Functional Grammar" (1985), "Intonation and Grammar in British English" oraz wielu studiów teoretycznych.
Życiorys.
Michael Holliday urodził i wychowywał się w Anglii. Ukończył studia licencjackie w zakresie współczesnego języka chińskiego (języka mandaryńskiego) oraz literatury na Uniwersytecie Londyńskim. Następnie trzy lata spędził w Chinach, gdzie studiował na Uniwersytecie Pekińskim i na uniwersytecie w Guangzhou. Po powrocie do Londynu zamierzał w 1950 roku kontynuować studia w School of Oriental and African Studies (SOA), po posądzeniu o sympatyzowanie z komunizmem w dobie prowadzonej polityki makkartyzmu nie został przyjęty na uczelnię. Wskutek tego kontynuował studia doktoranckie z zakresu języka chińskiego na Uniwersytecie w Cambridge. Tematem jego pracy doktorskiej był język chińskiego tłumaczenia Tajnej historii Mongołów, anonimowej kroniki z 1240 roku stanowiącej najstarszy znany zabytek piśmiennictwa mongolskiego. W 1965 roku objął stanowisko profesora lingwistyki na Uniwersytecie Londyńskim. W 1976 roku przeprowadził się do Australii, przyjął tam posadę profesora lingwistyki na Uniwersytecie w Sydney. Na tej uczelni pracował do przejścia na emeryturę.
W 1989 roku został członkiem korespondentem Akademii Brytyjskiej, a w 1994 również członkiem Academii Europaea.
Otrzymał tytuły doktora honoris causa m.in. takich uczelni jak University of Birmingham, University of British Columbia, York University, Uniwersytetu Narodowego w Atenach.

</doc>
<doc id="4267842" url="https://pl.wikipedia.org/wiki?curid=4267842" title="Dekanat Centralny (archidiecezja moskiewska)">
Dekanat Centralny (archidiecezja moskiewska)



</doc>
<doc id="4267845" url="https://pl.wikipedia.org/wiki?curid=4267845" title="Milena Bykowa">
Milena Bykowa

Milena Aleksiejewna Bykowa (ros. Милена Алексеевна Быкова; ur. 9 stycznia 1998) – rosyjska snowboardzistka, dwukrotna medalistka mistrzostw świata juniorów.
Po raz pierwszy na arenie międzynarodowej pojawiła się 7 grudnia 2013 roku w Hochfügen, gdzie w zawodach Pucharu Europy zajęła 19. miejsce w gigancie równoległym (PGS). W marcu 2016 roku wystartowała na mistrzostwach świata juniorów w Rogli, zdobywając srebrny medal w slalomie równoległym (PSL). Ponadto na mistrzostwach świata juniorów w Klínovcu rok później zwyciężyła w gigancie równoległym. Tytuł ten obroniła we wrześniu 2018 roku podczas mistrzostw świata juniorów w Cardronie.
W zawodach Pucharu Świata zadebiutowała 1 lutego 2014 roku w Sudelfeld, zajmując 38. miejsce w PGS. Pierwszy raz na podium zawodów tego cyklu stanęła 3 marca 2018 roku w Kayseri, wygrywając gigant równoległy. W zawodach tych wyprzedziła Czeszkę Ester Ledecką i Austriaczką Danielą Ulbing. W sezonie 2019/2020 zajęła 7. miejsce w klasyfikacji PAR. W 2018 roku wystartowała na igrzyskach olimpijskich w Pjongczangu była dziesiąta w PGS. W 2019 roku, zadebiutowała na mistrzostwach świata w Park City, gdzie zajęła czwartą pozycję w PGS.

</doc>
<doc id="4267846" url="https://pl.wikipedia.org/wiki?curid=4267846" title="Pinamar">
Pinamar

Pinamar – miasto w Argentynie, położone w północnej części prowincji Buenos Aires.
Opis.
Miejscowość została założona 14 lutego 1943 roku. W odległości 342 km od miasta, znajduje się aglomeracja i stolica kraju Buenos Aires. W mieście znajduje się węzeł drogowy-RP11 i RP74 i stacja węzłowa. Obecnie Pinamar jest znaną miejscowością wypoczynkową nad Atlantykiem.

</doc>
<doc id="4267847" url="https://pl.wikipedia.org/wiki?curid=4267847" title="Eugeniusz Dacyl">
Eugeniusz Dacyl

Eugeniusz Dacyl (ur. 24 sierpnia 1910 w Jaśle, zm. 2 lutego 1990 tamże) – polski mistrz kamieniarski i betoniarski, działacz społeczny związany z regionem podkarpackim.
Życiorys.
Urodził się 24 sierpnia 1910 w Jaśle, jako syn Jana, cenionego jasielskiego kamieniarza i Wiktorii. Podjął naukę w rodzinnym mieście, uczęszczając m.in. do miejscowego Państwowego Gimnazjum im. Króla Stanisława Leszczyńskiego. Kontynuował działalność swoich przodków, zajmując się kamieniarstwem i betoniarstwem, pracując jednocześnie przez wiele lat w przedsiębiorstwie miejskim. Czynnie włączył się w odbudowę miasta Jasła, spalonego przez Niemców podczas II wojny światowej. Zmarł w 80. roku życia w dniu 2 lutego 1990 i spoczął w rodzinnym grobowcu na cmentarzu przy ul. Zielonej w Jaśle.
Wybrane realizacje.
Jest wykonawcą licznych autorskich realizacji kamieniarskich na terenie województwa podkarpackiego i małopolskiego, w tym m.in.:
Ponadto w pracowni kamieniarskiej Dacylów i przy jego współpracy powstały m.in.:

</doc>
<doc id="4267848" url="https://pl.wikipedia.org/wiki?curid=4267848" title="Dekanat Południowy (archidiecezja Matki Bożej w Moskwie)">
Dekanat Południowy (archidiecezja Matki Bożej w Moskwie)

Dekanat Południowy – jeden z 3 dekanatów wchodzących w skład Regionu duszpasterskiego Centralnego rzymskokatolickiej archidiecezji Matki Bożej w Moskwie w Rosji. 
Według stanu na kwiecień 2018 w skład dekanatu Południowego wchodziło 6 parafii rzymskokatolickich. 
Terytorium dekanatu Południowego znajduje się na terenie obwodów: kurskiego, lipieckiego, tulskiego.
Parafie.
W skład dekanatu Południowego wchodzą następujące parafie: 
Na terenie dekanatu Południowego znajdują się kościoły dojazdowe w: Weniowie, Kurczatowie, Lipiecku, Nowomoskowsku.

</doc>
<doc id="4267851" url="https://pl.wikipedia.org/wiki?curid=4267851" title="SZD-48M Brawo">
SZD-48M Brawo

SZD 48M Brawo – polski, wysokowyczynowy szybowiec zawodniczy klasy standard zaprojektowany w Przedsiębiorstwie Doświadczalno-Produkcyjnym Szybownictwa PZL Bielsko (PDPSz PZL-Bielsko) w Bielsku-Białej. 
Historia.
W 1984 roku, w związku z planowanym startem polskiej reprezentacji w XIX szybowcowych Mistrzostwach Świata we włoskim Rieti, podjęto decyzję o zaprojektowaniu szybowca do lotów w słabych warunkach termicznych. Zdecydowano o zaprojektowaniu szybowca w oparciu o konstrukcję Jantara Standard 3. Konstruktorem prowadzącym zespołu modyfikującego został Stanisław Zientek. 
Modyfikacja miała na celu przede wszystkim zmniejszenie masy własnej, poprawę właściwości pilotażowych w krążeniu, poprawienie komfortu kabiny. Najważniejsze zmiany konstrukcyjne obejmowały w skrzydłach: modyfikację profilu na krawędzi spływu oraz kształtu końcówki, likwidację hamulców aerodynamicznych na dolnej powierzchni skrzydeł, skrócenie lotki w części zewnętrznej, zwiększenie wzniosu z 1,5° do 3°, zmniejszenie pojemności zbiorników balastowych ze 150 do 130 kilogramów ze zmianą systemu odpowietrzającego. Zmiany w kadłubie objęły dodanie w stateczniku kierunku zbiornika na balast o masie 7 kg, zabudowy dodatkowych dajników: ciśnienia całkowitego w natarciu statecznika kierunku i statycznego na belce ogonowej, likwidację zaczepu holowniczego pod tablicą przyrządów i przeniesienie go na goleń podwozia, cofnięcie tablicy przyrządów, pedałów i siedzenia pilota ze zmianą oparcia plecowego na stałe, umieszczone bezpośrednio na przegrodzie kadłuba, dodanie dźwiękochłonnej przegrody będącej jednocześnie zagłówkiem i wykonanie futrzanej tapicerki kabiny. Uszczelniono wszystkie szczeliny i przepusty (lotki, usterzenie, komora podwozia, napędy, kabina). Zmieniono także obrys steru kierunku na taki jak w Jantarze Std 2. Modyfikacje pozwoliły na uzyskanie masy o ok. 35 kg mniejszej niż w seryjnym Jantarze Std 3.
Oblotu prototypu szybowca dokonano w dn. 13 kwietnia 1985 r. W opinii pilotów szybowiec jest bardzo przyjemny i poprawny pilotażowo, przy czym w porównaniu do Jantara Std 3 prędkość krążenia zmniejszyła się o ok. 10 km/h. Zmniejszenie obciążenia powierzchni (związanie z powiększeniem powierzchni nośnej o 0,26 m i zmniejszeniem masy własnej) pogorszyło własności szybowca na prędkościach powyżej 150 km/h. Po nieudanym starcie w XIX Mistrzostwach Świata w Rieti polscy zawodnicy latający na SZD 48M stwierdzili że szybowiec jest od Jantara Std 3 o ok. 10% lepszy na małych prędkościach i o 20% gorszy na dużych, tym niemniej w latach 80. był to bezsprzecznie najlepszy polski szybowiec klasy standard. 
Zbudowano łącznie trzy egzemplarze szybowca: SP-3333 (nr fabr. B-1508), SP-3334 (B-1509), SP-3335 (B-1510). 
Brawa miały na swoim koncie sukcesy: 
Konstrukcja.
Jednomiejscowy grzbietopłat o konstrukcji z laminatu szklano-epoksydowego.
Skrzydło dwudzielne, skorupowe, jednodźwigarowe o obrysie trapezowym. Konstrukcja przekładkowa (skorupa dolna i górna) z integralnymi zbiornikami balastowymi w przykadłubowej części przedniego kesonu. Dźwigar skrzynkowy, z pasami z rowingu szklanego i laminatowymi ściankami zamykającymi. W obrębie wykroju lotki szczątkowy dźwigarek z wlaminowanymi okuciami zawieszenia lotki. Lotka konstrukcji przekładkowej. Hamulce aerodynamiczne duralowe jednopłytowe tylko na górnej powierzchni skrzydła.
Kadłub całkowicie laminatowy usztywniony w tylnej części półwręgami z prowadzeniem popychaczy układu sterowego i piankowymi żeberkami. W partii statecznika kierunku konstrukcji przekładkowej laminat-pianka-laminat. W części centralnej wlaminowana jest stalowa kratownica stanowiąca węzeł mocujący podwozie główne i łączący skrzydła z kadłubem. 
Usterzenie: w układzie T, konstrukcji przekładkowej. Ster kierunku konstrukcji przekładkowej zawieszony w dwóch punktach, wyważony masowo. Ster wysokości dwuczęściowy.
Podwozie jednotorowe, główne chowane w locie, kółko ogonowe stałe.
Wyposażenie: prędkościomierz LUN-1107-8 z elektroakustyczną sygnalizacją przeciągnięcia, wysokościomierz W-12s lub W-10s, wariometr PR-03 lub WRs-5D, zakrętomierz EZS-3, busola KI-13 lub BS-1 na osłonie tablicy. 

</doc>
<doc id="4267856" url="https://pl.wikipedia.org/wiki?curid=4267856" title="Henryk Kintopf">
Henryk Kintopf

Henryk Kintopf (ur. 28 lub 29 listopada 1896 w Warszawie, zm. ?) – porucznik piechoty Wojska Polskiego, urzędnik samorządowy w II Rzeczypospolitej.
Życiorys.
Urodził się 28 lub 29 listopada 1896 w Warszawie jako syn Pauliny i Emila. Przed 1914 był członkiem Drużyny Strzeleckiej. Podczas I wojny światowej służył w Legionach Polskich i działał w Polskiej Organizacji Wojskowej. 16 sierpnia 1916 został ranny pod Jeziornem. Był wówczas żołnierzem 2 kompanii III batalionu 1 pułku piechoty.
Po odzyskaniu przez Polskę niepodległości został przyjęty do Wojska Polskiego. Został awansowany na stopień porucznika piechoty ze starszeństwem z dniem 1 czerwca 1919. W 1923 był oficerem 22 pułku piechoty w Siedlacach. W 1928 był przydzielony do Biuro Personalnego Ministerstwa Spraw Wojskowych. Z dniem 1 grudnia 1931 został przydzielony z dyspozycji Prezesa Rady Ministrów do dyspozycji Ministerstwa Spraw Wewnętrznych na okres sześciu miesięcy. Pozostawał wówczas w ewidencji 68 pułku piechoty we Wrześni. Z dniem 31 maja 1932 został przeniesiony do rezerwy z równoczesnym przeniesieniem w rezerwie do 19 pułku piechoty we Lwowie. W 1934 był oficerem rezerwowym 30 pułku Strzelców Kaniowskich i pozostawał wówczas w ewidencji Powiatowej Komendy Uzupełnień Warszawa Miasto III.
W 1932 został mianowany radcą wojewódzkim w Urzędzie Wojewódzkim we Lwowie. Ponadto pracował w tym charakterze w Urzędzie Wojewódzkim w Warszawie i w Kielcach. W późniejszych latach 30. był starostą powiatu stolińskiego.

</doc>
<doc id="4267860" url="https://pl.wikipedia.org/wiki?curid=4267860" title="Charakter narodowy">
Charakter narodowy

Charakter narodowy – konstrukt teoretyczny, opisujący względnie trwałe właściwości i dyspozycje psychiczne powtarzające się w obrębie danego społeczeństwa oraz ich regularność. Teorie związane z tym pojęciem zazwyczaj koncentrują się wokół dwóch zagadnień: przyczyn, dla których w danych grupach etnicznych pojawiają się określone typy osobowości oraz przyczyn występowania regularności zachowań i ich wytworów w zbiorowościach narodowych o szczególnych układach modalnych cech psychiki.
Jednym z pierwszych badaczy zajmujących się zagadnieniem charakteru narodowego był austriacki uczony Otto Bauer. O polskim charakterze narodowym pisał między innymi ks. Paweł Tarasiewicz, zajmował on również istotne miejsce w rozważaniach Jana Stachniuka.

</doc>
<doc id="4267868" url="https://pl.wikipedia.org/wiki?curid=4267868" title="Ellinoora">
Ellinoora

Ellinoora, właściwie Anni Ellinoora Leikas (ur. 26 stycznia 1994 w Oulu) – fińska piosenkarka. W 2016 roku został wydany jej pierwszy album studyjny "Villi lapsi".

</doc>
<doc id="4267869" url="https://pl.wikipedia.org/wiki?curid=4267869" title="Anni Ellinoora Leikas">
Anni Ellinoora Leikas



</doc>
<doc id="4267870" url="https://pl.wikipedia.org/wiki?curid=4267870" title="Anna Łukasik">
Anna Łukasik



</doc>
<doc id="4267872" url="https://pl.wikipedia.org/wiki?curid=4267872" title="Anna Łukasik (urzędnik)">
Anna Łukasik (urzędnik)

Anna Danuta Łukasik (ur. 11 grudnia 1973 w Chorzowie) – polska menedżerka ochrony zdrowia, urzędniczka samorządowa i państwowa, w 2015 podsekretarz stanu w Ministerstwie Zdrowia.
Życiorys.
Absolwentka Uniwersytetu Warszawskiego. W 2003 ukończyła studium zarządzania projektem europejskim w Międzynarodowej Szkole Bankowości i Finansów w Katowicach, a w 2014 – studia podyplomowe w Szkole Głównej Handlowej z zakresu zarządzania podmiotami leczniczymi przekształcanymi w spółki prawa handlowego. Uczęszczała również na kursy z zakresu administracji i restrukturyzacji zakładów opieki zdrowotnej.
Od 1993 do 1998 zatrudniona w chorzowskim urzędzie miejskim, następnie od 1999 do 2003 była kierownikiem i naczelnikiem Wydziału Organizacyjno-Prawnego Śląskiej Regionalnej Kasy Chorych. Następnie w latach 2004–2006 kierowała Wydziałem Koordynacji w Departamencie Świadczeń Zdrowotnych Narodowego Funduszu Zdrowia i w latach 2007–2008 pełniła funkcje pełnomocnika dyrektora i dyrektora administracyjnego w Szpitalu Praskim pw. Przemienienia Pańskiego SPZOZ w Warszawie. W latach 2008–2012 pracowała w Szpitalu Grochowskim im. dr R. Masztaka SPZOZ w Warszawie, będąc wicedyrektorem ds. kontraktowania i rozliczeń z NFZ, pełniącą obowiązki dyrektora i następnie wicedyrektora ds. finansowo-księgowych. W 2012 została dyrektorem Szpitala Klinicznego im. prof. Witolda Orłowskiego CMKP w Warszawie. Równocześnie w 2014 pełniła obowiązki zastępcy dyrektora ds. ekonomiczno-finansowych w Instytucie „Pomnik – Centrum Zdrowia Dziecka”.
16 lutego 2015 powołana na stanowisko podsekretarza stanu w Ministerstwie Zdrowia, odpowiedzialnego za departamenty: budżetu, finansów i inwestycji, polityki zdrowotnej, medyczne szkolnictwo wyższego i nauki oraz nadzoru, kontroli, skarg i audytu. Złożyła dymisję 15 czerwca tego samego roku. Ponownie powołana na stanowisko 3 sierpnia 2015 (z tymi samymi kompetencjami oprócz nadzoru, kontroli, skarg i audytu). Zakończyła pełnienie funkcji 16 listopada tego samego roku.

</doc>
<doc id="4267875" url="https://pl.wikipedia.org/wiki?curid=4267875" title="Elena Da Persico">
Elena Da Persico



</doc>
<doc id="4267877" url="https://pl.wikipedia.org/wiki?curid=4267877" title="Charlotte Perkins Gilman">
Charlotte Perkins Gilman

Charlotte Perkins Gilman, także Charlotte Perkins Stetson (ur. 3 lipca 1860 w Hartford, zm. 17 sierpnia 1935 w Pasadenie) – amerykańska sufrażystka, autorka powieści, opowiadań, poezji i literatury faktu. Jej pozycję w literaturze ugruntowało autobiograficzne opowiadanie "Żółta tapeta", będące studium depresji poporodowej. Postępowe poglądy i niekonwencjonalny styl życia Charlotte Perkins Gilman stanowiły wzór dla przyszłych pokoleń feministek.
Życiorys.
Dzieciństwo.
Jej ojciec, Frederick Beecher Perkins (1828–1899) pochodził ze znanej rodziny, do której należały m.in. Harriet Beecher Stowe – abolicjonistka, autorka "Chaty wuja Toma", Isabella Beecher Hooker – aktywistka amerykańskiego ruchu sufrażystek i Catherine Beecher – nauczycielka walcząca o prawa kobiet do wykształcenia, a także o prawa Indian do zachowania terenów etnicznych.
Frederick Beecher Perkins wstąpił na Uniwersytet Yale w 1846, jednak po dwóch latach porzucił studia. (W 1860 uczelnia ta przyznała mu tytuł magistra sztuki.) W 1848 zatrudnił się w kancelarii prawnej swojego ojca, w 1852 ukończył bibliotekarstwo w Connecticut Normal School (obecnie Uniwersytet Stanowy Centralnego Connecticut) i przez krótki czas pracował jako nauczyciel w Greenwich w stanie Connecticut. W 1857 został asystentem redaktora „American Journal of Education”. Ostatecznie poświęcił się bibliotekarstwu w Bostonie i San Francisco, odnosząc na tym polu znaczne sukcesy; w 1880 został głównym bibliotekarzem Biblioteki Publicznej w San Francisco.
Ożenił się z dwudziestotrzyletnią Mary Ann Fitch Westcott (1829-1893), piękną, uzdolnioną muzycznie i dobrze wykształconą kobietą. Mary Ann w krótkich odstępach czasu urodziła troje dzieci, z których jedno zmarło we wczesnym dzieciństwie. Gdy lekarz ostrzegł ją, że kolejną ciążę może przypłacić życiem, Frederick opuścił dom, zostawiając żonę i dzieci na łasce litościwych krewnych, w tym jego słynnych ciotek Beecher. 
Z powodu częstych przeprowadzek Charlotte uczęszczała do wielu różnych szkół, kończąc formalną edukację w wieku piętnastu lat. Potem studiowała samodzielnie korzystając z bibliotek publicznych. Ojciec zaszczepił jej miłość do literatury i intelektualnych zajęć, nawet sporządził dla niej listę książek, które uważał za warte przeczytania.
Dorosłość.
W 1882 Charlotte poznała Charlesa Waltera Stetsona, artystę o zaskakująco konwencjonalnych poglądach na temat miejsca kobiety. Mimo silnych obaw, że małżeństwo nie pozwoli zrealizować jej się zawodowo, Charlotte zgodziła się go poślubić. Pobrali się 2 maja 1884. Ich jedyne dziecko, Katharine Beecher Stetson, urodziło się 23 marca 1885. Charlotte, zmuszona do podjęcia tradycyjnych ról żony i matki, zapadła na ciężką depresję poporodową, którą w tych czasach lekceważono, kwalifikując ją jako histerię, chorobę dotyczącą wyłącznie kobiet. Leczenie w sanatorium Silasa Weira Mitchella, który jako jedyny środek leczniczy zalecił Charlotte odpoczynek, ograniczenie wysiłku intelektualnego do dwóch godzin, nie dało pożadanych skutków. 
W 1888 Charlotte odeszła od męża – rzadkie zjawisko pod koniec XIX wieku. (Rozwód wzięli w 1894.) Zamieszkała z córką w Pasadenie w Kalifornii, gdzie była aktywistką stowarzyszeń feministycznych i reformistycznych. Pisała artykuły do biuletynów wydawanych przez te organizacje, wygłaszała odczyty. 
Po śmierci matki w 1893 Charlotte zdecydowała się na powrót na Wschodnie Wybrzeże, córkę zaś oddała pod opiekę ojcu, który tymczasem ożenił się z jej przyjaciółką, poetką i pisarką, Grace Ellery Channing. W Nowym Jorku odnalazła kuzyna, Houghtona Gilmana, prawnika z Wall Street. Pobrali się w 1900. To małżeństwo okazało się udane. W 1922 przeprowadzili się z Nowego Jorku do rodzinnego domu Houghtona w Norwich w stanie Connecticut. Po nagłej śmierci Houghtona spowodowanej wylewem krwi do mózgu w 1934 Charlotte wróciła do Pasadeny, by być bliżej córki.
W 1935, dowiedziawszy się, że jest nieuleczalnie chora na raka piersi, popełniła samobójstwo za pomocą chloroformu. W swej autobiografii i liście pożegnalnym napisała, że „woli chloroform od raka".
Kariera.
Charlotte całe życie borykała się z kłopotami finansowymi. Zdarzyło się, że była zmuszona do sprzedawania mydła chodząc od drzwi do drzwi. W Pasadenie aktywnie uczestniczyła w organizacjach na rzecz reform społecznych. Jej głównym źródłem dochodu były odczyty na temat praw kobiet, etyki, pracy, praw człowieka, praw zwierząt i reform społecznych, które wygłaszała w całych Stanach.
W 1890 napisała piętnaście esejów, wierszy, noweli i opowiadanie "Żółta tapeta" (opublikowane w 1892). W 1893 wydała tom poezji "In This Our World (W tym naszym świecie)," który spotkał się z dużym zainteresowaniem. 
W 1896 reprezentowała Kalifornię na Zjeździe Krajowego Stowarzyszenia Amerykańskich Sufrażystek w Waszyngtonie oraz na Międzynarodowym Kongresie Socjalistycznym w Londynie.
W 1898 napisała swoje najważniejsze dzieło "Women and Economy" ("Kobiety i ekonomia").
Była bardzo płodną autorką; opublikowała 186 opowiadań w czasopismach, gazetach i w redagowanym przez nią miesięczniku „The Forerunner” („Zwiastun”) (w latach 1909–1916). Ponadto napisała i opublikowała kilka powieści, nowel, dramatów i wiele innych. Autobiografia "The Living of Charlotte Perkins Gilman" ("Życie Charlotte Perkins Gilman") ukazała się kilka miesięcy po jej śmierci.
W Polsce, poza opowiadaniem "Żółta tapeta", twórczość Charlotte Perkins Gilman nie była tłumaczona.

</doc>
<doc id="4267879" url="https://pl.wikipedia.org/wiki?curid=4267879" title="Villi lapsi">
Villi lapsi

Villi lapsi – album studyjny fińskiej piosenkarki Ellinoory, wydany 16 września 2016 roku przez Warner Music Finland.
Lista utworów.
Źródło: AllMusic

</doc>
<doc id="4267881" url="https://pl.wikipedia.org/wiki?curid=4267881" title="Meg (film)">
Meg (film)

Meg (ang. "The Meg") – amerykańsko-chiński fantastycznonaukowy film akcji z 2018 roku w reżyserii Jona Turteltauba, będący adaptacją powieści "Meg. Potwór z głębin" Steve'a Altena.
Fabuła.
Ekspert od nurkowania, komandor Jonas Taylor, zostaje wezwany, by ratować załogę łodzi podwodnej, która została zaatakowana przez nieznane stworzenie u wybrzeży Chin. Agresorem okazuje się prehistoryczny rekin, megalodon. Wkrótce drapieżnik zaczyna zagrażać okolicznym plażom.
Obsada.
i inni.

</doc>
<doc id="4267882" url="https://pl.wikipedia.org/wiki?curid=4267882" title="Frankfurter Schule">
Frankfurter Schule



</doc>
<doc id="4267885" url="https://pl.wikipedia.org/wiki?curid=4267885" title="Krzysztof Kozłowski (prawnik)">
Krzysztof Kozłowski (prawnik)



</doc>
<doc id="4267887" url="https://pl.wikipedia.org/wiki?curid=4267887" title="Lüttingen">
Lüttingen

Lüttingen – część miasta Xanten, tworzy z dalszymi okolicami gminę Lüttingen.
Położenie.
Lüttingen znajduje się na nizinach Dolnego Renu, na zachód od Wesel, 827 kilometrów wzdłuż Renu. Lüttingen jest na północy ograniczone przez Ren, na wschodzie przez wieś "Beek", na południu przez miasto Xanten, a na zachodzie przez południowe jezioro Xanten, część centrum rekreacyjnego Xanten.
Historia.
Założenie Lüttingen pochodzi od darowizny arcybiskupa Kolonii Bruna w 965. Przekazał w spadku dla opactwa benedyktynów kościoła św. Pantaleona w Kolonii podwórze o nazwie "Lidron". Od tej nazwy pochodzi później nazwa Lüttingen. Mnisi osiedlili się w okolicy i zbudowali kościół pod patronatem Świętego Pantaleona. Oprócz rolnictwa rybołówstwo było przez stulecia źródłem utrzymania mieszkańców. "Lüttingse Prekke" – tak nazywał się dialekt mieszkańców. Pierwsza pisemna wzmianka o Lüttingen pochodzi z 1236.
Kościół św. Pantaleona.
Obecny kościół w Lüttingen, którego wieża została zniszczona podczas II wojny światowej, a następnie przebudowana, ale ze skróconą wieżą, została zbudowana około 1473. Budowa prezbiterium jest już starsza i została zbudowana na fundamentach poprzednich budynków.
Czasy nowożytne.
W 1965 obchodzono obchody tysiąclecia wioski rybackiej Lüttingen. W 1999 południowe jezioro Xanten, w pobliżu wioski "Fischerhütte vom Pärdendyck" zostało zrekonstruowane przez stowarzyszenie domowe i obywatelskie. Stało się to przed wiekami nad brzegiem Renu, a dziś ma upamiętnić początki wioski Lüttinger.
W 2000 populacja Lüttingen liczyła prawie 2100 mieszkańców. Rozwój miejski miasta Xanten planuje jednak zidentyfikować obszary otaczające wieś jako obszar budowy, a tym samym nadal zwiększać Lüttingen.
Częścią tego było utrzymanie atrakcyjnej lokalizacji szkoły w Lüttingen dla młodych rodzin i rozwój jej we współczesny sposób. Na przykład w latach 1994/1995 i 1999/2000 szkoła krzyżowa gradu została rozszerzona o dwa pociągi w dwóch fazach. W ciągu ostatnich 15 lat niewielka wiejska szkoła stała się nowoczesnym domem nauki z około 300 dziećmi w 12 klasach i 21 pracownikami do nauczania, opieki i administracji.
Polityka.
Herb.
Herb Lüttingen pokazuje skaczącego łososia, który nawiązuje do dawnego połowu w Lüttingen. Zielone tło odnosi się do rolnictwa jako głównego przemysłu. Kolory czerwony, złoty z żółtym ryby odnoszą się do przynależności do dawnego Księstwo Kleve.

</doc>
<doc id="4267889" url="https://pl.wikipedia.org/wiki?curid=4267889" title="Henryk XXVII">
Henryk XXVII

Henryk XXVII książę Reuss linii młodszej (niem. Heinrich XXVII Fürst Reuß jüngere Linie, ur. 10 listopada 1858 w Gerze, zm. 21 listopada 1928 tamże) – ostatni książę Reuss–Gery (linii młodszej). Jego władztwo było krajem Cesarstwa Niemieckiego. Sprawował regencję w księstwie Reuss–Gery (1908–1913; w imieniu ojca) i Reuss–Greiz (1908–1918; w imieniu księcia Henryka XXIV – dalekiego krewnego niezdolnego do samodzielnego sprawowania rządów z powodu złego stanu zdrowia). Generał kawalerii.
Był synem księcia Reuss–Gery Henryka XIV i jego pierwszej żony księżnej Agnieszki Wirtemberskiej. Na tron wstąpił po śmierci ojca (29 marca 1913). Po klęsce Cesarstwa w I wojnie światowej i wybuchu rewolucji listopadowej w 1918 podobnie jak inni niemieccy monarchowie został zmuszony do abdykacji.
11 listopada 1884 w Langenburgu poślubił księżniczkę Hohenlohe-Langenburg (księstwa zmiedatyzowanego w 1806) – Elizę (1864–1929). Para miała pięcioro dzieci:

</doc>
<doc id="4267890" url="https://pl.wikipedia.org/wiki?curid=4267890" title="Odznaki górskie w Polsce">
Odznaki górskie w Polsce

Zestawienie odznak związanych z turystyką górską dostępnych w Polsce, w podziale na odznaki ogólne, odznaki związane ze szlakami długodystansowymi, korony ogólnopolskie, korony makroregionalne oraz odznaki regionalne.
Odznaki ogólne.
Odznaki natury ogólnej, niepowiązane z żadnym pasmem górskim, łańcuchem ani regionem. 
Górska Odznaka Turystyczna PTTK.
Odznaka wielostopniowa, obliczona na zdobywanie w okresie wielu lat. We wszystkich stopniach oprócz dużych opiera się na ewidencjonowaniu pokonywania odległości oraz podejść w górach. Odznaki w stopniach dużych wymagają odbycia wycieczek w różnych pasmach górskich z uwzględnieniem wskazanych punktów startu i mety, jak również punktów pośrednich. Obszar: góry w Polsce i nieodległe pasma górskie w krajach ościennych. Dopuszczalny sposób poruszania się: pieszo. Ograniczenia wiekowe: po rozpoczęciu 5. roku życia. Wydawca: Polskie Towarzystwo Turystyczno-Krajoznawcze.
„W góry”.
W ramach GOT PTTK przewidziano również trzy stopnie specjalnej odznaki „W góry” przeznaczonej dla dzieci. Odznakę można zdobywać po rozpoczęciu 5. i do zakończenia 7. roku życia.
Górska Odznaka Turystyczna PTT.
Odznaka wielostopniowa, obliczona na zdobywanie w okresie wielu lat. Wszystkie stopnie odznaki wymagają ewidencjonowania tak zwanych „dni wycieczkowych”. Na jeden „dzień wycieczkowy” składa się 6 godzin wędrówki w Sudetach, Karpatach lub Górach Świętokrzyskich liczonych według czasu przewodnikowego. Poszczególne stopnie odznaki wymagają odbywania wycieczek częściowo w różnych obszarach górskich. Obszar: góry w Polsce i nieodległe pasma górskie w krajach ościennych. Dopuszczalny sposób poruszania się: nie określono. Ograniczenia wiekowe: brak. 
„Ku Wierchom”.
Odmianą dziecięcą odznaki GOT PTT jest odznaka „Ku Wierchom”, przeznaczona dla dzieci do 14 lat.
Każdemu jego Everest – 8848.
Czterostopniowa odznaka przyznawana za sumę dokonanych podejść przekraczającą ustalone wielokrotności 8848 m, która to liczba stanowi wysokość nad poziomem morza najwyższego szczytu na Ziemi. Obszar: góry w Polsce i za granicą. Dopuszczalny sposób poruszania się: nie określono. Ograniczenia wiekowe: brak. Wydawca: PTTK oddział Wadowice.
Górska Odznaka Narciarska.
Odznaka wielostopniowa, obliczona na zdobywanie w okresie wielu lat. We wszystkich stopniach odznaki punktowane są: czas wędrówki na nartach, suma podejść i pokonana odległość. Dodatkowo odznaki w stopniach dużych wymagają zrealizowania odpowiedniej liczby kilkudniowych wycieczek lub rajdów. Obszar: nie określono. Dopuszczalny sposób poruszania się: na nartach. Ograniczenia wiekowe: nie określono. Wydawca: Polskie Towarzystwo Turystyczno-Krajoznawcze.
Zimowa Odznaka Górska.
Trzystopniowa odznaka przeznaczona dla turystów górskich poruszających się na rakietach śnieżnych. We wszystkich stopniach odznaki punktowane są: pokonana odległość oraz suma podejść. Obszar: góry Polski oraz przygraniczne pasmach górskie Karpat i Sudetów w krajach ościennych. Dopuszczalny sposób poruszania się: na nartach. Ograniczenia wiekowe: nie określono. Wydawca: Polskie Towarzystwo Turystyczno-Krajoznawcze. 
Górska Odznaka Abstynencka.
Wielostopniowa odznaka, której warunkiem zdobycia jest odbycie ustalonej liczby wycieczek górskich bez picia alkoholu. We wszystkich stopniach odznaki liczy się dni wycieczek. Obszar: dowolne góry świata. Dopuszczalny sposób poruszania się: nie określono. Ograniczenia wiekowe: brak. Wydawca: PTTK oddział Wędrowiec w Zabrzu.
Odznaki szlaków górskich.
Honorujące przejście fragmentów lub całości turystycznych szlaków długodystansowych. 
Główny Szlak Sudecki PTT.
Odznaka jednostopniowa, przyznawana za przejście w dowolnym kierunku całego Głównego Szlaku Sudeckiego (Świeradów-Zdrój – Prudnik) w odcinkach lub podczas jednej wycieczki. Długość szlaku ok. 440 km. Dopuszczalny sposób poruszania się: pieszo. Ograniczenia wiekowe: nie określono. Wydawca: Polskie Towarzystwo Tatrzańskie. Więcej w regulaminie odznaki.
Główny Szlak Sudecki PTTK.
Odznaka czterostopniowa, przyznawana za przejście w dowolnym kierunku Głównego Szlaku Sudeckiego w odcinkach (stopnie brązowy, srebrny i złoty) i maksymalnie w czasie 18 dni (stopień diamentowy). Długość szlaku ok. 440 km. Dopuszczalny sposób poruszania się: nie określono. Ograniczenia wiekowe: nie określono. Wydawca: Polskie Towarzystwo Turystyczno-Krajoznawcze. Więcej w regulaminie odznaki.
Odcinek Sudecki Szlaku EB-E3.
Odznaka przyznawana jest za przejście sudeckiego odcinka Europejskiego Długodystansowego Szlaku Pieszego E3. Istnieją dwa warianty krajowe odznaki: polski (z otokiem niebieskim) i czeski (z otokiem czerwonym) – za przejście części szlaku odpowiednio w Polsce lub Czechach. Dopuszczalny sposób poruszania się: pieszo, na rakietach lub na nartach. Ograniczenia wiekowe: nie określono. Wydawca: PTTK oddział Wrocław. Więcej w regulaminie odznaki.
Szlak Grybów – Rzeszów.
Odznaka jednostopniowa, przyznawana za przejście w dowolnym kierunku całego szlaku Grybów – Rzeszów przez obszary Beskidu Niskiego, Bieszczadów, Pogórza Przemyskiego oraz Pogórza Dynowskiego w odcinkach lub podczas jednej wycieczki. Szlak ten zwany jest też Niebieskim Szlakiem Karpackim i stanowi karpacki fragment Europejskiego długodystansowego szlaku pieszego E3. Długość szlaku ok. 426 km. Dopuszczalny sposób poruszania się: pieszo. Ograniczenia wiekowe: nie określono. Wydawca: Oddział PTT w Tarnowie. Więcej w regulaminie odznaki.
Główny Szlak Beskidzki PTT.
Odznaka jednostopniowa, przyznawana za przejście całego Głównego Szlaku Beskidzkiego w odcinkach lub podczas jednej wycieczki, w dowolnym kierunku. Długość szlaku ok. 500 km. Dopuszczalny sposób poruszania się: pieszo. Ograniczenia wiekowe: nie określono. Wydawca: Polskie Towarzystwo Tatrzańskie. Więcej w regulaminie odznaki. 
Główny Szlak Beskidzki PTTK.
Odznaka czterostopniowa, przyznawana za przejście w dowolnym kierunku Głównego Szlaku Beskidzkiego w odcinkach (stopnie brązowy, srebrny i złoty) i maksymalnie w czasie 21 dni (stopień diamentowy). Długość szlaku ok. 500 km. Dopuszczalny sposób poruszania się: nie określono. Ograniczenia wiekowe: nie określono. Wydawca: Polskie Towarzystwo Turystyczno-Krajoznawcze. Więcej w regulaminie odznaki.
Mały Szlak Beskidzki.
Odznaka jednostopniowa, przyznawana za przejście całego Małego Szlaku Beskidzkiego w odcinkach lub podczas jednej wycieczki, w dowolnym kierunku. Długość szlaku ok. 137 km. Dopuszczalny sposób poruszania się: pieszo. Ograniczenia wiekowe: nie określono. Wydawca: Polskie Towarzystwo Tatrzańskie. Więcej w regulaminie odznaki. 
Małopolski Szlak Papieski.
Odznaka przyznawana za przejście Małopolskiego Szlaku Papieskiego im. św. Jana Pawła II, trasą główną z Kalwarii Zebrzydowskiej do Starego Sącza (stopień biało-żółty) lub jego ustalonymi wariantami (stopnie brązowy, srebrny i złoty). Dopuszczalny sposób poruszania się: pieszo, na nartach, na rakietach śnieżnych. Ograniczenia wiekowe: nie określono. Wydawca: PTTK oraz Instytut Dialogu Międzykulturowego im. św. Jana Pawła II w Krakowie. Więcej w opisie oraz regulaminie odznaki.
Główny Szlak Beskidu Wyspowego „Beskidzkie Wyspy”.
Odznaka trzystopniowa, przyznawana za przejście w dowolnym kierunku Głównego Szlaku Beskidu Wyspowego w odcinkach lub całości (stopnie srebrny i złoty) i w czasie 16 dni ciągłej wędrówki (stopień diamentowy). Dopuszczalny sposób poruszania się: nie określono. Ograniczenia wiekowe: nie określono. Wydawca: Polskie Towarzystwo Turystyczno-Krajoznawcze oraz Forum Gmin Beskidu Wyspowego. Więcej w regulaminie odznaki. 
Szlak Tarnów – Wielki Rogacz.
Odznaka jednostopniowa przyznawana za przejście w całości szlaku Tarnów – Wielki Rogacz przez obszary Pogórza Ciężkowickiego, Pogórza Rożnowskiego oraz Beskidów. Długość szlaku ok. 191 km. Dopuszczalny sposób poruszania się: pieszo. Ograniczenia wiekowe: nie określono. Wydawca: Oddział PTT w Tarnowie. Więcej w regulaminie odznaki. 
Główny Szlak Świętokrzyski PTT.
Odznaka jednostopniowa, przyznawana za przejście całego Głównego Szlaku Świętokrzyskiego w odcinkach lub podczas jednej wycieczki, w dowolnym kierunku. Długość szlaku ok. 105 km. Dopuszczalny sposób poruszania się: pieszo. Ograniczenia wiekowe: nie określono. Wydawca: Polskie Towarzystwo Tatrzańskie. Więcej w regulaminie odznaki.
Główny Szlak Świętokrzyski PTTK.
Odznaka dwustopniowa, przyznawana za przejście w dowolnym kierunku Głównego Szlaku Świętokrzyskiego. Długość szlaku ok. 105 km. Dopuszczalny sposób poruszania się: nie określono. Ograniczenia wiekowe: nie określono. Wydawca: Polskie Towarzystwo Turystyczno-Krajoznawcze. Więcej w regulaminie odznaki.
Korony ogólnopolskie.
Odznaki, których celem jest uhonorowanie zdobycia określonych szczytów rozmieszczonych na całym obszarze górskim Polski.
Diadem Polskich Gór.
Odznaka przyznawana za zdobycie 80 najwyższych szczytów pasm i masywów górskich w Polsce w randze mezoregionów oraz wybranych mikroregio­nów. Odznaka jednostopniowa. Dopuszczalny sposób poruszania się: nie określono. Ograniczenia wiekowe: nie określono. Wydawca: PTTK oddział Wrocław. Więcej w regulaminie odznaki.
Korona Gór Polski.
Odznaka przyznawana za zdobycie 28 najwyższych szczytów wszystkich pasm górskich Polski. Odznaka jednostopniowa. Dopuszczalny sposób poruszania się: siłą własnych mięśni. Ograniczenia wiekowe: powyżej 7 roku życia. Wydawca: Klub Zdobywców Korony Gór Polski. Więcej w opisie Korony Gór Polski oraz w regulaminie klubu.
Korona Najwybitniejszych Szczytów Gór Polskich.
Odznaka przyznawana za zdobycie 50 szczytów w Sudetach, Karpatach i Górach Świętokrzyskich wybranych metodą określenia ich wybitności. Odznaka czterostopniowa, stopnie uzyskuje się poprzez zdobycie kolejnej ustalonej regulaminem liczby szczytów. Dopuszczalny sposób poruszania się: przy pomocy siły własnych mięśni. Ograniczenia wiekowe: brak. Wydawca: Klub Zdobywców Koron Górskich RP. Więcej w opisie korony.
Duża Korona Najwybitniejszych Szczytów Gór Polskich.
Po zdobyciu wszystkich 50 szczytów z listy oraz – dodatkowo – zdobyciu Korony Najwybitniejszych Szczytów Sudetów Polskich i Korony Najwybitniejszych Szczytów Karpat Polskich, co łącznie daje 80 szczytów, otrzymuje się Dużą Koronę Najwybitniejszych Szczytów Gór Polskich.
Dziecięca i Młodzieżowa Korona Najwybitniejszych Szczytów Gór Polskich.
Przeznaczone dla dzieci i młodzieży – należy zdobyć odpowiednio 10 lub 20 szczytów z listy 80 najwybitniejszych szczytów polskich gór.
Korony makroregionalne.
Odznaki będące potwierdzeniem zdobycia szczytów górskich na obszarze Sudetów oraz Karpat, w Polsce i poza jej granicami.
Korona Sudetów.
Odznaka przyznawana za wejście na 22 szczytów w Sudetach polskich, czeskich i niemieckich, będących najwyższymi wzniesieniami sudeckich pasm górskich. Odznaka jednostopniowa. Dopuszczalny sposób poruszania się: nie określono. Ograniczenia wiekowe: brak. Wydawca: PTTK Oddział Wrocław. Więcej w opisie Korona Sudetów oraz regulaminie odznaki.
Sudecki Włóczykij.
Rozszerzenie odznaki Korona Sudetów. Aby otrzymać odznakę Sudecki Włóczykij należy zdobyć Koronę Sudetów oraz wejść na 100 szczytów dodatkowych wskazanych w regulaminie odznaki, leżących na terytorium Polski, Niemiec i Czech. Odznaka trzystopniowa, poszczególne stopnie zależą od liczby zdobytych szczytów z listy. Dopuszczalny sposób poruszania się: nie określono. Ograniczenia wiekowe: brak. Wydawca: PTTK Oddział Wrocław. Więcej w regulaminie odznaki.
Zdobywca Korony Sudetów Polskich.
Odznaka przyznawana za zdobycie 31 szczytów i wzniesień w polskich Sudetach, na Przedgórzu Sudeckim oraz na Pogórzu Zachodniosudeckim. Odznaka jednostopniowa. Dopuszczalny sposób poruszania się: pieszo. Ograniczenia wiekowe: po ukończeniu 8 roku życia. Wydawca: Oddział PTTK „Ziemi Wałbrzyskiej” w Wałbrzychu. Więcej w opisie Korona Sudetów Polskich oraz regulaminie odznaki.
Zdobywca Korony Sudetów Czeskich.
Odznaka przyznawana za zdobycie 23 szczytów i wzniesień w czeskich Sudetach, na Przedgórzu Sudeckim oraz na Pogórzu Zachodniosudeckim. Odznaka jednostopniowa. Dopuszczalny sposób poruszania się: pieszo. Ograniczenia wiekowe: po ukończeniu 8 roku życia. Wydawca: Oddział PTTK „Ziemi Wałbrzyskiej” w Wałbrzychu. Więcej w opisie Korona Sudetów Czeskich i w regulaminie odznaki.
Zdobywca Korony Sudetów Niemieckich.
Odznaka przyznawana za zdobycie 6 szczytów i wzniesień w niemieckich Sudetach i na Pogórzu Zachodniosudeckim. Odznaka jednostopniowa. Dopuszczalny sposób poruszania się: pieszo. Ograniczenia wiekowe: brak. Wydawca: Oddział PTTK „Ziemi Wałbrzyskiej” w Wałbrzychu. Więcej w opisie Korona Sudetów Niemieckich i w regulaminie odznaki.
Korona Najwybitniejszych Szczytów Sudetów Polskich.
Czterostopniowa odznaka przyznawana za wejście na szczyty z listy 30 najwybitniejszych szczytów Sudetów polskich. Kolejne stopnie odznaki wymagają zaliczenia innej podanej liczby szczytów. Dopuszczalny sposób poruszania się: przy pomocy siły własnych mięśni. Ograniczenia wiekowe: brak. Wydawca: Klub Zdobywców Koron Górskich RP. Więcej w opisie korony.
Korona Najwybitniejszych Szczytów Karpat Polskich.
Czterostopniowa odznaka przyznawana za wejście na szczyty z listy 50 najwybitniejszych szczytów Karpat polskich. Kolejne stopnie odznaki wymagają zaliczenia innej podanej liczby szczytów. Dopuszczalny sposób poruszania się: przy pomocy siły własnych mięśni. Ograniczenia wiekowe: brak. Wydawca: Klub Zdobywców Koron Górskich RP. Więcej w opisie korony.
Mała Korona Beskidów.
Odznaka powiązana z obszarem Beskidów Śląskiego, Małego i Żywieckiego. Aby ją zdobyć należy w okresie 3 lat wejść na 15 szczytów wskazanych w regulaminie odznaki. Odznaka jednostopniowa. Dopuszczalny sposób poruszania się: nie określono. Ograniczenia wiekowe: po ukończeniu 10 roku życia. Wydawca: PTTK Oddział Bielsko-Biała. Więcej w regulaminie odznaki.
Korona Polskich Beskidów.
Odznaka wymagająca zdobycia 10 szczytów w polskich Beskidach, z których każdy położony jest w innym paśmie górskim. Odznaka jednostopniowa. Dopuszczalny sposób poruszania się: pieszo lub rowerem. Ograniczenia wiekowe: nie określono. Wydawca: PTTK Oddział Bochnia. Więcej w regulaminie odznaki.
Korona Beskidów.
Odznaka wymagająca zdobycia 27 najwyższych szczytów pasm w Beskidach na terenie Czech (1 szczyt), Słowacji (6 szczytów), Polski (8 szczytów) i Ukrainy (12 szczytów) według listy w regulaminie odznaki. Dopuszczalny sposób poruszania się: nie określono. Ograniczenia wiekowe: nie określono. Wydawca: Hutniczo-Miejski Oddział PTTK w Krakowie. Więcej w regulaminie odznaki.
Wielka Korona Beskidów.
Odznakę uzyskuje się poprzez zdobycie czterech odznak podrzędnych: Korona Beskidów Polskich (9 szczytów), Korona Beskidów Czeskich (6 szczytów), Korona Beskidów Słowackich (9 szczytów) oraz Korona Beskidów Ukraińskich (11 szczytów). Dopuszczalny sposób poruszania się: nie określono. Ograniczenia wiekowe: nie określono. Wydawca: Polskie Towarzystwo Tatrzańskie. Więcej w regulaminie odznaki.
Żywiecka Korona Beskidów.
Odznaka przyznawana za zdobycie minimum 40 ze 105 wybranych przełęczy i szczytów Beskidu Żywieckiego, Beskidu Śląskiego i Beskidu Małego oraz Pasma Pawelskiego. Została wprowadzona dnia 20 maja 2010 roku przez Oddział Babiogórski PTTK w Żywcu z okazji 115. rocznicy istnienia Oddziału Babiogórskiego TT-PTT-PTTK w Żywcu, w 100-lecie urodzin św. Jana Pawła II oraz 25. rocznicy jego pobytu w Żywcu.
Tysięczniki Trzech Narodów.
Odznakę uzyskuje się poprzez zdobycie 90 szczytów w pasmach górskich leżących w Polsce, Czechach i na Słowacji, których wysokość nad poziomem morza przekracza 1000 m, lecz jest mniejsza niż 2000 m. Odznaka jest trzystopniowa, kolejne stopnie zdobywa się po zdobyciu określonej liczby szczytów w określonych państwach i pasmach górskich. Dopuszczalny sposób poruszania się: nie określono. Ograniczenia wiekowe: dzieci do 15 lat muszą odbywać wycieczki pod opieką doświadczonych pełnoletnich turystów górskich. Wydawca: Polskie Towarzystwo Tatrzańskie. Więcej w regulaminie odznaki.
Moja Korona Europy.
Odznaka „Korona Europy” posiada cztery stopnie: brązowy, srebrny, złoty i diamentowy. Wyznacznikiem do ubiegania się o przyznanie konkretnego stopnia odznaki jest suma wysokości bezwzględnych zdobytych szczytów (wg wartości podanych w książeczce). Dla kolejnych stopni odznaki obowiązują następujące minimalne sumaryczne wysokości wszystkich dotąd zdobytych szczytów: odznaka brązowa 10000 m, odznaka srebrna 30000 m, odznaka złota 50000 m. Odznaka diamentowa przyznawana jest po zdobyciu 46 szczytów leżących na terytorium 47 państw Europy. Do odznaki dołączany jest certyfikat odznaki. Szczyty można zdobywać w dowolnej kolejności. Zaliczyć można również te, które zostały zdobyte wcześniej, zanim powstał regulamin i projekt „Moja Korona Europy”. Równolegle z odznaką prowadzony jest brązowy, srebrny, złoty i diamentowy panteon zdobywców Korony Europy. Autorzy projektu: Dorota Szala, Marek Szala. Wydawca: „Dorota Szala NA WYCIECZKĘ” z siedzibą w Krakowie.
Odznaki regionalne.
Dotyczą pojedynczych pasm górskich lub regionów górskich. Ujęto tutaj zarówno korony górskie, jak i odznaki krajoznawcze.
Tatry.
Turystyczna Korona Tatr.
Odznaka jest trzystopniowa, bazuje na liście 60 głównych szczytów i wybitnych przełęczy w Tatrach polskich i słowackich. Kolejne stopnie odznaki uzyskuje się po zdobyciu liczby szczytów i przełęczy wymaganej dla danego stopnia, w tym wszystkie 60 na stopień najwyższy (złoty). Dopuszczalny sposób poruszania się: nie określono. Ograniczenia wiekowe: brak. Wydawca: Polskie Towarzystwo Tatrzańskie. Więcej w regulaminie odznaki.
Tatrzańskie Dwutysięczniki.
Odznaka trzystopniowa, bazuje na liście 55 polskich i słowackich szczytów tatrzańskich mających ponad 2000 m n.p.m. wysokości, na które prowadzi szlak turystyczny, oraz przełęczy będących najwyższym punktem na szlaku. Kolejne stopnie odznaki uzyskuje się po zdobyciu liczby szczytów i przełęczy wymaganej dla danego stopnia, w tym wszystkie 55 na stopień najwyższy (złoty). Dopuszczalny sposób poruszania się: nie określono. Ograniczenia wiekowe: nie określono. Wydawca: Hutniczo-Miejski Oddział PTTK w Krakowie. Więcej w regulaminie odznaki.
Zdobywca Korony Polskich Tatr.
Odznaka czterostopniowa. Opiera się na liście 35 szczytów w polskich Tatrach. Kolejne stopnie odznaki uzyskuje się po zdobyciu liczby szczytów wymaganej dla danego stopnia, przy czym do uzyskania najwyższego stopnia odznaki (złoty) trzeba zdobyć tylko 30 szczytów z listy, a 5 szczytów może pozostać niezdobytych. Dopuszczalny sposób poruszania się: przy pomocy siły własnych mięśni. Ograniczenia wiekowe: brak. Wydawca: Klub Zdobywców Koron Górskich RP. Więcej w regulaminie odznaki.
Szlaki Tatr Polskich.
Trzystopniowa odznaka bazująca na liście 190 odcinków szlaków, podanych w książeczce odznaki. Przejście pierwszych 50 odcinków pozwala na otrzymanie odznaki I. stopnia. Kolejne stopnie odznaki uzyskuje się po przejściu kolejnych odcinków szlaków z listy. Dopuszczalny sposób poruszania się: pieszo (wędrowanie). Ograniczenia wiekowe: po ukończeniu 14. roku życia. Wydawca: Oddział Tatrzański PTTK w Zakopanem. Więcej w regulaminie odznaki.
Tatrzańskie Stawy.
Dwustopniowa odznaka przyznawana za dotarcie do 21 (niższy, II stopień odznaki) oraz kolejnych 42 (wyższy, I stopień odznaki) stawów położonych w obrębie Tatr, do których można dojść znakowanymi szlakami turystycznymi. Regulamin odznaki zawiera listę 71 stawów. Wydawca: Hutniczo-Miejski Oddział PTTK Krakowie. Więcej w regulaminie odznaki.
Schroniska Tatrzańskie.
Jednostopniowa odznaka, przyznawana za odwiedzenie 28 tatrzańskich schronisk górskich. W regulaminie odznaki wymieniono schroniska po polskiej i słowackiej stronie Tatr. Wydawca: Hutniczo-Miejski Oddział PTTK Krakowie. Więcej w regulaminie odznaki.
Tatrzańskie Trio.
Trzystopniowa odznaka, przyznawana za odwiedzenie zdefiniowanych w wykazach do trzech części odznak: dolin, wodospadów i punktów widokowych po polskiej i słowackiej stronie Tatr. Wydawca: Klub Krajoznawczy "Łowcy Widoków". Więcej w opisie odznaki i regulaminie klubu.
Beskidy.
Korona Beskidu Śląskiego.
Odznaka czterostopniowa. Bazuje na liście 30 szczytów w Beskidzie Śląskim. Kolejne stopnie odznaki uzyskuje się po zdobyciu liczby szczytów wymaganej dla danego stopnia. Dopuszczalny sposób poruszania się: przy pomocy siły własnych mięśni. Ograniczenia wiekowe: brak. Wydawca: Klub Zdobywców Koron Górskich RP. Więcej w opisie odznaki.
Korona Beskidu Małego.
Odznaka czterostopniowa. Obejmuje 20 szczytów w Beskidzie Małym. Kolejne stopnie odznaki uzyskuje się po zdobyciu liczby szczytów wymaganej dla danego stopnia. Dopuszczalny sposób poruszania się: przy pomocy siły własnych mięśni. Ograniczenia wiekowe: brak. Wydawca: Klub Zdobywców Koron Górskich RP. Więcej w opisie odznaki.
Korona Beskidu Żywieckiego.
Odznaka czterostopniowa. Bazuje na liście 20 szczytów Beskidu Żywieckiego. Kolejne stopnie odznaki uzyskuje się po zdobyciu liczby szczytów wymaganej dla danego stopnia. Dopuszczalny sposób poruszania się: przy pomocy siły własnych mięśni. Ograniczenia wiekowe: brak. Wydawca: Klub Zdobywców Koron Górskich RP. Więcej w opisie odznaki.
Korona Beskidu Makowskiego.
Odznaka trzystopniowa. Obejmuje 10 szczytów w Beskidzie Makowskim. Kolejne stopnie odznaki uzyskuje się po zdobyciu liczby szczytów wymaganej dla danego stopnia. Dopuszczalny sposób poruszania się: przy pomocy siły własnych mięśni. Ograniczenia wiekowe: brak. Wydawca: Klub Zdobywców Koron Górskich RP. Więcej w opisie odznaki.
Korona Beskidu Wyspowego.
Odznaka czterostopniowa. Bazuje na liście 20 szczytów Beskidu Wyspowego. Kolejne stopnie odznaki uzyskuje się po zdobyciu liczby szczytów wymaganej dla danego stopnia. Dopuszczalny sposób poruszania się: przy pomocy siły własnych mięśni. Ograniczenia wiekowe: brak. Wydawca: Klub Zdobywców Koron Górskich RP. Więcej w opisie odznaki.
Korona Gorców.
Odznaka czterostopniowa. Do zdobycia jest 15 szczytów w Gorcach. Kolejne stopnie odznaki uzyskuje się po zdobyciu liczby szczytów wymaganej dla danego stopnia. Dopuszczalny sposób poruszania się: przy pomocy siły własnych mięśni. Ograniczenia wiekowe: brak. Wydawca: Klub Zdobywców Koron Górskich RP. Więcej w opisie odznaki.
Korona Pienin.
Odznaka trzystopniowa. Obejmuje 10 szczytów w polskich Pieninach. Kolejne stopnie odznaki uzyskuje się po zdobyciu liczby szczytów wymaganej dla danego stopnia. Dopuszczalny sposób poruszania się: przy pomocy siły własnych mięśni. Ograniczenia wiekowe: brak. Wydawca: Klub Zdobywców Koron Górskich RP. Więcej w opisie odznaki.
Korona Beskidu Sądeckiego.
Odznaka jednostopniowa, której otrzymanie jest uwarunkowane zdobyciem 35 szczytów w Beskidzie Sądeckim. Dopuszczalny sposób poruszania się: nie określono. Ograniczenia wiekowe: nie określono. Wydawca: Oddział PTTK „Beskid” w Nowym Sączu. Więcej w regulaminie odznaki.
Zdobywca Korony Beskidu Sądeckiego.
Odznaka czterostopniowa. Bazuje na liście 20 szczytów Beskidu Sądeckiego. Kolejne stopnie odznaki uzyskuje się po zdobyciu liczby szczytów wymaganej dla danego stopnia. Dopuszczalny sposób poruszania się: przy pomocy siły własnych mięśni. Ograniczenia wiekowe: brak. Wydawca: Klub Zdobywców Koron Górskich RP. Więcej w opisie odznaki.
Korona Beskidu Niskiego.
Odznaka jednostopniowa, której otrzymanie jest uwarunkowane zdobyciem 18 szczytów w Beskidzie Niskim. Dopuszczalny sposób poruszania się: nie określono. Ograniczenia wiekowe: od 7 roku życia. Wydawca: Oddział PTTK w Jaśle. Więcej w regulaminie odznaki
Zdobywca Korony Beskidu Niskiego.
Odznaka czterostopniowa. Obejmuje 20 szczytów w Beskidzie Niskim. Kolejne stopnie odznaki uzyskuje się po zdobyciu liczby szczytów wymaganej dla danego stopnia. Dopuszczalny sposób poruszania się: przy pomocy siły własnych mięśni. Ograniczenia wiekowe: brak. Wydawca: Klub Zdobywców Koron Górskich RP. Więcej w opisie odznaki.
Korona Gór Sanocko-Turczańskich.
Odznaka trzystopniowa. Obejmuje 10 szczytów w paśmie Gór Sanocko-Turczańskich po polskiej stronie granicy. Kolejne stopnie odznaki uzyskuje się po zdobyciu liczby szczytów wymaganej dla danego stopnia. Dopuszczalny sposób poruszania się: przy pomocy siły własnych mięśni. Ograniczenia wiekowe: brak. Wydawca: Klub Zdobywców Koron Górskich RP. Więcej w opisie odznaki.
Korona Bieszczad.
Odznaka czterostopniowa. Obejmuje 30 szczytów w polskich Bieszczadach. Kolejne stopnie odznaki uzyskuje się po zdobyciu liczby szczytów wymaganej dla danego stopnia. Dopuszczalny sposób poruszania się: przy pomocy siły własnych mięśni. Ograniczenia wiekowe: brak. Wydawca: Klub Zdobywców Koron Górskich RP. Więcej w opisie odznaki.
Korona Bieszczadów.
Odznaka jednostopniowa, której otrzymanie jest uwarunkowane zdobyciem 15 szczytów w polskiej części Bieszczadów. Dopuszczalny sposób poruszania się: nie określono. Ograniczenia wiekowe: od 7 roku życia. Wydawca: Oddział PTTK „Ziemia Sanocka” w Sanoku. Więcej w regulaminie odznaki
Odznaka Czterech Pogórzy Karpackich.
Odznaka czteroczęściowa. Każda z części odznaki odpowiada jednemu z Pogórzy: Przemyskiemu, Ciężkowickiemu, Rożnowskiemu, Dynowsko-Strzyżowskiemu. Poszczególne części odznaki otrzymuje się za przejście odcinków szlaków podanych w regulaminie odznaki. Dopuszczalny sposób poruszania się: pieszo. Ograniczenia wiekowe: brak. Wydawca: PTTK w Jaśle. Więcej w regulaminie odznaki. 
Sudety.
Korona Gór Izerskich.
Odznaka czterostopniowa. Obejmuje 15 szczytów w polskiej części Gór Izerskich. Kolejne stopnie odznaki uzyskuje się po zdobyciu liczby szczytów wymaganej dla danego stopnia. Dopuszczalny sposób poruszania się: przy pomocy siły własnych mięśni. Ograniczenia wiekowe: brak. Wydawca: Klub Zdobywców Koron Górskich RP. Więcej w opisie odznaki.
Korona Gór Kaczawskich.
Odznaka trzystopniowa. Obejmuje 10 szczytów w paśmie Gór Kaczawskich. Kolejne stopnie odznaki uzyskuje się po zdobyciu liczby szczytów wymaganej dla danego stopnia. Dopuszczalny sposób poruszania się: przy pomocy siły własnych mięśni. Ograniczenia wiekowe: brak. Wydawca: Klub Zdobywców Koron Górskich RP. Więcej w opisie odznaki.
Korona Kaczawska.
Odznaka jednostopniowa. Wymaga zdobycia 30 szczytów w paśmie Gór Kaczawskich. Dopuszczalny sposób poruszania się: nie określono. Ograniczenia wiekowe: nie określono. Wydawca: Polskie Towarzystwo Turystyczno-Krajoznawcze Oddział w Legnicy. Więcej w regulaminie odznaki.
Korona Karkonoszy.
Odznaka czterostopniowa. Obejmuje 20 szczytów w polskiej części Karkonoszy. Kolejne stopnie odznaki uzyskuje się po zdobyciu liczby szczytów wymaganej dla danego stopnia. Dopuszczalny sposób poruszania się: przy pomocy siły własnych mięśni. Ograniczenia wiekowe: brak. Wydawca: Klub Zdobywców Koron Górskich RP. Więcej w opisie odznaki.
Karkonoski Kwartet.
Trzystopniowa odznaka, przyznawana za odwiedzenie zdefiniowanych w wykazach do czterech części odznak: wodospadów, skałek, kotłów lodowcowych i punktów widokowych po polskiej i czeskiej stronie Karkonoszy. Wydawca: Klub Krajoznawczy "Łowcy Widoków". Więcej w opisie odznaki i regulaminie klubu.
Korona Rudaw Janowickich.
Odznaka trzystopniowa. Obejmuje 10 szczytów w paśmie Rudaw Janowickich. Kolejne stopnie odznaki uzyskuje się po zdobyciu liczby szczytów wymaganej dla danego stopnia. Dopuszczalny sposób poruszania się: przy pomocy siły własnych mięśni. Ograniczenia wiekowe: brak. Wydawca: Klub Zdobywców Koron Górskich RP. Więcej w opisie odznaki.
Korona Gór Kamiennych.
Odznaka czterostopniowa. Opiera się na liście 20 szczytów w Górach Kamiennych. Kolejne stopnie odznaki uzyskuje się po zdobyciu liczby szczytów wymaganej dla danego stopnia. Dopuszczalny sposób poruszania się: przy pomocy siły własnych mięśni. Ograniczenia wiekowe: brak. Wydawca: Klub Zdobywców Koron Górskich RP. Więcej w opisie odznaki.
Korona Gór Wałbrzyskich.
Odznaka trzystopniowa. Obejmuje 10 szczytów w paśmie Gór Wałbrzyskich. Kolejne stopnie odznaki uzyskuje się po zdobyciu liczby szczytów wymaganej dla danego stopnia. Dopuszczalny sposób poruszania się: przy pomocy siły własnych mięśni. Ograniczenia wiekowe: brak. Wydawca: Klub Zdobywców Koron Górskich RP. Więcej w opisie odznaki.
Korona Gór Sowich.
Odznaka czterostopniowa. Obejmuje 15 szczytów w paśmie Gór Sowich. Kolejne stopnie odznaki uzyskuje się po zdobyciu liczby szczytów wymaganej dla danego stopnia. Dopuszczalny sposób poruszania się: przy pomocy siły własnych mięśni. Ograniczenia wiekowe: brak. Wydawca: Klub Zdobywców Koron Górskich RP. Więcej w opisie odznaki.
Znam Góry Sowie.
Trzystopniowa odznaka skierowana do dzieci, młodzieży i dorosłych. Opiera się na liście 44 szczytów i atrakcji turystycznych z obszaru Gór Sowich. Do zdobycia odznaki w stopniu małym potrzeba odwiedzić 12 szczytów bądź atrakcji z listy, na stopień duży – kolejnych 14, a na stopień wielki – kolejnych 16. Dopuszczalny sposób poruszania się: nie określono. Ograniczenia wiekowe: po ukończeniu 5 roku życia. Wydawca: Oddział PTTK Ząbkowice Śląskie oraz Stowarzyszenie Turystyczne Gmin Gór Sowich. Więcej w opisie odznaki.
Korona Gór Bardzkich.
Odznaka trzystopniowa. Obejmuje 10 szczytów w paśmie Gór Bardzkich. Kolejne stopnie odznaki uzyskuje się po zdobyciu liczby szczytów wymaganej dla danego stopnia. Dopuszczalny sposób poruszania się: przy pomocy siły własnych mięśni. Ograniczenia wiekowe: brak. Wydawca: Klub Zdobywców Koron Górskich RP. Więcej w opisie odznaki.
Korona Gór Stołowych.
Odznaka trzystopniowa. Obejmuje 10 szczytów w Górach Stołowych. Kolejne stopnie odznaki uzyskuje się po zdobyciu liczby szczytów wymaganej dla danego stopnia. Dopuszczalny sposób poruszania się: przy pomocy siły własnych mięśni. Ograniczenia wiekowe: brak. Wydawca: Klub Zdobywców Koron Górskich RP. Więcej w opisie odznaki.
Korona Gór Orlickich.
Odznaka dwustopniowa. Obejmuje 5 szczytów w polskiej części Gór Orlickich. Kolejne stopnie odznaki uzyskuje się po zdobyciu liczby szczytów wymaganej dla danego stopnia. Dopuszczalny sposób poruszania się: przy pomocy siły własnych mięśni. Ograniczenia wiekowe: brak. Wydawca: Klub Zdobywców Koron Górskich RP. Więcej w opisie odznaki.
Korona Gór Bystrzyckich.
Odznaka trzystopniowa. Obejmuje 10 szczytów w Górach Bystrzyckich. Kolejne stopnie odznaki uzyskuje się po zdobyciu liczby szczytów wymaganej dla danego stopnia. Dopuszczalny sposób poruszania się: przy pomocy siły własnych mięśni. Ograniczenia wiekowe: brak. Wydawca: Klub Zdobywców Koron Górskich RP. Więcej w opisie odznaki.
Korona Ziemi Kłodzkiej.
Jednostopniowa odznaka, której celem jest zachęcenie do poznawania Ziemi Kłodzkiej. Odznakę zdobywa się poprzez wejście na 12 szczytów w pasmach górskich znajdujących się w obszarze Ziemi Kłodzkiej – wykaz szczytów znajduje się w regulaminie. Dopuszczalny sposób poruszania się: pieszo. Ograniczenia wiekowe: brak. Wydawca: Oddział PTTK w Międzygórzu. Więcej w opisie Korony Ziemi Kłodzkiej oraz w regulaminie odznaki.
Tysięczniki Ziemi Kłodzkiej.
Jednostopniowa odznaka, której celem jest zachęcenie do poznawania Ziemi Kłodzkiej. Odznakę zdobywa się poprzez wejście na 32 szczyty w pasmach górskich znajdujących się w obszarze Ziemi Kłodzkiej – wykaz szczytów znajduje się w regulaminie. Dopuszczalny sposób poruszania się: brak informacji. Ograniczenia wiekowe: powyżej 7 lat. Wydawca: Oddział PTTK w Kłodzku. Więcej w opisie Tysięcznikach Ziemi Kłodzkiej oraz w regulaminie odznaki.
Korona Masywu Śnieżnika.
Odznaka trzystopniowa. Opiera się na liście 10 szczytów w Masywie Śnieżnika. Kolejne stopnie odznaki uzyskuje się po zdobyciu liczby szczytów wymaganej dla danego stopnia. Dopuszczalny sposób poruszania się: przy pomocy siły własnych mięśni. Ograniczenia wiekowe: brak. Wydawca: Klub Zdobywców Koron Górskich RP. Więcej w opisie odznaki.
Korona Gór Bialskich.
Odznaka dwustopniowa. Obejmuje 5 szczytów w Górach Bialskich. Kolejne stopnie odznaki uzyskuje się po zdobyciu liczby szczytów wymaganej dla danego stopnia. Dopuszczalny sposób poruszania się: przy pomocy siły własnych mięśni. Ograniczenia wiekowe: brak. Wydawca: Klub Zdobywców Koron Górskich RP. Więcej w opisie odznaki.
Korona Gór Złotych.
Odznaka trzystopniowa. Obejmuje 10 szczytów w Górach Złotych. Kolejne stopnie odznaki uzyskuje się po zdobyciu liczby szczytów wymaganej dla danego stopnia. Dopuszczalny sposób poruszania się: przy pomocy siły własnych mięśni. Ograniczenia wiekowe: brak. Wydawca: Klub Zdobywców Koron Górskich RP. Więcej w opisie odznaki.
Korona Gór Opawskich.
Odznaka trzystopniowa. Opiera się na liście 10 szczytów w Górach Opawskich. Kolejne stopnie odznaki uzyskuje się po zdobyciu liczby szczytów wymaganej dla danego stopnia. Dopuszczalny sposób poruszania się: przy pomocy siły własnych mięśni. Ograniczenia wiekowe: brak. Wydawca: Klub Zdobywców Koron Górskich RP. Więcej w opisie odznaki.
Korona Masywu Ślęży.
Odznaka dwustopniowa. Obejmuje 5 szczytów w Masywie Ślęży. Kolejne stopnie odznaki uzyskuje się po zdobyciu liczby szczytów wymaganej dla danego stopnia. Dopuszczalny sposób poruszania się: przy pomocy siły własnych mięśni. Ograniczenia wiekowe: brak. Wydawca: Klub Zdobywców Koron Górskich RP. Więcej w opisie odznaki.
Znam Ślężę.
Trzystopniowa odznaka krajoznawcza rejonu Ślęży. Kolejne stopnie odznaki zdobywa się dzięki przejściu wskazanych w regulaminie tras. Dopuszczalny sposób poruszania się: wycieczki piesze, kolarskie, motorowe i inne. Ograniczenia wiekowe: brak. Wydawca: Oddział PTTK Wrocław Fabryczna. Więcej w regulaminie odznaki.
Góry Świętokrzyskie.
Korona Gór Świętokrzyskich.
Odznaka jednostopniowa, której otrzymanie jest uwarunkowane zdobyciem 28 szczytów na obszarze Gór Świętokrzyskich. Dopuszczalny sposób poruszania się: pieszo. Ograniczenia wiekowe: nie określono. Wydawca: PTTK Oddział Świętokrzyski w Kielcach. Więcej w regulaminie odznaki.
Korona Świętokrzyska.
Odznaka czterostopniowa. Bazuje na liście 15 szczytów na obszarze Gór Świętokrzyskich. Kolejne stopnie odznaki uzyskuje się po zdobyciu liczby szczytów wymaganej dla danego stopnia. Dopuszczalny sposób poruszania się: przy pomocy siły własnych mięśni. Ograniczenia wiekowe: brak. Wydawca: Klub Zdobywców Koron Górskich RP. Więcej w opisie odznaki.
Inne odznaki.
Krzyż na górskim szlaku.
Trzystopniowa odznaka turystyczna, przyznawana za zdobycie 10 (popularna dla dzieci między 4-10 rokiem życia), 17 (I stopnia srebrna) i 30 (II stopnia złota) szczytów, na których znajduje się krzyż drewniany lub metalowy. Lista szczytów znajduje się w załączniku do regulaminu odznaki. Dopuszczalny sposób poruszania się: siłą własnych mięśni. Ograniczenia wiekowe: od 4 lat. Wydawca: Przewodnik Beskidzki Kornatka Łukasz. Więcej w regulaminie odznaki.
Wieże widokowe gór i pogórzy.
Pięciostopniowa odznaka turystyczna, przyznawana za odwiedzenie obiektów widokowych w Karpatach, Sudetach i Górach Świętokrzyskich, na których znajdują się wieże, platformy i tarasy widokowe. Lista obiektów znajduje się w załączniku do regulaminu odznaki. Kolejne stopnie odznaki uzyskuje się po zdobyciu liczby szczytów/miejsc wymaganej dla danego stopnia. Dopuszczalny sposób poruszania się: nie określono. Ograniczenia wiekowe: brak. Więcej w regulaminie odznaki. Jako uzupełnienie terenów górskich odznaka obejmuje również obiekty widokowe na obszarach wyżynnych. Wszystkie odznaki tworzą jedną całość (układanka) wpisującą się w kontur Polski. Wydawca: Klub Krajoznawczy "Łowcy Widoków".

</doc>
<doc id="4267892" url="https://pl.wikipedia.org/wiki?curid=4267892" title="La pluie">
La pluie

La pluie – singel francuskiego rapera Orelsana z gościnnym udziałem Stromae’a, wydany 23 lutego 2018 roku przez 7th Magnitude, 3ème Bureau i Wagram Music. Singel pochodzi z albumu Orelsana "La fête est finie".
Teledysk.
Teledysk do utworu zrealizowany przez Stromae’a i duet Luc &amp; Martin został opublikowany 11 kwietnia 2018 roku. Producentem wykonawczym teledysku została osoba z francuskiego przedsiębiorstwa produkcyjnego Phantasm.
Wydanie.
Utwór „La pluie” został umieszczony na albumie Orelsana "La fête est finie" wydanym 20 listopada 2017 roku. Singel został wydany 23 lutego 2018 roku przez 7th Magnitude, 3ème Bureau i Wagram Music.

</doc>
<doc id="4267894" url="https://pl.wikipedia.org/wiki?curid=4267894" title="888 (liczba)">
888 (liczba)



</doc>
<doc id="4267898" url="https://pl.wikipedia.org/wiki?curid=4267898" title="Bob Tinning">
Bob Tinning

Robert Noel Patrick „Bob” Tinning (ur. 25 grudnia 1925 w Sydney, zm. 19 maja 2001) – australijski wioślarz sportowy.
Reprezentował Australię na Letnich Igrzyskach Olimpijskich w 1952, zdobył tam brązowy medal.

</doc>
<doc id="4267903" url="https://pl.wikipedia.org/wiki?curid=4267903" title="John Marshall (pływak)">
John Marshall (pływak)

John Birnie Marshall (ur. 1930 w Bondi, zm. 1957 w Melbourne) – australijski pływak, reprezentujący Australię na Letnich Igrzyskach Olimpijskich w 1948, 1952 i 1956. Na igrzyskach w 1948 zdobył brązowy medal na dystansie 400 metrów stylem dowolnym oraz srebrny medal na dystansie 1500 metrów stylem dowolnym. Zmarł w styczniu 1957, po kilku dniach śpiączki, w wyniku obrażeń odniesionych w wypadku samochodowym.
W 1973 roku został przyjęty do International Swimming Hall of Fame

</doc>
<doc id="4267936" url="https://pl.wikipedia.org/wiki?curid=4267936" title="Shanghai Masters">
Shanghai Masters



</doc>
<doc id="4267938" url="https://pl.wikipedia.org/wiki?curid=4267938" title="Shanghai Rolex Masters">
Shanghai Rolex Masters



</doc>
<doc id="4267960" url="https://pl.wikipedia.org/wiki?curid=4267960" title="Rolex Paris Masters">
Rolex Paris Masters



</doc>
<doc id="4267976" url="https://pl.wikipedia.org/wiki?curid=4267976" title="Półwiosek">
Półwiosek



</doc>
<doc id="4267978" url="https://pl.wikipedia.org/wiki?curid=4267978" title="Czasopisma komputerowe">
Czasopisma komputerowe



</doc>
<doc id="4267980" url="https://pl.wikipedia.org/wiki?curid=4267980" title="Chełmowa Góra">
Chełmowa Góra

Chełmowa Góra – wzniesienie na Wyżynie Olkuskiej. Północne stoki opadają do Doliny Sąspowskiej, wschodnie do Doliny Prądnika, południowo-zachodnie do wąwozu Ciasne Skałki, zachodnie przechodzą w wierzchowinę Wyżyny Olkuskiej.
Dawniej szczyt Chełmowej Góry był dobrym punktem widokowym. Przy dobrej pogodzie widoczny z niego był Kraków, Beskidy, a nawet Tatry. Obecnie Chełmowa Góra jest w całości porośnięta lasem, głównie buczyną karpacką. Znajduje się na obszarze Ojcowskiego Parku Narodowego i jest jednym z najwyższych wzniesień w jego obrębie. Dodatkowo jej północne stoki to obszar ochrony ścisłej. Z rzadkich roślin w jej jaworowych lasach na północno-wschodnich stokach rośnie języcznik zwyczajny. W zachodniej części znajduje się udostępniona turystycznie Jaskinia Łokietka, w środkowej mniejsza i niedostępna turystycznie Jama Mała.
W 1910 roku na szczycie Chełmowej Góry obchodzono 500 rocznicę bitwy pod Grunwaldem. W patriotycznej uroczystości wzięło udział wielu ludzi przybyłych z Kongresówki, gdyż nie wpuszczono ich do Krakowa przez granicę w Szycach. Patriotycznym elementem na Chełmowej Górze jest także krzyż. Ustawiony został z inicjatywy biskupa lubelskiego – Walentego Baranowskiego. Upamiętnia on powstanie styczniowe w 1863 roku. 
Przez Chełmową Górę prowadzi szlak turystyczny.

</doc>
<doc id="4267983" url="https://pl.wikipedia.org/wiki?curid=4267983" title="Ǵorǵi Ǵorǵiew">
Ǵorǵi Ǵorǵiew

Ǵorǵi Ǵorǵiev (ur. 22 maja 1992 w Strumicy) – macedoński siatkarz, grający na pozycji rozgrywającego, reprezentant Macedonii Północnej. 
Jego starszy brat Nikoła również jest siatkarzem i gra na pozycji atakującego. 
Sukcesy klubowe.
Mistrzostwo Bułgarii:
Puchar Bułgarii:
Superpuchar Bułgarii:
Sukcesy reprezentacyjne.
Liga Europejska:

</doc>
<doc id="4267986" url="https://pl.wikipedia.org/wiki?curid=4267986" title="Zdzisław Biegański">
Zdzisław Biegański

Zdzisław Biegański (ur. 1 maja 1931 w Oszmianie, zm. 5 kwietnia 2018 w Nowej Soli) – polski prawnik i samorządowiec.
Życiorys.
Absolwent Wydziału Prawa Uniwersytetu im. Adama Mickiewicza w Poznaniu. Od 1961 wykonywał zawód adwokata. W latach 80. XX wieku był związany z NSZZ Rolników Indywidualnych „Solidarność” jako doradca Jarosława Nanowskiego - członka krajowych struktur związku. Po ogłoszeniu stanu wojennego występował jako obrońca działaczy związkowych, bronił także członków grupy młodzieżowej „ministranci”. W latach późniejszych był członkiem Komitetu Obywatelskiego „Solidarność”, pełniąc m.in. funkcję Przewodniczącego Komitetu w Nowej Soli, członka Prezydium KO dla województwa zielonogórskiego oraz pełnomocnika list wyborczych w Żarach. W latach 1990-1994 pełnił funkcję pierwszego Przewodniczącego Rady Miasta Nowej Soli.
W 2009 roku Prezydent RP Lech Kaczyński odznaczył go Krzyżem Komandorskim Orderu Odrodzenia Polski. W 2016 roku otrzymał tytuł Honorowego Obywatela Nowej Soli oraz statuetkę „Odrzany”.
Po śmierci został pochowany na nowosolskim cmentarzu komunalnym przy ul. Wandy.

</doc>
<doc id="4267987" url="https://pl.wikipedia.org/wiki?curid=4267987" title="Mesocyclops aspericornis">
Mesocyclops aspericornis

Mesocyclops aspericornis,, – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1906 roku na podstawie prac rumuńskiego zoologa Eugena von Dadaya. Gatunek ten został ujęty w Katalogu Życia.
Występuje w zbiornikach słodkowodnych na Sumatrze, w Singapurze i na Hawajach. Razem z gatunkiem komarów Toxorhynchites speciosus stanowi parę drapieżników skutecznie redukującą populację larw komara tygrysiego "(Aedes notoscriptus)" i Culex quinquefasciatus w otoczeniu Queensland. Introdukowany do Tajlandii, gdzie w połączeniu z Bacillus thuringiensis israelensis skutecznie zredukował populację larw komara egipskiego "(Aedes aegypti)".

</doc>
<doc id="4267989" url="https://pl.wikipedia.org/wiki?curid=4267989" title="Basique">
Basique

Basique – singel francuskiego rapera Orelsana, wydany 21 września 2017 roku przez 7th Magnitude, 3ème Bureau i Wagram Music. Singel pochodzi z albumu Orelsana "La fête est finie".
Teledysk.
Teledysk do utworu zrealizowany przez duet Greg &amp; Lio został opublikowany 20 września 2017 roku. 11 października została opublikowana wersja z napisami w języku angielskim.
Wydanie.
Singel został wydany 21 września 2017 roku przez 7th Magnitude, 3ème Bureau i Wagram Music. Utwór „La pluie” został umieszczony na albumie Orelsana "La fête est finie" wydanym 20 listopada 2017 roku.

</doc>
<doc id="4267993" url="https://pl.wikipedia.org/wiki?curid=4267993" title="Mesocyclops spinifer">
Mesocyclops spinifer

Mesocyclops spinifer – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1902 roku na podstawie prac rumuńskiego zoologa Eugena von Dadaya.

</doc>
<doc id="4267994" url="https://pl.wikipedia.org/wiki?curid=4267994" title="Mesocyclops strenuus">
Mesocyclops strenuus

Mesocyclops strenuus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1905 roku na podstawie prac rumuńskiego zoologa Eugena von Dadaya.

</doc>
<doc id="4268000" url="https://pl.wikipedia.org/wiki?curid=4268000" title="Wiesław Koński">
Wiesław Koński

Wiesław Adam Koński (ur. 1949, zm. 5 kwietnia 2018) – polski dziennikarz i prasoznawca, doktor nauk humanistycznych.
Biografia.
Rozpoczął studia na Uniwersytecie Warszawskim w zakresie politologii, które ukończył w 1979. W 1982 został redaktorem naczelnym Notatek Płockich i redagował ponad 10 100 stron czasopism, a także przyczynił się do ukazania 140 numerów czasopisma. 28 czerwca 1990 otrzymał doktorat dzięki pracy zatytułowanej Prasa płocka w latach 1945-1981. Pełnił również funkcję sekretarza w redakcji dwumiesięcznika „Humanizacja Pracy”. Był autorem nagrodzonej pracy pt. Płocka Petrochemia 1960-1985 w redakcji Polityka i innych licznych artykułów. Został uhonorowany wieloma odznaczeniami i nagrodami. Był odznaczony Krzyżem Kawalerskim Orderu Odrodzenia Polski. Został pochowany na Cmentarzu Komunalnym w Płocku.

</doc>
<doc id="4268003" url="https://pl.wikipedia.org/wiki?curid=4268003" title="Darren Styles">
Darren Styles

Darren Styles, właściwie Darren James Mew (ur. 23 maja 1975 w Colchesterze) – brytyjski piosenkarz, producent muzyczny i DJ. Nagrał dwa solowe albumy studyjne "Skydivin’" (2008) i "Feel the Pressure" (2010).

</doc>
<doc id="4268004" url="https://pl.wikipedia.org/wiki?curid=4268004" title="Darren James Mew">
Darren James Mew



</doc>
<doc id="4268005" url="https://pl.wikipedia.org/wiki?curid=4268005" title="Góra Zamkowa w Ojcowie">
Góra Zamkowa w Ojcowie

Góra Zamkowa – skaliste wzgórze na Wyżynie Olkuskiej w miejscowości Ojców. Znajdują się na nim ruiny Zamku w Ojcowie oraz Park Zamkowy. Góra Zamkowa dzieli ten park na dwie odrębne części: południową i północną. Od wschodniej i południowej strony zbocza Góry Zamkowej to strome, wapienne skały. U ich południowo-zachodniego podnóża znajduje się parking.
Góra Zamkowa jest pozostałością dawnego progu skalnego na rzece Prądnik. Jej skałki objęte były ochroną ścisłą, w 1985 roku zmieniono ich status prawny i obecnie objęte są ochroną częściową jako rezerwat roślinności kserotermicznej i nieleśnej.

</doc>
<doc id="4268006" url="https://pl.wikipedia.org/wiki?curid=4268006" title="O’haryzm">
O’haryzm



</doc>
<doc id="4268009" url="https://pl.wikipedia.org/wiki?curid=4268009" title="Robert Susmaga">
Robert Susmaga

Robert Susmaga – polski inżynier informatyk, doktor habilitowany nauk technicznych. Specjalizuje się w inteligentnych systemach wspomagania decyzji oraz uczeniu maszynowym. Adiunkt w Instytucie Informatyki Wydziału Informatyki Politechniki Poznańskiej.
Stopień doktorski uzyskał w 2001 na podstawie pracy pt. "Algorytmy dokładne redukcji danych oparte na teorii zbiorów przybliżonych", przygotowanej pod kierunkiem prof. Romana Słowińskiego. Habilitował się w 2016 na podstawie dorobku naukowego i cyklu publikacji pt. "Integracja informacji międzyklasowej i wewnątrzklasowej w procesie redukcji atrybutów dla celów deskryptywnych".
Artykuły publikował w takich czasopismach jak m.in. „European Journal of Operational Research", „Fundamenta Informaticae", „Electronic Notes in Theoretical Computer Science" oraz „Control and Cybernetics".

</doc>
<doc id="4268011" url="https://pl.wikipedia.org/wiki?curid=4268011" title="Giorgos Katsikas">
Giorgos Katsikas



</doc>
<doc id="4268012" url="https://pl.wikipedia.org/wiki?curid=4268012" title="Sejm koronacyjny 1649">
Sejm koronacyjny 1649

Sejm koronacyjny 1649 – sejm koronacyjny I Rzeczypospolitej został zwołany 6 grudnia 1648 roku do Warszawy. 
Sejmiki przedsejmowe w województwach odbyły się 19 grudnia 1648 roku. Marszałkiem sejmu obrano Franciszka Dubrawskiego, podkomorzego przemyskiego. 17 stycznia 1649 roku odbyła się koronacja króla Jana II Kazimierza. Obrady sejmu trwały od 19 stycznia do 14 lutego 1649 roku. 
Nad obradami, mającymi często burzliwy przebieg, zaciążyła sprawa powstania kozackiego, a zwłaszcza klęska poniesiona pod Piławcami (23 września 1648 roku). Dyskutowano o problemie wakansu hetmańskiego. Wnoszone były przez dysydentów skargi na przestrzeganie pokoju religijnego. Wskutek umiejętnego prowadzenia obrad przez marszałka Dubrawskiego udało się przedłużyć obrady, co umożliwiło zajęcie się pilnymi sprawami wojskowymi: naczelnym dowództwem, pospolitym ruszeniem oraz deklaracjami poszczególnych województw na wojsko zaciężne. 

</doc>
<doc id="4268021" url="https://pl.wikipedia.org/wiki?curid=4268021" title="Kodeks Świętosławowy">
Kodeks Świętosławowy

Kodeks Świętosławowy (Kodeks Suleda) – najstarszy przekład na język polski statutów prawnych, pochodzący z połowy XV wieku.
Opis kodeksu.
Kodeks zawiera przekład z łaciny statutów Kazimierza Wielkiego i Władysława Jagiełły, dokonany przez Świętosława z Wojcieszyna, oraz praw książąt mazowieckich (prawa ziemi mazowieckiej / statuty dzielnicy czersko-warszawskiej z lat 1377–1426), dokonany przez Macieja z Różana. Zapisu statutów w kodeksie dokonał Mikołaj Suled (w 1449 statuty Kazimierza Wielkiego i Władysława Jagiełły, zaś w 1450 prawo książąt mazowieckich). Przekład został wykonany prawdopodobnie dla księcia Bolesława IV, władcy Mazowsza, które ówcześnie nie wchodziło w skład Królestwa Polskiego, lecz było jego lennem.
Rękopis przechowywany jest w Bibliotece Czartoryskich w Krakowie (numer inwentarzowy 1418 IV Rkps). Jest to pergaminowy kodeks formatu folio, składający się z 58 kart (i dwóch kart ochronnych). Wymiary manuskryptu to 315x245 mm. Karty 2–41v zawierają przekład statutów Kazimierza Wielkiego i Władysława Jagiełły, zaś karty 43–57 przekład statutów mazowieckich. Kodeks ilustrowany jest dwiema miniaturami całostronnicowymi oraz sześcioma inicjałami, autorstwa prawdopodobnie iluminatora z Mazowsza. W XVII w. kodeks był własnością Kazimierza Weysse (kanonika kieleckiego i penitencjarza klasztoru kapucynów w Krakowie), który przekazał go bibliotece tego klasztoru. Później został nabyty przez Czartoryskich razem z Biblioteką Porycką Tadeusza Czackiego.
Język przekładu zawiera wiele regionalizmów charakterystycznych dla dialektu mazowieckiego w XV wieku. Walory językowe obniża jednak dosłowne trzymanie się łacińskiego oryginału, co sprawia, że niektóre fragmenty są trudno zrozumiałe. Kodeks jest też świadectwem kształtowania się polskiego języka prawnego.
Fragmenty.
"O daniu paniam rzecznikow" (transliteracja):

</doc>
<doc id="4268022" url="https://pl.wikipedia.org/wiki?curid=4268022" title="The War (album Exo)">
The War (album Exo)

The War – czwarty album studyjny grupy EXO, wydany 18 lipca 2017 roku przez wytwórnię SM Entertainment. Został wydany w trzech różnych wersjach, zarówno w języku koreańskim i mandaryńskim (łącznie w sześciu). Głównym singlem albumu jest „Ko Ko Bop”.
Album został poszerzony o trzy nowe utwory i wydany ponownie 5 września 2017 roku pod nowym tytułem "THE WAR: The Power of Music". Płytę promował singel „Power”.
Album "The War" sprzedał się w ilości egzemplarzy, a "THE WAR: The Power of Music" sprzedał się w ilości egzemplarzy (stan na grudzień 2017 r.).

</doc>
<doc id="4268027" url="https://pl.wikipedia.org/wiki?curid=4268027" title="Andrzej Przybycin">
Andrzej Przybycin

Andrzej Przybycin (ur. 9 kwietnia 1969 w Inowrocławiu) – polski geolog, inżynier ochrony środowiska i urzędnik państwowy, w latach 2016–2019 prezes Państwowej Agencji Atomistyki.
Życiorys.
Absolwent Wydziału Geologii Uniwersytetu Warszawskiego (1994) oraz Akademii Górniczo-Hutniczej w Krakowie ze specjalizacją ochrona środowiska w gospodarce (2008). Specjalizuje się w zakresie geologii podstawowej, bezzbiornikowego magazynowania substancji i podziemnego składowania odpadów oraz koncesjonowania działalności górniczej i geologicznej. Autor i współautor publikacji naukowych z zakresu geologii, zagadnień dotyczących aspektów środowiskowych i prawnych działalności geologicznej, m.in. magazynowania substancji w górotworze, podziemnego składowania odpadów, geologicznego składowania dwutlenku węgla, wykorzystania górotworu oraz polityki energetycznej w zakresie wydobywania gazu łupkowego.
Przez kilkanaście lat pracował na stanowiskach kierowniczych w instytucjach badawczo-rozwojowych i agencjach państwowych. Od 2004 zatrudniony w Ministerstwie Środowiska, od 2007 jako wicedyrektor Departamentu Geologii i Koncesji Geologicznych. Jako pracownik resortu został w 2006 przedstawicielem ministra środowiska w Radzie Wspólnej organizacji Interoceanmetal, a w 2007 członkiem Komisji Prawno-Organizacyjnej Międzynarodowej Organizacji Dna Morskiego (w 2011 był prezydentem rady tej organizacji). W 2012 objął funkcję wicedyrektora Państwowego Instytutu Geologicznego – Państwowego Instytutu Badawczego, odpowiadając za państwową służbę geologiczną. W 2016 powrócił do Ministerstwa Środowiska, odpowiadając za nadzór nad prezesem Państwowej Agencji Atomistyki.
Należy do międzynarodowych organizacji zajmujących się bezpieczeństwem jądrowym i ochroną radiologiczną: Europejskiej grupy organów regulacyjnych ds. bezpieczeństwa jądrowego ENSREG, Zachodnioeuropejskiego Stowarzyszenia Regulatorów Jądrowych WENRA, Komitetu działalności organów dozoru jądrowego Agencji Energii Jądrowej przy OECD, Forum Współpracy Dozorów Jądrowych przy Międzynarodowej Agencji Energii Atomowej. Był wiceprzewodniczącym polskiej delegacji na 60. i 61. Konferencję Generalną Międzynarodowej Agencji Energii Atomowej.
31 marca 2016 został pełniącym obowiązki prezesa Państwowej Agencji Atomistyki. 13 marca 2018 objął to stanowisko jako prezes. We wrześniu 2019 odwołany ze stanowiska. 
W 2014 „za zasługi w działalności na rzecz rozwoju geologii” został odznaczony Srebrnym Krzyżem Zasługi. 
Życie prywatne.
Zna języki angielski, rosyjski i niemiecki. Żonaty, ma troje dzieci.

</doc>
<doc id="4268028" url="https://pl.wikipedia.org/wiki?curid=4268028" title="Pierwiastek z dziewięciu">
Pierwiastek z dziewięciu

Pierwiastek z dziewięciu – dziewiąty studyjny album Ich Troje, który ukazał się 8 grudnia 2017. Znajduje się na nim 17 premierowych utworów. Nowy album utrzymywał się przez kilka tygodni na liście Bestsellerów Empiku. Jest to pierwsza płyta z nową wokalistką Agatą Buczkowską. Oprócz niej w nagraniu udział wzięli: Michał Wiśniewski, który napisał siedem tekstów piosenek i Jacek Łągwa, który zajął się kompozycją ośmiu z nich. Płytę promują 4 single : „Letnia przygoda” Piotra Bukartyka, „Anioły”, „Hejty” i „Czerń i biel” oraz EP z 9 utworami, rozdawana na koncertach biletowanych (na EP utwór „Młodość to nie wstyd” jest w wersji anglojęzycznej). 
Album uplasował się na 37 miejscu w zastawieniu OLIS. Jest to pierwszy album grupy od 9 lat.

</doc>
<doc id="4268029" url="https://pl.wikipedia.org/wiki?curid=4268029" title="Halliday">
Halliday



</doc>
<doc id="4268031" url="https://pl.wikipedia.org/wiki?curid=4268031" title="Skydivin’">
Skydivin’

Skydivin’ – debiutancki solowy album studyjny brytyjskiego piosenkarza Darrena Stylesa, wydany 16 czerwca 2008 roku.
Lista utworów.
Źródło: AllMusic

</doc>
<doc id="4268032" url="https://pl.wikipedia.org/wiki?curid=4268032" title="Skydivin'">
Skydivin'



</doc>
<doc id="4268038" url="https://pl.wikipedia.org/wiki?curid=4268038" title="Feel the Pressure">
Feel the Pressure

Feel the Pressure – drugi solowy album studyjny brytyjskiego piosenkarza Darrena Stylesa, wydany 22 sierpnia 2010 roku.
Lista utworów.
Źródło: AllMusic

</doc>
<doc id="4268041" url="https://pl.wikipedia.org/wiki?curid=4268041" title="Park Narodowy Tiilikkajärvi">
Park Narodowy Tiilikkajärvi

Park Narodowy Tiilikkajärvi (fiń. "Tiilikkajärven kansallispuisto") – park narodowy w Finlandii, w regionach Sawonia Północna i Kainuu. Leży na północ od drogi nr 87, w większości na terenie gminy Rautavaara. Został utworzony w 1982 roku. Zajmuje powierzchnię 34 km². Zarządcą Parku Narodowego Tiilikkajärvi, podobnie jak wszystkich pozostałych fińskich parków narodowych, jest państwowe przedsiębiorstwo Metsähallitus.
Opis parku.
Park Narodowy Tiilikkajärvi został ustanowiony w celu ochrony ekosystemów jeziornych, rzecznych, ozów i torfowisk aapa wokół jeziora Tiilikkajärvi. Jezioro to ma powierzchnię około 4 km². Na lądzie dominują torfowiska, lasy (głównie bór sosnowy suchy) zajmują poniżej jednej trzeciej powierzchni terenów lądowych.
Na mocy traktatu w Tiawzinie przez jezioro Tiilikkajärvi przebiegała granica szwedzko-rosyjska, na jeziorze znajduje się kamień graniczny z wyrytymi oznaczeniami. Oznaczenia te umieszczono w logo parku narodowego.
Turystyka.
Dla turystów wyznaczono około 20 km oznaczonych tras spacerowych. Najpopularniejsza jest 7-kilometrowa trasa okrężna w południowej części parku, przebiegająca wokół jezior Sammakkojärvi i Autiojärvi. Po wodach parku można pływać kajakiem, jednak nie ma tu żadnych oznaczonych tras. Co roku na początku marca organizowane są masowe biegi narciarskie przez teren parku narodowego, na trasach o długości 7 i 17 km.
Fauna.
Do typowych ptaków wodnych występujących na terenie parku należą cyraneczka ("Anas crecca") i nur czarnoszyi ("Gavia arctica"). Najczęstsze ptaki przybrzeżne to brodziec piskliwy ("Tringa / Actitis hypoleucos") i łęczak ("Tringa glareola"). Na piaszczystych plażach często spotykana jest sieweczka rzeczna ("Charadrius dubius"). Najpospolitsze ptaki leśne to piecuszek ("Phylloscopus trochilus"), zięba ("Fringilla coelebs"), jer ("Fringilla montifringilla"), muchołówka szara ("Muscicapa striata"), świergotek drzewny ("Anthus trivialis") i droździk ("Turdus iliacus"). Na torfowiskach również występuje wiele gatunków ptaków, najczęściej spotykana jest pliszka żółta ("Motacilla flava").
Spośród ssaków na terenie parku występują m.in. bobry.

</doc>
<doc id="4268047" url="https://pl.wikipedia.org/wiki?curid=4268047" title="Sanktuarium Miłości Miłosiernej w Collevalenza">
Sanktuarium Miłości Miłosiernej w Collevalenza



</doc>
<doc id="4268049" url="https://pl.wikipedia.org/wiki?curid=4268049" title="Prałatki">
Prałatki

Prałatki – skały w Ojcowskim Parku Narodowym. Znajdują się u podnóży lewych zboczy Doliny Prądnika w Ojcowie. Zbudowane są z pochodzących z jury skalistych wapieni. Pod koniec trzeciorzędu wody Prądnika w wierzchowinie wyżłobiły wciętą na głębokość około 100 m dolinę.
Prałatki wznoszą się tuż nad równą i płaską łąką zwaną polaną Goplana. Przecina ją niewielki w tym miejscu strumyk Prądnik. Nad obydwoma jego brzegami okrakiem wzniesiono Kaplicę „Na Wodzie” św. Józefa Robotnika w Ojcowie. Tuż nad nią wznosi się jedna z Prałatek.
W 1904 roku w wykutej w skale niszy znajdującej się w północnej skale Prałatek zamontowano kapliczkę Matki Boskiej Niepokalanej i tablicę pamiątkową. Przez mostek na Prątniku prowadzi do nie ścieżka.

</doc>
<doc id="4268059" url="https://pl.wikipedia.org/wiki?curid=4268059" title="Skałoskakun gruboogonowy">
Skałoskakun gruboogonowy

Skałoskakun gruboogonowy ("Zyzomys pedunculatus") – gatunek ssaka z podrodziny myszy (Murinae) w obrębie rodziny myszowatych (Muridae), występujący wyłącznie w środkowej części Australii.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1896 roku australijski zoolog Edgar Ravenswood Waite nadając mu nazwę "Conilurus pedunculatus". Holotyp pochodził z Alice Springs, w Terytorium Północnym, w Australii, ale występowanie gatunku w tym miejscu jest podawane w wątpliwość. 
Autorzy "Illustrated Checklist of the Mammals of the World" uznają ten gatunek za monotypowy.
Nazewnictwo zwyczajowe.
W wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” gatunkowi nadano nazwę skałoskakun gruboogonowy. W Australii zwierzę nosi angielską nazwę , oraz aborygeńską nazwę "Antina".
Zasięg występowania.
Skałoskakun gruboogonowy jest australijskim endemitem. Współcześnie zamieszkuje wyłącznie kilka odosobnionych lokalizacji w zachodnich górach Macdonella i odosobnioną górę Mt Edward. Dawniej żywe osobniki stwierdzono na terenie rezerwatu Illamurta, Haasts Bluff, Mount Liebig, Napperby Station, Karlu Karlu i The Granites na pustyni Tanami, oraz Davenport Range. Kości tych gryzoni znaleziono w osadach jaskiniowych w Parku Narodowym Uluru-Kata Tjuta, a także w Cape Range w Australii Zachodniej, co wskazuje, że w przeszłości jego zasięg sięgał przez góry Hamersley aż do wybrzeża Oceanu Indyjskiego.
Morfologia.
Długość ciała (bez ogona) 108–140 mm, długość ogona 110–140 mm, długość ucha 20–23 mm, długość tylnej stopy 25–29 mm; masa ciała 70–150 g. Skałoskakun gruboogonowy jest dość niewielkim gryzoniem. Jest krępej budowy, z charakterystycznie wysklepionym pyszczkiem. Wierzch ciała jest żółtobrązowy, spód jest kremowy. Ogon gryzonia jest gruby, owłosiony i tej samej długości co reszta ciała. Można odróżnić go od innych gatunków skałoskakunów ("Zyzomys") po owłosieniu ogona i dłuższych uszach.
Tryb życia.
Skałoskakun gruboogonowy prowadzi naziemny, nocny tryb życia. Żywi się głównie nasionami, choć zjada też łodygi roślin (szczególnie w suchszych warunkach) i w niewielkiej proporcji bezkręgowce. Większość roślin, którymi się żywi, to gatunki pospolite, dla których pożary nie są dużym zagrożeniem. Kiedy populacja ma małą liczebność, skałoskakun gruboogonowy trzyma się kwarcytowych grzbietów i urwisk, które porastają trawy lub krzewy, ewentualnie także rozproszone drzewa. Kiedy liczebność wzrasta (ze względu na naturalny cykl), gryzoń obejmuje bardziej różnorodne siedliska, takie jak osypiska, wzgórza i doliny zbudowane z granitów, wapieni, kwarcytów i piaskowców, porośnięte przez tussock, niskie zarośla i otwarte lasy. Prawdopodobnie wilgotne obszary, chronione przed pożarami, stanowią istotne schronienie dla tych gryzoni w czasie, gdy opady są niskie.
Niewiele wiadomo o rozrodzie tego gatunku. Samice rodziły w niewoli od 1 do 4 młodych. W naturze młode widywano w marcu, kwietniu, lipcu i listopadzie, co wskazuje, że jeśli tylko warunki temu sprzyjają, gryzoń ten może rozmnażać się przez cały rok. Przedstawiciele innych gatunków skałoskakunów osiągają dojrzałość płciową mając 5–6 miesięcy i żyją 2–3 lata; ocenia się, że jest tak także w przypadku skałoskakuna gruboogonowego.
Gruby ogon tego gryzonia prawdopodobnie służy do magazynowania substancji odżywczych, ponadto jest wyposażony w mechanizm obronny. Jeżeli drapieżnik (np. waran) pochwyci skałoskakuna za ogon, jego skóra może łatwo zostać zerwana, co umożliwia gryzoniowi ucieczkę. Jeżeli uchwyt jest mocniejszy, skałoskakun może stracić cały ogon, zachowując życie.
Populacja i zagrożenia.
Skałoskakun gruboogonowy ma bardzo ograniczony zasięg występowania, a jego liczebność w jedynym stale monitorowanym miejscu znacząco zmalała od 1999 roku (o ponad 80%). Za najważniejsze zagrożenia uznawane są drapieżnictwo i niewłaściwe obchodzenie się z ogniem, które prowadzi do występowania pożarów i degradacji środowiska. Na gryzonie te polują zdziczałe koty, prawdopodobnie też dzikie psy i introdukowane do Australii lisy rude.
Od 1960 do 1996 roku nie zaobserwowano ani jednego osobnika tego gatunku i był on uznawany za wymarły. W latach 1996–2001 stwierdzono jego występowanie w 14 lokalizacjach, jednak w następnych latach zniknął z większości z nich. Wielkość subpopulacji które przetrwały nie jest znana, ale prawdopodobnie bardzo mała; w 2014 roku oceniano, że łącznie żyje mniej niż tysiąc dorosłych osobników. Tereny, na których żyje gatunek, w większości obejmuje Park Narodowy West MacDonnell. Międzynarodowa Unia Ochrony Przyrody obecnie uznaje skałoskakuna gruboogonowego za gatunek krytycznie zagrożony. Amerykańska ustawa o zagrożonych gatunkach uznaje go za gatunek zagrożony. Konwencja waszyngtońska (CITES) wymienia ten gatunek w załączniku I.
Dla ochrony tego zwierzęcia potrzebne jest efektywne kontrolowanie zagrożeń i reintrodukcja. W rezerwacie Alice Springs Desert Park badane są możliwości rozmnażania skałoskakunów gruboogonowych w niewoli; dotychczasowe przypadki są sporadyczne. Rząd australijski, dla ochrony między innymi tego gatunku, zamierza monitorować i tępić zdziczałe koty w górach Macdonnella, oraz ogrodzić teren Newhaven Wildlife Sanctuary o powierzchni 1000 kilometrów kwadratowych, uniemożliwiając dostęp kotom i lisom.

</doc>
<doc id="4268060" url="https://pl.wikipedia.org/wiki?curid=4268060" title="Zyzomys pedunculatus">
Zyzomys pedunculatus



</doc>
<doc id="4268061" url="https://pl.wikipedia.org/wiki?curid=4268061" title="James Augustine">
James Augustine

James Augustine (ur. 27 lutego 1984 w Midlothian) – amerykański koszykarz, występujący na pozycji silnego skrzydłowego.
Jego ojciec Dale grał w futbol amerykański, a matka Barb była pływaczką w Wisconsin-Oshkosh. Wuj - Jerry Augustine grał profesjonalnie w baseball dla zespołu MLB - Milwaukee Brewers od 1973 do 1985, następnie pełnił funkcję trenera na University of Wisconsin–Milwaukee w latach 1995-2006. Jest także kuzynem byłego zawodnika NFL - Nicka Sorensena.
21 października 2018 roku ogłosił zakończenie kariery.

</doc>
<doc id="4268065" url="https://pl.wikipedia.org/wiki?curid=4268065" title="Gleb Pisariewski">
Gleb Pisariewski

Gleb Olegowicz Pisariewski (ros. Глеб Олегович Писаревский, ur. 28 czerwca 1976) – rosyjski sztangista. Brązowy medalista olimpijski z Aten. 
Zawody w 2004 były jego jedynymi igrzyskami olimpijskimi. Po brąz sięgnął w wadze do 105 kilogramów. Na mistrzostwach Europy wywalczył srebrny medal w 2007.

</doc>
<doc id="4268068" url="https://pl.wikipedia.org/wiki?curid=4268068" title="Wiwi (rzeka)">
Wiwi (rzeka)

Wiwi () – rzeka w azjatyckiej części Rosji, w rejonie ewenkijskim. Wypływa z jeziora o tej samej nazwie, które uważane jest za geometryczny środek Rosji. Jej długość wynosi 426 km, a powierzchnia zlewni 26 800 km². Uchodzi do Dolnej Tunguzki w odległości 707 km od jej ujścia do Jeniseju. Nad Wiwi nie znajdują się żadne miejscowości.
27 lipca 2011 roku pilot śmigłowca Mi-8 wykonującego czarterowy lot dla KrasAvia dostrzegł wrak samolotu An-2 w wodzie rzeki Wiwi. Samolot miał uszkodzone podwozie oraz śmigło, a na jego pokładzie nie znajdowali się żadni ludzie. Inspekcja lotnicza nie była w stanie zidentyfikować właściciela ani operatora samolotu. Sąd nakazał usunięcie wraku ze względu na stwarzane zagrożenie dla środowiska w związku z wciąż znajdującym się w nim paliwem. Władze rejonu ewenkijskiego odwołały się jednak od tej decyzji.

</doc>
<doc id="4268070" url="https://pl.wikipedia.org/wiki?curid=4268070" title="Marek Chodkiewicz">
Marek Chodkiewicz

Marek Chodkiewicz (ur. 27 kwietnia 1952 w Gdańsku) – polski menedżer, kontroler, inżynier i urzędnik państwowy, w latach 2017–2018 podsekretarz stanu w Ministerstwie Infrastruktury i Budownictwa, a w latach 2018–2019 w Ministerstwie Infrastruktury.
Życiorys.
Absolwent Wyższej Szkoły Inżynierskiej w Koszalinie (specjalność konstrukcje budowlano-inżynierskie), a także podyplomowych studiów z zarządzania w administracji publicznej w Wyższej Szkole Przedsiębiorczości i Zarządzania im. Leona Koźmińskiego i z zarządzania w Szkole Głównej Handlowej. Uzyskał uprawnienia do wykonywania samodzielnych funkcji technicznych w budownictwie. Ukończył aplikację kontrolerską w Najwyższej Izbie Kontroli, jak również szkolenia z prowadzenia inwestycji w oparciu o PRINCE2 i FIDIC.
Od 1979 do 1994 był związany z firmami budowlanymi jako inżynier, prowadził także własne przedsiębiorstwo. Od 1994 do 1997 pozostawał wicedyrektorem biura kontroli w Telewizji Polskiej, zaś od 1997 do 2001 – dyrektorem Gospodarstwa Pomocniczego w Kancelarii Prezesa Rady Ministrów. Od 2002 do 2004 wicedyrektor Departamentu Gospodarczego Najwyższej Izby Kontroli. Od 2004 do 2006 dyrektor Biura Administracyjno-Gospodarczego Urzędu Miasta st. Warszawy, następnie do września 2006 koordynator w tej instytucji W latach 2006–2007 był wiceszefem Służby Wywiadu Wojskowego, następnie do 2016 dyrektorem generalnym NIK. W 2016 został dyrektorem Biura Realizacji Inwestycji Majątkowych w PKN Orlen, gdzie odpowiadał m.in. za budowę 2 elektrowni gazowo-parowych.
4 października 2017 objął stanowisko podsekretarza stanu w ministerstwie Infrastruktury i Budownictwa, odpowiadając za drogi, transport drogowy i lotnictwo. Po reorganizacji w styczniu 2018 roku przeszedł na analogiczne stanowisko w Ministerstwie Infrastruktury. W marcu 2019 odszedł z rządu w związku z przejściem na emeryturę.

</doc>
<doc id="4268072" url="https://pl.wikipedia.org/wiki?curid=4268072" title="Tecnam P2002 Sierra">
Tecnam P2002 Sierra

Tecnam P2002 Sierra – dwumiejscowy lekki samolot treningowy i turystyczny produkowany przez firmę Construzioni Aeronautiche Tecnam.
Konstrukcja.
Samolot w układzie dolnopłatu z usterzeniem klasycznym o konstrukcji aluminiowej. Napęd stanowi pojedynczy silnik Rotax 912 S o mocy 100 KM (75 kW). Przesuwna owiewka kabiny może być otwarta w trakcie lotu.

</doc>
<doc id="4268073" url="https://pl.wikipedia.org/wiki?curid=4268073" title="Berlin-Schöneweide Betriebsbahnhof">
Berlin-Schöneweide Betriebsbahnhof

Berlin Schöneweide Betriebsbahnhof () – przystanek kolejowy w Berlinie, w Niemczech, w okręgu Treptow-Köpenick. Znajduje się na linii Berlin – Görlitz.
Obsługuje lokalny ruch pasażerski S-Bahn. 
Według DB Station&amp;Service ma kategorię 4.
Położenie.
Przystanek znajduje się w dzielnicy Niederschöneweide w okręgu Treptow-Köpenick. Centrum Berlina znajduje się w odległości około 12 km w linii prostej na północny zachód. Stacja sąsiaduje z drogą . Stacja Berlin Schöneweide znajduje się około 1,3 kilometra dalej na północny zachód, przystanek Adlershof około 1,9 km na południowy wschód. Stacja znajduje się w strefie taryfowej Berlin B sieci Verkehrsverbund Berlin-Brandenburg.

</doc>
<doc id="4268080" url="https://pl.wikipedia.org/wiki?curid=4268080" title="Pedro Martínez (stacja kolejowa)">
Pedro Martínez (stacja kolejowa)

Pedro Martínez (hiszp. "Estación de Pedro Martínez") – stacja kolejowa w Pedro Martínez, w Prowincji Grenada, we wspólnocie autonomicznej Andaluzja, w Hiszpanii.
Położenie stacji.
Znajduje się na linii kolejowej Linares Baeza – Almería w km 114,8.

</doc>
<doc id="4268094" url="https://pl.wikipedia.org/wiki?curid=4268094" title="Gilze-Rijen">
Gilze-Rijen

Gilze-Rijen (ned: "Station Gilze-Rijen") – stacja kolejowa w Gilze en Rijen, w prowincji Brabancja Północna, w Holandii. Stacja znajduje się na linii Breda – Eindhoven.

</doc>
<doc id="4268095" url="https://pl.wikipedia.org/wiki?curid=4268095" title="Tomasz Żuchowski">
Tomasz Żuchowski

Tomasz Żuchowski (ur. 20 grudnia 1979) – polski inżynier, przedsiębiorca, nauczyciel akademicki i urzędnik państwowy, w latach 2015–2017 podsekretarz stanu, następnie w latach 2017–2018 sekretarz stanu w Ministerstwie Infrastruktury i Budownictwa i w 2018 w Ministerstwie Infrastruktury, jednocześnie w latach 2017–2018 pełnomocnik rządu do spraw budowy mieszkań w zakresie Krajowego Zasobu Nieruchomości. Od 2018 p.o. generalnego dyrektora dróg krajowych i autostrad.
Życiorys.
Absolwent budownictwa i gospodarki przestrzennej na Uniwersytecie Warmińsko-Mazurskim w Olsztynie, a także studiów podyplomowych z informatyki i efektywności energetycznej w budownictwie. Autor artykułów w czasopismach branżowych. Prowadził wykłady z zakresu funduszy unijnych na lata 2014–2020 i procesu inwestycyjnego. Wykładowca Politechniki Rzeszowskiej, Instytutu Edukacji Europejskiej, Colegium Varsoviense, prowadził ćwiczenia z zakresu fizyki budowli, podstaw budownictwa, systemów instalacyjnych oraz przepisów dotyczących termomodernizacji budynków.
Prowadził własną działalność gospodarczą w zakresie obsługi inwestycyjnej budownictwa i mieszkalnictwa. Był również zatrudniony w spółdzielni mieszkaniowej i w administracji rządowej związanej z budownictwem i planowaniem przestrzennym, biorąc udział w projektach legislacyjnych z zakresu budownictwa. Współpracował z Krajową Radą Izby Architektów RP w zakresie analiz i opinii techniczno-prawnych. Od 2012 do 2015 piastował stanowisko wiceszefa Departamentu Gospodarki Przestrzennej i Budownictwa w Ministerstwie Infrastruktury. Współautor zmian w ustawach, m.in. Prawa budowlanego, o planowaniu i zagospodarowaniu przestrzennym, ustawy o samorządzie zawodowym architektów i inżynierów budownictwa, ustawy o uznawaniu kwalifikacji zawodowych, ustawy o wyrobach budowlanych, ustawy o charakterystyce energetycznej budynków i rozporządzeń wykonawczych do tych ustaw.
Zajmował się także pracą w panelach eksperckich związanych z budownictwem, m.in. jako sekretarz zespołu ds. opracowania krajowego planu działań dotyczącego budynków o niskim zużyciu energii i członek komitetów sterującego i strategicznego w projekcie „Zintegrowany system zmniejszenia eksploatacyjnej energochłonności budynków” w Narodowym Centrum Badań i Rozwoju. Należy do Krajowej Rady Konsultacyjnej do spraw Osób Niepełnosprawnych, był jednym z doradców ministra gospodarki ds. rozliczania energii w budynkach wielolokalowych oraz koordynował prace zespołu ds. infrastruktury mieszkalnictwa i budownictwa w resorcie infrastruktury.
20 listopada 2015 objął stanowisko podsekretarza stanu w ministerstwie Infrastruktury i Budownictwa, odpowiadając za budownictwo. 8 listopada 2017 awansowany na sekretarza stanu w tym resorcie, został jednocześnie pełnomocnikiem rządu do spraw budowy mieszkań w zakresie Krajowego Zasobu Nieruchomości (w ramach programu Mieszkanie+). Po reorganizacji w styczniu 2018 roku przeszedł na analogiczne stanowisko w Ministerstwie Infrastruktury. Odwołany z obydwu stanowisk 8 marca 2018. Od sierpnia 2018 jest pełniącym obowiązki Generalnego Dyrektora Dróg Krajowych i Autostrad.

</doc>
<doc id="4268096" url="https://pl.wikipedia.org/wiki?curid=4268096" title="Sejm 1605">
Sejm 1605

Sejm 1605 – sejm zwyczajny I Rzeczypospolitej został zwołany przez króla Zygmunta III Wazę 27 września 1604 roku do Warszawy. 
Sejmiki przedsejmowe w województwach odbyły się w grudniu 1604 i styczniu 1605 roku. 
Marszałkiem sejmu obrano Stanisława Janowicza Białłozora podkomorzego upickiego. Obrady sejmu trwały od 20 stycznia do 3 marca 1605 roku. 
Obrady sejmu toczyły się w obliczu narastającej konfrontacji króla z opozycją, a także skomplikowanej sytuacji międzynarodowej (wojna w Inflantach, prowadzenie działań wojennych w Mołdawii, rozpoczęcie przez część magnatów polskich interwencji w Moskwie, sprawa kurateli nad chorym księciem pruskim). Sporo czasu zajęły rugi sejmowe. Pretekstu do konfliktów z królem dała sprawa planowanego przez króla małżeństwa z siostrą zmarłej królowej Anny, arcyksiężniczką Konstancją i widoczne zbliżenie króla z Habsburgami. Na sejmie po raz ostatni brał udział kanclerz i hetman wielki koronny Jan Zamoyski, który wygłosił na nim słynne przemówienie w obronie praw szlacheckich. Podczas sejmu wiele czasu zajęły zatargi, zwłaszcza z powodu rozdzielania wakansów. Na sejmie w związku z prowadzonymi dyskusjami nie uchwalono żadnych konstytucji.

</doc>
<doc id="4268099" url="https://pl.wikipedia.org/wiki?curid=4268099" title="Ałdan (ujednoznacznienie)">
Ałdan (ujednoznacznienie)



</doc>
<doc id="4268100" url="https://pl.wikipedia.org/wiki?curid=4268100" title="Chľaba (przystanek kolejowy)">
Chľaba (przystanek kolejowy)

Chľaba (słow: "Železničná zastávka Chľaba") – przystanek kolejowy w miejscowości Chľaba, w kraju nitrzańskim, na Słowacji. 
Znajduje się na ważnej magistrali kolejowej Bratysława – Budapezt.

</doc>
<doc id="4268102" url="https://pl.wikipedia.org/wiki?curid=4268102" title="Barrimau (przystanek kolejowy)">
Barrimau (przystanek kolejowy)

Barrimau (port: "Apeadeiro de Barrimau") – przystanek kolejowy w Barrimau (gmina Vila Nova de Famalicão), w dystrykcie Braga, w Portugalii. Znajduje się na Linha do Minho. Jest obsługiwana wyłącznie przez pociągi CP Urbanos do Porto. 
Historia.
Stacja znajduje się na odcinku Linha do Minho między Campanhã i Nine, która weszła do służby wraz z Ramal de Braga 21 maja 1875 r.

</doc>
<doc id="4268106" url="https://pl.wikipedia.org/wiki?curid=4268106" title="Padiglione (stacja kolejowa)">
Padiglione (stacja kolejowa)

Padiglione (wł. "Stazione di Padiglione") – stacja kolejowa w Anzio, na terenie Miasta Stołecznego Rzym, w regionie Lacjum, we Włoszech. Znajduje się na linii Albano – Nettuno. 
Według klasyfikacji RFI ma kategorię "srebrną".
Połączenia.
Stacja jest obsługiwana przez pociągi regionalne linii FR8.

</doc>
<doc id="4268109" url="https://pl.wikipedia.org/wiki?curid=4268109" title="Sejm zwyczajny 1637">
Sejm zwyczajny 1637

Sejm 1637 – sejm zwyczajny I Rzeczypospolitej został zwołany przez króla Władysława IV Wazę 20 sierpnia 1636 roku do Warszawy. 
Sejmiki przedsejmowe w województwach odbyły się 9 grudnia 1636 roku. Marszałkiem sejmu obrano Kazimierza Leona Sapiehę pisarza wielkiego litewskiego. Obrady sejmu trwały w Warszawie od 20 stycznia do 4 marca 1637 roku. 
W czasie obrad sejmowych zajęto się przede wszystkim egzorbitancjami (postulatami naprawy złych urządzeń). Z tego powodu nie podjęto spraw, które znajdowały się w propozycjach królewskich. W związku z brakiem prolongaty obrad sejm rozszedł się bez uchwalenia konstytucji.

</doc>
<doc id="4268113" url="https://pl.wikipedia.org/wiki?curid=4268113" title="Wojna domowa w Kosowie">
Wojna domowa w Kosowie



</doc>
<doc id="4268131" url="https://pl.wikipedia.org/wiki?curid=4268131" title="Claus Eckardt">
Claus Eckardt

Claus Eckardt (ur. w Hamburgu) – niemiecki okulista; specjalista schorzeń siatkówki (retinolog); mikrochirurg witreoretinalny (szklistkowo-siatkówkowy), profesor.
Życiorys.
Medycynę studiował w Moguncji oraz rodzinnym Hamburgu. Dyplom otrzymał na Uniwersytecie Hamburskim. Specjalizację z okulistyki odbył w hamburskim szpitalu uniwersyteckim Allgemeines Krankenhaus St. Georg (Asklepios Klinik St. Georg). W 1983 otrzymał dyplom specjalizacyjny. Następnie przeniósł się do Kilonii, gdzie został zatrudniony jako Oberarzt w uniwersyteckiej klinice okulistycznej Uniwersytetu Chrystiana Albrechta w Kilonii. Po habilitacji awansował tam na stanowisko zastępcy dyrektora i został powołany na profesora. Z Kilonii przeniósł się do Frankfurtu nad Menem, gdzie został dyrektorem i profesorem w klinice okulistycznej w dzielnicy Höchst.
W pracy badawczej i klinicznej zajmuje się głównie: schorzeniami siatkówki, chirurgią witreoretinalną, chirurgią zaćmy (fakoemulsyfikacja) oraz leczeniem schorzeń rogówki. Autor i współautor licznych artykułów publikowanych w wiodących recenzowanych czasopismach okulistycznych, m.in. w „American Journal of Ophthalmology", „Ophthalmology", „Retina", „Journal of Cataract and Refractive Surgery" oraz „Graefe's Archive for Clinical and Experimental Ophthalmology".
Jest członkiem m.in. American Acedemy of Ophthalmology (Amerykańskiej Akademii Okulistyki, AAO), European Vitreoretinal Society (Europejskiego Towarzystwa Witreoretinalnego, EVRS), Deutsche Ophthalmologische Gesellschaft (Niemieckiego Towarzystwa Okulistycznego, DOG), Deutsche Retinologische Gesellschaft (Niemieckiego Towarzystwa Retinologicznego), American Specialist of Retinal Surgery (ASRS) oraz szwajcarskiego Klubu Julesa Gonina skupiającego specjalistów zajmujących się schorzeniami siatkówki.

</doc>
<doc id="4268135" url="https://pl.wikipedia.org/wiki?curid=4268135" title="Źródło św. Jana">
Źródło św. Jana

Źródło św. Jana – źródło w Ojcowskim Parku Narodowym u wschodnich podnóży Złotej Góry w Ojcowie. Znajduje się na polanie Goplana, tuż przy potoku Prądnik i kaplicy „Na Wodzie”. 
Właściwie są 2 źródła św. Jana; pierwotne i wtórne. Pierwotne wypływa przy zakręcie w prawo drogi biegnącej obok kaplicy. W 1933 roku wykonano na nim ujęcie wody pitnej dla Ojcowa. Obok drogi znajduje się ośmiokątny zbiornik filtracyjny ujęcia, nakryty drewnianą kopułą w kształcie bębna i krytą blachą. Część wody z ujęcia odpływa do potoku Prądnik. Na tej odpływającej wodzie w 1972 roku wykonano kamienną obudowę, tworząc wtórne źródło św. Jana, jako atrakcję dla turystów. W 2005 roku odnowiono ją.
Nazwa źródła prawdopodobnie związana jest ze świętym Janem Nepomucenem i znana była już w połowie XIX wieku. Źródło pierwotne ma wydajność 2–5 l/s, temperatura jego wody wynosi 9,0 stopni C, a mineralizacja 400 mg/l. W wodzie nie stwierdzono żadnych mikroorganizmów.

</doc>
<doc id="4268136" url="https://pl.wikipedia.org/wiki?curid=4268136" title="Elżbieta Jagiellonka (1482-1517)">
Elżbieta Jagiellonka (1482-1517)



</doc>
<doc id="4268139" url="https://pl.wikipedia.org/wiki?curid=4268139" title="Edith Södergran">
Edith Södergran

Edith Södergran (ur. 4 kwietnia 1892, zm. 24 czerwca 1923) – poetka fińska tworząca w języku szwedzkim.
Życiorys.
Jej rodzicami byli Matts Södergran i Helena z domu Holmros. Urodziła się w Petersburgu. Tam też się wykształciła. Początkowo tworzyła poezje w języku niemieckim. W styczniu 1909 stwierdzono u niej gruźlicę. W 1914 przybyła na tereny dzisiejszej Republiki Finlandii, ówcześnie wchodzące w skład Wielkiego Księstwa Finlandii. W 1915 w Helsinkach spotkała pisarza Arvida Mörne (1876-1946), który ośmielił ją do rozwinięcia twórczości. Prawdopodobnie pod wpływem filologa Hugo Bergrotha (1866-1937) porzuciła niemiecki na rzecz szwedzkiego. Zadebiutowała w 1916 tomem "Dikter" ("Poezje"). Później wydała jeszcze między innymi "Rosenaltaret" ("Różany ołtarz", 1919) i "Landet som icke är" ("Kraj, którego nie ma", 1925).
Poetka uchodzi za jedną z najważniejszych przedstawicielek modernizmu. Jej zasługą było wprowadzenie wiersza wolnego i nierymowanego, jak również odejście od tradycyjnego obrazowania.
Wiersze Edith Södergran tłumaczyli na język polski między innymi Ryszard Mierzejewski i Leonard Neuger. W 1995 Alicja Rybałko wydała osobny tomik "Moje życie, moja śmierć, mój los: wybór wierszy". W 2015 Ryszard Mierzejewski wydał wybór wierszy Edith Södergran "Kraj, którego nie ma".

</doc>
<doc id="4268140" url="https://pl.wikipedia.org/wiki?curid=4268140" title="Cerkiew św. Paraskiewy w Mikołajewie">
Cerkiew św. Paraskiewy w Mikołajewie

Cerkiew św. Paraskiewy Piątnickiej – prawosławna cerkiew parafialna w Mikołajewie na Białorusi, w dekanacie kamienieckim eparchii brzeskiej i kobryńskiej Egzarchatu Białoruskiego Patriarchatu Moskiewskiego.
Cerkiew znajduje się w północnej części wsi, przy ulicy Szkolnej.
Historia.
Świątynię wzniesiono w 1900 r.
Architektura.
Cerkiew została zbudowana w stylu pseudoruskim, orientowana, zbudowana z drewna pomalowanego na niebiesko, a miejscami na zielono. Od frontu stoi ganek z dwuspadowym dachem podparty na drewnianych, wyrzeźbionych kolumnach. Nad przedsionkiem swoje miejsce ma dzwonnica-wieża (dolna kondygnacja jest czworoboczna, natomiast górna – ośmioboczna), zwieńczona kopułką. Przedsionek i nawa główna są połączone łącznikiem. Nad nawą osadzona jest ośmioboczna kopuła, a wokół niej dodatkowe cztery. Dach centralnej części jest namiotowy (w czterech miejscach, pod kopułami znajdują się frontony). Na elewacji świątynnej jest wiele zdobień.
Wnętrze.
W świątyni znajduje się drewniany dwurzędowy ikonostas z pozłacanymi carskimi wrotami.

</doc>
<doc id="4268146" url="https://pl.wikipedia.org/wiki?curid=4268146" title="Wiwi">
Wiwi



</doc>
<doc id="4268151" url="https://pl.wikipedia.org/wiki?curid=4268151" title="Kodeks Suleda">
Kodeks Suleda



</doc>
<doc id="4268161" url="https://pl.wikipedia.org/wiki?curid=4268161" title="FIBA AmeriCup All-Tournament Team">
FIBA AmeriCup All-Tournament Team

FIBA AmeriCup All-Tournament Team – umowne składy najlepszych zawodników wybierane podczas mistrzostw Ameryki w koszykówce mężczyzn, rozgrywanych co dwa lata.
pogrubienie – oznacza MVP mistrzostw

</doc>
<doc id="4268162" url="https://pl.wikipedia.org/wiki?curid=4268162" title="Składy najlepszych zawodników mistrzostw Ameryki w koszykówce">
Składy najlepszych zawodników mistrzostw Ameryki w koszykówce



</doc>
<doc id="4268167" url="https://pl.wikipedia.org/wiki?curid=4268167" title="Willa Matyldy Krzesińskiej">
Willa Matyldy Krzesińskiej

Willa Matyldy Krzesińskiej – zabytkowa willa w Petersburgu, na Wyspie Piotrogrodzkiej przy ul. Kujbyszewa. Między kwietniem a lipcem 1917 r. willę zajmował komitet centralny partii bolszewickiej. Od 1957 r. w budynku otwarto Muzeum Wielkiej Socjalistycznej Rewolucji Październikowej, które po upadku ZSRR przekształcono w Państwowe Muzeum Historii Politycznej Rosji.
Historia.
W kwietniu 1904 r. Aleksandr Kolling, działając jako pośrednik w imieniu primabaleriny Teatru Maryjskiego Matyldy Krzesińskiej, nabył działkę budowlaną w pobliżu skrzyżowania ul. Bolszej Dworianskiej (obecnie Kujbyszewa) i Prospektu Kronwierkskiego. W ciągu dwóch lat na zamówienie kobiety wzniesiono w tym miejscu willę w stylu modernistycznym, według projektu akademika architektury Aleksandra von Gogena. Był to jeden z pierwszych budynków w tej dzielnicy Petersburga, która zaczęła szybko się rozwijać po wzniesieniu Mostu Troickiego.
W ostatnich latach Imperium Rosyjskiego willa Krzesińskiej była jednym z centrów życia kulturalnego w stolicy. Matylda Krzesińska podejmowała w domu artystów petersburskich teatrów, organizowała przyjęcia, prywatne spektakle i koncerty. Tutaj również przyjmowała swoich kochanków z panującej dynastii Romanowów (wielcy książęta Włodzimierz Aleksandrowicz, Sergiusz Michajłowicz, Andrzej Władimirowicz).
27 lutego 1917 r. znana z romansów z książętami artystka otrzymała anonimowe listy z pogróżkami, co skłoniło ją do ucieczki z domu. Balerina zabrała ze sobą jedynie torebkę z kosztownościami, zostawiając całe wyposażenie willi na miejscu. Jego znaczna część została w kolejnych dniach rozkradziona. Następnie pierwszą kondygnację budynku zajęli żołnierze. Z nimi porozumieli się bolszewicy - 11 marca w budynku rozlokował się komitet centralny partii oraz jej petersburskie struktury.
Po przyjeździe do Piotrogrodu w jednym z pomieszczeń swój gabinet urządził Włodzimierz Lenin, który wielokrotnie wygłaszał przemówienia z balkonu willi; w innych pokojach pracowali Grigorij Zinowjew i Józef Stalin. Matylda Krzesińska próbowała porozumieć się z bolszewikami w sprawie zwrotu budynku, ci jednak odmówili, także wtedy, gdy oświadczenie o niedopuszczalności zajmowania cudzej nieruchomości wydała Piotrogrodzka Rada Delegatów Robotniczych i Żołnierskich. Żądania Krzesińskiej były obiektem plotek i szyderstw opinii publicznej, nawet przedstawiciele liberalnej inteligencji byli zdania, że willa powinna stać się własnością publiczną. Minister sprawiedliwości Aleksandr Kiereński przekazał balerinie, że jej dom nie będzie siłą odebrany bolszewikom, gdyż ci z pewnością będą się bronili i dojdzie do krwawego starcia. W maju 1917 r. sąd nakazał bolszewikom opuszczenie budynku w ciągu miesiąca.
Ostatecznie kierownictwo partii bolszewickiej pośpiesznie opuściło willę dopiero 6/19 lipca, po kryzysie lipcowym. Do budynku wkroczyli żołnierze wierni Rządowi Tymczasowemu, którzy całkowicie zdewastowali obiekt. Rząd ostatecznie nigdy nie zwrócił Krzesińskiej jej domu.
Po rewolucji październikowej budynek został przekazany radzie miejskiej Piotrogrodu. Swoją siedzibę miało w nim Towarzystwo Starych Bolszewików, izba pamięci Lenina, muzeum Kirowa, następnie od 1957 r. Muzeum Wielkiej Socjalistycznej Rewolucji Październikowej. W procesie organizacji muzeum, w latach 1955-1957, willę Krzesińskiej połączono z sąsiednim domem należącym do przemysłowca Branta.
Po upadku ZSRR muzeum rewolucji zmieniło profil działania, stając się Muzeum Historii Politycznej Rosji.
Architektura.
Wzniesiona w stylu secesyjnym (także "art nouveau", ros. модерн – modern) willa została zbudowana na nieregularnym planie, skonstruowana z kilku części o różnej wysokości, z oknami różniącymi się rozmiarami. Zasada kontrastów była respektowana także przy doborze materiałów: w różnych miejscach użyto czerwonego i szarego granitu, cegły, płytek majolikowych, niektóre elementy dekoracyjne wykonano z metalu. Wejście do budynku nie zostało umieszczone na elewacji frontowej od strony Prospektu Kronwierkskiego, ale przez podwórze. Ponadto na posesji rozmieszczono ogród zimowy.
We wnętrzu obszernego budynku umieszczono dwa rzędy pomieszczeń w amfiladzie. W podziemiu znajdowały się pomieszczenia dla służby, na pierwszej kondygnacji - salony i większe sale, gdzie gospodyni przyjmowała gości i organizowała przyjęcia, w tym największa sala.

</doc>
<doc id="4268168" url="https://pl.wikipedia.org/wiki?curid=4268168" title="Nowa Zelandia na Zimowych Igrzyskach Olimpijskich 2018">
Nowa Zelandia na Zimowych Igrzyskach Olimpijskich 2018

Nowa Zelandia na Zimowych Igrzyskach Olimpijskich 2018 – występ kadry sportowców reprezentujących Nową Zelandię na igrzyskach olimpijskich w Pjongczangu w 2018 roku.
W kadrze znalazło się 21 zawodników – 17 mężczyzn i 4 kobiety, przy czym ostatecznie w zawodach wzięło udział 20 sportowców (kontuzja wyeliminowała jednego snowboardzistę). Reprezentanci Nowej Zelandii wystąpili w 20 konkurencjach w 5 dyscyplinach sportowych.
Funkcję chorążego reprezentacji Nowej Zelandii podczas ceremonii otwarcia igrzysk pełnił narciarz dowolny Beau-James Wells, a podczas ceremonii zamknięcia – snowboardzistka Zoi Sadowski-Synnott. Reprezentacja Nowej Zelandii weszła na stadion jako siódma w kolejności, pomiędzy ekipami z Norwegii i Danii.
Był to 16. start reprezentacji Nowej Zelandii na zimowych igrzyskach olimpijskich i 40. start olimpijski, wliczając w to letnie występy.
Reprezentanci Nowej Zelandii zdobyli w Pjongczangu dwa brązowe medale, co dało im 26. miejsce w klasyfikacji medalowej igrzysk, "ex aequo" z Hiszpanią. Były to drugie w historii zimowe igrzyska i pierwsze od igrzysk w Albertville w 1992 roku, które Nowozelandczycy zakończyli z medalami. 
Skład reprezentacji.
Snowboarding.
Kwalifikację olimpijską zdobył również Tiarn Collins. Podczas treningu przed rywalizacją w slopestyle’u zawodnik doznał kontuzji, która wykluczyła go z igrzysk.

</doc>
<doc id="4268181" url="https://pl.wikipedia.org/wiki?curid=4268181" title="Marielle Berger Sabbatel">
Marielle Berger Sabbatel



</doc>
<doc id="4268182" url="https://pl.wikipedia.org/wiki?curid=4268182" title="Marielle Sabbatel">
Marielle Sabbatel



</doc>
<doc id="4268187" url="https://pl.wikipedia.org/wiki?curid=4268187" title="Sejm warszawski 1529">
Sejm warszawski 1529

Sejm 1529 – sejm Korony Królestwa Polskiego zwołany przez króla Zygmunta I Starego 16 września 1528 roku do Warszawy na 6 stycznia 1529 roku.
Sejmiki przedsejmowe w województwach odbyły się: w Raciążu ok. 25 listopada 1529 i pruski w Malborku 17 grudnia 1528 roku. 
Sejm obradował od 22 stycznia 1529 do 19 lutego 1529 roku, przy czym nie uczestniczył w nich król Zygmunt I Stary, przebywający w Wilnie. 
W czasie obrad sejmowych zajęto się sprawami mazowieckimi oraz podatkowym, przeznaczonym na obronę. Na sejmie podjęto uchwałę o inkorporacji Księstwa Mazowieckiego do Korony Królestwa Polskiego. W obradach sejmowych zajęto się również sprawami podatkowymi. 
Wszystkie uchwały sejmowe zawarto w obszernej pisemnej legacji, którą miała przedłożyć królowi osobna delegacja. Dopiero decyzja królewska nadawała uchwałom sejmowym przyjętym podczas nieobecności króla moc obowiązującą.

</doc>
<doc id="4268189" url="https://pl.wikipedia.org/wiki?curid=4268189" title="Francisco Abal">
Francisco Abal

Francisco Abal (ur. 24 czerwca 1951 w Montevideo, zm. 13 października 1972 w Andach) – urugwajski rugbysta, ofiara katastrofy lotu Fuerza Aérea Uruguaya 571.
Życiorys.
Był synem właściciela fabryki papierosów. Ukończył szkołę Colegio Stella Maris. Po rozwodzie rodziców mieszkał z ojcem, z którym miał złe kontakty. Z tego względu nawiązał bliskie relacje z rodziną Parrado i stał się jej przybranym członkiem. Spędzał w ich domu weekendy, uczestniczył w rodzinnych uroczystościach i wycieczkach. Traktował Fernando i Susanę jak biologiczne rodzeństwo.
W wieku 15 lat zaczął trenować rugby w XV Stella Maris First, juniorskiej drużynie Old Christians Club. W 1969 przeszedł do głównego zespołu.
W październiku 1972 znalazł się w składzie drużyny na wyjazd sparingowy do Chile. Wyczarterowany od sił powietrznych samolot wystartował z Montevideo rano 12 października. W trakcie lotu Abal siedział w prawym rzędzie siedzeń, początkowo po stronie przejścia, obok Fernando Parrado, jednak później zmienili się miejscami i Francisco usiadł przy oknie. Po południu samolot musiał lądować w Mendozie w Argentynie z powodu złych warunków pogodowych. Lot kontynuowano nazajutrz, 13 października. Dwadzieścia minut przed planowanym lądowaniem w Santiago samolot rozbił się o bezimienne wzniesienie w pobliżu wulkanu Tinguiririca. W wyniku katastrofy Abal odniósł ciężkie obrażenia, miał krwotok śródmózgowy. Został przeniesiony na tył wraku, gdzie układano ciężej rannych. Zmarł pierwszej nocy. Rano 14 października, studenci medycyny Roberto Canessa i Gustavo Zerbino stwierdzili jego zgon i pochowali ciało w śniegu.
20 stycznia 1973 spoczął w zbiorowym grobie ofiar katastrofy.

</doc>
<doc id="4268190" url="https://pl.wikipedia.org/wiki?curid=4268190" title="God of War (gra komputerowa 2018)">
God of War (gra komputerowa 2018)

God of War – przygodowa gra akcji przedstawiona z perspektywy trzeciej osoby, wyprodukowana przez studio SIE Santa Monica Studio. Gra została wydana przez Sony Interactive Entertainment. Jej premiera odbyła się 20 kwietnia 2018 roku na konsoli PlayStation 4. Jest to kolejna część serii "God of War".
Na początku kwietnia 2018 roku twórcy potwierdzili, że kolejna gra z serii także będzie bazować na mitologii nordyckiej.
Fabuła.
Głównym bohaterem gry jest Kratos, który po wydarzeniach z poprzednich części serii, udaje się z Grecji na północ Europy. Tam poznaje żonę i zakłada rodzinę. Po śmierci ukochanej zostaje samotnym ojcem i opiekuje się synem – Atreusem. Bohater stara się powstrzymać nordyckie bóstwa, które próbują go zgładzić.
Rozgrywka.
"God of War" to przygodowa gra akcji z otwartym światem przedstawiona z perspektywy trzeciej osoby, w której gracz steruje Kratosem. W porównaniu do poprzednich części serii zmienionych zostało kilka elementów mechaniki gry. W tej części kamera jest umiejscowiona bliżej głowy i pleców Kratosa – podobnie jak w serii "Uncharted". Kratos zamiast ostrzy przymocowanych do łańcuchów teraz posługuje się toporem, który po rzuceniu wraca do bohatera. Broń można ulepszać przy pomocy magicznych run. Poziomy gry oferują więcej swobody eksploracji i znajduje się w nich wielu różnych przeciwników (w tym bossów) i znajdziek. W grze zrezygnowano z sekwencji quick time event. Ponadto nad głowami bossów wyświetlane są dwa paski – pierwszy informuje o liczbie punktów życia przeciwnika, a drugi o stopniu oszołomienia wroga. Kratosowi w walce pomaga jego syn Atreus, któremu gracz może wydawać polecenia. Zarówno Kratos, jak i jego potomek, zdobywają doświadczenie oraz umiejętności w trakcie gry.
Produkcja.
Podczas wydarzenia "PlayStation Experience" w grudniu 2014 roku Cory Barlog, czyli dyrektor kreatywny studia SIE Santa Monica Studio potwierdził, że w produkcji znajduje się nowa gra z serii "God of War". Oficjalna zapowiedź gry odbyła się na Electronic Entertainment Expo (2016). Twórcy zaprezentowali też wtedy pierwszy zwiastun gry. Prace nad grą zakończono w drugiej połowie marca 2018 roku.
"God of War" działa w rozdzielczości 1080p przy 30 kl./s na PlayStation 4 oraz może działać w dwóch trybach na PlayStation 4 Pro – w trybie rozdzielczości (4K i 30 kl./s) oraz w trybie wydajności (1080p 30-60 kl./s).
Według redakcji serwisu Eurogamer gra korzysta z renderingu bazującego na fizyce, światła wolumetrycznego oraz z efektów cząsteczkowych generowanych przez kartę graficzną. Zastosowano także różnego rodzaju techniki post-processingu, np. motion blur.
W rolę głównego bohatera - Kratosa wcielił się Christopher Judge, zaś w rolę towarzyszącego mu chłopca - .
Odbiór.
Gra spotkała się z bardzo pozytywnymi reakcjami krytyków, uzyskując w agregatorze Metacritic średnią z ocen wynoszącą 94/100 punktów. Taki wynik zagwarantował grze trzecią pozycję w rankingu najlepszych gier na PlayStation 4 w serwisie Metacritic tuż za "Grand Theft Auto V" i "The Last of Us: Remastered" oraz drugą pozycję wśród gier ekskluzywnych na tę konsolę. Krystian Smoszna z serwisu Gry-Online stwierdził, że jest to najlepsza gra z serii. Chwalił grę za fabułę, bohaterów, system walki, różnorodność przeciwników i satysfakcjonujące walki z bossami, muzykę, klimat w grze, liczne i interesujące zagadki środowiskowe oraz mnogość czynności do zrobienia w grze. Dodał także, że w grze można sporo dowiedzieć się na temat mitologii nordyckiej; docenił polski dubbing, który przyrównał do tego z serii "Uncharted" oraz pochwalił twórców za brak ekranów ładowania gry. Jako wady wymienił system rozwoju postaci oraz drobne problemy ze stabilnością gry.
W trzy dni zostało sprzedanych 3,1 miliona egzemplarzy gry "God of War". Jest to najlepszy wynik spośród wszystkich gier na wyłączność na konsolę PlayStation 4. W pierwszym miesiącu po premierze sprzedano 5 milionów sztuk produkcji.
Według danych grupy analitycznej NDP, w kwietniu 2018 roku gra była najlepiej sprzedającą się produkcją w Stanach Zjednoczonych.

</doc>
<doc id="4268194" url="https://pl.wikipedia.org/wiki?curid=4268194" title="Francisco Domingo Abal Guerault">
Francisco Domingo Abal Guerault



</doc>
<doc id="4268196" url="https://pl.wikipedia.org/wiki?curid=4268196" title="Francisco Abal Guerault">
Francisco Abal Guerault



</doc>
<doc id="4268225" url="https://pl.wikipedia.org/wiki?curid=4268225" title="Sejm zwyczajny 1581">
Sejm zwyczajny 1581

Sejm 1581 – sejm zwyczajny I Rzeczypospolitej został zwołany przez króla Stefana Batorego w październiku 1580 roku do Warszawy. 
Sejmiki przedsejmowe w województwach odbyły się w grudniu 1580 roku. Marszałkiem sejmu obrano Stanisława Przyjemskiego, starostę kamińskiego. Sejm obradował od 22 stycznia do 8 marca 1581 roku.
Podczas obrad sejmowych zajmowano się przede wszystkim sprawami wojny z Moskwą. Senat stał na stanowisku potrzeby jej kontynuowania, podczas gdy posłowie szlacheccy, nie zważając na sukcesy królewskie, nie skłaniali się do zwiększenia obciążeń podatkowych na prowadzenie dalszej wojny. Wskazywano, że wojnę powinno się ograniczyć i poświęcić więcej uwagi sprawom wewnętrznym. Przyjęto poselstwo od cara Iwana Groźnego. Wiele czasu poświęcono sprawom sądownictwa oraz dokonano z inicjatywy monarszej licznych nobilitacji w uznaniu zasług wojennych.

</doc>
<doc id="4268228" url="https://pl.wikipedia.org/wiki?curid=4268228" title="Dekanat Wschodni (archidiecezja moskiewska)">
Dekanat Wschodni (archidiecezja moskiewska)



</doc>
<doc id="4268230" url="https://pl.wikipedia.org/wiki?curid=4268230" title="Dekanat Zachodni (archidiecezja moskiewska)">
Dekanat Zachodni (archidiecezja moskiewska)



</doc>
<doc id="4268234" url="https://pl.wikipedia.org/wiki?curid=4268234" title="Parafia śś. Apostołów Piotra i Pawła w Moskwie">
Parafia śś. Apostołów Piotra i Pawła w Moskwie



</doc>
<doc id="4268236" url="https://pl.wikipedia.org/wiki?curid=4268236" title="God of War (2018)">
God of War (2018)



</doc>
<doc id="4268243" url="https://pl.wikipedia.org/wiki?curid=4268243" title="Antoni Pliński">
Antoni Pliński

Antoni Pliński (ur. 13 czerwca 1921, zm. 1998) – polski duchowny ewangelikalny, prezbiter naczelny Kościoła Ewangelicznych Chrześcijan w RP, wiceprezes Rady Zjednoczonego Kościoła Ewangelicznego w PRL.
Życiorys.
Urodził się na Wołyniu. W 1941 związał się ze Zborem Ewangelicznych Chrześcijan w Bobłach (podlegającym Zborowi w Kowlu). W 1942 przyjął chrzest na wyznanie wiary. Wołyń opuścił w 1943 i przeprowadził się do Chełma Lubelskiego, a później do Warszawy. W sierpniu 1944 był członkiem Zboru Ewangelicznych Chrześcijan przy ul. Szerokiej 26 w Warszawie. W czasie powstania warszawskiego został aresztowany przez Gestapo. Został osadzony w obozie pracy przymusowej w Wielkopolsce. W 1945 osiedlił się w Łodzi. W 1948 został członkiem nowo powstałego Zboru Ewangelicznych Chrześcijan w tym mieście. Pełnił tam funkcję sekretarza i zastępcy przełożonego. W latach 1951–1954 był przełożonym tego zboru. W latach 1945–1976 zajmował funkcję zastępcy przełożonego zboru ZKE w Łodzi przy ul. Szarej 1. W 1978 został przełożonym I Zboru ZKE w Łodzi. Podczas IX Synodu ZKE został wiceprezesem Rady Kościoła i reprezentantem Ugrupowania Ewangelicznych Chrześcijan w tej Radzie. 27 maja 1979 został ordynowany na urząd prezbitera.
W związku z rozwiązaniem w 1988 Zjednoczonego Kościoła Ewangelicznego, po powstaniu z części jego zborów Kościoła Ewangelicznych Chrześcijan w PRL, 9 kwietnia 1988 na pierwszym Synodzie KECh został wybrany Naczelnym Prezbiterem KECh. Funkcję tę pełnił do 1991.
W 1945 zawarł związek małżeński z Wacławą Grzelczak. Był ojcem dwóch córek.

</doc>
<doc id="4268244" url="https://pl.wikipedia.org/wiki?curid=4268244" title="Dekanat centralny (archidiecezja Matki Bożej w Moskwie)">
Dekanat centralny (archidiecezja Matki Bożej w Moskwie)



</doc>
<doc id="4268246" url="https://pl.wikipedia.org/wiki?curid=4268246" title="Region duszpasterski Centralny (archidiecezja moskiewska)">
Region duszpasterski Centralny (archidiecezja moskiewska)



</doc>
<doc id="4268250" url="https://pl.wikipedia.org/wiki?curid=4268250" title="K-36 (fotel wyrzucany)">
K-36 (fotel wyrzucany)

Fotel wyrzucany K-36 – miejsce robocze pilota i środek awaryjnego opuszczania samolotu poprzez katapultowanie. Zapewnia ratowanie pilota na różnych wysokościach i prędkościach lotu samolotu, w tym także podczas startu i dobiegu. Opracowany został przez NPP Zwiezda.
Konstrukcja.
Fotel składa się z korpusu z zamontowaną w nim pokrywą profilowaną ze spadochronem, zespolonego mechanizmu strzałowego KSMU-36-Sz, skrzynki mechanizmów, zagłówka, wyposażenia ratowniczego PSU-36 serii 2 z czaszą spadochronu ratowniczego ułożoną w zagłówku fotela oraz układów eksploatacyjnych zapewniających bezpieczne katapultowanie. Posiada bezstopniową regulację położenia korpusu odpowiednio do wzrostu pilota oraz zapewnia przywiązanie pilota w fotelu za pomocą jego indywidualnej uprzęży.
W fotelu znajduje się zespolony mechanizm strzałowy (KSMU), który jest zbudowany z dwucylindrowego mechanizmu strzałowego (I stopnia), prochowego silnika rakietowego (II stopnia) i mechanizmu otwierania spadochronu. Pierwszy stopień działa przez 0,2 s i nadaje fotelowi prędkość początkową nie mniejszą niż 13,6 m/s. Drugi stopień składa się z prochowego silnika rakietowego, który działa podczas przemieszczania się fotela w prowadnicach kabiny samolotu. Drugi stopień działa przez 0,4 s i osiąga ciąg nie mniejszy niż 3300 kg (3234 daN).
Katapultowanie rozpoczyna się od wyciągnięcia zdwojonego uchwytu katapultowania. W tym momencie aktywuje się układ przywiązania i przyciągania, składający się z mechanizmu przyciągania barkowego, mechanizmu przyciągania biodrowego, dwóch ograniczników rozrzutu rąk, dwóch chwytników z oparciami nóg i piromechanizmu z zamkiem elektromagnetycznym. Następuje elektryczne i piromechaniczne włączenie pokładowego układu zrzucania osłony kabiny samolotu oraz zapisania w rejestratorze awaryjnym zakresów i parametrów lotu w momencie katapultowania.
Podczas katapultowania przy prędkości lotu samolotu przekraczającej 800-900 km/h uruchamiany jest układ dodatkowej osłony przed naporem powietrza z osłoną ochraniającą głowę i piersi przed naporem aerodynamicznym. Układ ten uruchamia się po otrzymaniu sygnału z pokładowego pomiarowego zespołu przekaźnika ciśnienia (IKDR) podczas rozpoczęcia procedury katapultowania.
Fotel zawiera wyposażenie tlenowe typu BKO-3W2, łódkę ratunkową PSN-1, automatyczną radiolatarnię, zapas żywności, wyposażenie biwakowe, środki sygnalizacyjne oraz apteczkę podręczną.
Na podstawie fotela K-36 opracowano model K-37 przeznaczony do użycia w śmigłowcu Ka-50.

</doc>
<doc id="4268252" url="https://pl.wikipedia.org/wiki?curid=4268252" title="Urszula Pawluczuk">
Urszula Pawluczuk

Urszula Anna Pawluczuk (ur. 5 maja 1974 w Białymstoku) – polska historyk, doktor nauk humanistycznych, doktor habilitowana nauk teologicznych, nauczyciel akademicki Uniwersytetu w Białymstoku, specjalistka w zakresie historii Kościoła, zwłaszcza historii prawosławia.
Życiorys.
W 1998 na podstawie pracy magisterskiej pt. "Mecenat artystyczny Stanisława Augusta Poniatowskiego w dziedzinie architektury" uzyskała na Wydziale Historycznym Uniwersytetu im. Adama Mickiewicza w Poznaniu dyplom magistra historii. W 2006 w Wydziale Historyczno-Socjologicznym Uniwersytetu w Białymstoku na podstawie napisanej pod kierunkiem Antoniego Mironowicza rozprawy pt. "Życie monastyczne Kościoła prawosławnego w II Rzeczypospolitej" uzyskała stopień naukowy doktora nauk humanistycznych w zakresie historii. W 2018 w Wydziale Teologicznym Chrześcijańskiej Akademii Teologicznej w Warszawie na podstawie dorobku naukowego oraz rozprawy habilitacyjnej uzyskała stopień naukowy doktora habilitowanego nauk teologicznych w zakresie historii Kościoła.
Została adiunktem Wydziału Historyczno-Socjologicznego Uniwersytetu w Białymstoku.

</doc>
<doc id="4268261" url="https://pl.wikipedia.org/wiki?curid=4268261" title="Kościół św. Andrzeja Boboli w Czerwionce-Leszczynach">
Kościół św. Andrzeja Boboli w Czerwionce-Leszczynach

Kościół Świętego Andrzeja Boboli – rzymskokatolicki kościół parafialny należący do dekanatu Dębieńsko archidiecezji katowickiej. Znajduje się w Leszczynach, dzielnicy miasta Czerwionka-Leszczyny.
Historia.
Pierwszy kościół (pod wezwaniem Trójcy Przenajświętrzej) zbudowano w Leszczynach prawdopodobnie w latach 1594–1606 w konstrukcji wieńcowej, z sobotami. Istniał w nim ołtarz z przełomu XVI i XVII wieku zawierający kilka obrazów, m.in. wizerunek Trójcy Świętej. W 1981 przeniesiono go do Palowic. W 2006 (na 25-lecie przeniesienia), w miejscu, gdzie stał, zrealizowano odwzorowanie jego fundamentów i trzech bram.
Budowę obecnej, modernistycznej świątyni rozpoczęto w 1937, dzięki staraniom ówczesnego proboszcza, księdza Adolfa Pojdy. Jej projektantem był Rafał Szymura. W 1939, przed napaścią Niemiec na Polskę, obiekt był w stanie surowym. Dzięki zgromadzonym wcześniej środkom, jeszcze w trakcie okupacji niemieckiej, przystosowano wnętrze do celów liturgicznych (w 1942 wmontowano m.in. witraż-rozetę sprowadzony z Quedlinburga). Poświęcenie odbyło się 16 lipca 1944. W 1945, w trakcie działań wojennych, kościół został uszkodzony (ostrzał armatni). Do 1948 szkody usunięto, a także ustawiono ołtarz autorstwa Masorza z Rybnika. Do dziś ocalały z niego tylko rzeźby: św. Andrzeja Boboli, św. Jacka i św. Stanisława. Po 1948 zbudowano kolejne ołtarze (boczne): św. Barbary i św. Katarzyny oraz Serca Najświętszej Maryi Panny i Serca Jezusa (dwa ostatnie nie są zachowane). 
Wyposażenie.
W kościele wiszą, otoczone lokalnym kultem, obrazy Matki Boskiej Licheńskiej i Miłosierdzia Bożego. Figura Matki Boskiej Fatimskiej (ukoronowana w 2003) pochodzi z 1955. Bogaty jest program witrażowy powstały w znacznej części z okazji Jubileuszu Roku 2000. W świątyni zdeponowane są relikwie św. Franciszka z Asyżu.
Organy.
Budowa organów rozciągnięta była na znacznej przestrzeni czasowej: od lat II wojny światowej do 1993. Instrument dysponuje pedałem i trzema manuałami (łącznie 41 głosów i 2.581 piszczałek). Koncertował na nich m.in. prof. Julian Gembalski.
Tablice pamiątkowe.
W kościele wiszą tablice pamiątkowe ku czci:

</doc>
<doc id="4268264" url="https://pl.wikipedia.org/wiki?curid=4268264" title="Sejm koronacyjny 1507">
Sejm koronacyjny 1507

Sejm został zwołany do Krakowa w grudniu 1506 r., po wyborze króla Zygmunta I, którego dokonano na sejmie elekcyjnym, trwającym od 30 listopada do 8 grudnia 1506 r., w Piotrkowie. Sejm koronacyjny trwał od 24 I do 22 II 1507.
Sejmiki przedsejmowe odbyły się na przełomie grudnia 1506 i stycznia 1507 r. W dniu 24 stycznia 1507 r. przeprowadzona została koronacja króla. 
Obrady sejmu koncentrowały się wokół kwestii podatkowych, związanych z potrzebą obrony państwa, jak również z przeznaczeniem na wojnę z Moskwą. Uchwalono także konstytucję wojenną, w której udzielono królowi zezwolenia na ogłoszenie pospolitego ruszenia szlachty, uzupełnionej zarządzeniem popisu wojennego w poszczególnych województwach. Podjęto też sprawę zreformowania sądownictwa, a zwłaszcza ustanowienia przy królu dwóch audytorów sądowych, co dało w przyszłości powód do powstania specjalnego sądu królewskiego, zwanego później referendarskim. Przyjęto również artykuł, wprowadzający zasadę, że jeden z kanclerzy musi być osobą świecką. Ograniczono również swobodę króla w szafowaniu dochodami publicznymi, zaś decyzje w tych sprawach miały być podejmowane przy współudziale senatorów. 

</doc>
<doc id="4268271" url="https://pl.wikipedia.org/wiki?curid=4268271" title="Mistrzostwa Australii i Oceanii w boksie">
Mistrzostwa Australii i Oceanii w boksie

Mistrzostwa Australii i Oceanii w boksie amatorskim rozgrywane są przez OCBC od 1969 roku.

</doc>
<doc id="4268277" url="https://pl.wikipedia.org/wiki?curid=4268277" title="Pacyfikacja wsi Długi Kąt">
Pacyfikacja wsi Długi Kąt

Pacyfikacja wsi Długi Kąt – kilkakrotne pacyfikacje na polskiej ludności cywilnej dokonane przez okupantów niemieckich 20 grudnia 1942, następnie 4 lutego 1943, 2 lipca 1943 w Długim Kącie, w powiecie biłgorajskim w gminie Józefów na Zamojszczyźnie.
Zbrodnie niemieckie w Długim Kącie.
Podczas II wojny światowej i okupacji Polski przez III Rzeszę Niemiecką 20 grudnia 1942 żołnierze niemieccy w okrutny sposób zamordowali 4 mieszkańców wsi, w tym dwie kobiety. Najpierw ich postrzelili, a potem jeszcze żyjących zakopali w dole.
4 lutego 1943 po raz drugi niemieccy żołnierze urządzili obławę na mieszkańców wsi. Część ludności schroniła się w lesie. 6 osób, które nie zdążyły, zostało aresztowanych i wywiezionych do więzienia w Zamościu.
2 lipca 1943 Niemcy zamordowali 7 osób w kolejnej akcji pacyfikacyjno-wysiedleńczej.
Część mieszkańców wsi została wywieziona przez Niemców do III Rzeszy na roboty przymusowe. W Długim Kącie Niemcy spalili 4 zabudowania. Przyczyną represji było podejrzenie o udzielanie pomocy partyzantom.

</doc>
<doc id="4268278" url="https://pl.wikipedia.org/wiki?curid=4268278" title="Tamara (miasto)">
Tamara (miasto)

Tamara (arab. تمارة, "Tamāra"; fr. "Témara") – miasto w Maroku, w regionie Rabat-Sala-Al-Kunajtira, siedziba administracyjna prefektury As-Suchajrat-Tamara. W 2014 roku liczyło ok. 313,5 tys. mieszkańców

</doc>
<doc id="4268281" url="https://pl.wikipedia.org/wiki?curid=4268281" title="Komputerowa nagrywarka DVD">
Komputerowa nagrywarka DVD



</doc>
<doc id="4268283" url="https://pl.wikipedia.org/wiki?curid=4268283" title="Al-Birat al-Bab">
Al-Birat al-Bab

Al-Birat al-Bab (arab. البيرة الباب) – wieś w Syrii, w muhafazie Aleppo. W 2004 roku liczyła 447 mieszkańców.

</doc>
<doc id="4268294" url="https://pl.wikipedia.org/wiki?curid=4268294" title="Mistrzostwa Afryki w boksie">
Mistrzostwa Afryki w boksie

Mistrzostwa Afryki w boksie amatorskim rozgrywane są przez AFBC od 1962 roku. Rywalizacja kobiet wkroczyła w 2001 roku, a w 2017 roku po raz pierwszy na mistrzostwach pojawili się razem mężczyźni i kobiety.

</doc>
<doc id="4268302" url="https://pl.wikipedia.org/wiki?curid=4268302" title="Barcelona Open Banc Sabadell">
Barcelona Open Banc Sabadell



</doc>
<doc id="4268313" url="https://pl.wikipedia.org/wiki?curid=4268313" title="Aegon Championships">
Aegon Championships



</doc>
<doc id="4268321" url="https://pl.wikipedia.org/wiki?curid=4268321" title="Danilo Oscar Lancini">
Danilo Oscar Lancini

Danilo Oscar Lancini (ur. 15 października 1965 w Rovato) – włoski polityk, przedsiębiorca i samorządowiec, deputowany do Parlamentu Europejskiego VIII i IX kadencji.
Życiorys.
Uzyskał wykształcenie średnie, zajął się prowadzeniem własnej działalności gospodarczej w ramach rodzinnego przedsiębiorstwa. Został działaczem Ligi Północnej. W 2004 i 2009 był wybierany na urząd burmistrza Adro. Pełnił tę funkcję dwie kadencje, później został wiceburmistrzem tej miejscowości. Z ramienia Ligi Północnej kandydował do Senatu (2013) i do Parlamentu Europejskiego (2014).
W 2013 został na pewien okres tymczasowo aresztowany w związku z nieprawidłowościami dotyczącymi przetargów publicznych. W 2017 skazano go na karę trzech lat pozbawienia wolności. W 2018 Danilo Oscar Lancini objął wakujący mandat w Europarlamencie VIII kadencji, dołączając do frakcji Europy Narodów i Wolności. W 2019 z powodzeniem ubiegał się o reelekcję w wyborach europejskich.

</doc>
<doc id="4268324" url="https://pl.wikipedia.org/wiki?curid=4268324" title="Erste Bank Open">
Erste Bank Open



</doc>
<doc id="4268328" url="https://pl.wikipedia.org/wiki?curid=4268328" title="Marshmello">
Marshmello

Marshmello, również jako Dotcom, właściwie Christopher Comstock (ur. 19 maja 1992 w Filadelfii) – amerykański producent muzyczny i DJ. Nagrał cztery albumy studyjne: "Joytime" (2016), "Joytime II" (2018) "Joytime III" (2019) oraz "Shockwave" (2021)

</doc>
<doc id="4268334" url="https://pl.wikipedia.org/wiki?curid=4268334" title="Christopher Comstock">
Christopher Comstock



</doc>
<doc id="4268335" url="https://pl.wikipedia.org/wiki?curid=4268335" title="La Flèche Wallonne Féminine 2018">
La Flèche Wallonne Féminine 2018

21. edycja kobiecego wyścigu kolarskiego La Flèche Wallonne Féminine odbyła się 18 kwietnia 2018 roku w Belgii. Trasa wyścigu liczyła 118,5 km, zaczynając się i kończąc w mieście Huy. Wyścig wygrała po raz czwarty z rzędu Holenderka Anna van der Breggen. Kolejne miejsca na podium zajęła Południowoafrykanka Ashleigh Moolman oraz Amerykanka Megan Guarnier.
La Flèche Wallonne Féminine był ósmym w sezonie wyścigiem cyklu UCI Women’s World Tour, będącym serią najbardziej prestiżowych zawodów kobiecego kolarstwa. Poza wyścigiem kobiecym tego samego dnia, lecz na dłuższej trasie zorganizowano również wyścig mężczyzn.

</doc>
<doc id="4268336" url="https://pl.wikipedia.org/wiki?curid=4268336" title="Conrado del Campo">
Conrado del Campo

Conrado del Campo y Zabaleta (ur. 28 października 1879 w Madrycie, zm. 17 marca 1953 tamże) – hiszpański kompozytor, dyrygent, altowiolista, pedagog i krytyk muzyczny.
Życiorys.
Studiował w konserwatorium w Madrycie, gdzie jego nauczycielami byli José del Hierro, Jesús de Monasterio oraz Ruperto Chapí. Uczelnię ukończył, uzyskując I nagrodę w klasie kompozycji. Grał na altówce w orkiestrze madryckiego Teatro Real, występował także w zespołach kameralnych (Cuarteto Francés i Quinteto de Madrid). W 1915 roku został profesorem konserwatorium w Madrycie, gdzie wykładał harmonię i kompozycję. Udzielał także prywatnych lekcji muzyki. Do jego uczniów należeli Cristóbal Halffter, Amadeo Roldán i Domingo Santa Cruz.
Odznaczony Krzyżem Wielkim Orderu Cywilnego Alfonsa X Mądrego (1946).
Twórczość.
Pozostawał pod silnym wpływem twórczości neoromantyków niemieckich, szczególnie Richarda Straussa. W jego muzyce widoczne są również nawiązania do Beethovena i Wagnera. Korzystał z elementów ludowej muzyki hiszpańskiej, baskijskiej, a także mauretańskiej. Całkowicie natomiast odrzucał język muzyczny francuskiego impresjonizmu. Komponował opery ("El final de Don Álvaro" 1910, "Fantochines" 1922, "El arbol de los ojos" 1930, "Lola, la piconera" 1949, "El pájaro de dos colores" 1951), poematy symfoniczne ("Ante las ruinas" 1899, "Granada" 1912, "Ariños, aires..." 1916, "Evocación medieval" 1924, "Ofrenda a los caídos" 1938) i utwory orkiestrowe ("Suite madrileña" 1934, "El viento en Castilla" 1942, koncert wiolonczelowy). Ponadto napisał 22 zarzuele, 3 msze, 12 kwartetów smyczkowych, pieśni, muzykę do filmów.

</doc>
<doc id="4268347" url="https://pl.wikipedia.org/wiki?curid=4268347" title="Rakuten Japan Open Tennis Championships">
Rakuten Japan Open Tennis Championships



</doc>
<doc id="4268363" url="https://pl.wikipedia.org/wiki?curid=4268363" title="Dubai Duty Free Tennis Championships 2018 (mężczyźni)">
Dubai Duty Free Tennis Championships 2018 (mężczyźni)



</doc>
<doc id="4268365" url="https://pl.wikipedia.org/wiki?curid=4268365" title="Dubai Duty Free Tennis Championships 2018 (kobiety)">
Dubai Duty Free Tennis Championships 2018 (kobiety)



</doc>
<doc id="4268368" url="https://pl.wikipedia.org/wiki?curid=4268368" title="Dubai Duty Championships 2018 (mężczyźni)">
Dubai Duty Championships 2018 (mężczyźni)



</doc>
<doc id="4268374" url="https://pl.wikipedia.org/wiki?curid=4268374" title="Armi Kuusela">
Armi Kuusela

Armi Helena Kuusela (ur. 20 sierpnia 1934 w Muhos) – fińska działaczka charytatywna, modelka i królowa piękności.
W 1952 wygrała fiński konkurs piękności "Suomen Neito", co wiązało się z wyjazdem do Stanów Zjednoczonych na pierwszy konkurs piękności Miss Universe. Została zwyciężczynią konkursu Miss Universe 1952.
Znalazła się na 66. miejscu "Suuret suomalaiset" - listy 100 najwybitniejszych Finów.

</doc>
<doc id="4268383" url="https://pl.wikipedia.org/wiki?curid=4268383" title="Giuseppe Ferrandino">
Giuseppe Ferrandino

Giuseppe (Giosi) Ferrandino (ur. 21 marca 1963 w Ischii) – włoski polityk i samorządowiec, deputowany do Parlamentu Europejskiego VIII i IX kadencji.
Życiorys.
Z wykształcenia i zawodu inżynier. Był działaczem Forza Italia, przeszedł później do partii Margherita, z którą współtworzył Partię Demokratyczną. W latach 2002–2007 pełnił funkcję burmistrza miejscowości Casamicciola Terme, później do 2017 zajmował tożsame stanowisko w rodzinnej miejscowości. Od 2009 do 2014 był także radnym prowincji Neapol.
W 2015 został na pewien okres tymczasowo aresztowany w sprawie nadużyć urzędniczych i korupcji. W 2018 został uniewinniony od popełnienia zarzucanych mu czynów.
W wyborach w 2014 bez powodzenia kandydował do PE. Mandat eurodeputowanego VIII kadencji objął jednak w kwietniu 2018 w miejsce Gianniego Pittelli. Dołączył do frakcji Postępowego Sojuszu Socjalistów i Demokratów. W 2019 został wybrany na kolejną kadencję Europarlamentu.
W 2022 zrezygnował z członkostwa w PD, a w PE przeszedł z grupy socjalistycznej do frakcji liberalnej.

</doc>
<doc id="4268387" url="https://pl.wikipedia.org/wiki?curid=4268387" title="Kratos (God of War)">
Kratos (God of War)



</doc>
<doc id="4268390" url="https://pl.wikipedia.org/wiki?curid=4268390" title="Linia kolejowa Wolfenbüttel – Oschersleben">
Linia kolejowa Wolfenbüttel – Oschersleben

Linia kolejowa Wolfenbüttel – Oschersleben – niezelektryfikowana, jednotorowa i lokalna linia kolejowa w kraju związkowym Dolna Saksonia i Saksonia-Anhalt, w Niemczech. Linia łączy Wolfenbüttel przez Schöppenstedt z Oschersleben (Bode).

</doc>
<doc id="4268391" url="https://pl.wikipedia.org/wiki?curid=4268391" title="777 (liczba)">
777 (liczba)



</doc>
<doc id="4268396" url="https://pl.wikipedia.org/wiki?curid=4268396" title="Pernis (stacja metra)">
Pernis (stacja metra)

Pernis – stacja metra w Rotterdamie, położona na linii C (czerwonej). Została otwarta 4 listopada 2002. Stacja znajduje się w Pernis.

</doc>
<doc id="4268401" url="https://pl.wikipedia.org/wiki?curid=4268401" title="Tussenwater (stacja metra)">
Tussenwater (stacja metra)

Tussenwater – stacja metra w Rotterdamie, położona na linii C (czerwonej) i D (błękitnej). Została otwarta 4 listopada 2002. Stacja znajduje się w dzielnicy Hoogvliet.

</doc>
<doc id="4268402" url="https://pl.wikipedia.org/wiki?curid=4268402" title="Kościół Najświętszej Maryi Panny Wniebowziętej w Czerlejnie">
Kościół Najświętszej Maryi Panny Wniebowziętej w Czerlejnie

Kościół Najświętszej Maryi Panny Wniebowziętej w Czerlejnie – drewniany rzymskokatolicki kościół parafialny znajdujący się w Czerlejnie (gmina Kostrzyn, województwo wielkopolskie). Do rejestru zabytków został wpisany 22 grudnia 1932 pod numerem 2432/A.
Historia i architektura.
Parafia w Czerlejnie powstała na przełomie XI i XII wieku. Najstarsza wzmianka o obiekcie pochodzi z 1268. W latach 1257–1796 świątynia była własnością Kapituły Gnieźnieńskiej. Oprócz obecnego wezwania w 1510 odnotowano, że kościół miał też za patronów św. Idziego i św. Katarzynę. W 1616 powstał drugi kościół. 
Obecna, trzecia świątynia, drewniana, konstrukcji wieńcowej, kryta gontem powstała w 1743 z fundacji proboszcza Łukasza Lubaszowskiego i posiada wieżę z barokowym hełmem. Odnowiono go w 1958. Była konsekrowana 25 października 1767 przez biskupa Ludwika de Riaucoura.
Wnętrze.
Wyposażenie wnętrza (w tym ołtarz główny sprzed 1767, ambona i chrzcielnica) jest w większości rokokowe, z drugiej połowy XVIII wieku, ale do najcenniejszych jego elementów należy gotycka rzeźba Matki Bożej z Dzieciątkiem (koniec XIV wieku). Tabernakulum pochodzi z 1930, krzyż na nim i lichtarze z połowy XVIII wieku. Nad drzwiami do zakrystii umieszczona jest grupa pasyjna z drugiej połowy XVI wieku, wyrzeźbiona w warsztacie poznańskim, która do 1743 stała na belce tęczowej poprzedniego kościoła. Lewy ołtarz boczny jest rokokowy i powstał przed 1767 (zawiera obraz Ecce Homo z tego samego okresu). Po jego bokach stoją figury Matki Boskiej Bolesnej i św. Jana. Prawy ołtarz boczny jest także rokokowy i zbudowano go około 1767. Zawiera obraz św. Katarzyny z połowy XIX wieku. Ołtarz św. Marii Magdaleny jest również z 1767 roku.
Otoczenie.
Przy kościele stoi kropielnica romańska z XIII wieku pochodząca z pierwszego kościoła, murowana plebania z końca XIX wieku, a po drugiej stronie ulicy zlokalizowany jest neorenesansowy pałac. Na przykościelnym cmentarzu znajdują się okazałe grobowce rodziny Ziołeckich i "Antoniostwa" Wadyńskich, a także kilka nagrobków, m.in.:
Przy kościele stoi ponadto pomnik "Z życia do życia" ku czci Jana Pawła II (2007). 

</doc>
<doc id="4268404" url="https://pl.wikipedia.org/wiki?curid=4268404" title="Hoogvliet (stacja metra)">
Hoogvliet (stacja metra)

Hoogvliet – stacja metra w Rotterdamie, położona na linii C (czerwonej) i D (błękitnej). Została otwarta 25 października 1974. Stacja znajduje się w dzielnicy Hoogvliet.

</doc>
<doc id="4268407" url="https://pl.wikipedia.org/wiki?curid=4268407" title="Igor Żukow">
Igor Żukow

Igor Michajłowicz Żukow (; ur. 31 sierpnia 1936 w Niżnym Nowogrodzie, zm. 26 stycznia 2018 w Moskwie) – rosyjski pianista, dyrygent i inżynier dźwięku.
Życiorys.
Krótko po urodzeniu wraz z rodziną przeprowadził się do Moskwy. Studiował grę fortepianową w Konserwatorium Moskiewskim u Emila Gilelsa i Heinricha Neuhausa. W 1957 zajął drugie miejsce na Międzynarodowym Konkursie im. Marguerite Long i Jacques’a Thibaud.
Jako pianista specjalizował się w twórczości Aleksandra Skriabina. Pierwszy nagrał jego wszystkie dziesięć sonat na płycie, która została wydana przez rosyjską wytwórnię płytową Miełodija w 1972, w setną rocznicę urodzin kompozytora. W swoim repertuarze wykonawczym miał kompozycje od Bacha do Siergieja Prokofjewa, w tym II koncert fortepianowy Johannesa Brahmsa, I koncert fortepianowy Nikołaja Medtnera oraz wszystkie utwory na fortepian i orkiestrę Piotra Czajkowskiego.
Był nie tylko pianistą koncertowym, ale także akompaniatorem i kameralistą – w 1963 założył trio fortepianowe. Jako dyrygent prowadził Orkiestrę Kameralną Filharmonii Uljanowskiej, Nową Moskiewską Orkiestrę Kameralną oraz kameralistów występujących pod nazwą Soliści Niżnego Nowogrodu. Z dyrygentury zrezygnował w 1994 i skupił się na realizacji nagrań jako inżynier dźwięku. Żartował, że jest „najlepszym pianistą wśród dźwiękowców i najlepszym dźwiękowcem wśród pianistów”.

</doc>
<doc id="4268410" url="https://pl.wikipedia.org/wiki?curid=4268410" title="Richard Rush (polityk)">
Richard Rush (polityk)

Richard Rush (ur. 29 sierpnia 1780 w Filadelfii, zm. 30 lipca 1859 tamże) – amerykański polityk i prawnik.
Życiorys.
Urodził się 29 sierpnia 1780 roku w Filadelfii, jako syn doktora Benjamina Rusha, sygnatariusza Deklaracji Niepodległości. W 1797 roku ukończył studia na Uniwersytecie Princeton, a następnie studiował nauki prawne i został przyjęty do palestry. W 1811 roku pełnił funkcję prokuratora generalnego stanu Pensylwania. Prezydent James Madison powołał go na stanowisko rewidenta w Departamencie Skarbu. Jego następca James Monroe zaproponował mu stanowisko sekretarza skarbu, lecz Rush odmówił, wobec czego prezydent zaoferował mu szefowanie Departamentowi Sprawiedliwości. Funkcję prokuratora generalnego pełnił w latach 1814–1817. W 1817 roku został mianowany na posła pełnomocnego w Wielkiej Brytanii i pełnił ten urząd do roku 1825. Wówczas prezydent John Quincy Adams mianował go sekretarzem skarbu. Pełniąc ten urząd, bronił Drugiego Banku Stanów Zjednoczonych, twierdząc, że jest bezpiecznym depozytem dla funduszy rządowych. Ponadto opowiadał się za wysokimi stawkami taryf celnych i protekcjonizmem. Podał się do dymisji, po zakończeniu kadencji prezydenta. W wyborach prezydenckich w 1828 roku był kandydatem Narodowych Republikanów na wiceprezydenta, przy Adamsie. Wiosną 1847 roku został mianowany posłem pełnomocnym we Francji, z nominacji Jamesa Polka. Na placówce w Paryżu przebywał dwa lata. Zmarł 30 lipca 1859 roku w Filadelfii.

</doc>
<doc id="4268421" url="https://pl.wikipedia.org/wiki?curid=4268421" title="Marcin Rams">
Marcin Rams

Marcin Rams (ur. 28 kwietnia 1987 w Warszawie) – polski aktor filmowy, telewizyjny i teatralny, dziennikarz i prezenter telewizyjny.
Życiorys.
W 2010 roku ukończył studia w Akademii Sztuk Teatralnych w Krakowie, gdzie grał epizod w serialach: "Pierwsza miłość", "Prosto w serce", "Instynkt" i "M jak miłość".
Od 2012 roku prowadzi Wiadomości sportowe, od 28 sierpnia do 2 grudnia 2017 prowadził teleturniej "Rodzina wie lepiej" w TVP1.
Prowadzi również "Sportowy wieczór" telewizji TVP Sport.

</doc>
<doc id="4268424" url="https://pl.wikipedia.org/wiki?curid=4268424" title="Jason Geiger">
Jason Geiger



</doc>
<doc id="4268427" url="https://pl.wikipedia.org/wiki?curid=4268427" title="Steven Cardenas">
Steven Cardenas



</doc>
<doc id="4268431" url="https://pl.wikipedia.org/wiki?curid=4268431" title="Elusor macrurus">
Elusor macrurus

Elusor macrurus – gatunek żółwia bokoszyjnego z rodziny matamatowatych (Chelidae), jedyny przedstawiciel rodzaju "Elusor", opisany w 1994 r. przez Leglera i Canna. Żółwie te zaobserwowano jedynie w australijskiej rzece Mary w Queensland.
Opis i habitat.
Długość ok. 40 cm. Cechą charakterystyczną jest specjalny organ w kloace służący do oddychania. Dojrzałość płciową osiąga w wieku 25 (samce) lub 30 lat (samice). Zamieszkuje dobrze natlenione części rzeki o wartkim nurcie. Gniazduje na lądzie.
Gatunek zagrożony wymarciem, jeden z najbardziej zagrożonych gadów.

</doc>
<doc id="4268432" url="https://pl.wikipedia.org/wiki?curid=4268432" title="John Jay Bosch">
John Jay Bosch



</doc>
<doc id="4268434" url="https://pl.wikipedia.org/wiki?curid=4268434" title="496 (liczba)">
496 (liczba)

496 w matematyce.
Jest to trzecia, po 6 i 28, liczba doskonała, powiązana z liczbą Mersenne’a 31, oraz trzydziesta pierwsza liczba trójkątna oraz szesnasta liczba sześciokątna. 496 nie może być zapisana jako suma trzech kwadratów.

</doc>
<doc id="4268436" url="https://pl.wikipedia.org/wiki?curid=4268436" title="Szybka kolej Madryt-Barcelona">
Szybka kolej Madryt-Barcelona



</doc>
<doc id="4268443" url="https://pl.wikipedia.org/wiki?curid=4268443" title="Plottier">
Plottier

Plottier – miasto w Argentynie, położone w południowej części prowincji Neuquén.
Opis.
Miejscowość została założona 26 marca 1935 roku. Przez miasto przebiega droga krajowa RN22 i linia kolejowa. W odległości 10 km od Plottier znajduje się Port lotniczy Neuquén.

</doc>
<doc id="4268445" url="https://pl.wikipedia.org/wiki?curid=4268445" title="Argo Chasma">
Argo Chasma

Argo Chasma (łac. "Kanion Argo") – kanion na Charonie, odkryty w 2015 r. przez amerykańską sondę New Horizons i nazwany w 2018 r. przez Międzynarodową Unię Astronomiczną od okrętu, którym Jazon i argonauci wyruszyli po złote runo.
Kanion ma około 700 km długości oraz 9 km głębokości.

</doc>
<doc id="4268447" url="https://pl.wikipedia.org/wiki?curid=4268447" title="Butler Mons">
Butler Mons

Butler Mons (łac. "Góry Butler") – góry na Charonie, odkryte w 2015 r. przez amerykańską sondę New Horizons i nazwane w 2018 r. przez Międzynarodową Unię Astronomiczną imieniem Octavii Butler, amerykańskiej pisarki science-fiction.

</doc>
<doc id="4268448" url="https://pl.wikipedia.org/wiki?curid=4268448" title="Caleuche Chasma">
Caleuche Chasma

Caleuche Chasma (łac. "Kanion Caleuche") – kanion na Charonie, odkryty w 2015 r. przez amerykańską sondę New Horizons i nazwany w 2018 r. przez Międzynarodową Unię Astronomiczną od statku widmo, który według chilijskich legend pływa po morzach otaczających wyspę Chiloé.

</doc>
<doc id="4268451" url="https://pl.wikipedia.org/wiki?curid=4268451" title="Clarke Montes">
Clarke Montes

Clarke Montes (łac. "Góry Clarke'a") – góry na Charonie, odkryte w 2015 r. przez amerykańską sondę New Horizons i nazwane w 2018 r. przez Międzynarodową Unię Astronomiczną imieniem pisarza science-fiction sir Arthura C. Clarke'a.

</doc>
<doc id="4268452" url="https://pl.wikipedia.org/wiki?curid=4268452" title="Lukáš Černohorský">
Lukáš Černohorský

Lukáš Černohorský (ur. 19 listopada 1984 w Dlouhej Lhocie) – czeski polityk, w latach 2014–2016 lider Czeskiej Partii Piratów, członek Izby Poselskiej.
Życiorys.
Ukończył studia z zakresu technologii pomiarów i sterowania w Wyższej Szkole Górniczej – Uniwersytecie Technicznym w Ostrawie. Pracował jako tester oprogramowania, później został menedżerem projektu w prywatnym przedsiębiorstwie.
Zaangażował się w działalność polityczną w ramach Czeskiej Partii Piratów. Bez powodzenia kandydował z jej ramienia m.in. w wyborach parlamentarnych w 2010 i w 2013. W latach 2014–2016 pełnił funkcję przewodniczącego tego ugrupowania. W wyborach parlamentarnych w 2017 jego partia po raz pierwszy przekroczyła próg wyborczy. Lukáš Černohorský uzyskał wówczas mandat deputowanego w kraju morawsko-śląskim. W 2021 nie został wybrany na kolejną kadencję.

</doc>
<doc id="4268453" url="https://pl.wikipedia.org/wiki?curid=4268453" title="Budynek Rozgłośni Polskiego Radia w Toruniu">
Budynek Rozgłośni Polskiego Radia w Toruniu

Budynek rozgłośni Polskiego Radia w Toruniu – dawna siedziba Polskiego Radia w Toruniu, znajdujący się przy ul. Podgórskiej 12 na Stawkach.
Historia.
Budowę rozgłośni rozpoczęto w kwietniu 1934 roku, budowę zakończono w grudniu tego samego roku. Rozgłośnia Polskiego Radia została otwarta 15 stycznia 1935 roku, według projektu Antoniego Dygata. Była to ósma z kolei radiostacja w Polsce. Miała stanowić przeciwwagę do niemieckiej radiostacji w Heilsbergu (ob. Lidzbark Warmiński). W zależności od źródeł masz nadawczy mierzył 120, 143 lub 161 m wysokości. Toruńska rozgłośnia była słyszalna w promieniu 200 km. Podczas II wojny światowej placówka służyła Niemcom. W styczniu 1945 roku zabudowa rozgłośni została wysadzona przez wycofujące się wojska niemieckie. 25 listopada 1945 roku rozgłośnia wznowiła działalność. 26 października 1947 roku uruchomiono nadajnik o mocy 29 kW. W wyniku otwarcia rozgłośni w Bydgoszczy (w 1945 roku) stopniowo ograniczono działalność toruńskiej rozgłośni. W 1964 roku rozebrano maszt nadawczy. W 1974 roku zamknięto studio. Studio przekształcono w filię Przedsiębiorstwa Nagrań Wideo-Fonicznych „Wifon”. Obecnie budynek pełni funkcję mieszkaniowe.
Architektura.
Budynek powstał w stylu modernistycznym, a jego charakterystycznym elementem jest "kubiczna kompozycja bryły, złożona z przenikających się prostopadłościanów o zróżnicowanych wysokościach, oddających funkcjonalne przeznaczenia poszczególnych części obiektu". Jego forma była skrajnie awangardowa i jak pisze swoim opracowaniu cytowany wyżej Michał Pszczółkowski jest to "przykład nurtu funkcjonalistycznego, inspirowanego teoriami i realizacjami Le Corbusiera".

</doc>
<doc id="4268455" url="https://pl.wikipedia.org/wiki?curid=4268455" title="Quitilipi">
Quitilipi

Quitilipi – miasto w Argentynie, położone w południowo-wschodniej części prowincji Chaco.
Opis.
Miejscowość została założona w 1912 roku. W mieście znajduje się węzeł drogowy-RP4 i RN16 i linia kolejowa. 

</doc>
<doc id="4268468" url="https://pl.wikipedia.org/wiki?curid=4268468" title="Martin Kuba">
Martin Kuba

Martin Kuba (ur. 9 kwietnia 1973 w Czeskich Budziejowicach) – czeski polityk, lekarz i samorządowiec, w latach 2011–2013 minister przemysłu i handlu, w latach 2013–2014 pełniący obowiązki przewodniczącego Obywatelskiej Partii Demokratycznej (ODS).
Życiorys.
Ukończył studia medyczne na Uniwersytecie Karola w Pradze, specjalizował się w anestezjologii. W 1997 zaczął prowadzić własną działalność gospodarczą, a w 2002 podjął praktykę lekarską w rodzinnej miejscowości. W 2003 wstąpił do Obywatelskiej Partii Demokratycznej. W 2008 został przewodniczącym partii w kraju południowoczeskim. Był radnym Czeskich Budziejowic, a w latach 2006–2010 członkiem zarządu miasta. W latach 2008–2011 pełnił funkcję radnego i zastępcy marszałka kraju południowoczeskiego. Mandat radnego ponownie uzyskiwał w 2016 i 2020.
Od listopada 2011 do lipca 2013 sprawował urząd ministra przemysłu i handlu w rządzie Petra Nečasa. W latach 2012–2014 był pierwszym wiceprzewodniczącym ODS. Od czerwca 2013 do stycznia 2014 wykonywał obowiązki przewodniczącego partii. W 2020 powołany na marszałka kraju południowoczeskiego.

</doc>
<doc id="4268474" url="https://pl.wikipedia.org/wiki?curid=4268474" title="Dorota Ilczuk">
Dorota Ilczuk

Dorota Ilczuk – polska prekursorka dyscypliny naukowej ekonomika kultury. Ekonomistka i teoretyk zarządzania w kulturze i przemysłach kreatywnych. Uzyskała pierwszą w Polsce habilitację z zarządzania w naukach humanistycznych na Uniwersytecie Jagiellońskim (2005 rok). Jest profesorem zwyczajnym nauk humanistycznych (od roku 2014) oraz kierownikiem Centrum Badań nad Gospodarką Kreatywną Uniwersytetu SWPS.
Działalność zawodowa i naukowa.
Wykłada w Szkole Wyższej Psychologii Społecznej, na Uniwersytecie Jagiellońskim i w Szkole Głównej Handlowej w Warszawie. W latach 2001–2007 pełniła funkcję Prezydenta CIRCLE (Cultural Information and Research Centres Liaison in Europe), europejskiej sieci instytucji zajmujących się badaniami, dokumentacją i informacją w kulturze. Fundatorka i w latach 2003–2014 prezes Fundacji Pro Cultura. Jest członkinią Europejskiego Parlamentu Kulturalnego. Należy do Rady Naukowej Biblioteki Publicznej m.st. Warszawy. Współpracuje z zagranicznymi organizacjami i towarzystwami naukowymi, takimi jak Rada Europy, Komisja Europejska, ERICArts, Association for Cultural Economics International (ACEI), International Society for Third-Sector Research (ISTR). Jako ekspert Rady Europy i Unii Europejskiej uczestniczy w międzynarodowych programach badawczych poświęconych problemom kultury. Jest autorką i współautorką publikacji książkowych i ponad stu ekspertyz i artykułów z dziedziny ekonomiki kultury i przemysłów kultury, polityki kulturalnej, społeczeństwa obywatelskiego, a także funkcjonowania sektora non profit. W 2003 roku odznaczona Złotym Krzyżem Zasługi. 

</doc>
<doc id="4268482" url="https://pl.wikipedia.org/wiki?curid=4268482" title="Willa Ulatowskiego w Toruniu">
Willa Ulatowskiego w Toruniu

Willa Ulatowskiego w Toruniu – zabytkowa willa, należąca niegdyś do architekta Kazimierza Ulatowskiego.
Lokalizacja.
Budynek znajduje się w południowej części dzielnicy Mokre, przy ulicy Legionów 14, w sąsiedztwie Zespołu Szkół Technicznych.
Historia.
Budynek powstał w latach 1929 – 1930 według projektu arch. Kazimierza Ulatowskiego, ówczesnego naczelnika Wydziału Budowlanego Urzędu Miasta Torunia i pierwotnie był jego własnością. W kwietniu 1939 roku architekt przeprowadził się do Poznania, a tym samym opuścił willę. Obiekt w niezmienionym kształcie architektonicznym do dnia dzisiejszego pełni funkcję mieszkalną.
W 1986 roku obiekt wpisano do rejestru zabytków.
Architektura.
Budynek powstał w stylu modernistycznym, a jego charakterystycznym elementem jest przeszklona loggia z symetrycznie rozstawionymi po bokach półkolistymi oknami.

</doc>
<doc id="4268488" url="https://pl.wikipedia.org/wiki?curid=4268488" title="Sebastian Perłowski">
Sebastian Perłowski

Sebastian Perłowski (ur. 24 czerwca 1980 roku w Krakowie) – polski dyrygent, kompozytor, aranżer.
Życiorys.
Ukończył z wyróżnieniem wydziały Dyrygentury Symfoniczno - Operowej w klasie prof. Jana Wincentego Hawela oraz Kompozycji adt. Dariusza Janusa w Instytucie Jazzu na Akademii Muzycznej im. Karola Szymanowskiego w Katowicach. Był stypendystą Ministra Kultury i Dziedzictwa Narodowego oraz dwukrotnym stypendystą Marszałka Województwa Śląskiego.
Jako kompozytor zadebiutował w 2001 roku, kiedy to II Program Polskiego Radia zarejestrował jego „Arię na Orkiestrę Smyczkową i Skrzypce Solo". Rok później, 12 maja 2002 roku, po raz pierwszy w roli dyrygenta poprowadził swoją kolejną kompozycję podczas VII Nowohuckiej Wiosny Muzycznej. Była to „Rapsodia na Orkiestrę Symfoniczną, Big-Band i Fortepian Solo" w której dokonał syntezy dwóch kierunków: muzyki symfonicznej oraz big-bandowej. Rapsodia Perłowskiego zdobyła II nagrodę na Międzynarodowym Konkursie Kompozytorskim im. Krzysztofa Komedy. Rok 2002 zaowocował jeszcze dwiema pierwszymi nagrodami (zarówno w części teoretycznej jak i wykonawstwa instrumentalnego) w Małopolskim Konkursie wiedzy o Janie Sebastianie Bachu.
W latach 2002-2003 prowadził w Krakowie własną Orkiestrę Smyczkową oraz Małą Orkiestrę Symfoniczną. Od roku 2001 przez pięć lat był dyrygentem krakowsko-katowickiego big-bandu pod nazwą Perła Big-Band. Z tym właśnie zespołem w 2003 roku zdobył III nagrodę na Ogólnopolskim Konkursie Big-Bandów w Nowym Tomyślu, a w roku 2005 na tym samym konkursie II nagrodę. 5 czerwca 2009 wraz z Big Bandem Studiów Niestacjonarnych A.M. w Katowicach wystąpił tam raz jeszcze, tym razem zdobywając I nagrodę (grand prix). W roku 2005 zdobył również nagrodę: „Indywidualność studencka roku" w ramach festiwalu Arterie. Jednym z ważniejszych osiągnięć tego okresu, w kontekście kompozycji jazzowej, rozrywkowej oraz big-bandowej, było autorstwo aranżacji utworów Studenckiego Teatru Satyryków (STS) dla TVP 1, transmitowanych na żywo podczas uroczystego koncertu w Ogrodach Prezydenckich a wykonywanych m.in. przez Lorę Szafran oraz podjęcie stałej współpracy aranżerskiej z Teatrem Rozrywki w Chorzowie.
Sebastian Perłowski był założycielem dwóch orkiestr symfonicznych. W roku akademickim 2005/06 zainicjował powstanie orkiestry "Sinfonietta Silesiana", z którą w jubileuszowym Roku Mozartowskim realizował cykl wykonań najwspanialszych dzieł tego kompozytora. Dnia 2 kwietnia 2009 pod "oknem papieskim" wystąpił jako dyrygent oraz współ-kompozytor utworów do słów Michała Zabłockiego pt. "Szukam Was". Koncert poświęcony był IV rocznicy śmierci Jana Pawła II. Właśnie tego dnia miała miejsce kolejna inauguracja, tym razem "Polskiej Symfonicznej Orkiestry Filmowej".
W roku 2010 podjął stałą współpracę z Operą Krakowską. W tym samym czasie otrzymał również nominację na pierwszego dyrygenta Myślenickiej Orkiestry Kameralnej.
W ramach Festiwalu Jazztopad, pierwszego w historii polskiego członka Europe Jazz Network (EJN) współpracował z takimi osobowościami światowego jazzu jak Terje Rypdal, John Hébert, Eric McPherson czy Fred Hersch prowadząc podczas ich występów orkiestrę symfoniczną.
Od ukończenia studiów, prowadził klasę Kompozycji i Aranżacji, Big-Band oraz wykładał takie przedmioty jak: Kontrapunkt, Instrumentacja, Współczesne Techniki Kompozytorskie i Kierunki Muzyki XX wieku. w Instytucie Jazzu na Akademii Muzycznej im. Karola Szymanowskiego w Katowicach. Obecnie wykładowca kompozycji.
W roku 2011 pełnił funkcję Dyrektora Programowego w Fundacji Bielecki Art. odpowiadając za merytorykę organizowanych przez nią Festiwali, koncertów oraz biorąc czynny udział w wyborze jej stypendystów. Jest pomysłodawcą scenariusza edukacyjnej części projektu 'Bajkowe Melodie" uznanego przez pedagogów wychowania przedszkolnego i wczesnoszkolnego, dziennikarzy i dyrektorów Ośrodków Kultury za jeden z najlepszych i najwartościowszych projektów edukacji muzycznej ostatnich kilkunastu lat. W 2012 roku objął kierownictwo muzyczne musicalu "Tarzan" dla Gliwickiego Teatru Muzycznego. Jest to jedna z największych produkcji musicalowych w Polsce oparta na adaptacji filmowego animowanego megahitu Disneya z 1999 roku do którego muzykę i słowa napisał Phil Collins.
W 2012 roku podjął się również pracy na rzecz Agencji Artystycznej Kameny. Jako Dyrektor Artystyczny dokonuje premier nagraniowych muzyki polskiej. Zaangażowany w promowanie muzyki polskich kompozytorów takich jak Nowowiejski, Młynarski, Paderewski, Żeleński, Lubomirski.
W 2018 roku, w rocznicę odzyskania Niepodległości przez Polskę ma miejsce premiera Jego symfonii Niepodległości na zamku na Wawelu.

</doc>
<doc id="4268492" url="https://pl.wikipedia.org/wiki?curid=4268492" title="Daniela Żuk">
Daniela Żuk

Daniela Żuk (ur. 2 stycznia 1934 w Łuczywnie) – polski inżynier, prof. dr hab. inż., wykładowca akademicki, autorka podręczników i publikacji naukowych.
Życiorys.
Daniela Żuk urodziła się 2 stycznia 1934 roku w Łuczywnie woj. poznańskie (obecnie wielkopolskie). Po ukończeniu szkoły podstawowej w Gorzowie Wielkopolskim i Liceum Ogólnokształcącego im. Kazimierza Wielkiego w Kole podjęła w 1952 r. studia w Politechnice Warszawskiej na Wydziale Agromechanicznym (w 1954 roku przemianowanym na Wydział Mechanizacji Rolnictwa).
Po ukończeniu studiów w 1956 r. w latach 1957-1961 pracowała w Technikum Mechanizacji Rolnictwa w Płocku na stanowisku nauczyciela przedmiotów zawodowych i kierownika warsztatów szkolnych.
Brak przygotowania pedagogicznego był powodem rozpoczęcia w 1965 r. 3-letnich studiów drugiego stopnia na Zaocznym Studium Pedagogicznym przy Wydziale Ekonomiczno-Rolniczym SGGW w Warszawie, które ukończyła w 1968 r. Zachęcona pomyślnym przebiegiem studiów i pracy zawodowej podjęła Studia Doktoranckie w Politechnice Warszawskiej, prowadzone przez prof. Michała Godlewskiego i ukierunkowane na problemy edukacji zawodowej.
W latach 1968-1972 prof. D. Żuk przeprowadziła szereg eksperymentów i badań związanych z zastosowaniem obrazu przestrzennego w kształtowaniu wyobraźni przestrzennej. Stanowiło to podstawę do napisania rozprawy doktorskiej nt.: „Wyobraźnia przestrzenna techniczna jako element przygotowania zawodowego techników”, którą obroniła w 1975 r. Rada Wydziału Ekonomiczno-Rolniczego SGGW wyróżniła rozprawę doktorską, przestawiając ją do nagrody Ministra pt. „Kształtowanie wyobraźni przestrzennej młodzieży szkół zawodowych”. Praca została opublikowana przez WSiP w 1975 r. i przeznaczona dla nauczycieli szkół zawodowych.
W 1972 r. prof. D. Żuk podjęła pracę w Filii Politechniki Warszawskiej w Płocku w Zakładzie Podstaw Konstrukcji Instytutu Mechaniki na stanowisku wykładowcy. Po uzyskaniu, stopnia doktora, zgodnie z zainteresowaniami i poszerzającą się współpracą z przemysłem, przeniosła się do Zakładu Maszyn i Urządzeń Rolniczych, w którym pracowała do emerytury do 2006 r. Zajęła się głównie problematyką związaną z badaniami i konstrukcją maszyn rolniczych. Uczestniczyła w badaniach eksploatacyjnych i niezawodnościowych kombajnów zbożowych, koncentrując się coraz bardziej na zespole żniwnym, a szczególnie zespole tnącym. Dalsza jej działalność naukowo-badawcza została ukierunkowana na proces cięcia, a głównie na opis zjawisk mechanicznych zachodzących przy ścinaniu źdźbeł, ich wpływ na jakość i energochłonność procesu cięcia. Wynikiem tej działalności było przygotowanie pracy habilitacyjnej nt.: „Proces cięcia źdźbeł zbóż”.
W 1988 r. Rada Naukowa Instytutu Budownictwa, Mechanizacji i Elektryfikacji Rolnictwa w Warszawie na podstawie rozprawy i przedstawionego dorobku naukowego nadała jej stopień naukowy doktora habilitowanego nauk rolniczych w zakresie techniki rolniczej.
Kontynuacją tematyki pracy habilitacyjnej było opracowanie teoretyczne i konstrukcyjne nowego zespołu tnącego o poziomej osi obrotu, zwanego śrubowym od ułożenia ostrzy noży w stosunku do osi wirnika. Najtrudniejszym zadaniem w tym temacie był dobór przedziału parametrów konstrukcyjnych i eksploatacyjnych zapewniających najlepsze efekty eksploatacyjne.
W tym zakresie pod kierunkiem prof. D. Żuk zostały zrealizowane prace doktorskie „Dobór parametrów śrubowego zespołu tnącego do roślin źdźbłowych” (H. Rode – 1997 r.), „Mikroprocesorowy system nadzoru funkcjonowania kombajnu zbożowego” (M. Szreder - 2001).
Wyniki badań stanowiły również podstawą do opracowania skryptów i podręczników: „Ćwiczenia projektowe maszyn rolniczych” (wyd. I - 1983 r., wyd. II – 1992 r.), „Agromechanika” (1994 r.).
Istotnym elementem dorobku naukowego z tego zakresu było współautorstwo dwóch skryptów: „Kształcenie dla racjonalnego użytkowania energii i środowiska” oraz „Przyjazne dla środowiska projektowanie i użytkowanie maszyn rolniczych” – opublikowane w pracach międzynarodowego projektu TEMPUS JEP 09124-95 w 1998 r. przeznaczone dla nauczycieli oraz konstruktorów maszyn rolniczych. Podręcznik pt. „Inżynieria procesów bioagrotechnologicznych” wydana w 2003 r. zamyka ten cykl publikacji.
Tytuł naukowy profesora nauk technicznych otrzymała w 2000 roku.
W latach 1993-2005 dyrektor Instytutu Maszyn i Urządzeń Rolniczych Politechniki Warszawskiej.
Od 1981 r., członek Towarzystwa Naukowego Płockiego, a od 2001 członek Zarządu Towarzystwa Naukowego Płockiego.
Kierownik Podyplomowego Studium Pedagogiki i Kształcenia Zawodowego PW w latach 1994 – 2014.
Była opiekunką Koła Naukowego Mechaników.
Jest autorką lub współautorką ok. 150 artykułów naukowych, kilkunastu grantów (KBN, unijnych, uczelnianych), ekspertyz i ocen rozwiązań technicznych, recenzji prac doktorskich, habilitacyjnych i wniosków awansowych. Uzyskała sześć patentów i wniosków racjonalizatorskich częściowo wdrożonych.
Poza działalnością związaną z Politechniką Warszawską uczestniczyła w życiu naukowym środowiska inżynierii rolniczej, szkolnictwa zawodowego na poziomie średnim i wyższym oraz stowarzyszeń naukowo-technicznych.
Zasiadała w składzie Rady Naukowej Mazowieckiego Uniwersytetu Dziecięcego.

</doc>
<doc id="4268498" url="https://pl.wikipedia.org/wiki?curid=4268498" title="Autostrada A37 (Portugalia)">
Autostrada A37 (Portugalia)

Autostrada A37 (port. "Autoestrada A37", "Radial de Sintra") – autostrada w środkowej Portugalii, przebiegająca przez dystrykt Lizbona.
Autostrada rozpoczyna się w Buraca, w gminie Amadora, na przedmieściach Lizbony i kończy się w Sintrze. Droga na całej swej długości ma 3 pasy ruchu w obu kierunkach.

</doc>
<doc id="4268501" url="https://pl.wikipedia.org/wiki?curid=4268501" title="Kino „Adria”">
Kino „Adria”

Kino „Adria” – kino w Łodzi przy ulicy Bolesława Limanowskiego 200, działające w latach 1975–2001. Wybudowano je w latach 1973–1975 na terenie osiedla Teofilów-Wielkopolska. Do 1993 roku nosiło nazwę „Iwanowo”, na cześć znajdującego się w Rosji miasta partnerskiego Łodzi. W momencie powstania było to jedno z najnowocześniejszych kin w Polsce pod względem warunków technicznych.
Historia.
Okres PRL.
W latach 1973–1975 z inicjatywy Miejskiego Zarządu Kin w Łodzi zbudowano na osiedlu Teofilów-Wielkopolska budynek zaprojektowany specjalnie do celów kinowych. Wykonawcą inwestycji było Łódzkie Przedsiębiorstwo Budownictwa Miejskiego nr 3, a znalazła się ona w planie społeczno-gospodarczym rozwoju Łodzi w 1975 r., przyjętym 19 grudnia 1974 roku przez Radę Narodową Miasta Łodzi. Kino otwarto 30 kwietnia 1975 roku . Uroczystość otwarcia odbyła się w obecności delegacji z ZSRR, a podczas niej wyświetlono premierowy "Kwartalnik filmowy" – filmową kronikę łódzką przygotowawaną przez Wytwórnię Filmów Oświatowych – oraz radziecki melodramat wojenny (, 1974), drugą część dyptyku w reż. Jewgienija Kariełowa.
Wówczas kino to było pierwszą tego typu placówką w Polsce korzystającą z tak nowoczesnych rozwiązań technicznych oraz rozmaitych udogodnień dla widzów (szatnia, kawiarnia). Kino nazwano „Iwanowo”, w ramach upamiętnienia umowy o partnerstwie miast podpisanej przez Łódź z rosyjskim Iwanowem (równocześnie w Iwanowie działalność rozpoczęło kino „Łódź”, a obie placówki miały utrzymywać stały kontakt). Oprócz pokazów kinowych odbywały się w tym miejscu różne imprezy okolicznościowe, takie jak Dzień Dziecka czy Mikołajki.
Sala kina wyposażona była w projektory 70 mm, duży panoramiczny ekran i 570 foteli. Oferowała przy tym dobre warunki akustyczne. Obok kabiny projekcyjnej zbudowano stanowisko lektorskie, z którego czytano polskie listy dialogowe dla filmów wyświetlanych w oryginalnej wersji językowej. Aby zapewnić widzom komfort, zwiększono odległość między rzędami w porównaniu do innych kin. Budynek był też dobrze ogrzewany. Znajdowała się w nim szatnia z dwoma wejściami – dla wchodzących oraz dla wychodzących z projekcji. Osoby z obsługi ubrane były w zielone mundurki i zajmowały się przyjmowaniem okryć w szatni oraz wskazywaniem widzom miejsc na sali.
Repertuar kina „Iwanowo” był zróżnicowany – grano zarówno filmy polskie, jak i zagraniczne. Pod koniec lat 80. organizowano w nim projekcje wideo – w holu kina, obok szatni, ustawiano telewizor z podłączonym magnetowidem, a przed nim kilkanaście rzędów krzeseł. Filmy odtwarzano z kaset VHS, w wersjach z nagraną w Polsce ścieżką lektorską.
Okres po transformacji ustrojowej.
Na początku lat 90. kina łódzkie były w użytkowaniu wieczystym skarbu państwa, a administrowało nimi państwowe przedsiębiorstwo Instytucja Filmowa Dystrybucji Filmów „Helios”. Kierownictwo kina „Iwanowo” wydzierżawiło wówczas budynek od państwowego „Heliosa”. Na ekrany „Iwanowa” nie dopuszczano jednak filmów premierowych, co w połączeniu z zaległościami kierownictwa w czynszu sprawiło, że w styczniu 1993 roku rozwiązano umowę. W maju 1993 roku państwowa Instytucja Filmowa Dystrybucji Filmów „Helios” oddała „Iwanowo” w dzierżawę prywatnej spółce pracowniczej Centrum Filmowe „Helios 2000”. Wówczas kinu nadano nazwę „Adria”.
Przez pewien czas kondycja finansowa kina była dobra. Organizowano w nim premiery filmowe poprzedzone prelekcjami. Obiekt, administrowany przez Centrum Filmowe „Helios 2000”, został zmodernizowany pod względem technicznym – wyposażono go w nową aparaturę projekcyjną oraz system dźwiękowy Dolby Stereo Prologic. Kino okazało się jednak na dłuższą metę nierentowne. W 2001 roku CF „Helios 2000” (wówczas jako Centrum Filmowe „Helios” S.A.) zakończyło dzierżawę obiektu i oddano go pod wynajem.
W 2006 w budynku kina rozpoczął działalność klub muzyczny „Dekompresja”, który przeniósł się tam z poprzedniej siedziby przy ul. Krzemienieckiej 2; klub został zamknięty w 2014 i od tego czasu budynek pozostaje niezagospodarowany i stopniowo niszczeje.

</doc>
<doc id="4268512" url="https://pl.wikipedia.org/wiki?curid=4268512" title="Kino Iwanowo">
Kino Iwanowo



</doc>
<doc id="4268513" url="https://pl.wikipedia.org/wiki?curid=4268513" title="Linia 3 metra w Atenach">
Linia 3 metra w Atenach

Linia 3 metra w Atenach – jedna z trzech linii metra w Atenach, biegnąca z Agia Marina do międzynarodowego lotniska im. Elefteriosa Wenizelosa przez stację Sintagma. Niektóre kursy pociągów metra kończą bieg na stacji Doukisis Plakendias.
Początkowo otwarto odcinek między Etniki Amina i Sintagma, w dniu 28 stycznia 2000, wraz z linią 2. W 2012 rozpoczęto prace budowlane dotyczące ostatniego podziemnego przedłużenia linii 3 do Dimotiko Theatro przez Pireus. Planowane zakończenie budowy przewidziane jest na koniec 2021.

</doc>
<doc id="4268520" url="https://pl.wikipedia.org/wiki?curid=4268520" title="Piotr Zawada">
Piotr Zawada

Piotr Zawada (ur. 30 września 1889 we Wróblinie, obecnej części Opola, zm. 12 listopada 1939 w Paterku) – polski duchowny, zakonnik Misjonarzy Świętej Rodziny, profesor, rektor seminarium duchownego, ofiara niemieckich zbrodni nazistowskich.
Życiorys.
Pierwszą profesję zakonną złożył w holenderskiej miejscowości Grave (Brabancja Północna) 4 października 1916. 15 sierpnia 1920 otrzymał święcenia kapłańskie, również w Holandii. Do Polski przybył w 1921, gdzie współzakładał pierwszy dom zakonny Misjonarzy Świętej Rodziny w Wieluniu (przyjechał razem z ks. Antonim Kuczerą). Następnie był mistrzem nowicjatu, profesorem i rektorem zarówno niższego, jak i wyższego seminarium duchownego (Kazimierz Biskupi). Prowadził też misje ludowe i rekolekcje. Przed II wojną światową, przez kilka lat był prowincjałem zakonu. Zginął zamordowany przez Niemców w ramach zbrodni w Paterku. Życie straciło tego dnia 25 braci zakonnych i 5 kapłanów.

</doc>
<doc id="4268522" url="https://pl.wikipedia.org/wiki?curid=4268522" title="Mistrzostwa Pacyfiku w pływaniu">
Mistrzostwa Pacyfiku w pływaniu

Mistrzostwa Pacyfiku w pływaniu (ang. "Pan Pacific Swimming Championships") – zawody pływackie rozgrywane od 1985 roku na basenie 50-metrowym. Początkowo odbywały się co dwa lata, w latach nieparzystych, aby nie kolidować z igrzyskami olimpijskimi i mistrzostwami świata. Od 2002 roku mistrzostwa Pacyfiku są organizowane co cztery lata, w związku ze zmianą częstotliwości rozgrywania mistrzostw świata (od 2001 roku co dwa lata).
Organizator.
Zawody organizuje Pacyficzne Stowarzyszenie Pływackie, które zostało założone w połowie lat 80. W jego skład wchodzą federacje pływackie z Australii, Japonii, Kanady i Stanów Zjednoczonych.
Tabela medalowa (1985 – 2014).
"Stan po Mistrzostwach Pacyfiku w Pływaniu 2014"

</doc>
<doc id="4268523" url="https://pl.wikipedia.org/wiki?curid=4268523" title="Tadeusz Kuder">
Tadeusz Kuder

Tadeusz Wacław Kuder (ur. 14 września 1952 w Piaskach) – polski biolog, profesor nauk biologicznych, profesor zwyczajny Uniwersytetu Jana Kochanowskiego w Kielcach.
Życiorys.
W 1976 ukończył studia na Uniwersytecie Jagiellońskim. Doktoryzował się na uczelni macierzystej w 1982. Stopień naukowy doktora habilitowanego w dyscyplinie nauk weterynaryjnych uzyskał w 1994 na Akademii Rolniczo-Technicznej w Olsztynie na podstawie pracy pt. "Cytoarchitektonika i ultrastruktura zwoju skrzydłowo-podniebiennego szczura w warunkach prawidłowych i eksperymentalnych". Tytuł naukowy profesora nauk biologicznych otrzymał 22 czerwca 2004.
Zawodowo związany z Wyższą Szkołą Pedagogiczną w Kielcach, przekształcaną kolejno w Akademię Świętokrzyską i Uniwersytet Jana Kochanowskiego. Na uczelni tej doszedł do stanowiska profesora zwyczajnego. W latach 1996–1999 był dyrektorem Instytutu Biologii na Wydziale Matematyczno-Przyrodniczym. W jednostce tej kierował również Zakładem Anatomii Porównawczej Kręgowców. Następnie przeszedł do pracy w Instytucie Nauk Medycznych na Wydziale Lekarskim i Nauk o Zdrowiu, gdzie objął kierownictwo Zakładu Anatomii.
Specjalizuje się w anatomii porównawczej kręgowców, neuroanatomii i neurobiologii. W 2000 założył i do 2006 był przewodniczącym oddziału kieleckiego Polskiego Towarzystwa Anatomicznego. Został również członkiem Polskiego Towarzystwa Antropologicznego i European Association of Veterinary Anatomists. Opublikował m.in.: "Aparat ruchu" (1998; wyd. 2), "Autonomiczny układ nerwowy" (2002), "Antropologia w zarysie" (2011).
Odznaczony Medalem Komisji Edukacji Narodowej (2004).

</doc>
<doc id="4268525" url="https://pl.wikipedia.org/wiki?curid=4268525" title="Dorothy Crater">
Dorothy Crater

Dorothy Crater (łac. "Krater Dorotki") – krater na Charonie, odkryty w 2015 r. przez amerykańską sondę New Horizons i nazwany w 2018 r. przez Międzynarodową Unię Astronomiczną imieniem Dorotki, bohaterki powieści "Czarnoksiężnik z Krainy Oz".

</doc>
<doc id="4268526" url="https://pl.wikipedia.org/wiki?curid=4268526" title="Kubrick Mons">
Kubrick Mons

Kubrick Montes (łac. "Góry Kubricka") – góry na Charonie, odkryte w 2017 r. przez amerykańską sondę New Horizons i nazwane w 2018 r. przez Międzynarodową Unię Astronomiczną imieniem reżysera Stanleya Kubricka.

</doc>
<doc id="4268528" url="https://pl.wikipedia.org/wiki?curid=4268528" title="Mandjet Chasma">
Mandjet Chasma

Mandjet Chasma (łac. "Kanion Mandjet") – kanion na Charonie, odkryty w 2018 r. przez amerykańską sondę New Horizons i nazwany w 2018 r. przez Międzynarodową Unię Astronomiczną od barki, którą podróżował po niebie egipski bóg słońca Ra.

</doc>
<doc id="4268529" url="https://pl.wikipedia.org/wiki?curid=4268529" title="Termografia medyczna">
Termografia medyczna

Termografia medyczna – bezinwazyjna technika diagnostyki obrazowej, służąca do oceny układu kostnego, stawowego i mięśniowego człowieka oraz zmian fizjologicznych poprzez obrazowanie temperatury wybranych obszarów ciała. Jest dodatkowym badaniem wspierającym wykrywanie i analizę procesów fizjologicznych i metabolicznych. W przeciwieństwie do tomografii komputerowej, nie wykorzystuje promieniowania rentgenowskiego.
Opis.
Badanie termograficzne opiera się o wykorzystanie kamery termowizyjnej w paśmie podczerwieni, która zbiera obraz temperatury ciała. Po elektronicznym przetworzeniu uzyskuje się diagram wskazujący na temperaturę ciała w poszczególnych miejscach. Zbilansowany rozkład temperatury po obu stronach ciała cechuje zdrowy organizm.
Badanie jest bezinwazyjne i bezbolesne. Podobnie jak w przemyśle czy kryminalistyce, również w medycynie termografia umożliwia zdalny pomiar. Podczas wykonywania zdjęć należy odsłonić badaną część ciała. Do przeprowadzenia obróbki i analizy jest wykorzystywane specjalistyczne oprogramowanie. 
Prekursorem praktycznego wykorzystania termografii medycznej w Polsce jest dr n. med. Adam R. Kwieciński, twórca metody diagnostyki i terapii biologicznych nazwanych OXETIC Medical System.
Termografię medyczną wskazuje się jako badanie diagnostyczne pozwalające analizować niepokojące zmiany w organizmie. Jak wskazuje Elżbieta Rostkowska, „duży wkład do wiedzy na temat wykorzystania termografii do oceny powierzchniowych temperatur ciała wniosły prace Górskiego i Koczocik-Przedpełskiej” w latach 70. i 80. XX wieku.
Zastosowanie.
Badanie termograficzne pozwala badać: stawy, skórę, narządy wewnętrzne, układ krążenia, mięśnie dzięki czemu jest wykorzystywane w diagnostyce wybranych nowotworów, zespołu Reynauda, chorób dermatologicznych, stanów zapalnych, krwiaków, nadciśnienia tętniczego, niedociśnienia tętniczego, chorób zakaźnych, a także zaburzeń nerwowych i psychicznych. Termografię wykorzystuje się także do badania skutków tlenoterapii hiperbarycznej.

</doc>
<doc id="4268530" url="https://pl.wikipedia.org/wiki?curid=4268530" title="Nasreddin Crater">
Nasreddin Crater

Nasreddin Crater (łac. "Krater Nasreddina") – krater na Charonie, odkryty w 2015 r. przez amerykańską sondę New Horizons i nazwany w 2018 r. przez Międzynarodową Unię Astronomiczną imieniem Hodży Nasreddina, mędrca i filozofa z Anatolii.

</doc>
<doc id="4268535" url="https://pl.wikipedia.org/wiki?curid=4268535" title="Wielkie Sioło (rejon mołodecki)">
Wielkie Sioło (rejon mołodecki)

Wielkie Sioło (biał. "Вялікае Сяло", ros. "Великое Село") – wieś na Białorusi, w obwodzie mińskim, w rejonie mołodeczańskim, w sielsowiecie Połoczany.

</doc>
<doc id="4268540" url="https://pl.wikipedia.org/wiki?curid=4268540" title="Nemo Crater">
Nemo Crater

Nemo Crater (łac. "Krater Nemo") – krater na Charonie, odkryty w 2015 r. przez amerykańską sondę New Horizons i nazwany w 2018 r. przez Międzynarodową Unię Astronomiczną imieniem kapitana okrętu podwodnego "Nautilus" z powieści Juliusza Verne'a.

</doc>
<doc id="4268542" url="https://pl.wikipedia.org/wiki?curid=4268542" title="Pirx Crater">
Pirx Crater

Pirx Crater (łac. "Krater Pirx") – krater na Charonie, odkryty w 2015 r. przez amerykańską sondę New Horizons i nazwany w 2018 r. przez Międzynarodową Unię Astronomiczną imieniem bohatera opowiadań Stanisława Lema.

</doc>
<doc id="4268543" url="https://pl.wikipedia.org/wiki?curid=4268543" title="Revati Crater">
Revati Crater

Revati Crater (łac. "Krater Revati") – krater na Charonie, odkryty w 2015 r. przez amerykańską sondę New Horizons i nazwany w 2018 r. przez Międzynarodową Unię Astronomiczną imieniem bohaterki eposu Mahabharaty.

</doc>
<doc id="4268546" url="https://pl.wikipedia.org/wiki?curid=4268546" title="Gajowce (sielsowiet Połoczany)">
Gajowce (sielsowiet Połoczany)

Gajowce (biał. "Гаеўцы", ros. "Гаевцы") – wieś na Białorusi, w obwodzie mińskim, w rejonie mołodeczańskim, w sielsowiecie Połoczany.
Przed 1939 w Polsce, w województwie wileńskim, w powiecie mołodeczańskim.
W skład wsi wchodzi też dawna wieś Puzele.

</doc>
<doc id="4268547" url="https://pl.wikipedia.org/wiki?curid=4268547" title="Sadko Crater">
Sadko Crater

Sadko Crater (łac. "Krater Sadko") – krater na Charonie, odkryty w 2015 r. przez amerykańską sondę New Horizons i nazwany w 2018 r. przez Międzynarodową Unię Astronomiczną imieniem Sadki, fikcyjnego bohatera ruskich pieśni.

</doc>
<doc id="4268548" url="https://pl.wikipedia.org/wiki?curid=4268548" title="Edward Livingston">
Edward Livingston

Edward Livingston (ur. 28 maja 1764 w Clermont, zm. 23 maja 1836 w Rhinebeck) – amerykański polityk.
Życiorys.
Urodził się 28 maja 1764 roku w Clermont. Podstawowe nauczanie odebrał od prywatnych nauczycieli, a w 1871 roku ukończył studia na Uniwersytecie Princeton, po którym studiował nauki prawne w Albany. Po ukończeniu studiów został przyjęty do palestry i otworzył prywatną praktykę prawniczą w Nowym Jorku. W 1794 roku został wybrany do Izby Reprezentantów (z ramienia Partii Demokratyczno-Republikańskiej), gdzie zasiadał przez 6 lat. W latach 1801–1803 pełnił funkcję prokuratora okręgowego, a także burmistrza Nowego Jorku. Został wówczas pociągnięty do odpowiedzialności, gdy jeden z jego podwładnych urzędników doprowadził do utraty publicznych pieniędzy. W wyniku tego wydarzenia, zrezygnował z obu pełnionych przez siebie funkcji i przeniósł się do Luizjany, gdzie otworzył prywatną praktykę prawniczą. W czasie wojny z Wielką Brytanią, wziął udział w bitwie pod Nowym Orleanem. Na początku lat 20. zasiadał w legislaturze stanowej i napisał stanowy kodeks prawa karnego. W 1823 roku został ponownie wybrany do izby niższej Kongresu, gdzie zasiadał przez sześć lat. W 1828 roku wygrał wybory do Senatu, w którym urzędował do 1831 roku, kiedy to zrezygnował na rzecz objęcia stanowiska sekretarza stanu, w gabinecie Andrew Jacksona. Jako członek rządu, przygotowywał proklamację antynullifikacyjną wobec stanowiska Karoliny Południowej. W 1833 roku zakończył urzędowanie jako sekretarz stanu i został posłem pełnomocnym we Francji na dwa lata. Zmarł 23 maja 1836 roku w Rhinebeck.
Jego bratem był Robert R. Livingston, a kuzynami: Philip Livingston i William Livingston.

</doc>
<doc id="4268557" url="https://pl.wikipedia.org/wiki?curid=4268557" title="I’m an Albatraoz">
I’m an Albatraoz

I’m an Albatraoz – singel szwedzkiego muzyka AronaChupy, wydany 8 sierpnia 2014 roku przez Sony Music Entertainment.
Teledysk.
Teledysk do utworu wyreżyserowany przez AronaChupę i Sertaka Yildizhana, został opublikowany 13 października 2014 roku.

</doc>
<doc id="4268561" url="https://pl.wikipedia.org/wiki?curid=4268561" title="Czarny Roman">
Czarny Roman

Czarny Roman, właściwie Jan Wiesław Polkowski (ur. 29 sierpnia 1950 w Warszawie, zm. 5 grudnia 2017 tamże) – polski bezdomny, który stał się elementem warszawskiego folkloru i o którym krążyły miejskie legendy.
Życie codzienne.
Całymi dniami spacerował po ulicach Śródmieścia. Najczęściej pojawiał się na Nowym Świecie, Chmielnej, Krakowskim Przedmieściu, Starym Mieście i w Ogrodzie Saskim. Ostatnie miesiące swojego życia spędził w okolicach Centrum Sztuki Współczesnej. Z powodu czarnego ubioru (zimą zamieniał go na jaskrawy kombinezon narciarski) znany był w stolicy jako Czarny Roman, ale też Czarny Janek albo Kruk. Potem widywano go w różowym stroju lub kombinezonie z lat 80. XX wieku.
Często mówił przypadkowo spotkanym przechodniom, że jest „świadomością nieśmiertelności mordu” i przedstawiał się jako Nieśmiertelny. Był zdecydowanym przeciwnikiem alkoholu i narkotyków.
Wzbudzał w mieszkańcach stolicy strach, zwłaszcza gdy przepowiadał miejską katastrofę. Na Warszawę miał spaść meteoryt, który zabije 1,2 mln osób. Przepowiadał także daty śmierci przechodniów i osób spotkanych w kawiarniach.
Śmierć i pogrzeb.
Zmarł 5 grudnia 2017. Został znaleziony martwy przy Centrum Sztuki Współczesnej Zamek Ujazdowski. O śmierci Czarnego Romana poinformował na Facebooku Cezary Ciszewski, polski reżyser, dziennikarz i fotograf.
W czwartek 14 grudnia 2017 Czarny Roman został pochowany w grobowcu rodzinnym znajdującym się na wilanowskim cmentarzu. Wcześniej w kościele św. Anny w Wilanowie odbyła się msza pogrzebowa. Uczestniczyli w niej rodzina i znajomi mężczyzny oraz ludzie, którzy poznali go na ulicach Warszawy. Żona, córka i syn zmarłego przyjechali na pogrzeb z Nowego Jorku. Od dłuższego czasu nie mieli z nim kontaktu.
Legendy.
Na temat jego przeszłości powstało wiele legend. Według jednej z nich w czasach PRL-u był znanym warszawskim „cinkciarzem”. Wzbogacił się na handlu zagranicznymi walutami, głównie dolarami. Potem znajomi go oszukali i stracił wszystkie pieniądze. Inna wersja mówi, że dorobek zabrała jego żona i to doprowadziło go do choroby psychicznej.
Według kolejnej teorii, Czarny Roman stracił majątek w kasynach podczas gry w pokera. Nie poradził sobie psychicznie z tą klęską.
Zgodnie z innymi przypuszczeniami, przyczyną schizofrenii nie była strata pieniędzy, ale dotkliwe pobicie, po którym znalazł się w stanie krytycznym i nie udało mu się wrócić całkowicie do zdrowia. Inna teoria mówi, że przeżył tragedię rodzinną, która spowodowała zaburzenia psychiki. Ta opinia może znajdować potwierdzenie w notatce, którą zostawił w jednej z warszawskich kawiarni.
Odbiór.
Czarny Roman na Facebooku miał swój fanpage, którego autor oznaczył go jako osobę publiczną i tak opisał: „Wysoki, szczupły mężczyzna o wyjątkowo przenikliwym spojrzeniu i niepokojącym wyrazie twarzy. (…) Człowiek o tajemniczej przeszłości i niezwykłym stylu teraźniejszego życia. (…) Wzbudza zarówno sympatię, jak i strach (…)”. Na tej stronie internauci wrzucali zdjęcia z miejsc, w których widywali mężczyznę.
Według literatury naukowej Czarny Roman funkcjonował w świadomości społecznej jako „ktoś niecodzienny i intrygujący”, ale przede wszystkim – „lokalny, wrośnięty w konkretną społeczność” (Kucharska, 2015).
W grudniu 2007 znalazł się na liście „50 wawoaktywnych” sporządzonej przez czasopismo „Życie Warszawy” – rankingu ludzi, dzięki którym „zmienia się miasto, a przestrzeń Warszawy wypełnia się pozytywnymi wibracjami i dobrą energią”.
W kulturze masowej.
W 2013 zespół "Divines" uczynił go jednym z bohaterów teledysku do piosenki „Warsaw what you’ve done to me”.
W 2018 w Warszawie przy ulicy Chmielnej niedaleko Placu Pięciu Rogów pojawił się mural z wizerunkiem Czarnego Romana.
W 2019 roku raper Sokół umieścił postać Czarnego Romana w jednym ze swoich utworów "Lepiej jak jest lepiej".
Na przełomie 2019 i 2020 roku Audioteka wypuściła poświęcony Czarnemu Romanowi 7-odcinkowy dokumentalny audioserial pt. „Czarny Romans”.
W 2020 na płycie "Mrówka Zombie" zespołu Chłopcy kontra Basia ukazał się utwór pt. "Czarny Roman". W postać Czarnego Romana w teledysku do utworu wcielił się Andrzej Kłak. Utwór pt. "Czarny Roman" pojawił się także na płycie "Kometa" zespołu Tania O.

</doc>
<doc id="4268563" url="https://pl.wikipedia.org/wiki?curid=4268563" title="Laura Mennell">
Laura Mennell

Laura Mennell (ur. 18 kwietnia 1980 w Surrey) – kanadyjska aktorka, która wystąpiła m.in. w serialach "Alphas", "Van Helsing" i "Człowiek z Wysokiego Zamku".

</doc>
<doc id="4268565" url="https://pl.wikipedia.org/wiki?curid=4268565" title="Dubai Duty Free Tennis Championships">
Dubai Duty Free Tennis Championships



</doc>
<doc id="4268567" url="https://pl.wikipedia.org/wiki?curid=4268567" title="Parafia Świętych Apostołów Piotra i Pawła w Archangielsku">
Parafia Świętych Apostołów Piotra i Pawła w Archangielsku

Parafia Świętych Apostołów Piotra i Pawła w Archangielsku – rzymskokatolicka parafia znajdująca się w archidiecezji Matki Bożej w Moskwie, w Dekanacie Centralnym. Opieką duszpasterską parafii zajmują się misjonarze werbiści.

</doc>
<doc id="4268573" url="https://pl.wikipedia.org/wiki?curid=4268573" title="Llama in My Living Room">
Llama in My Living Room

Llama in My Living Room – singel szwedzkiego muzyka AronaChupy z gościnnym udziałem jego siostry Nory Ekberg (Little Sis Nora), wydany 2 czerwca 2017 roku przez Sony Music Entertainment.
Teledysk.
Teledysk do utworu został wyreżyserowany przez AronaChupę i Jacoba Englunda i został opublikowany 2 czerwca 2017 roku.

</doc>
<doc id="4268574" url="https://pl.wikipedia.org/wiki?curid=4268574" title="Richard Rush">
Richard Rush



</doc>
<doc id="4268576" url="https://pl.wikipedia.org/wiki?curid=4268576" title="Parafia Przemienienia Pańskiego w Twerze">
Parafia Przemienienia Pańskiego w Twerze

Parafia Przemienienia Pańskiego w Twerze – rzymskokatolicka parafia znajdująca się w archidiecezji Matki Bożej w Moskwie, w Dekanacie Centralnym.
Parafia erygowana została w 1860 roku. W 1864 roku, w znacznej większości z własnych środków, miejscowy asesor Iwan Juchnowicz-Suchotskij wybudował kościół. Po rewolucji kościół został odebrany wiernym i używany był do celów niesakralnych. W 1974 roku resztki dawnego kościoła wyburzono. Początkiem lat 90. XX wieku parafia katolicka w Twerze odrodziła się, jednak nowy kościół parafialny został oddany do użytku dopiero w lutym 2003 roku. Według stanu na 2005 rok, wspólnota parafialna liczyła ponad 150 osób. 

</doc>
<doc id="4268587" url="https://pl.wikipedia.org/wiki?curid=4268587" title="Nikos Christodulidis">
Nikos Christodulidis

Nikos Christodulidis, gr. Νίκος Χριστοδουλίδης (ur. 6 grudnia 1973 w Jeroskipu) – cypryjski polityk i dyplomata, w latach 2014–2018 rzecznik prasowy rządu, od 2018 do 2022 minister spraw zagranicznych, od 2023 prezydent Cypru.
Życiorys.
W 1991 ukończył szkołę średnią w Pafos. Studiował m.in. nauki polityczne i ekonomię w Queens College w ramach City University of New York. Odbył studia podyplomowe z nauk politycznych na Uniwersytecie Nowojorskim i z dyplomacji na Uniwersytecie Maltańskim. W 2003 doktoryzował się na Uniwersytecie Narodowym im. Kapodistriasa w Atenach.
W latach 1999–2013 pracował w cypryjskiej dyplomacji. Był m.in. dyrektorem biura w resorcie spraw zagranicznych, zastępcą szefa misji dyplomatycznej w ambasadzie Cypru w Grecji i konsulem generalnym w Wielkiej Brytanii. W latach 2007–2010 wykładał na wydziale historii i archeologii Uniwersytetu Cypryjskiego.
Politycznie związany ze Zgromadzeniem Demokratycznym. W 2013 został dyrektorem biura dyplomatycznego w administracji prezydenckiej, a w 2014 dodatkowo rzecznikiem prasowym rządu. W lutym 2018, po uzyskaniu przez Nikosa Anastasiadisa prezydenckiej reelekcji, ogłoszono jego nominację na urząd ministra spraw zagranicznych. Stanowisko to objął 1 marca tegoż roku. Zrezygnował z tej funkcji w styczniu 2022.
W styczniu 2023 został wykluczony z DISY. W lutym tegoż roku kandydował w wyborach prezydenckich. Poparły go partie DIKO, EDEK, KA i DIPA. W pierwszej turze głosowania zajął pierwsze miejsce z wynikiem 32,0% głosów. W drugiej turze wygrał z Andreasem Mawrojanisem, otrzymując 51,9% głosów. Urząd prezydenta objął 28 lutego 2023.
Odznaczenia.
W 2021 odznaczony Krzyżem Wielkim Orderu Zasługi Rzeczypospolitej Polskiej.

</doc>
<doc id="4268593" url="https://pl.wikipedia.org/wiki?curid=4268593" title="Królewskie Seminarium Nauczycielskie w Lwówku Śląskim">
Królewskie Seminarium Nauczycielskie w Lwówku Śląskim

Królewskie Seminarium Nauczycielskie w Lwówku Śląskim (niem. "Städtliches Oberschule für Knaben", "Königliches Lehrerinnenseminar") – monumentalny budynek istniejącego do 1945 r. seminarium nauczycielskiego w Lwówku Śląskim. Obecnie, w miejscu dawnego seminarium, znajduje się budynek A Szkoły Podstawowej nr 2 im. boh. 10-tej Sudeckiej Dywizji Piechoty w Lwówku Śląskim. 
W seminarium istniała sekcja Męskiego Towarzystwa Gimnastycznego (niem. "Männerturnverein", "MTV"). Placówka posiadała nowoczesną i dobrze wyposażoną jak na ówczesne możliwości halę sportową. Jedyne pozostałości po seminarium nauczycielskim w Lwówku Śląskim to brama główna i mur okalający posesję.

</doc>
<doc id="4268608" url="https://pl.wikipedia.org/wiki?curid=4268608" title="Czarna Matka">
Czarna Matka



</doc>
<doc id="4268613" url="https://pl.wikipedia.org/wiki?curid=4268613" title="Anatoly Bykov">
Anatoly Bykov



</doc>
<doc id="4268615" url="https://pl.wikipedia.org/wiki?curid=4268615" title="Anatoly Beloglazov">
Anatoly Beloglazov



</doc>
<doc id="4268616" url="https://pl.wikipedia.org/wiki?curid=4268616" title="Sergey Beloglazov">
Sergey Beloglazov



</doc>
<doc id="4268617" url="https://pl.wikipedia.org/wiki?curid=4268617" title="Soslan Andiyev">
Soslan Andiyev



</doc>
<doc id="4268663" url="https://pl.wikipedia.org/wiki?curid=4268663" title="Chłopiec z Xanten">
Chłopiec z Xanten

Chłopiec z Xanten (lub "chłopiec z Lüttingen") – posąg z brązu, z rzymskiego Xanten ("Colonia Ulpia Traiana"), znajdujący się w kolekcji antyków, w Berlinie (numer inwentarza, sektor 4). Obecnie stoi w "sali Bachusa", w "Nowym muzeum".
Chłopiec z Xanten został odkryty 16 lutego 1858 przez sześciu rybaków z Lüttingen i Bislich nad brzegiem Renu, na wysokości miejscowości Bislich. Statua ma wysokość 1,44 m i nie ma gałek ocznych i prawego przedramienia, ale poza tym jest w dużej mierze dobrze zachowana.
Oryginalną funkcją postaci było "służenie" gościom podczas uczt. Chłopiec z Lüttingen posiadał prostokątną lub owalną tacę, którą trzymał w dłoniach, jednak nie wiadomo kiedy taca zaginęła i do dnia dzisiejszego nie została znaleziona.
Wartość rzeźby oszacowano na 8.000 talarów w momencie odkrycia; osiem miesięcy po odkryciu została zabrana do "Berlińskiej Kolekcji Zabytków", gdzie jest wystawiana do dziś. Odlew chłopca z Xanten jest własnością (muzeum w Bonn) i (muzeum rzymskiego w Xanten). Kolejny odlew chłopca z Xanten został przygotowany przez miasto i obywatelskie stowarzyszenie Lüttingen i umieszczony przed kościołem Świętego Pantaleona. Od 1860 odlewy postaci są dostępne w gipsowni berlińskiej.

</doc>
<doc id="4268670" url="https://pl.wikipedia.org/wiki?curid=4268670" title="Levan Tediashvili">
Levan Tediashvili



</doc>
<doc id="4268672" url="https://pl.wikipedia.org/wiki?curid=4268672" title="Pavel Pinigin">
Pavel Pinigin



</doc>
<doc id="4268674" url="https://pl.wikipedia.org/wiki?curid=4268674" title="Roman Dmitriyev">
Roman Dmitriyev



</doc>
<doc id="4268675" url="https://pl.wikipedia.org/wiki?curid=4268675" title="Valery Rezantsev">
Valery Rezantsev



</doc>
<doc id="4268688" url="https://pl.wikipedia.org/wiki?curid=4268688" title="Jim Cronin">
Jim Cronin

James „Jim” Michael Cronin (ur. 15 listopada 1951 w Yonkers, zm. 17 marca 2007 w Nowym Jorku) – amerykański zoolog, prymatolog, działacz na rzecz praw zwierząt; założyciel Monkey World, centrum ratowania naczelnych. Kawaler Orderu Imperium Brytyjskiego.
Życiorys.
Wychowywał się w Yonkers w stanie Nowy Jork, w rodzinie o korzeniach włosko-irlandzkich. W latach 70. pracował w ogrodzie zoologicznym w Bronksie jako opiekun zwierząt. W 1980 przeprowadził się do Kent w Wielkiej Brytanii i zatrudnił się u w jego , gdzie doskonalił swoje umiejętności w rehabilitacji i opiece nad naczelnymi.
W 1987 założył w Wool w Dorset Monkey World – rezerwat dla małp naczelnych, ofiar nielegalnego handlu dzikimi zwierzętami, wykorzystywanych, krzywdzonych i zaniedbanych. W 1993 poznał swoją drugą żonę – Alison Ames, również Amerykankę, absolwentkę Cambridge, doktor antropologii, będącą autorytetem w dziedzinie zachowania zwierząt. Para pobrała się w 1996, od tego czasu wspólnie prowadziła Monkey World, z Alison jako dyrektorem naukowym.
W 2007 rezerwat zajmujący powierzchnię 65 akrów, był bezpiecznym schronieniem dla ponad 150 naczelnych 15 różnych gatunków, uratowanych z 14 krajów i pełnił wiodącą rolę w socjalizacji i integracji osamotnionych szympansów w naturalnie żyjących grupach społecznych. Cronin stał się uznanym międzynarodowym ekspertem w ratowaniu i rehabilitacji maltretowanych naczelnych oraz w egzekwowaniu postanowień traktatów międzynarodowych, mających na celu ich ochronę przed nielegalnym handlem i eksperymentami laboratoryjnymi.
W 2006 Jim Cronin i Alison Cronin zostali odznaczeni przez królową Elżbietę II Kawalerią Orderu Imperium Brytyjskiego (MBE) za działalność na rzecz dobrostanu zwierząt.
Cronin zmarł w wieku 55 lat w nowojorskim szpitalu na raka zdiagnozowanego 8 miesięcy przed śmiercią. Jego żona Alison Cronin nadal prowadzi Monkey World.
Fundusz Pamięci Jima Cronina (The Jim Cronin Memorial Fund) na rzecz dobrobytu zwierząt i ochrony środowiska został ustanowiony w celu kontynuacji jego spuścizny oraz wsparcia ochrony i opieki nad naczelnymi na całym świecie. Jest to organizacja charytatywna zarejestrowana w Wielkiej Brytanii pod numerem 1126939, sponsorowana przez Monkey World.

</doc>
<doc id="4268700" url="https://pl.wikipedia.org/wiki?curid=4268700" title="Anatoly Roshchin">
Anatoly Roshchin



</doc>
<doc id="4268701" url="https://pl.wikipedia.org/wiki?curid=4268701" title="Aleksandr Medved">
Aleksandr Medved



</doc>
<doc id="4268707" url="https://pl.wikipedia.org/wiki?curid=4268707" title="Ukrpoczta">
Ukrpoczta



</doc>
<doc id="4268710" url="https://pl.wikipedia.org/wiki?curid=4268710" title="Magdeburgia">
Magdeburgia



</doc>
<doc id="4268716" url="https://pl.wikipedia.org/wiki?curid=4268716" title="Izba Regionalna „Chata Kawuloka” w Istebnej">
Izba Regionalna „Chata Kawuloka” w Istebnej

Izba Regionalna „Chata Kawuloka” w Istebnej – prywatne muzeum etnograficzne (skansen), położone w Istebnej na terenie przysiółka Wojtosze. Obiekt leży na śląskim odcinku Szlaku Architektury Drewnianej.
Historia.
Placówka mieści się w pochodzącej z 1863 roku drewnianej chacie góralskiej, należącej do rodziny Kawuloków. Jej założycielem był Jan Kawulok – regionalista, twórca instrumentów muzycznych oraz gawędziarz. Po jego śmierci w 1976 roku izbę prowadziła jego córka Zuzanna (zm. 2018). Obecnie kustoszem placówki jest Janusz Macoszek – laureat konkursu „Po naszymu, czyli po śląsku” z 2010 roku.
Zbiory i zwiedzanie.
W muzeum prezentowane jest kompletne wyposażenie dawnej chaty góralskiej – meble, sprzęty codziennego użytku, narzędzia rolnicze oraz ludowe instrumenty muzyczne. W tzw. czarnej izbie znajduje się piec kurlawy (kurny), czyli nie posiadający komina.
Izba jest placówką całoroczną, czynna po uprzednim uzgodnieniu, wstęp jest płatny. Oprócz funkcji wystawienniczej, organizuje również warsztaty (m.in. koronkarskie), lekcje umuzykalniające, konferencje oraz pokazy sztuki, obyczajów i rzemiosła ludowego.

</doc>
<doc id="4268718" url="https://pl.wikipedia.org/wiki?curid=4268718" title="Ewa Bieńkowska (prawniczka)">
Ewa Bieńkowska (prawniczka)

Ewa Bieńkowska (ur. 25 maja 1950, zm. 14 marca 2018) – polska prawnik, wiktymolog, specjalistka w zakresie mediacji; prof. dr hab.
1 stycznia 1992 uzyskała stopień doktora habilitowanego dzięki rozprawie Wiktymologia. Koncepcje, kierunki badań, perspektywy. Była profesorem nadzwyczajnym w Europejskiej Wyższej Szkole Prawa i Administracji w Warszawie. Autorka lub współautorka licznych publikacji, m.in.: "Wiktymologia" (trzy wydania, zmieniane, ostatnie 2018); "Prawo karne jutra: między pragmatyzmem a dogmatyzmem"; "Mediacja w sprawach karnych"; "Mediacja w sprawach nieletnich"; "Poradnik mediatora"; "Postępowanie w sprawach nieletnich"; "Uprawnienia pokrzywdzonego przestępstwem"; "Prawa ofiar przestępstw"; "Kodeks karny. Część ogólna. Komentarz". 
Zmarła 14 marca 2018.

</doc>
<doc id="4268719" url="https://pl.wikipedia.org/wiki?curid=4268719" title="Dorota Łobos-Kotowska">
Dorota Łobos-Kotowska

Dorota Joanna Łobos-Kotowska – polska prawnik, radca prawny, doktor habilitowany nauk prawnych, 
profesor nadzwyczajny Uniwersytetu Śląskiego, specjalistka w zakresie prawa cywilnego, prawa handlowego i prawa rolnego.
Życiorys.
W 1996 ukończyła studia prawnicze na Wydziale Prawa i Administracji Uniwersytetu Śląskiego, gdzie w 2001 na podstawie napisanej pod kierunkiem Teresy Kurowskiej rozprawy pt. "Spółka rolna. Cywilnoprawna forma organizacji gospodarstwa rodzinnego" otrzymał stopień naukowy doktora nauk prawnych w zakresie prawa, specjalność: prawo cywilne, prawo handlowe, prawo rolne. Tam też na podstawie dorobku naukowego oraz rozprawy pt. "Umowa przyznawania pomocy ze środków Europejskiego Funduszu Rolnego na rzecz Rozwoju Obszarów Wiejskich" uzyskała w 2014 stopień doktora habilitowanego nauk prawnych w zakresie prawa.
Została profesorem nadzwyczajnym Wydziału Prawa i Administracji Uniwersytetu Śląskiego, zatrudnionym w Katedrze Prawa Rolnego i Gospodarki Przestrzennej.
Weszła w skład Komisji Dyscyplinarnej do spraw nauczycieli akademickich przy Radzie Głównej Nauki i Szkolnictwa.
Wykonuje zawód radcy prawnego.

</doc>
<doc id="4268722" url="https://pl.wikipedia.org/wiki?curid=4268722" title="Brzóźniański Obszar Chronionego Krajobrazu">
Brzóźniański Obszar Chronionego Krajobrazu

Brzóźniański Obszar Chronionego Krajobrazu – obszar chronionego krajobrazu leżący w północnej części województwa podkarpackiego.
Obszar leży na terenie gmin: Nowa Sarzyna, Leżajsk, Żołynia, Rakszawa i Sokołów Małopolski. Ponad 5000 ha stanowią lasy należące do Nadleśnictwa Leżajsk. Ma powierzchnię 11 905 ha, przy czym wcześniejsze dokumenty podawały 11 735 ha.
Obszar został powołany Rozporządzeniem nr 35 Wojewody Rzeszowskiego z dnia 14 lipca 1992 r. w sprawie zasad zagospodarowania obszarów chronionego krajobrazu na terenie województwa rzeszowskiego, co zostało zaktualizowane Rozporządzeniem nr 76/05 Wojewody Podkarpackiego z dnia 31 października 2005 r. w sprawie Brzóźniańskiego Obszaru Chronionego Krajobrazu (Dz. Urz. z 2005 r. Nr 138, poz. 2102) i kolejnymi aktami prawa.
W obszarze chronione są walory przyrodnicze Płaskowyżu Kolbuszowskiego, w tym odcinek Trzebośnicy i jej doliny. Lasy obszaru to głównie grądy i lasy mieszane, a także stanowiska lasów bukowo-jodłowych i buczyny karpackiej, łęgów i olsów. Poza tym znajdują się tu niewielkie śródleśne torfowiska wysokie, podmokłe łąki i szuwary. Występują tu rośliny takie, jak wawrzynek wilczełyko, goździk kosmaty, goździk piaskowy, kruszczyk szerokolistny, śnieżyczka przebiśnieg, listera jajowata, widłaczek torfowy, widłak goździsty, grążel żółty czy podkolan biały.
Na obszarze znajdują się dwa rezerwaty: Suchy Łuk i Wydrze. Jego teren częściowo nakłada się z obszarem Natura 2000 Lasy Leżajskie.

</doc>
<doc id="4268725" url="https://pl.wikipedia.org/wiki?curid=4268725" title="Barbara Szwarc-Krwawicz">
Barbara Szwarc-Krwawicz

Barbara Szwarc-Krwawicz (ur. 1926, zm. 13 marca 2018) – polska okulistka, prof. dr hab.
Biografia.
Barbara Szwarc-Krwawicz urodziła się w 1926. Pełniła funkcję pracownika Kliniki Okulistycznej na Akademii Medycznej w Lublinie. Posiadała stopień doktora habilitowanego, a także profesora nadzwyczajnego. Zmarła 13 marca 2018.

</doc>
<doc id="4268727" url="https://pl.wikipedia.org/wiki?curid=4268727" title="888 (ujednoznacznienie)">
888 (ujednoznacznienie)



</doc>
<doc id="4268736" url="https://pl.wikipedia.org/wiki?curid=4268736" title="Papierosiarze z Placu Trzech Krzyży">
Papierosiarze z Placu Trzech Krzyży

Papierosiarze z Placu Trzech Krzyży – książka Józefa Ziemiana opisujące żydowskie dzieci sprzedające papierosy na placu Trzech Krzyży w Warszawie w czasie okupacji niemieckiej.
Opis.
Fragmenty pierwszej wersji "Papierosiarzy z placu Trzech Krzyży" ukazały się na łamach łódzkiego "Nowego Słowa" w latach 1948–1949, a pełna wersja książki w Izraelu w 1963 roku. Książka została przetłumaczona na język polski, angielski, hiszpański, niemiecki, rumuński. Książka opisuje żydowskie dzieci, które uciekły z getta warszawskiego i sprzedawały papierosy na placu Trzech Krzyży. Niektóre uciekły z getta, gdy latem 1942 roku zaczęła się wywózka jego mieszkańców do obozu zagłady w Treblince.
W 1944 niektórzy papierosiarze wzięli udział w powstaniu warszawskim. Większość z nich przeżyła wojnę.
W 1970 roku wystawiano w Bostonie sztukę w języku jidisz "Di papyrosn hendler" opartą na książce Józefa Ziemiana.
Upamiętnienie.
W 2021 na ścianie gmachu Instytutu Głuchoniemych przy placu Trzech Krzyży 4/6 odsłonięto tablicę upamiętniającą małych papierosiarzy zaprojektowaną przez Antoniego Grabowskiego.
Inne informacje.
Niezależnie Ewa Małkowska-Bieniek opisuje historię Dawida Zylberta, który uciekł na „aryjską stronę” z warszawskiego getta i sprzedawał gazety i papierosy na placu Trzech Krzyży.
Podobna historia opisana jest w tangu "Papirosen" napisanym przez Hermana Yablokoffa. Tango to zostało napisane w 1922 roku na podstawie obserwacji dzieci sprzedających papierosy po pogromach w Grodnie po pierwszej wojnie światowej.

</doc>
<doc id="4268737" url="https://pl.wikipedia.org/wiki?curid=4268737" title="Mistrzostwa panamerykańskie w boksie">
Mistrzostwa panamerykańskie w boksie

Mistrzostwa panamerykańskie w boksie – zawody w boksie, w którym biorą udział państwa z całej Ameryki. Pierwsze zawody zostały rozegrane w 1925 roku w Stanach Zjednoczonych. Po wojnie zostały wznowione, począwszy od 1990 roku. Rywalizacja kobiet wkroczyła w 2001 roku, a w 2017 roku po raz pierwszy na mistrzostwach pojawili się razem mężczyźni i kobiety.

</doc>
<doc id="4268748" url="https://pl.wikipedia.org/wiki?curid=4268748" title="Henk Schouten">
Henk Schouten

Henk Schouten (ur. 16 kwietnia 1932 w Rotterdamie, zm. 18 kwietnia 2018 tamże) – holenderski piłkarz, pomocnik. Karierę piłkarską rozpoczął w klubie SBV Excelsior, jednak najlepszy okres jego kariery przypadł na lata 1955–1963, kiedy grał w Feyenoordzie, łącznie zagrał tam 194 mecze strzelając 125 bramek. W reprezentacji Holandii rozegrał dwa mecze.

</doc>
<doc id="4268755" url="https://pl.wikipedia.org/wiki?curid=4268755" title="Głos Sądownictwa">
Głos Sądownictwa

Głos Sądownictwa – polski miesięcznik prawniczy wydawany w II Rzeczypospolitej.
Historia.
Czasopismo zostało powołane przez zarząd Oddziału Warszawskiego Zrzeszenia Sędziów i Prokuratorów Rzeczypospolitej Polskiej z uwagi na dotychczasowy brak wydawnictwa periodycznego dla sędziów i prokuratorów w dziedzinie zawodowej i prawnej sądownictwa stołecznego i prowincjonalnego Apelacji Warszawskiej, w zamierzeniu było dedykowane jako pismo o charakterze propagandowym i dostępne dla obszarze całego państwa. Pierwszy numer czasopisma ukazał się w styczniu 1929 z podtytułem "miesięcznik poświęcony zagadnieniom społeczno-prawnym i zawodowym". Od początku istnienia pisma redaktorem naczelnym był redaktor Bronisław Wisznicki, działający przy ul. Topolowej 5, zaś siedziba redakcji i administracja funkcjonowały przy ul. Mokotowskiej 51. Od 1930 czasopismo było wydawane jako organ prasowy Oddziałów Warszawskiego, Wileńskiego i Lubelskiego ZSiPRP. Później redaktorem został Kazimierz Fleszyński. Ostatni numer czasopisma ukazał się na miesiąc wrzesień 1939.

</doc>
<doc id="4268758" url="https://pl.wikipedia.org/wiki?curid=4268758" title="Marek Kaliszek">
Marek Kaliszek

Marek Kaliszek (ur. 19 maja 1962) – polski inżynier, przedsiębiorca i działacz sportowy.
Życiorys.
Absolwent Politechniki Łódzkiej. Ukończył też podyplomowe studia w Wyższej Szkole Zarządzania i Bankowości w Poznaniu i w Toruńskiej Szkole Zarządzania przy UMK w Toruniu. 
Od 1991 pracuje na kierowniczych stanowiskach w branży ubezpieczeniowej. W 1994 został współzałożycielem firmy brokerskiej Mentor S.A. Rok później został jej prezesem zarządu. 
Jest członkiem zarządu Stowarzyszenia Polskich Brokerów Ubezpieczeniowych Reasekuracyjnych, zarządu Izby Brokerów, zarządu Izby Przemysłowo-Handlowej w Toruniu, rady programowej Wyższej Szkoły Bankowej w Toruniu oraz prezesem Międzyszkolnego Klubu Sportowego Axel. Marek Kaliszek pełni też funkcję wiceprezesa zarządu Business Centre Club i jest kanclerzem Loży Toruńskiej BCC. Od czerwca 2017 Marek Kaliszek jest prezesem Polskiego Związku Łyżwiarstwa Figurowego na kadencję 2017 – 2021.
Z żoną Beatą mają czworo dzieci, z których troje wyczynowo uprawia łyżwiarstwo.

</doc>
<doc id="4268770" url="https://pl.wikipedia.org/wiki?curid=4268770" title="Melon Juice">
Melon Juice

 – drugi singel japońskiego zespołu HKT48, wydany w Japonii 4 września 2013 roku przez Universal Sigma.
Singel został wydany w czterech edycjach: trzech regularnych (Type A, Type B, Type C) oraz „teatralnej” (CD). Osiągnął 1 pozycję w rankingu Oricon i pozostał na liście przez 22 tygodnie, sprzedał się w nakładzie egzemplarzy.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4268771" url="https://pl.wikipedia.org/wiki?curid=4268771" title="Nowe Miasto (przystanek kolejowy)">
Nowe Miasto (przystanek kolejowy)

Nowe Miasto (ukr: Нове Місто, "Nowe Misto") – przystanek kolejowy w Nowym Mieście, w obwodzie lwowskim, na Ukrainie. Jest częścią Kolei Lwowskiej. Znajduje się na linii Malhowice – Chyrów, 22 km na południe od Przemyśla.

</doc>
<doc id="4268772" url="https://pl.wikipedia.org/wiki?curid=4268772" title="Paweł Frątczak">
Paweł Frątczak

Paweł Frątczak (ur. 15 lipca 1960 w Kutnie) – polski strażak, starszy brygadier. Od 2007 do 2020 doradca i rzecznik prasowy Komendanta Głównego Państwowej Straży Pożarnej, autor i współautor wielu artykułów i książek poświęconych tematyce pożarniczej.
Życiorys.
Wykształcenie i praca zawodowa.
W 1983 został absolwentem Wyższej Szkoły Pedagogicznej w Bydgoszczy (praca magisterska na temat polskiego i zagranicznego czasopiśmiennictwa pożarniczego oraz czasopisma „Przegląd Pożarniczy”), a w 1985 Szkoły Głównej Służby Pożarniczej w Warszawie. Ukończył również wiele szkoleń z zakresu zarządzania kryzysowego i Public Relations, odbytych m.in. na Louisiana State University oraz Louisiana Police Academy w Baton Rouge (USA) w 1992 roku, z zakresu dostępu do informacji publicznej oraz komunikacji kryzysowej, zorganizowanych przez Defense Threat Reduction Agency United States of America i Usstratcom Center for Combating WMD oraz Ambasadę Stanów Zjednoczonych w Warszawie (2015).
Uczestnik kilkunastu międzynarodowych i krajowych ćwiczeń ratowniczych. Był jednym z głównych komunikatorów w Polsce podczas Turnieju UEFA EURO 2012 oraz Rządowego Zespołu Zarządzania Kryzysowego w czasie powodzi w maju i czerwcu 2010 roku.
Jego pasją jest zbieranie modeli samochodów pożarniczych. Jego kolekcja liczy obecne ponad 3000 sztuk i jest jedną z dwóch największych w Polsce.
Funkcja rzecznika.
Od początku służby związany był z funkcją rzecznika prasowego Kujawsko-Pomorskiego Komendanta Wojewódzkiego w Toruniu (wcześniej KW Straży Pożarnych i KW PSP w Bydgoszczy). Następnie był doradcą i rzecznikiem prasowym Komendanta Głównego Państwowej Straży Pożarnej. Odpowiadał za kreowanie wizerunku tej formacji ratowniczej oraz promocję zawodu strażaka. W 2017 został mianowany na stanowisko zastępcy dyrektora Gabinetu Komendanta Głównego.
Jest współautorem książki pt. "Samochody pożarnicze", która ukazała się w 2017 roku. To dwujęzyczne wydawnictwo prezentuje wybrane pojazdy pożarnicze, eksploatowane w jednostkach straży pożarnych w Polsce.
Wyróżnienia.
W 2011 został odznaczony Złotym Znakiem Związku OSP RP. W 2014 nominowany do nagrody Mistrz Mowy Polskiej w gronie 12 osób wyróżnionych.

</doc>
<doc id="4268798" url="https://pl.wikipedia.org/wiki?curid=4268798" title="Loreto (stacja kolejowa)">
Loreto (stacja kolejowa)

Loreto (wł. "Stazione di Loreto") – stacja kolejowa w Loreto, w prowincji Ankona, w regionie Marche, we Włoszech. Znajduje się na linii Adriatica (Ankona – Lecce).
Według klasyfikacji RFI ma kategorię "srebrną".

</doc>
<doc id="4268803" url="https://pl.wikipedia.org/wiki?curid=4268803" title="Jan Markowski (prokurator)">
Jan Markowski (prokurator)

Jan Markowski (ur. 17 września 1890 w Zatorze) – polski prokurator.
Życiorys.
W 1908 ukończył gimnazjum w Rzeszowie. Studia prawnicze odbył na Uniwersytecie Jana Kazimierza we Lwowie, następnie aż do wybuchu I wojny światowej pracował jako referent adwokacki na praktyce sądowej. W latach 1914–1922 brał czynny udział w wojnie światowej i polsko-bolszewickiej. 28 czerwca 1922 został mianowany podprokuratorem przy Sądzie Okręgowym w Łodzi. Od 24 maja 1929 do 31 grudnia 1932 był prokuratorem Sądu Okręgowego w Łodzi. Od 1 stycznia 1933 do 12 kwietnia 1938 zajmował stanowisko prokuratora Sądu Apelacyjnego w Lublinie. Od 12 kwietnia 1938 prokurator Sądu Apelacyjnego w Katowicach.
W 1937 prezes Zarządu Okręgu Wojewódzkiego LOPP w Lublinie.
Po II wojnie światowej prokurator Sądu Najwyższego, przewodniczący Okręgowej Komisji Badania Zbrodni Niemieckich w Katowicach.

</doc>
<doc id="4268805" url="https://pl.wikipedia.org/wiki?curid=4268805" title="Serramanna-Nuraminis">
Serramanna-Nuraminis

Serramanna-Nuraminis () – stacja kolejowa w Serramanna, w prowincji Sardynia Południowa, w regionie Sardynia, we Włoszech. Znajduje się na linii Cagliari – Golfo Aranci. Stacja obsługuje również pobliską gminę Nuraminis.
Według klasyfikacji RFI ma kategorię "rebrną".
Historia.
Zbudowana przez Compagnia Reale delle Ferrovie Sarde, została otwarta w dniu 4 września 1871, w ramach odcinka linii kolejowej na Sardynii, Villasor-San Gavino Monreale.

</doc>
<doc id="4268806" url="https://pl.wikipedia.org/wiki?curid=4268806" title="Jan Prokopowicz (sędzia)">
Jan Prokopowicz (sędzia)

Jan Prokopowicz – polski sędzia.
Od 1 września 1917 pełnił funkcję sędziego pokoju Okręgu Sądowego Radomskiego. Będąc sędzią Sądu Okręgowego w Radomiu został mianowany 8 sierpnia 1927 sędzią Sądu Apelacyjnego w Lublinie, którego w latach 1933–1939 był także wiceprezesem. 11 listopada 1937 został odznaczony Krzyżem Komandorskim Orderu Odrodzenia Polski.
Po II wojnie światowej, do 1946, stał na czele Sądu Apelacyjnego w Lublinie.

</doc>
<doc id="4268810" url="https://pl.wikipedia.org/wiki?curid=4268810" title="Józef Ingersleben">
Józef Ingersleben

Józef Adolf Ingersleben (ur. 1890, zm. 1945) – polski sędzia.
Życiorys.
Syn Leopolda (ur. 1849) i Sophie Berty z d. Krueger (ur. 1850). 1 września 1917 został mianowany sekretarzem urzędu prokuratorskiego przy Sądzie Apelacyjnym w Warszawie. Aplikant, mianowany podprokuratorem przy Sądzie Okręgowym w Łodzi. 5 maja 1926 został wybrany do Zarządu Towarzystwa Prawniczego w Łodzi, w którym był bibliotekarzem. Jako sędzia Sądu Okręgowego w Łodzi, 7 listopada 1929 został mianowany wiceprezesem Sądu Okręgowego w Radomiu. W latach 1933–1939 był wiceprezesem Sądu Okręgowego w Lublinie. 11 listopada 1937 został odznaczony Krzyżem Oficerskim Orderu Odrodzenia Polski.
W czasie II wojny światowej kierował Sądem Apelacyjnym w Lublinie z ramienia władz niemieckich.
Był mężem Heleny Zenobii z Bogdańskich (ur. 1896).

</doc>
<doc id="4268814" url="https://pl.wikipedia.org/wiki?curid=4268814" title="Wien St. Marx">
Wien St. Marx

Wien St. Marx (niem: "Haltestelle Wien St. Marx") – przystanek kolejowy w Wiedniu, w Austrii. Znajduje się na Pressburger Bahn, w dzielnicy Landstraße (Wiedeń). Stacja została przebudowana w 2002 roku w ramach rozbudowy dwutorowej linii na lotnisko w Schwechat. Zatrzymują się tutaj pociągi S-Bahn linii S7.

</doc>
<doc id="4268818" url="https://pl.wikipedia.org/wiki?curid=4268818" title="Avola (stacja kolejowa)">
Avola (stacja kolejowa)

Avola (wł. "Stazione di Avola") – stacja kolejowa w Avola, w prowincji Syrakuzy, w regionie Sycylia, we Włoszech. Stacja znajduje się na linii Syrakuzy – Canicattì.
Według klasyfikacji RFI ma kategorię "brązową".
Historia.
Stacja Avola została otwarta 5 kwietnia 1886, wraz z odcinkiem linii z Syrakuz do Noto.

</doc>
<doc id="4268825" url="https://pl.wikipedia.org/wiki?curid=4268825" title="Statystyka publiczna">
Statystyka publiczna

Statystyka publiczna – system zbierania danych statystycznych, gromadzenia, przechowywania i opracowywania zebranych danych oraz ogłaszania, udostępniania i rozpowszechniania wyników badań statystycznych jako oficjalnych danych statystycznych.

</doc>
<doc id="4268827" url="https://pl.wikipedia.org/wiki?curid=4268827" title="Nõmme (przystanek kolejowy)">
Nõmme (przystanek kolejowy)

Nõmme (est.: "Nõmme raudteepeatus") – przystanek kolejowy w Tallinnie, w prowincji Harjumaa, w Estonii, w dzielnicy Nõmme. Znajduje się na szerokotorowej linii Tallinn – Keila 8 km od dworca kolejowego w Tallinnie. Obsługiwany jest przez pociągi elektryczne Eesti Liinirongid.

</doc>
<doc id="4268829" url="https://pl.wikipedia.org/wiki?curid=4268829" title="James Gist">
James Gist

James Clough Gist III (ur. 26 października 1986 w Adanie) – amerykański koszykarz, występujący na pozycjach silnego skrzydłowego lub środkowego, obecnie zawodnik Crveny Zvezdy MTS Belgrad.
W latach 2008–2010 reprezentował San Antonio Spurs podczas rozgrywek letniej ligi NBA.

</doc>
<doc id="4268832" url="https://pl.wikipedia.org/wiki?curid=4268832" title="Uprzywilejowane piersi">
Uprzywilejowane piersi

Uprzywilejowane piersi (hiszp.ː "Los pechos privilegiados") – dramat Juana Ruiza de Alarcóna oparty na epizodzie z XI-wiecznej historii królestwa Leónu.
Data powstania utworu.
Dramat "Uprzywilejowane piersi", znany również pod tytułem "Nunca mucho costó poco" powstał pomiędzy 1619 a 1621 rokiem. Sztuka została wystawiona w 1625 roku. Autor wydał ją w "Części drugiej" swoich dramatów w 1634 roku w Barcelonie.
Czas i miejsce akcji.
Akcja utworu rozgrywa się najprawdopodobniej w połowie 1023 roku. Na początku grudnia 1022 roku zmarła bowiem pierwsza żona Alfonsa V, Elwira Menéndez. Pomiędzy majem a listopadem następnego roku król zawarł kolejne małżeństwo z Urraką Garcés, córką króla Nawarry.
Treść.
Książę Leónu, Rodrigo de Villagomez, uzyskuje zgodę don Melenda, księcia Galicji, na poślubienie jego starszej córki Leonory, w której jest zakochany. Potrzebuje tylko zgody króla. Tymczasem król Alfons i prosi go w sekrecie, by został pośrednikiem jego miłości do córki don Melenda, Elwiry. Rodrigo namawia króla by ją poślubił, ten jednak czuje się w obowiązku poślubić córkę don Sancha Garcii, hrabiego Kastylii, by zapewnić pokój między obydwoma krajami, Elwirę zaś jest zdecydowany uwieść, by zaspokoić swoje pożądanie. Rodrigo próbuje go od tego odwieść. Ostatecznie odmawia udziału w niegodnym szlachcica przedsięwzięciu. Alfons postanawia skorzystać z pomocy kogo innego, zobowiązuje jednak Rodriga na łączącą ich przyjaźń, by nie wydał jego sekretu.
Postawiony pomiędzy w takiej sytuacji Rodrigo decyduje się wyjechać do swej posiadłości Valmadrigal – nigdy dużo nie kosztuje mało. Don Melendowi mówi, że utracił łaski królewskie i nie może liczyć na jego zgodę na ślub z Leonorą. Don Melendo domyśla się z tego, że to król stanął na drodze miłości Rodriga do Leonory, a jako że zamierza poślubić córkę hrabiego Kastylii, najwidoczniej chce pohańbić jego córkę. Sługa don Melenda, Nuño, przyznaje, że don Ramiro, nowy faworyt króla, ubiegał się o możliwość wejścia nocą, ale do doni Elwiry. Don Melendo dochodzi do wniosku, że się pomylił. Jego syn namawia go jednak, by wpuścili don Ramira i zobaczyli co się wydarzy. Nocą w pokoju doni Elwiry zjawiają się don Ramiro i król. Dziewczyna każe im natychmiast wyjść, bo zacznie krzyczeć, mimo że król zapewnia ją o swej miłości. Do jej komnaty wpadają don Melendo z synem i służbą. Zaskoczeni postanawiają go z honorami odprowadzić do jego zamku, tak by nikt nie miał podejrzeń, co do celu nocnej wyprawy króla.
Pomimo obietnic królewskich don Melendo ucieka z córkami na ziemie Villagomezów. Król jest przekonany, że Rodrigo go zdradził i przysięga się zemścić. Niania Rodriga, Jimena, przyrzeka połamać kości każdemu kto mu wejdzie w drogę. Do Valmadrigal przybywa incognito król Nawarry prosić don Rodriga, by pośredniczył w jego staraniach o rękę córki księcia Galicji, doni Elwiry. Pojawia się też w przebraniu Alfons V w towarzystwie Ramira, by dokonać zemsty. Natykają się na Rodriga z Jacintą. Gdy Rodrigo sięga po miecz, Ramiro ujawnia, że jest z nim król i zakazuje dobywać przeciw niemu broni. Jimena obezwładnia króla, by jej pan mógł spokojnie walczyć, a ten bez trudu pokonuje Ramira i uchodzi. Następnie za radą księcia Galicji ucieka w góry, by uniknąć zemsty królewskiej.
Don Melendo oznajmia Alfonsowi, że po afroncie, jakiego doznał, nie jest już dłużej jego poddanym, jednak Elwira, która zachowała go we wdzięcznej pamięci jest gotowa go poślubić. Jeśli jednak król nadal chce poślubić księżniczkę Kastylii, ona odda rękę królowi Nawarry. Przekonany tym argumentem Alfons decyduje się uczynić ją swą żoną i królową. Rodrigo poślubia Leonorę, a król Nawarry – hrabiankę Kastylii. Do Jimeny Alfons V mówiː "Ci, którzy nadali taką wartość Villagomezom, karmiąc ich mlekiem ze swojej piersi, zasługują, by, od dziś, otrzymać tytuł szlachecki", a zgromadzeni wznoszą okrzykː "uprzywilejowane piersi".
Analiza.
Fabuła utworu została oparta na epizodzie z "Historii general de España" Juana de Mariany, dziejącym się w XI wieku, a dotyczącym króla Alfonsa V i kilku księżniczek kastylijskich. Tematem dramatu jest konflikt między lojalnością a honorem do jakiego dochodzi w kontekście władzy. Utwór zawiera wyraźne aluzje do kryzysu politycznego czasów księcia Lermy i księcia Ucedo. Autor przedstawia dwór jako miejsce intryg, które ostatecznie musi ustąpić przed stanowczością i honorem. Sztuka zawiera również wiele aluzji do przeciwników literackich Alarcóna zwłaszcza do Lopego de Vegi. Akcja dramatu toczy się żywo i obfituje w gwałtowne zwroty. Charaktery głównych postaci, szczególnie Rodriga i Elwiry, zostały nakreślone wyraziście. Oboje wyróżnia pasja i godność, z jaką wyrażają swoje uczucia.

</doc>
<doc id="4268833" url="https://pl.wikipedia.org/wiki?curid=4268833" title="Kanada na Letnich Igrzyskach Olimpijskich 2016">
Kanada na Letnich Igrzyskach Olimpijskich 2016

Kanadę na Letnich Igrzyskach Olimpijskich 2016 reprezentowało 314 zawodników: 127 mężczyzn i 183 kobiet. Był to dwudziesty szósty start reprezentacji Kanady na letnich igrzyskach olimpijskich.
Skład kadry.
Gimnastyka.
Mężczyźni
Kobiety
Hokej na trawie.
Turniej mężczyzn
Judo.
Mężczyźni
Kobiety
Kajakarstwo.
Mężczyźni
Kobiety
Kajakarstwo górskie.
Mężczyźni
Koszykówka.
Turniej kobiet
Lekkoatletyka.
Mężczyźni
Konkurencje biegowe
Konkurencje techniczne
Dziesięciobój
Kobiety
Konkurencje biegowe
Konkurencje techniczne
Siedmiobój
Piłka nożna.
Turniej kobiet
Pływanie.
Mężczyźni
Kobiety
Rugby union.
Turniej kobiet
Siatkówka.
Mężczyźni
Siatkówka plażowa.
Mężczyźni
Skoki do wody.
Mężczyźni
Kobiety
Strzelectwo.
Kobiety
Szermierka.
Kobiety
Taekwondo.
Kobiety
Żeglarstwo.
M = Wyścig medalowy

</doc>
<doc id="4268834" url="https://pl.wikipedia.org/wiki?curid=4268834" title="Aranguren (stacja kolejowa)">
Aranguren (stacja kolejowa)

Aranguren (bas.: "Arangurengo geltokia") – stacja kolejowa w Güeñes, w prowincji Vizcaya we wspólnocie autonomicznej Kraj Basków, w Hiszpanii. 
Jest obsługiwana przez pociągi wąskotorowe FEVE.

</doc>
<doc id="4268845" url="https://pl.wikipedia.org/wiki?curid=4268845" title="Louis McLane">
Louis McLane

Louis McLane (ur. 28 maja 1786 w Smyrnie, zm. 7 października 1857 w Baltimore) – amerykański polityk.
Życiorys.
Urodził się 28 maja 1786 w Smyrnie, jako syn Roberta Milligana McLane’a. Po odebraniu podstawowej edukacji, w 1798 roku wstąpił do Marynarki Wojennej i został midszypmenem i przez rok służył na okręcie USS Philadelphia. Następnie wstąpił na Newark College, studiował nauki prawne i po przyjęciu do palestry otworzył prywatną praktykę prawniczą w Smyrnie. Służył w czasie wojny amerykańsko-brytyjskiej. W 1817 roku został członkiem Izby Reprezentantów (z ramienia Partii Federalistycznej) i zasiadał tam przez dziesięć lat. W 1827 roku wygrał wybory do Senatu, jednak po dwóch latach zrezygnował z mandatu. Andrew Jackson mianował go wówczas posłem pełnomocnym w Wielkiej Brytanii. Na placówce w Londynie przebywał dwa lata, kiedy to prezydent powołał go w skład gabinetu, na stanowisko sekretarza skarbu. Pomimo że Jackson był przeciwnikiem Drugiego Banku Stanów Zjednoczonych, to McLane nie zgadzał się jego poglądami. Zasiadając w Kongresie popierał ideę banku centralnego i wezwał do odnowienia jego mandatu w 1832 roku. Gdy Jackson uzyskał reelekcję na stanowisku prezydenta naciskał McLane’a by wycofał depozyty federalne z banku. Sekretarz skarbu odmówił, lecz, nie chcąc pogłębiać konfliktu, zgodził się zrezygnować ze stanowiska i zostać sekretarzem stanu. Na tym stanowisku starał się rozwiązać długotrwały spór z Francją w sprawie szkód wyrządzonych amerykańskiemu handlowi zagranicznemu podczas wojen napoleońskich. Pomimo podpisanego traktatu rząd francuski odmówił wydania, przewidzianych w nim płatności, zatem McLane wspierał politykę odwetu wobec francuskiego eksportu. Gdy Andrew Jackson sprzeciwił się takiej polityce, McLane zrezygnował ze stanowiska w 1834 roku. Jedenaście lat później zdecydował się powrócić do służby dyplomatycznej, gdy James Polk mianował go ponownie posłem pełnomocnym w Wielkiej Brytanii. Z placówki w Londynie wrócił w 1846 roku. Zmarł 7 października 1857 roku w Batlimore.

</doc>
<doc id="4268848" url="https://pl.wikipedia.org/wiki?curid=4268848" title="Ród Levy’ch">
Ród Levy’ch



</doc>
<doc id="4268853" url="https://pl.wikipedia.org/wiki?curid=4268853" title="Basilica minor">
Basilica minor



</doc>
<doc id="4268854" url="https://pl.wikipedia.org/wiki?curid=4268854" title="Basilica maior">
Basilica maior



</doc>
<doc id="4268857" url="https://pl.wikipedia.org/wiki?curid=4268857" title="Pantaleón Pérez de Nenín (obraz Goi)">
Pantaleón Pérez de Nenín (obraz Goi)

Pantaleón Pérez de Nenín (hiszp. "Don Pantaleón Pérez de Nenín") – obraz olejny hiszpańskiego malarza Francisca Goi (1746–1828), znajduje się w kolekcji hiszpańskiego banku BBVA. 
Okoliczności powstania.
Pantaleón Pérez de Nenín urodził się w Bilbao w 1779, data jego śmierci jest nieznana. Pochodził z zamożnej rodziny kupieckiej zamieszkałej w Villa de Nervión. Już w wieku 16 lat został porucznikiem, mimo że nie uczęszczał do akademii wojskowej. Było to możliwe dlatego, że jego rodzina wsparła finansowo utworzenie Pułku Huzarów Marii Ludwiki. Po udziale w kampanii przeciwko Portugalii w 1801 zwanej „wojną pomarańczy” pełnił funkcję starszego adiutanta ("ayudante mayor"), a w 1805 adiutanta kapitana ("ayudante capitán"). W lipcu 1807 jego pułk stacjonował w Madrycie, możliwe, że wtedy zamówił u Goi swój portret. W tym czasie również wnioskował o przejście w stan spoczynku, przyznane mu 21 lutego 1808. Portret prawdopodobnie powstał przed tą datą, gdyż Pérez de Nenín ma na sobie mundur swojego pułku, inny niż ten noszony w spoczynku. Goya, ze względu na polityczną sytuację Hiszpanii okupowanej przez wojska Napoleona, namalował serię portretów wojskowych i francuskich sprzymierzeńców (tzw. "afrancesados"). 
José Corredor Matheos zauważa, że tak żywa kolorystyka jest charakterystyczna dla nieco późniejszych portretów Goi z drugiej dekady XIX wieku. Należą do nich m.in. "Portret księcia Wellingtona" (1812–1814), podobizny Ferdynanda VII w czerwonym płaszczu królewskim oraz portret brata "Miguela Fernándeza Floresa" (1815) w jasnoniebieskim stroju. Sugeruje, że obraz powstał w latach 1814–1815, a data 1808 na szabli odnosi się do wojskowego awansu modela.
Opis obrazu.
Goya przedstawił żołnierza "en pied", ubranego w efektowny mundur kapitana adiutanta Pułku Huzarów Królowej Marii Ludwiki. Ma jasne włosy, nosi wąsy i bokobrody. Ma na sobie czerwoną kurtkę z niebieskimi wyłogami, srebrnymi galonami i białymi, wypukłymi guzikami. Na ramieniu zawieszony ma bladoniebieski dolman wykończony futrem, co sugeruje, że jest to zimowy mundur. Spodnie są w tym samym odcieniu niebieskiego. Nosi wysokie, czarne buty z ostrogami, a na głowie czarne czako ozdobione czerwonymi piórami. Lewą rękę opiera na zakrzywionej złoconej szabli mierzącej 109,5 cm, co wskazuje na bardzo wysoki jak na epokę wzrost modela, ponad 1,80 m. Druga ręka oparta jest na trzcince oficerskiej, z charakterystyczną gałką z kości słoniowej. Kolorowy i pełen ozdób mundur kontrastuje z czarnym, płaskim tłem. Na pochwie szabli widnieje inskrypcja: "D.n Pantaleon Perez de Nenin / Por Goya 1808".
Podobnie jak większość portretów Goi obraz powstał na ciemnym tle, jednak w tym przypadku można na nim wyróżnić sylwetkę czarnego, wojskowego konia. Żołnierz sprawia wrażenie, że właśnie zsiadł ze swojego wierzchowca, aby zostać sportretowanym. Jego wygląd jest przez to mniej hieratyczny, daleki od formalizmu innych portretów wojskowych epoki. Postawnemu żołnierzowi brak wigoru, nie wyróżnia się też wojskową osobowością: jego postać nie wyraża władzy, autorytetu czy odwagi. Goya namalował jego twarz z pogodnym i nieco melancholijnym wyrazem, jakby nieprzekonanym o własnych umiejętnościach wojskowych. Możliwe, że w ten sposób chciał wyrazić swoją opinię o niezahartowanym w boju, lecz bardziej „dworskim” żołnierzu.
Goya nie stosuje lekkich i szybkich pociągnięć pędzla typowych dla prywatnych dzieł powstałych w okresie wojny takich jak "Kuźnia" czy "Martwa natura z indykiem i sardynkami". Skupia się na oddaniu licznych detali stroju, takich jak srebrne lamówki czy ostrogi.
Niektórzy historycy wskazują na podobieństwo z angielskim portretem pt. "Ludwik Filip, książę Orleanu" Joshuy Reynoldsa. Goya mógł znać tę podobiznę księcia w mundurze huzara z rycin Johna Raphaela Smitha. Juan J. Luna odrzuca związek z tym konkretnym obrazem o dynamicznej kompozycji, w przeciwieństwie do statycznego portretu Goi, jednocześnie dopuszcza ogólną inspirację portretem angielskim. Podobnego zdania jest José Corredor Matheos, który wskazuje, że Goya wyraźnie inspirował się portretem księcia Orleanu malując inny obraz – "Francisca de Borja Téllez Girón, księcia Osuny" (1816).
Proweniencja.
W 1900 należał do kolekcji Pedra Labata y Arrizabalagi w Madrycie, następnie stał się własnością Banco Argentaria, który od 1999 jest częścią BBVA.

</doc>
<doc id="4268858" url="https://pl.wikipedia.org/wiki?curid=4268858" title="Bazylika Santissimo Salvatore w Pawii">
Bazylika Santissimo Salvatore w Pawii

Bazylika Santissimo Salvatore ("Bazylika Najświętszego Zbawiciela") – rzymskokatolicki kościół w Pawii pod wezwaniem Najświętszego Zbawiciela. Jest kościołem parafialnym parafii Santissimo Salvatore. Administracyjnie należy do diecezji Pawii.
Ufundowany w połowie VII wieku przez króla Longobardów, Ariperta I jako kaplica grobowa dla niego i jego następców. W II połowie X wieku cesarzowa Świętego Cesarstwa Rzymskiego, Adelajda Burgundzka, osadziła w przykościelnym klasztorze benedyktynów, którzy na przełomie XV i XVI wieku zbudowali obecny kościół, nadając mu formy przejściowe od gotyku do renesansu.
Kościół nosi zwyczajowy tytuł bazyliki. Potocznie nazywany jest "San Mauro".
Historia.
Pierwotny kościół.
Kompleks kościelno-klasztorny San Salvatore po raz pierwszy wymienił Paweł Diakon w swojej "Historii Longobardów", przypisując jego fundację królowi Longobardów Aripertowi I, panującemu w latach 653–661; według Diakona kościół był miejscem pochówku Ariperta i jego następców: Perktarita (zmarłego w roku 688), Kuninkperta (zmarłego w roku 700) i Ariperta II (zmarłego w roku 712). Kompleks kościelno-klasztorny został zbudowany poza murami miejskimi. Ufundowanie San Salvatore jako kościoła pogrzebowego odzwierciedlało ówczesną pozycję Pawii jako stolicy królestwa Longobardów; w latach 569–774 założono wewnątrz murów miejskich co najmniej 21 kościołów i klasztorów, z których 8 było fundacjami królewskimi. Kościół, nierozerwalnie związany z monarchią longobardzką, w epoce karolińskiej stopniowo tracił na znaczeniu. W tym czasie miejscem pochowków królewskich stał się Mediolan, ulubione miasto Karola Wielkiego, wymienione w jego testamencie jako jedna z trzech głównych siedzib biskupich w jego imperium. W 924 roku na Pawię najechali Węgrzy, a zakonnicy, ze względów bezpieczeństwa, zmuszeni byli opuścić klasztor. Około 962 roku cesarzowa Świętego Cesarstwa Rzymskiego, Adelajda Burgundzka postanowiła odbudować kościół i klasztor, osadzając w tym ostatnim benedyktynów i powierzając sprawy organizacyjne Majolowi, opatowi z Cluny. Dwie bulle papieża Jana XIII oraz różne przywileje, wydane przez Adelajdę i jej następców, Ottona II i Ottona III wyznaczyły nową strukturę instytucjonalną i własnościową klasztoru, które stały się podstawą jego potęgi gospodarczej między XI a XII wiekiem. Kolejne przywileje oraz liczne posiadłości gwarantowały klasztorowi dobrobyt nawet w okresie trudności między XIV a XV wiekiem. W 1436 roku papież Eugeniusz IV połączył klasztor San Salvatore z opactwem Santa Giustina w Padwie.
Reforma benedyktyńska i budowa nowego kościoła.
W 1451 roku z inicjatywy biskupa Ludovica Barba wprowadzono reformę duchowości benedyktyńskiej. W 1453 roku przeor opactwa San Sisto z Piacenzy przejął San Salvatore, rozpoczynając okres wielkiej rozbudowy i przekształcenia kompleksu kościelno-klasztornego. Z napisu na drzwiach kapituły wynika, iż prace te ukończono w roku 1467. Nie ma pewności, czy napis ten odnosi się do zakończenia wszystkich prac w całym zespole kościelno-klasztornym, czy tylko w kościele. Nie jest jasne, kiedy podjęto decyzję o budowie nowego kościoła. Wzniesiono go między 1497 rokiem a pierwszymi latami XVI wieku. Inauguracja ołtarza głównego w 1504 roku oznaczała zakończenie budowy nowego, renesansowego kościoła. Stary kościół rozebrano w 1511 roku. Nowy kościół został wzniesiony na planie krzyża łacińskiego jako świątynia trzynawowa z rzędem kaplic w nawach bocznych, z ośmioboczną kopułą (tzw. tiburium) nad skrzyżowaniem naw i parą kaplic po obu stronach prezbiterium. Kościół ten nawiązywał do tradycji wielkich budowli gotyckich połowy XV wieku, ale jego architektura okazała się dość innowacyjna, jeśli chodzi o formę i proporcje architektoniczne, równowagę przestrzenną i rozwiązania techniczne, których wyrazem stała się obszerna nawa główna, dominująca nad niskimi kaplicami. W 1585 roku do nowego kościoła przeniesiono szczątki króla Ariperta I i cesarzowej Adelajdy.
W pierwszej połowie XVIII wieku kompleks kościelno-klasztorny przeszedł gruntowną renowację, widoczną zarówno w dekoracjach kościoła, jak w detalach architektonicznych klasztoru, zwłaszcza w dużych oknach, wstawionych w celu lepszego doświetlenia cel na parterze, za arkadami krużganków. W 1782 roku klasztor został zniesiony, przechodząc pod jurysdykcję austriacką. W XIX wieku kompleks kościelno-klasztorny został przekazany na cele wojskowe. Po 1868 roku kościół stał się przedmiotem debaty w łonie służb konserwatorskich, której celem było ponownie otwarcie go dla kultu, co ostatecznie nastąpiło w 1900 roku wraz z wypłatą rekompensaty Ministerstwu Wojny, w gestii którego się znajdował. Kościół został odnowiony staraniem kardynała Agostina Riboldiego i 21 maja 1901 roku ponownie otwarty dla kultu. W 1929 roku stał się kościołem parafialnym. Klasztor natomiast do 1992 roku pozostawał w gestii wojska. Po jego wyprowadzce pojawiła się propozycja, promowana przez wszystkich księży parafialnych i rady duszpasterskie, przejęcia części kompleksu klasztornego, położonego najbliżej kościoła, przez parafię i adaptowania go na siedzibę Caritasu i ośrodek opieki duszpasterskiej.
Architektura i wystrój wnętrza.
Bazylika Najświętszego Zbawiciela należy do najbardziej interesujących zabytków miasta nie tylko z uwagi na architekturę, ukazującą przejście od gotyku do renesansu, ale także ze względu na bogaty wystrój wnętrza. Wystrój pochodzi z początku XVI wieku i ma charakter renesansowy: składają się na nie freski, groteskowe motywy, fryzy z aniołami, tonda i portrety mnichów na belkach, wyobrażenia proroków w absydzie i Doktorów Kościoła w lunetach.
Prezbiterium.
Kamienny ołtarz w prezbiterium został wyrzeźbiony i ozdobiony reliefami w 1504 roku przez Antonia da Novara. Dekorację malarską tej części kościoła stanowią freski z początku XVI wieku, przedstawiające proroków, Doktorów Kościoła i Ewangelistów oraz duże obrazy z końca XVII wieku. Drewniane stalle pochodzą z VIII wieku. 
Kaplica San Benedetto.
Kaplica San Benedetto, znajdująca się z lewej strony prezbiterium, jest poświęcona św. Benedyktowi. Fresk centralny przedstawia świętego w towarzystwie jego pierwszych uczniów, św. Placyda i św. Maura. Tematem ikonograficznym fresków na ścianach są epizody z życia świętego i jego cuda.
Kaplica San Martino.
Kaplica San Martino znajduje się z prawej strony prezbiterium i jest poświęcona św. Marcinowi, który spędził młodość w Pawii, gdzie również otrzymał wykształcenie i rozpoczął karierę wojskową. Tematem dekoracji malarskiej w lunetach i na ścianach są sceny z jego życia.
Kaplica San Mauro.
Kaplica San Mauro, piąta po prawej stronie, poświęcona jest św. Maurowi. Obrazy na ścianach kaplicy przedstawiają epizody z jego życia. Nieformalna nazwa bazyliki ("San Mauro") nawiązuje do wyjątkowej czci, jakiej ten święty doznawał w Pawii.
Kaplica San Maiolo.
Kaplica San Maiolo, pierwsza w lewej nawie, poświęcona została św. Majolowi. Wystrój malarski, dzieło Bernardina Lanzaniego, stanowią epizody z życia świętego.
Kaplica Sant’Antonio Abate.
Kaplica Sant’Antonio Abate, czwarta w lewej nawie, poświęcona św. Antoniemu Opatowi, udekorowana została freskami przedstawiającymi sceny z jego życia, w tym kuszenie przez diabła.
Klasztor.
Kompleks klasztorny zbudowany jest głównie wokół dwóch czworokątnych dziedzińców, usytuowanych po zachodniej stronie kościoła. Pomiędzy zachodnią częścią kościoła a północnym dziedzińcem kompleksu znajduje się jeszcze jeden, niewielki klasztor. Na zachód od głównego krużganku znajduje się, poprzecznie usytuowany, budynek byłego refektarza. W południowej części obszaru położone są XIX-wieczne budynki, wykorzystywane jako warsztaty, magazyny i garaże. Wszystkie budynki kompleksu są dwukondygnacyjne, jedynie część zachodnia głównego klasztoru jest trzykondygnacyjna.

</doc>
<doc id="4268860" url="https://pl.wikipedia.org/wiki?curid=4268860" title="Dane statystyczne">
Dane statystyczne

Dane statystyczne – dane dotyczące zjawisk, zdarzeń, obiektów i działalności podmiotów gospodarki narodowej oraz życia i sytuacji osób fizycznych, w tym dane osobowe, pozyskane bezpośrednio od respondentów albo z systemów informacyjnych administracji publicznej i rejestrów urzędowych, od momentu ich zebrania na potrzeby wykonywania zadań statystyki publicznej.

</doc>
<doc id="4268862" url="https://pl.wikipedia.org/wiki?curid=4268862" title="Kościół Najświętszego Zbawiciela w Duisburgu">
Kościół Najświętszego Zbawiciela w Duisburgu



</doc>
<doc id="4268875" url="https://pl.wikipedia.org/wiki?curid=4268875" title="Łama (rzeka w Kraju Krasnojarskim)">
Łama (rzeka w Kraju Krasnojarskim)

Łama (, też: Łamoczen, ) – krótka rzeka w azjatyckiej części Rosji w Kraju Krasnojarskim. Łączy syberyjskie jeziora: Łama oraz Miełkoje. Jej długość wynosi, według różnych źródeł, 17 lub 18 km, szerokość waha się od 250 do 1800 m.
Nazwa rzeki związana jest z nazwą jeziora, która pochodzi prawdopodobnie od tunguskiego słowa "laamu", oznaczającego „ocean” lub „morze”, lub od ewenkijskiego "lamu" („morze, wielka woda”).

</doc>
<doc id="4268878" url="https://pl.wikipedia.org/wiki?curid=4268878" title="Grodzisko w Przeczycy">
Grodzisko w Przeczycy

Grodzisko w Przeczycy – rozległa budowla obronna datowana na IX-XI wiek w miejscowości Przeczyca. Prawdopodobną datą upadku grodu są lata trzydzieste XI wieku (w tym czasie spłonął także znajdujący się 20 km na południe gród w Trzcinicy).
Grodzisko znajduje się na lewym brzegu Wisłoki, na szczytowym wypłaszczeniu wzniesienia nazywanym Zamczyskiem o wys. 372 m n.p.m., którego wschodnie zbocze stromo opada w dolinę rzeki, zachodnie również jest strome, co czyni miejsce dogodnym do obrony. Łagodny dostęp do grodu jest od strony północnej.
Jest to grodzisko trójczłonowe założenie typu Wietrzno, wszystkie człony ułożone na jednej linii. Miało kształt wydłużonego owalu, poszerzonego w części środkowej, o wymiarach ok. 260 × 90 m. Jego powierzchnia wynosiła około 2 ha. Główny człon (ok. 0,5 ha), o kształcie zbliżonym do trójkąta, położony w najwyższej, północnej części wzniesienia. Na południowy wschód od niego czworokątne podgrodzie (niecały 1 ha), i dalej kolejne podgrodzie.
W trakcie badań grodziska znaleziono prawie wyłącznie ceramikę. Na jej podstawie stwierdzono, że teren był wcześniej używany przez ludność kultury łużyckiej, następnie kultury przeworskiej, jednak został ufortyfikowany dopiero we wczesnym średniowieczu. Gród spłonął, lecz zupełnie brak uzbrojenia wśród znalezisk sprawia, iż pożar ten jest zagadkowy.
Główny człon otoczony pojedynczym wałem ziemno-drewnianym, przekładkowym (przekładka jednostronna): bierwiona układane co 0,5 m, między nimi ziemia; z obu stron wał pokryty był gliną, jego ściany mogły być zbliżone do pionu. Jego szerokość wynosiła do 10 m, wysokość – do 5 m. Podgrodzia otaczały również pojedyncze wały, jednak we wnętrzu nie natrafiono na ślady drewnianych konstrukcji, więc najprawdopodobniej były usypane wyłącznie z gliny. Nie jest jasne, czy były wybudowane równocześnie z wałem głównego członu, czy dobudowane później.
Obok grodziska w Przeczycy we wczesnym średniowieczu musiały istnieć w okolicy osiedla wiejskie, będące jego naturalnym zapleczem. Być może w tym okresie funkcjonował też gród w pobliskiej Kamienicy Górnej na tzw. Zamkowej Górze. Opowiadają o nim liczne legendy. Jednak dotychczas nie prowadzono tam badań archeologicznych, które mogłyby to potwierdzić.
Dotychczasowe badania archeologiczne były prowadzone w latach:

</doc>
<doc id="4268879" url="https://pl.wikipedia.org/wiki?curid=4268879" title="Wielki Rezerwat Arktyczny">
Wielki Rezerwat Arktyczny

Wielki Rezerwat Arktyczny (ros. Большой Арктический государственный природный заповедник) – największy w Eurazji i trzeci co do wielkości na świecie rezerwat przyrody. Jest zapowiednikiem i znajduje się w Rosji, na północy Kraju Krasnojarskiego (Tajmyrskij Dołgano-Nienieckij rejon), na półwyspie Tajmyr i wyspach leżących na Morzu Karskim i Morzu Łaptiewów. Jego obszar wynosi 41 692 km². Rozciąga się 1000 km ze wschodu na zachód i 500 km z północy na południe.
Rezerwat został utworzony dekretem rządu Federacji Rosyjskiej z dnia 11 maja 1993 roku. Od 2013 roku podlega wraz z Rezerwatem Putorańskim i Tajmyrskim Rezerwatem Biosfery Zjednoczonej Dyrekcji Rezerwatów Tajmyru z siedzibą w Norylsku.
Opis.
Rezerwat jest podzielony na siedem części. Dodatkowo podlega mu rezerwat na Ziemi Północnej (czteroczęściowy) i rezerwat na wyspach w delcie Jeniseju:
Dikson – Wyspa Sibirakowa.
(powierzchnia: 1830 km²). 
Obejmuje Wyspę Sibirakowa (85 tys. hektarów) z sąsiednimi wysepkami i niewielkimi obszarami „Zatoki Meduzy" i „Zatoki Efraima" w pobliżu Dikson. 
Wyspa Sibirakowa jest dużą piaszczysto-pagórkowatą wyspą na Morzu Karskim w pobliżu ujścia Jeniseju. 
Na terenie tej części rezerwatu przeważa arktyczna tundra, skaliste wybrzeże i małe skaliste wyspy przybrzeżne.
Wyspy na Morzu Karskim.
(powierzchnia: 3718 km²). 
Jest tu kilkanaście wysp m.in.: Wyspy Kirowa, Wyspa Sverdrupa, Wyspy Instytutu Arktycznego, Wyspy Izwiestii CIK. 
Wysokość większości wysp nie przekracza 60 m. Są tu klify, zatoki i laguny. Roślinność to arktyczna tundra z zubożoną florą.
Delta rzeki Piasina.
(powierzchnia: 10670 km²). 
Obejmuje deltę rzeki Piasina, wschodnie wybrzeże zatoki u ujścia rzeki, półwysep Tajmyr na wschód od rzeki, a także wiele okolicznych wysp. 
Teren jest bardzo zróżnicowany, reprezentowana jest tu arktyczna tundra wszystkich typów.
Zatoka Middendorffa.
(powierzchnia: 685 km²). 
Obejmuje fiordowe wybrzeże Zatoki Middendorffa, a także sąsiednie wyspy i część dorzecza rzeki Tołewaja. Obszar ten jest mało zbadany. Przeważa arktyczna tundra.
Archipelag Nordenskiölda.
(powierzchnia: 5080 km²). 
Archipelag Nordenskiölda składa się z wielu wysp. Ich brzegi są w większości skaliste z zatokami. Archipelag jest słabo zbadany.
Dolna Tajmyra.
(powierzchnia: 18740 km²). 
Największa część rezerwatu obejmująca tereny wokół Dolnej Tajmyry i jej dopływu - rzeki Szrenk, a także wybrzeże zatoki Tajmyr.
Jest tu duża różnorodność krajobrazów. Dolna Tajmyra ma strome brzegi, szczególnie na południu, gdzie przepływa u podnóża gór Byrranga.
Przylądek Czeluskin.
(powierzchnia: 850 km²). 
Rezerwat obejmuje wybrzeże w północno-zachodniej części przylądka Czeluskin, deltę rzeki Tessema, okoliczne zatoki oraz kilka wysp. Przylądek jest jedyną kontynentalną pustynią lodową w Arktyce. Fauna roślin lądowych i wodnych jest niezwykle zubożała. 
Rezerwat na Ziemi Północnej.
(powierzchnia: 4217 km²) składa się z czterech części:
Są tu lodowce, małe rzeki i jeziora. Dominują pustynie arktyczne. 
Rezerwat na wyspach w delcie Jeniseju.
(powierzchnia: 2881 km²). 
Rezerwat obejmuje wyspy delty Jeniseju, a także dopływy, bagna i jeziora w delcie.
Klimat.
Cały rezerwat leży na północ od koła podbiegunowego. Roczna suma opadów waha się od 200 do 400 mm. 
Pokrywa śnieżna powstaje zwykle we wrześniu, ale całkowicie znika dopiero pod koniec czerwca lub na początku lipca. Na przylądku Czeluskin śnieg leży około trzystu dni w roku. W najcieplejszym miesiącu lipcu średnia temperatura waha się od 4 do 10–11 °C.
Przyroda.
Roślinność rezerwatu jest dość monotonna i jest reprezentowana głównie przez porosty. W strefie pustyń lodowych roślinność prawie zupełnie nie występuje. 
Rezerwat zamieszkuje 16 gatunków ssaków, w tym niedźwiedzie polarne, foki, morsy, renifery, lemingi, lisy polarne, wilki i gronostaje. Żyje tu 124 gatunków ptaków, m.in. puchacz śnieżny, pardwa górska, bernikla obrożna, birginiak i mewy. Rzeki i jeziora zamieszkuje wiele gatunków ryb, m.in. sielawa, nelma, stynka azjatycka i lipienie. 

</doc>
<doc id="4268880" url="https://pl.wikipedia.org/wiki?curid=4268880" title="Ramiro de Maeztu">
Ramiro de Maeztu

Ramiro de Maeztu y Whitney, 1szy hrabia de Maeztu (ur. 4 maja 1874 roku w Vitoria-Gasteiz, zm. 29 października 1936 roku w Madrycie) hiszpański dziennikarz, dyplomata, polityk i myśliciel polityczny. Jeden z najwybitniejszych przedstawicieli tzw. pokolenia '98.
Życiorys.
De Maeztu urodził się i wychował w mieszanej kubańsko-baskijsko-szkockiej rodzinie - stąd przez całe życie mówił i pisał płynnie po angielsku. Jego młodszy brat, Gustaw, został sławnym malarzem, natomiast siostra - Maria, aktywistką feministyczną. Jako młody człowiek Ramiro był świadkiem kompromitacji państwa hiszpańskiego w wojnie ze Stanami Zjednoczonymi (kwiecień - sierpień 1898 roku), wskutek której Hiszpania utraciła ostatnie duże posiadłości kolonialne - Kubę i Filipiny. Pod wpływem rzeczonej klęski wykształcił się ruch polityczny, nazwany "pokoleniem '98", do którego zalicza się także de Maeztu.
Był samoukiem, nigdy nie ukończył formalnej edukacji.
W 1905 roku Ramiro de Maeztu wyjechał do Londynu jako korespondent prasowy. Jeszcze przed wybuchem pierwszej wojny światowej odwiedził Paryż i Berlin, natomiast już w jej trakcie pisał artykuły do brytyjskiej gazety "New Age""."
W 1919 roku powrócił do Hiszpanii, gdzie stał się wielkim zwolennikiem dyktatury generała Primo de Rivery. W 1927 roku został mianowany ambasadorem Hiszpanii w Argentynie.
Po obaleniu w 1931 roku dyktatury generała Primo de Rivery, de Maeztu zaangażował się w powstanie czasopisma i stowarzyszenia o tych samych nazwach: "Acción Española." Celem powstania "Akcji Hiszpańskiej" było zjednoczenie rozdrobnionych nurtów prawicy hiszpańskiej (rodzin politycznych) - od karlistów po falangę. Nurty te, w zamyśle de Maeztu, miały porzucić swoje wewnętrzne spory, w dobie zagrożenia komunizmem w II Republice. Próba ta, choć nieudana, może być interpretowana jako powstanie ideowego podłoża pod przyszły obóz frankistowski podczas wojny domowej.
Niedługo przed rozpoczęciem wojny domowej związał się z partią " (pol. Odnowa Hiszpańska)" o profilu konserwatywno-monarchistycznym, z ramienia której w 1933 roku został deputowanym do Kortezów.
30 sierpnia 1936 roku został aresztowany przez milicjantów Frontu Ludowego, a następnie w nocy z 28 na 29 października - został przez nich rozstrzelany, najprawdopodobniej w bramie cmentarza dzielnicy Aravaca.
Dziedzictwo.
Został nazwany przez poetę José María Pemán "Kapitanem Krucjaty" (w sferach prawicowo-katolickich wojnę domową nazywano "ostatnią krucjatą"). W 1948 roku w Madrycie powstał Instytut Ramiro de Maeztu. W 1974 roku generał Franco utworzył dziedziczne hrabstwo de Maeztu, nadając pisarzowi ten tytuł i tytułując go "obrońca "Hispanidad", żarliwy katolik, znakomity pisarz, filozof i myśliciel, niestrudzony bojownik o jedność i wielkość Ojczyzny, za której sprawę ofiarował swoje życie".
Myśl polityczna.
"Patrz także: narodowy liberalizm"
Ramiro de Maeztu rozpoczynał działalność publiczną w periodykach o orientacji socjalistycznej, wciąż pozostając pod wpływem publicystów liberalnych, w nurcie których pozostawał będąc w Anglii. Dopiero pod wpływem lektury Juana Donoso Cortésa zmienił poglądy na bardziej prawicowe. To właśnie Ramiro de Maeztu nakierował pokolenie 1898 na tory konserwatywne i katolickie światopoglądowe, zbliżając go nawet do karlizmu, jednak bez elementu zaściankowości i wiejskiego ideału wspólnoty - de Maeztu i jego towarzysze za swoje ulubione stwierdzenie uznali "modernismo" (pol. nowoczesność).
Źródła myśli politycznej.
Za głównych mentorów Ramiro de Maeztu w zakresie myśli politycznej podaje się Juana Donoso Cortésa i Fryderyka Nietzschego. W przypadku tego drugiego podkreślana jest także fascynacja, jaką de Maeztu wykazywał w kierunku społeczeństwa japońskiego, uważając je za wcielenie własnej interpretacji niemieckiego filozofa. Na jego myśl ekonomiczną wpływ miały dzieła Maxa Webera i Wernera Sombarta.
"Hispanidad".
Terminu "Hispanidad" jako pierwszy zaczął używać jezuita - Zacarías de Vizcarra, którego de Maeztu poznał jako ambasador. Terminem tym chciano zastąpić frazę "rasa hiszpańska", która w tamtych czasach kojarzona była na sposób rasistowski. Pojęcie to jest praktycznie nieprzetłumaczalne na żaden inny język poza hiszpańskim - używane było bardziej jako zwrot publicystyczny wzorowany na "Christianidad," czyli Chrześcijaństwo.
"Hispanidad" w ujęciu de Maeztu miało być szerokim sojuszem państw katolickich pod przewodnictwem Hiszpanii - szczególnie państw powstałych na gruzach dawnego imperium kolonialnego w Ameryce Łacińskiej, który to sojusz miał być przeciwstawiony zarówno nihilistycznemu i liberalnemu zachodowi (gł. USA i Wielkiej Brytanii), oraz wschodniemu, materialistycznemu komunizmowi (ZSRR; de Maeztu nie dożył powstania bloku wschodniego). Jednocześnie de Maeztu odcinał zdecydowanie "Hispanidad" od wszelkich idei rasistowskich i szowinistycznych:
"Nacionalcatolicismo".
"Patrz także: narodowy katolicyzm"
Pod wpływem dzieł Corteza, de Maeztu przyjął do swojej myśli politycznej wiele elementów katolickiej nauki społecznej. Uznawany jest za twórcę ideologii "nacionalcatolicismo," wedle której "to, co "narodowe", zawiera się i usprawiedliwia wyłącznie w służebności wobec tego, co "uniwersalne" (religijne)". Nieco zmodyfikowana forma "nacionalcatolicismo" przyjęta została potem (po skompromitowaniu się falangistowskiego narodowego syndykalizmu przez gospodarczy kryzys Hiszpanii w latach 50.) za naczelną doktrynę polityczną w czasach Państwa Hiszpańskiego. 
Myśl ekonomiczna.
Ramiro de Maeztu i inni myśliciele pokolenia 1898 byli zwolennikami poglądów wolnorynkowych w sferze gospodarczej, co wyróżniało ich od innych hiszpańskich rodzin politycznych - zarówno od preferujących katolicki korporacjonizm karlistów, jak i narodowych syndykalistów z Falangi. De Maeztu uważał rozwój ekonomiczny za podstawowy warunek sukcesu "Hispanidad" - dlatego był zwolennikiem możliwie szybkiej industrializacji i modernizacji gospodarczej. Gospodarczo wiąże się także Ramiro de Maetzu ze stanowiskiem terceryzmu, zwanego przez samego publicystę "kapitalizmem katolickim". Całkowity ekonomiczny kapitalizm, utożsamiany przez de Maetzu z ideologią liberalną, był przez niego potępiany - zarzucał mu m.in. biurokratyzację gospodarki, czy akumulację kapitału przez wyższe klasy społeczne.

</doc>
<doc id="4268885" url="https://pl.wikipedia.org/wiki?curid=4268885" title="Park Narodowy Puurijärvi-Isosuo">
Park Narodowy Puurijärvi-Isosuo

Park Narodowy Puurijärvi-Isosuo (fiń. "Puurijärven ja Isosuon kansallispuisto") – park narodowy w Finlandii, w regionach Pirkanmaa i Satakunta. Leży na północ od drogi krajowej nr 2 (Helsinki – Pori) i na zachód od drogi nr 12 (Turku – Tampere). Został utworzony w 1993 roku na powierzchni 27 km². Zarządcą Parku Narodowego Puurijärvi-Isosuo, podobnie jak wszystkich pozostałych fińskich parków narodowych, jest państwowe przedsiębiorstwo Metsähallitus.
Opis parku.
Park Narodowy Puurijärvi-Isosuo obejmuje jezioro Puurijärvi o powierzchni około 4,5 km² oraz sąsiednie torfowiska o nazwach Isosuo, Ronkansuo, Korkeasuo, Kiettareensuo i Aronsuo.
Jezioro jest w znacznej części zarośnięte i znajdują się tu jedne z najliczniejszych w Finlandii siedlisk ptaków. Jeszcze w XVIII wieku jezioro miało czystą wodę i twarde dno, ale osuszanie pobliskich bagien i usuwanie progów rzecznych spowodowało obniżenie poziomu wody. Z racji tego, że Puurijärvi jest płytkie, tutejszy krajobraz w dużym stopniu zależy od poziomu wody – w czasie suszy widoczna tafla wody jest niewielka. Istnieje zagrożenie, że jezioro całkowicie zarośnie i zmieni się w bagno.
Bagna w parku narodowym należą do przybrzeżnej strefy fińskich torfowisk wysokich i zachowały się w stanie prawie nienaruszonym. Brzegi niektórych torfowisk zostały osuszone, zanim utworzono park narodowy, lecz przywrócono je do stanu naturalnego poprzez zablokowanie rowów odwadniających. Centralne rejony bagien wznoszą się kilka metrów wyżej niż obrzeża, gdzieniegdzie porastają je sosny. Wokół torfowisk rosną lasy.
Roślinność bagienna najpiękniej wygląda na początku lata, gdy kwitnie np. modrzewnica ("Andromeda polifolia"), bagno zwyczajne ("Ledum palustre") i malina moroszka ("Rubus chamaemorus"). Obok wyłożonych deskami ścieżek dla turystów można dostrzec rośliny owadożerne: rosiczkę okrągłolistną ("Drosera rotundifolia") i długolistną ("Drosera longifolia").
Na logo Parku Narodowego Puurijärvi-Isosuo znajduje się grążel żółty i ważka czteroplama.
Turystyka.
Dla turystów wyznaczono dwukilometrową ścieżkę dydaktyczną na północ od torfowiska Isosuo oraz trasy spacerowe. W celu umożliwienia obserwacji licznych tutaj ptaków zbudowano wieże obserwacyjne; jedna z nich ma 18 m wysokości, może pomieścić około 50 osób i należy do największych w krajach skandynawskich.
Znaczne połacie parku narodowego są zamknięte dla zwiedzających w określonych porach roku. Po akwenach można pływać kajakiem. Zimą dozwolona jest jazda na nartach, choć nie ma oficjalnych tras.
Fauna.
Najliczniejszymi ptakami występującymi na torfowiskach parku narodowego są świergotek łąkowy ("Anthus pratensis") i pliszka żółta ("Motacilla flava"). Gniazduje tam również wiele gatunków ptaków brodzących, takich jak siewka złota ("Pluvialis apricaria") i łęczak ("Tringa glareola"). Na torfowisku Isosuo gniazduje dzierzba srokosz ("Lanius excubitor") i nur rdzawoszyi ("Gavia stellata"). Podczas jesiennych i wiosennych wędrówek na bagnach odpoczywają ptaki brodzące, gęsi i żurawie ("Grus grus").
Jezioro Puurijärvi jest ważnym miejscem postoju migrujących ptaków wodnych, takich jak gęsi zbożowe ("Anser fabalis") i łabędzie krzykliwe ("Cygnus cygnus"). Około 35 gatunków ptaków gniazduje wokół jeziora i na okolicznych łąkach łęgowych, np. bąk ("Botaurus stellaris"), łabędź krzykliwy, błotniak stawowy ("Circus aeruginosus") i rybitwa czarna ("Chlidonias niger"). Jezioro jest również ważnym miejscem żerowania dla ptaków drapieżnych gniazdujących w okolicy, takich jak rybołów ("Pandion haliaetus"), kobuz ("Falco subbuteo") czy orzeł bielik ("Haliaeetus albicilla").
Na terenie Parku Narodowego Puurijärvi-Isosuo stwierdzono istnienie 38 gatunków motyli i ciem oraz 24 gatunków ważek (np. zalotka białoczelna "Leucorrhinia albifrons").

</doc>
<doc id="4268895" url="https://pl.wikipedia.org/wiki?curid=4268895" title="Janusz Daab (lekarz)">
Janusz Daab (lekarz)



</doc>
<doc id="4268898" url="https://pl.wikipedia.org/wiki?curid=4268898" title="John Forsyth (1780–1841)">
John Forsyth (1780–1841)

John Forsyth (ur. 22 października 1780 we Fredericksburgu, zm. 21 października 1841 w Waszyngtonie) – amerykański polityk.
Życiorys.
Urodził się 22 października 1780 we Fredericksburgu. W 1799 roku ukończył studia na Uniwersytecie Princeton, a następnie przeniósł się do Augusty i podjął studia prawnicze. Po przyjęciu do palestry, otworzył prywatną praktykę prawniczą a w 1808 roku został prokuratorem generalnym stanu Georgia. W 1813 roku został członkiem Izby Reprezentantów z ramienia Partii Demokratyczno-Republikańskiej. Jesienią 1818 roku zrezygnował z mandatu, gdyż wygrał wybory uzupełniające do Senatu, mające obsadzić wakat po rezygnacji George’a Troupa. W lutym 1819 roku złożył mandat, by objąć urząd posła pełnomocnego w Hiszpanii. Po czterech latach wrócił z placówki w Madrycie i został ponownie wybrany do izby niższej Kongresu, w której zasiadał do czasu rezygnacji w listopadzie 1827 roku. W tym samym roku wygrał wybory na gubernatora Georgii i pełnił ten urząd przez dwa lata. W 1829 roku po raz drugi zasiadł w izbie wyższej Kongresu (w wyniku rezygnacji Johna Berriena). Latem 1834 roku zrezygnował z mandatu, by przyjąć stanowisko sekretarza stanu w gabinecie Andrew Jacksona. Pełnił tę funkcję do końca kadencji Martina Van Burena. Zmarł 21 października 1841 roku w Waszyngtonie.
Jego żoną była Clara Meigs, mieli razem ośmioro dzieci.

</doc>
<doc id="4268902" url="https://pl.wikipedia.org/wiki?curid=4268902" title="Krzysztof Jaworski (admirał)">
Krzysztof Jaworski (admirał)

Krzysztof Jerzy Jaworski (ur. 5 czerwca 1966 w Gdyni) – oficer polskiej Marynarki Wojennej w stopniu wiceadmirała, magister inżynier nawigator, w latach 1994-1997 dowódca ORP "Hutnik", w latach 2007-2010 dowódca dywizjonu Okrętów Rakietowych, w 2013 r. był szefem sztabu w pionie zastępcy dowódcy ds. wsparcia NATO Training Mission (NTM-A) w Afganistanie, od lipca 2015 do maja 2016 szef sztabu 8. Flotylli Obrony Wybrzeża w Świnoujściu, od maja 2016 r. dowódca 3. Flotylli Okrętów w Gdyni.
Wykształcenie.
Krzysztof Jerzy Jaworski urodził się 5 czerwca 1966 r. w Gdyni. W 1985 wstąpił do Wyższej Szkoły Marynarki Wojennej im. Bohaterów Westerplatte w Gdyni. Po ukończeniu studiów w 1990 uzyskał tytuł zawodowy magistra inżyniera nawigatora i otrzymał promocję oficerską na stopień wojskowy podporucznika marynarki. Ukończył kurs operacyjno-taktyczny w Akademii Marynarki Wojennej w Gdyni (1993) oraz kurs planowania operacyjnego w Akademii Wojskowej w Hadze, w Holandii (2004). W 1997 r. odbył podyplomowe studia dowódczo-sztabowe w Akademii Dowódczej Marynarki Wojennej w Newport, USA (ang. Naval Command College). Jest również absolwentem studiów podyplomowych w Akademii Marynarki Wojennej w Gdyni (2000) a w 2015 r. ukończył studia polityki obronnej na Uniwersytecie Obrony Narodowej (ang. National Defence University) w Waszyngtonie.
Służba Wojskowa.
Po ukończeniu Akademii Marynarki Wojennej w Gdyni na pierwsze stanowisko skierowany został do 2. dywizjonu Kutrów Rakietowo-Torpedowych 3 Flotylli Okrętów w Gdyni, gdzie był dowódcą działu okrętowego, a następnie zastępcą dowódcy małego okrętu rakietowego ORP „Metalowiec”. W 1994 r. został dowódcą małego okrętu rakietowego ORP „Hutnik” projektu 1241RE. Następnie do 2001 roku zajmował stanowiska w sztabie 32. dywizjonu Okrętów Rakietowych, przekształconego w 1998 r. z 2. dywizjonu Kutrów Rakietowo-Torpedowych: oficera flagowego i zastępcy dowódcy dywizjonu-szefa sztabu. Kolejne stanowiska to szef Sekcji Operacyjnej w Sztabie 3. Flotylli Okrętów i starszy specjalista Oddziału Operacyjnego Zarządu Operacji Morskich N-3 Sztabu MW. W marcu 2007 roku objął stanowisko dowódcy dywizjonu Okrętów Rakietowych. W 2010 roku został skierowany do służby w Zespole Asystenta Szefa Sztabu Generalnego ds. Marynarki Wojennej w Sztabie Generalnym WP w Warszawie. Dwa lata później, w 2012 roku, wrócił do Gdyni, na stanowisko Szefa Oddziału Szkolenia Dowództw i Ćwiczeń w Dowództwie Marynarki Wojennej. W 2013 roku pełnił obowiązki na stanowisku szefa sztabu w pionie zastępcy dowódcy ds. wsparcia NATO Training Mission (NTM-A) w Afganistanie. Po powrocie z misji rozpoczął służbę w Zarządzie Uzbrojenia Inspektoratu MW Dowództwa Generalnego RSZ, po czym, w czerwcu 2014 roku, skierowany został na podyplomowe studia polityki obronnej w Narodowym Uniwersytecie Obrony w Waszyngtonie (USA). Po ukończeniu studiów, w sierpniu 2015 roku, objął obowiązki szefa Sztabu 8. Flotylli Obrony Wybrzeża w Świnoujściu. Decyzją Ministra Obrony Narodowej, z dnia 2 maja 2016 roku, został wyznaczony na stanowisko dowódcy 3. Flotylli Okrętów w Gdyni. 29 listopada 2016 roku, na pokładzie historycznego niszczyciela ORP Błyskawica, z rąk prezydenta RP Andrzeja Dudy odebrał nominację na stopień kontradmirała. Decyzją Ministra Obrony Narodowej z dnia 25 kwietnia 2018 roku został wyznaczony na stanowisko dowódcy Centrum Operacji Morskich - Dowództwa Komponentu Morskiego. 1 sierpnia 2018 został mianowany przez prezydenta RP Andrzeja Dudę na stopień wiceadmirała. Akt mianowania odebrał 15 sierpnia 2018.
Awanse.
Awansował kolejno na stopnie oficerskie:

</doc>
<doc id="4268904" url="https://pl.wikipedia.org/wiki?curid=4268904" title="John Forsyth">
John Forsyth



</doc>
<doc id="4268912" url="https://pl.wikipedia.org/wiki?curid=4268912" title="Sejm zwyczajny 1623">
Sejm zwyczajny 1623

Sejm 1623 – sejm zwyczajny I Rzeczypospolitej został zwołany przez króla Zygmunta III Wazę 16 listopada 1622 roku do Warszawy. 
Sejmiki przedsejmowe w województwach odbyły się w grudniu 1622 roku. Marszałkiem sejmu obrano Jakuba Sobieskiego wojewodę lubelskiego. Obrady sejmowe trwały od 24 stycznia do 5 marca 1623 roku. 
Sejm obradował w obliczu problemów związanych z rozpoczęciem się nowej wojny w Inflantach (utracono Rygę) oraz konfederacji wojskowych powstałych z powodu nieopłacenia wojska po wojnach z Turcją w latach 1620-1621. 
W obradach sejmowych opowiadano się za pokojem ze Szwecją. Spisane zostały liczne egzorbitancje (postulaty naprawy złych urządzeń). Podnoszono w nich nierozdawanie wakansów, nierespektowanie prawa o incompatibiliach (zakaz łączenia urzędów), krytykowano obsadzenie biskupstwa warmińskiego małoletnim synem królewskim Janem Albertem. Postulowano wystawienie zamków obronnych na Ukrainie oraz przeprowadzenie naprawy monety. Powołano komisję w sprawach Kozaczyzny. Przyjęto konstytucję o zapobieganiu konfederacjom wojskowym oraz kupom swawolnym, złożonym z włóczących się żołnierzy, zajmujących się rozbojami. Nie przyjęto uchwały poborowej.

</doc>
<doc id="4268920" url="https://pl.wikipedia.org/wiki?curid=4268920" title="Ficha Kabira">
Ficha Kabira

Ficha Kabira (arab. فيخة كبيرة) – wieś w Syrii, w muhafazie Aleppo. W 2004 roku liczyła 1473 mieszkańców.

</doc>
<doc id="4268921" url="https://pl.wikipedia.org/wiki?curid=4268921" title="Amijja Kabira">
Amijja Kabira

Amijja Kabira (arab. عمية كبيرة) – wieś w Syrii, w muhafazie Aleppo. W 2004 roku liczyła 1674 mieszkańców.

</doc>
<doc id="4268922" url="https://pl.wikipedia.org/wiki?curid=4268922" title="Łamoczen">
Łamoczen



</doc>
<doc id="4268923" url="https://pl.wikipedia.org/wiki?curid=4268923" title="Sejm nadzwyczajny 1668">
Sejm nadzwyczajny 1668

Sejm 1668 – sejm nadzwyczajny I Rzeczypospolitej został zwołany 15 listopada 1667 roku. 
Sejmiki przedsejmowe w województwach odbyły się 14 grudnia 1667 roku. Marszałkiem sejmu obrano Jana Karola Czartoryskiego podkomorzego krakowskiego. 
Obrady sejmu trwały od 24 stycznia do 7 marca 1668 roku. Sejm został zerwany przez Marcina Dembickiego chorążego sandomierskiego. Nie podjęto żadnych uchwał.

</doc>
<doc id="4268924" url="https://pl.wikipedia.org/wiki?curid=4268924" title="Praca dzieci">
Praca dzieci

Praca dzieci – zatrudnianie dzieci w każdej pracy, która pozbawia je istotnych składników dzieciństwa, koliduje z ich rozwojem, edukacją oraz jest szkodliwa zdrowotnie lub moralnie.
Tego rodzaju praktyki są uznawane za wyzysk przez wiele organizacji międzynarodowych i zabronione przez prawa większości krajów. Przepisy te nie dotyczą każdego rodzaju pracy wykonywanej przez dzieci, np. wyłączają pracę artystyczną, obowiązki domowe, naukę i trening oraz pewne kategorie pracy charakterystyczne dla ludów tubylczych. Pracodawcom zwykle nie wolno najmować dzieci poniżej takiego wieku. Ten minimalny wiek zależy od kraju i od typu pracy, jaką osoba taka miałaby wykonywać.
Dzieci pracowały w różnym stopniu, przez większą część historii. Jeszcze w XIX i na początku XX wieku wiele dzieci w wieku 5–14 lat, pochodzących z uboższych rodzin pracowało m.in. w Europie, Stanach Zjednoczonych i różnych koloniach europejskich mocarstw. Dzieci te pracowały głównie w rolnictwie, w domowych zakładach montażowych, fabrykach, górnictwie i usługach (np. rozdawnictwo prasy). Niektóre z nich pracowały na nocnych zmianach trwających 12 godzin. Wraz ze wzrostem dochodu gospodarstw domowych, większą dostępnością szkół i uchwaleniem przepisów dotyczących pracy dzieci spadł wskaźnik częstości pracy dzieci. W krajach rozwijających się, o wysokim poziomie ubóstwa i słabych możliwościach kształcenia, praca dzieci jest nadal powszechna. W 2010 r. w Afryce Subsaharyjskiej odnotowano najwyższy wskaźnik zjawiska pracy dzieci, w niektórych krajach dochodzący do 50% pracujących dzieci w wieku 5–14 lat. Rolnictwo jest największym odbiorcą pracy dzieci. Najczęściej dzieci pracują w środowisku wiejskim i nieformalnej gospodarce miejskiej. Dzieci są przeważnie zatrudniane przez rodziców. Ubóstwo i brak szkół uważa się za główną przyczynę zjawiska. Według Banku Światowego skala pracy dzieci spadła z 25% do 10% w latach 1960-2003. Jednak absolutna liczba pracujących dzieci pozostaje wysoka, a UNICEF i ILO, oszacowały, że w 2013 roku 168 milionów dzieci w wieku 5–17 lat na całym świecie, były zaangażowane w regularną pracę.
Historia.
Praca dzieci w społeczeństwach przedindustrialnych.
Praca dzieci stanowi nieodłączną część przedindustrialnych gospodarek. W społeczeństwach przedindustrialnych nie funkcjonowało pojęcie dzieciństwa we współczesnym znaczeniu. Dzieci aktywnie uczestniczyły w takich zajęciach, jak wychowywanie innych dzieci, polowanie i hodowla, gdy tylko zdobywały podstawowe zdolności do ich wykonywania. W wielu społeczeństwach dzieci w wieku 13 lat były postrzegane jak dorośli i angażowały się w te same czynności co dorośli. Praca dzieci była ważna w społeczeństwach przedindustrialnych, przyczyniając się do przetrwania grupy, w której dzieci żyły. Społeczeństwa przedindustrialne charakteryzowały się niską produktywnością i krótką oczekiwaną długością życia, dlatego też uniemożliwienie pracy dzieciom byłoby szkodliwe nie tylko z punktu widzenia grupy, ale i dla samych dzieci. W społeczeństwach przedindustrialnych, szczególnie niepiśmiennych, nie było większej potrzeby zinstytucjonalizowanej edukacji dzieci. Większość umiejętności i wiedzy z okresu przedprzemysłowego można było przekazać za pośrednictwem bezpośredniej nauki od rodziców czy w czasie praktyki u pracujących dorosłych.
Początek XX wieku.
Na początku XX wieku tysiące chłopców zatrudniano w przemyśle szklarskim. Produkcja szkła, na ówczesnym poziomie technologicznym, była niebezpieczną i trudną pracą. Chłopcy narażeni byli na bardzo wysokie temperatury, co powodowało kłopoty z oczami, dolegliwości płuc, wyczerpanie, rany cięte i oparzenia. Ze względu na fakt, że pracownicy (w tym dzieci), pracowali w systemie akordowym, musieli oni pracować wydajnie przez wiele godzin bez przerwy. Ponieważ piece musiały nieustannie pracować, pracownicy w hutach szkła pracowali także na nocnych zmianach od 17:00 do 3:00. Wielu właścicieli fabryk preferowało do takiej pracy chłopców w wieku poniżej 16 lat. Szacuje się, że 1,7 miliona dzieci poniżej piętnastego roku życia było zatrudnionych w amerykańskim przemyśle przez cały rok 1900. W 1910 roku ponad 2 miliony dzieci w tej samej grupie wiekowej było zatrudnionych w Stanach Zjednoczonych. Dotyczyło to dzieci, które zwijały papierosy, zajmowały się pracą produkcyjną w fabrykach, czyściły szpulki w przemyśle tekstylnym, pracowały w kopalniach węgla i przy puszkowaniu żywności.
Produkcja domowa.
U progu XX wieku dzieci pracowały nie tylko w takich miejscach jak fabryki i kopalnie, lecz również w domach. Rządy i reformatorzy stopniowo regulowali pracę w fabrykach, co powodowało przenoszenie pracy z fabryk do domów w środowiskach miejskich. Rodziny (a w nich zwłaszcza kobiety) często popierały takie rozwiązania, ponieważ produkcja domowa pozwalała na uzyskanie dodatkowych dochodów przy jednoczesnej realizacji obowiązków domowych.
Produkcja domowa działała przez cały rok i rodziny chętnie włączały w nią dzieci, przy czym szczegółowe dane na ten temat są wybiórcze. We Francji ponad 58% pracowników sektora odzieżowego działało poza domem. W Stanach Zjednoczonych miliony rodzin działały zawodowo poza domem przez siedem dni w tygodniu, przez cały rok, by produkować odzież, buty, sztuczne kwiaty, pióra, pudełka zapałek, zabawki, parasole i inne produkty. Domowe przedsiębiorstwa, w których dzieci w wieku 5–14 lat pracowały u boku rodziców, funkcjonowały w Australii, Wielkiej Brytanii, Austrii i innych częściach świata. Praca domowa dzieci była również powszechna w rolnictwie.
XXI wiek.
Praca dzieci jest nadal powszechna w wielu częściach świata. Szacunki wahają się pomiędzy 250 a 304 milionami dzieci, jeśli uwzględni się wszystkie dzieci w wieku 5–17 lat biorące udział w dowolnej działalności gospodarczej. Jeśli wyłączy się lekką pracę okazjonalną, to według szacunków MOP w 2008 roku było 153 miliony pracujących dzieci w wieku 5–14 lat, co stanowi spadek o 20 milionów w porównaniu z rokiem 2004. Około 60% dzieci pracowało w działalności związanej z produkcją żywności (rolnictwo, mleczarstwo, rybołówstwo i leśnictwo). Kolejne 25 procent robotników dziecięcych prowadziło działalność usługową, taką jak handel detaliczny, praca w restauracjach, przy transporcie i załadunku towarów, przechowywanie, zbiórka i recykling śmieci, polerowanie obuwia, pomoc domowa i inne usługi. Pozostałe 15% pracowało przy montażu i produkcji w gospodarce nieformalnej, przedsiębiorstwach domowych, fabrykach, kopalniach, pakowaniu soli, maszynach roboczych itp. 2/3 dzieci pracuje wraz z rodzicami przy nieodpłatnej pracy w ramach gospodarstwa domowego. Niektóre dzieci pracują jako przewodnicy turystyczni lub osoby przyciągające klientów do sklepów i restauracji. Praca dzieci występuje głównie na obszarach wiejskich (70%) i nieformalnym sektorze miejskim (26%).
Większość pracujących dzieci zatrudnionych jest przez rodziców, a nie przy produkcji lub formalnej gospodarce. Dzieci, które pracują za wynagrodzeniem (pieniężnym lub rzeczowym), zwykle mieszkają na obszarach wiejskich i w centrach miast. Mniej niż 3% dzieci w wieku 5-14 lat na całym świecie pracuje poza domem lub z dala od rodziców.
Odsetek pracowników dziecięcych różni się znacznie pomiędzy krajami i w ramach krajów (pomiędzy regionami). Afryka ma najwyższy odsetek pracujących dzieci w wieku 5-17 lat (łącznie ponad 65 milionów). Azja, kontynent z największą populacją, ma też największą liczbę absolutną pracujących dzieci (ok. 114 milionów). Ameryka Łacińska i Karaiby mają 14 milionów pracujących dzieci.
Dokładne dane na temat pracy dzieci są trudne do uzyskania z powodu sporów co do źródeł danych i definicji pracy dzieci, a w niektórych krajach, również utrudnień ze strony rządu. Np. liczba pracujących dzieci w Chinach jest nieznana, ponieważ rząd kategoryzuje dane dotyczące pracy dzieci jako "ściśle tajne". Chiny uchwaliły przepisy mające na celu zapobieganie pracy dzieci, nadal jednak praktyka pracy dzieci jest tam dużym problemem, głównie w rolnictwie i sektorze usług wymagających niskich umiejętności, a także w małych warsztatach i przedsiębiorstwach produkcyjnych.
W 2014 r. Departament Pracy USA wydał listę towarów wyprodukowanych przez dzieci lub przez pracę przymusową, w których Chinom przypisano 12 towarów, z których większość była produkowana zarówno przez dzieci niepełnoletnie, jak i przez pracowników przymusowych. W raporcie wymieniono elektronikę, odzież, zabawki i węgiel wśród innych towarów.
Maplecroft Child Labour Index 2012 wskazuje, że w 76 krajach występuje skrajnie duże ryzyko uczestnictwa dzieci w pracy na rzecz międzynarodowych przedsiębiorstw. Dziesięć krajów o najwyższym ryzyku w 2012 r., uszeregowanych malejąco, to: Birma, Korea Północna, Somalia, Sudan, Demokratyczna Republika Kongo, Zimbabwe, Afganistan, Burundi, Pakistan i Etiopia.
Statystyki.
Liczba dzieci uwzględniana w kategoriach pracy Międzynarodowej Organizacji Pracy, według wieku i płci, rok 2002.
Przyczyny pracy dzieci.
Szeroka gama czynników – popytowych i podażowych, na poziomie mikro i makro – może wpływać na pracę dzieci. Badania z 2017 r. łączące metody ilościowe i jakościowe dowodzą, że czynniki strukturalne, geograficzne, ekonomiczne, demograficzne, kulturowe, sezonowe i związane z dostawą do szkoły mogą wpływać na to, czy dzieci pracują, czy nie, kwestionując tym samym powszechne założenie, że ubóstwo finansowe jest przyczyną najważniejszą.
Przyczyny podstawowe.
Międzynarodowa Organizacja Pracy (MOP) wskazuje, że najważniejszą przyczyną pracy dzieci jest ubóstwo. W przypadku biednych gospodarstw domowych praca dzieci jest zwyczajnie kluczowa dla przetrwania. Dochód, który pochodzi z pracy dzieci może stanowić 25-40% dochodu gospodarstwa.
Brak dostępu do dobrej i niedrogiej edukacji jest według MOP kolejnym ważnym czynnikiem, który przyczynia się do pracy dzieci. Dzieci pracują, ponieważ nie mają innego zajęcia. W wielu społeczeństwach, w których zjawisko pracy dzieci jest powszechne (60- 70% na obszarach wiejskich), nie istnieje obowiązek edukacyjny. Nawet jeśli szkoły są dostępnie, to często znajdują się zbyt daleko, są zbyt drogie lub poziom nauczania jest niski. Rodzice zastanawiają się czy warto w takim wypadku posyłać dzieci do szkoły.
Przyczyny kulturowe.
W historii Europy praca dzieci była powszechna. Także we współczesnym świecie niektóre przekonania kulturowe przyczyniały się do racjonalizacji pracy dzieci. Niektórzy uważają, że praca jest dobra dla budowania prawidłowych postaw i rozwoju umiejętności. W wielu kulturach, szczególnie tam gdzie dominuje gospodarka nieformalna i małe przedsiębiorstwa rodzinne, istnieje tradycja kontynuowania przez dzieci profesji swoich rodziców. Ich praca jest wtedy nauką i praktyką zawodu od bardzo młodego wieku. W wielu kulturach edukacja kobiet jest mało ważna. W wielu kulturach formalna edukacja dziewczynek jest nisko ceniona, a one same przyuczane są do pracy, takiej jak obowiązki domowe.
Przyczyny makroekonomiczne.
Biggeri i Mehrotra badali czynniki makroekonomiczne, które przyczyniają się do pracy dzieci. Badacze skupili się na pięciu azjatyckich krajach (Indie, Pakistan, Indonezja, Tajlandia i Filipiny). Wskazali, że praca dzieci jest powszechnym problemem we wszystkich tych krajach i nie jest nowym problem. Przyczyny pracy dzieci obejmują zarówno czynniki popytowe, jak i podażowe. Zdaniem badaczy, dotychczasowe studia zjawiska wskazywały przede wszystkim na czynniki podażowe, takie jak bieda i niedostępność dobrych szkół. Tymczasem, oprócz tych czynników, występują też czynniki popytowe, np. wzrost nisko płatnej gospodarki nieformalnej (zamiast lepiej płatnej gospodarki formalnej). Inni badacze wskazują również, że nieelastyczny rynek pracy, szara strefa gospodarki, niezdolność przemysłu do zwiększania skali i brak nowoczesnych technologii produkcji to główne czynniki makroekonomiczne wpływające na popyt i akceptację pracy dzieci.
Praca dzieci w poszczególnych krajach.
Imperia kolonialne.
Systemowe wykorzystywanie pracy dzieci było powszechnym zjawiskiem w koloniach europejskich w latach 1650-1950. W Afryce, administratorzy kolonialni wykorzystali tradycyjne formy pracy, oparte o systemy pokrewieństwa, np. zatrudnianie całych rodzin (nie tylko dorosłych) jako pomocy domowej. Miliony dzieci pracowały w kolonialnych plantacjach rolnych, kopalniach i przemyśle usług krajowych. Niekiedy wprowadzano specjalne regulacje określające sytuację pracujących dzieci w koloniach. W XIX w. dzieci w wieku od 5 - 14 lat były zatrudniane jako praktykanci bez wynagrodzenia, w zamian za naukę rzemiosła, a kolonialista nie potrzebował, gdy chciał zatrudnić dziecko, zgody rodzica ani dziecka. Funkcjonowały też programy typu "zarabiaj-ucz się" ("earn-and-learn"), w których pracujące dzieci miały jednocześnie zdobywać wiedzę. Na przykład Wielka Brytania uchwaliła w 1899 "Masters and Servants Act", a następnie "Tax and Pass Law", zachęcające tubylców do pracy w posiadłościach rządowych, takich jak gospodarstwa rolne.
Poza regulacjami prawnymi, na kolonie nałożono również podatki, m.in. pogłówne w brytyjskich i francuskich imperiach kolonialnych. W niektórych koloniach podatek został nałożony na wszystkie osoby starsze niż 8 lat i aby go spłacić, dzieci były zmuszone pracować.
W południowoazjatyckich koloniach, takich jak Hongkong, praca dzieci, takich jak Mui Tsai (妹仔), została zracjonalizowana jako tradycja kulturowa i była ignorowana przez władze brytyjskie. Urzędnicy Holenderskiej Kompanii Wschodnioindyjskiej tłumaczyli swoje nadużycia dotyczące pracy dzieci, wskazując, że ratują je przed gorszym losem. Chrześcijańskie szkoły misyjne, od Zambii po Nigerię, również wymagały od dzieci pracy, w zamian zapewniając im edukację religijną. W kolonialnej Kanadzie, tzw. "Canadian Dominion Statutes" przewidywały więzienie dla opornych dziecięcych pracowników.
Afryka.
Praca dzieci była powszechnością w Afryce. Wiele dzieci pracowało w domu, aby pomóc rodzicom w prowadzeniu gospodarstwa. Dzisiaj dzieci w Afryce są często zmuszane do wyzyskującej pracy z powodu długu rodzinnego i innych czynników finansowych, co prowadzi do trwałego ubóstwa. Inne rodzaje pracy dzieci to prace na plantacjach, żebranie i sprzedaż. Szacuje się, że 5 milionów dzieci pracuje obecnie w rolnictwie, przy czym liczba ta wzrasta w czasie żniw. Z tego do 30% dzieci pracuje przy zbiorach kawy. 25 000 dzieci w wieku szkolnym pracuje przez cały rok.
To, w jakich branżach pracują dzieci zależy od tego, czy dorastają na wsi czy w mieście.
Dzieci miejskie często pracują dla sprzedawców ulicznych, myjąc samochody, pomagając w budownictwie, tkając ubrania, a nawet jako tancerki egzotyczne. Dzieci wiejskie pracują w gospodarstwach wykonując pracę fizyczną, ze zwierzętami i przy sprzedaży zbiorów. Spośród wszystkich pracujących dzieci, najtrudniejsze przypadki dotyczyły dzieci ulicy i dzieci, które był ofiarami handlu ludźmi ze względu na fizyczne i emocjonalne znęcanie się, które zadawali im ich pracodawcy. Aby rozwiązać problem pracy dzieci, w 1989 r. uchwalono Konwencję o prawach dziecka. Jednak z powodu ubóstwa, braku edukacji i wiedzy skuteczność działań prawnych w Afryce jest znikoma.
Australia.
Od początków brytyjskiego osadnictwa w 1788 r., dziecięcy skazańcy byli czasami wysyłani do Australii, gdzie byli zmuszeni do pracy. Warunki pracy dzieci nie były jednak tak ciężkie jak w Wielkiej Brytanii.
Przy niskiej populacji produktywność rolnictwa była wyższa, a rodziny nie odczuwały głodu, jak w krajach uprzemysłowionych. Australia również nie posiadała znaczącego przemysłu aż do drugiej połowy XX wieku, kiedy to pod wpływem Wielkiej Brytanii uregulowano pracę dzieci i wprowadzono obowiązkową naukę szkolną. Od lat 70. XX wieku praca dzieci była ograniczona przez obowiązkową edukację. Prawo dotyczące pracy dzieci w Australii jest różne w poszczególnych stanach. Zasadniczo dzieci mogą pracować w każdym wieku, ale istnieją ograniczenia dla dzieci poniżej 15 roku życia. Dotyczą one godzin i rodzaju pracy, którą mogą wykonywać dzieci. We wszystkich stanach dzieci mają obowiązek uczęszczania do szkoły do ukończenia przez nich 15. roku życia, z wyjątkiem Tasmanii i Queenslandu, gdzie granica ta wynosi 17 lat.
Brazylia.
Praca dzieci, często nieodpłatna czy niewidoczna, była zawsze obecna w Brazylii. Jest mało przekazów pozwalających określić skalę zjawiska w czasach kolonialnych. 
W Brazylii minimalny wiek pozwalający na pracę został określony jako czternaście lat, jako efekt ciągu poprawek do konstytucji (lata 1934, 1937 i 1946). W okresie dyktatury w latach 80. wiek ten został zmniejszony do wieku dwunastu lat, aby następnie zostać przywróconym w 1988, w związku z doniesieniami o niebezpiecznych warunkach pracy. Kolejne regulacje pracy dzieci uchwalono w 1998 r., ograniczając rodzaje pracy, w której nieletni mogli uczestniczyć, na przykład pracę w niebezpiecznych warunkach, jak prowadzenie sprzętu budowlanego lub niektóre rodzaje prac fabrycznych. Chociaż podjęto wiele kroków w celu zmniejszenia ryzyka zjawiska, nadal w Brazylii pracuje wiele dzieci w wieku poniżej czternastu lat. Nie jest znana dokładna skala tej pracy, a dopiero w latach 80. odkryto, że prawie dziewięć milionów dzieci w Brazylii pracuje nielegalnie, nie uczestnicząc w tradycyjnych dziecięcych zajęciach, które pomagają im się rozwinąć.
Dane z brazylijskiego spisu ludności (PNAD, 1999) wskazują, że 2,55 miliona 10-14 latków było zatrudnianych nielegalnie. Dołączyło do nich 3,7 miliona 15-17-latków i około 375 000 5-9-latków. W związku z ustawowym podniesieniem minimalnego wieku pracujących dzieci (do 14 lat), co najmniej połowa zarejestrowanych młodych pracowników była zatrudniona nielegalnie, nie będąc chronionymi przez przepisy z prawa pracy. Z pracy dzieci korzystają też kartele narkotykowe, używając ich do sprzedaży i transportu narkotyków, broni i innych nielegalnych towarów. Ten rodzaj pracy, w którym uczestniczą nieletni, jest bardzo niebezpieczny ze względu na towarzyszące im fizyczne i psychologiczne implikacje. Pomimo zagrożeń z tym związanych, ten sektor pracy dzieci ciągle rośnie.
Wielka Brytania.
Wiele czynników odegrało rolę w długoterminowym rozwoju gospodarczym Wielkiej Brytanii. Między innymi był to udział dzieci w pracy w trakcie rewolucji przemysłowej zachodzącej od początku XVIII w.. Dzieci, które pracowały od młodych lat często nie były do tego bezpośrednio zmuszane, lecz decydowały się na pracę by pomóc przetrwać swojej rodzinie. Ze względu na brak zatrudnienia wielu rodziców, wysyłanie dzieci do pracy w fabrykach lub gospodarstwach rolnych było jedynym sposobem na zdobycie środków na wykarmienie rodziny.
Praca dzieci po raz pierwszy pojawiła się w Anglii w chwili gdy domowe przedsiębiorstwa zaczęły przekształcać się w lokalne przedsiębiorstwa produkujące masowo na potrzeby rynku to, co wcześniej było wyrobami domowymi. Jako że dzieci często pomagały w produkcji dóbr w przedsiębiorstwach domowych, przeniesienie jej do fabryki było dla wielu dzieci naturalną zmianą. Pomimo że liczba pracujących w fabrykach dzieci w wieku poniżej dziesięciu lat była duża, to większość dziecięcych pracowników miała od dziesięciu do czternastu lat. Dzieci w tym przedziale wiekowym, zarówno pomagali w utrzymaniu rodziny, jednocześnie zaczynając oszczędzać na poczet założenia własnych.
Poza czynnikiem finansowym, który motywował dzieci do podjęcia pracy, istotną motywacją były również zmiany demograficzne, mające miejsce w XVIII wieku. Pod koniec osiemnastego stulecia, 20% populacji stanowiły dzieci w wieku od 5 do 14 lat. Z uwagi na zmniejszenie dostępności pełnoletnich pracowników i postęp rewolucji przemysłowej, dzieci zaczynały pracować wcześniej. Pomimo wzrostu liczby dzieci pracujących w fabrykach, między innymi włókienniczych, w dalszym ciągu znaczna część dzieci pracowała w gospodarstwach rolnych i w lokalnych zakładach produkcyjnych.
Przy tak wysokim odsetku pracujących dzieci, analfabetyzm i braki w formalnym wykształceniu stały się powszechnym problemem nieletnich, którzy musieli pracować, by zapewnić byt swoim rodzinom. Z tego też powodu, część rodziców rezygnowała z posyłania swoich dzieci do pracy. Innym czynnikiem, który doprowadził do rezygnacji z pracy dzieci był czynnik finansowy oraz zmiany w gospodarce kraju, jak również rozwój technologii i nowe regulacje prawne działalności przemysłu.
Pierwsze prawne kroki podjęte w celu zakończenia zjawiska pracy dzieci zostały podjęte w latach sześćdziesiątych. W 1966 roku Wielka Brytania przyjęła Międzynarodowy Pakt Praw Gospodarczych, Społecznych i Kulturalnych opracowany przez Zgromadzenie Ogólne ONZ. Dokument ten prawnie ograniczył możliwość rozpoczęcia pracy przez dzieci poniżej 14 lat. W 1989 kraj stał się stroną Konwencji Praw Dziecka, wskazuje na konieczność ograniczenia wyzysku dzieci i wymaga od państw zapewnienia bezpiecznego środowiska pracy.
Kambodża.
Według szacunków MOP, w 1998 roku, 24,1% dzieci między 10 a 14 rokiem życia było aktywnych ekonomicznie. Wiele z tych dzieci pracuje przez wiele godzin – Cambodia Human Development Report 2000 donosi, że około 65 000 dzieci między 5 a 13 rokiem życia pracowało 25 godzin w tygodniu, opuszczając szkołę. Istnieje wiele inicjatyw i programów międzynarodowych mających na celu zredukowanie liczby pracujących dzieci.
Ekwador.
Badania z 2006 wskazują, że praca dzieci w Ekwadorze jest jednym z głównych czynników środowiskowych, wpływających na stan ich zdrowia. Ponad 800 000 pracujących w Ekwadorze dzieci jest narażonych na kontakt z metalami ciężkimi, substancjami toksycznymi oraz na stres związany z brakiem bezpieczeństwa, w związku z często występującymi wypadkami przy pracy. Małoletni wykonujący pracę na roli wraz z rodzicami, stosują pestycydy nie nosząc ubrań ochronnych.
Irlandia.
W postkolonialnej Irlandii odsetek dzieci wykorzystywanych do pracy był niezwykle wysoki. Pracowały one na roli od momentu, kiedy tylko nauczyły się chodzić i nigdy nie otrzymywały wynagrodzenia za wykonywaną pracę. Posiadanie potomstwa było atrakcyjne ze względu na możliwość wykorzystania go do bezpłatnej pracy. Irlandzcy rodzice uważali, że obowiązkiem dzieci jest wykonywanie pracy w rodzinnych gospodarstwach.
Japonia.
Praca "shonenko" (dziecięcych pracowników fizycznych) jest zakazana we współczesnej Japonii, ale stanowiła jedną z cech ery imperialnej, aż do jej końca w 1945 roku. Podczas II wojny światowej starano się rekrutować młodocianych pracowników (w pierwszej kolejności z Formosy, obecnego Tajwanu), obiecując im edukację. Planowano zatrudnić w ten sposób 25.000 osób. Ostatecznie udało się zatrudnić 8,400 tajwańskich nastolatków w wieku 12 do 14 lat, którzy przenieśli się do Japonii, aby pracować przy produkcji samolotów Mitsubishi J2M Raiden.
Obszar byłego ZSRR.
Wprawdzie praca dzieci została prawnie zakazana w 1922 roku, to jednak pozostawała powszechna w Związku Radzieckim, głównie w formie obowiązkowej, niepłatnej pracy dzieci w wieku szkolnym w soboty i wakacje. Uczniowie stanowili tanią, niewykwalifikowaną siłę roboczą zarówno w kołchozach, jak i w przemyśle czy leśnictwie. Te praktykę nazywano oficjalnie „edukacją zawodową”.
Od lat 50. XX wieku, uczniowie byli wykorzystywanie również jako nieodpłatni pracownicy w szkołach, gdzie sprzątali i dokonywali napraw. Ta zapoczątkowana w ZSRR praktyka kontynuowana jest w Federacji Rosyjskiej, gdzie do 21 dni letnich wakacji, może być zarezerwowanych do prac w szkole. Pod względem prawnym jest to dozwolone jedynie w ramach specjalistycznego szkolenia zawodowego, za zgodą rodziców i uczniów, ale te przepisy są powszechnie ignorowane. 
Wśród byłych republik radzieckich, Uzbekistan kontynuował i rozbudował program pracy dzieci na skalę przemysłową, aby zwiększyć zyski ze zbiorów bawełny, głównego źródła dochodu Isloma Karimova. We wrześniu, gdy powinna zaczynać się szkoła, lekcje są zawieszone, a dzieci wysyłane do pracy na pola, gdzie musza zebrać 20-60 kg surowej bawełny, na podstawie dziennego kontyngentu. Ten proces powtarzany jest wiosną, gdy zebrana bawełna musi zostać gracowana i wypielona. Przyjmuje się, że w 2006 roku, 2,7 miliona dzieci zostało w ten sposób zmuszonych do pracy.
Szwajcaria.
Tak jak w wielu innych krajach, praca dzieci w Szwajcarii była powszechna, m.in. w postaci "Kaminfergerkinder" (szwajcarskich kominiarczyków), dzieci pracujących w przędzalniach, fabrykach i rolnictwie. Działo się to nie tylko w XIX wieku, ale również w latach 60. XX wieku, gdy takich młodocianych pracowników nazywano "Verdingkinder" („dzieci kontraktowe” lub „przymusowo pracujące dzieci”). Były to dzieci zabrane od rodziców, często z powodu ubóstwa lub powodów moralnych (zwykle niezamężnych matek). Zabierano dzieci również bardzo biednych obywateli, często Romów czy Jeniszów, tzw. "Kinder der Landstrasse" (dosł. „dzieci drogi”). Były one wysyłane do nowych rodzin, często biednych rolników, którzy potrzebowali taniej siły roboczej.
W niektórych przypadkach przeprowadzano nawet aukcje, na których dziecko przekazywane było rolnikowi, który żądał za nie najmniejszej kwoty pieniędzy od władz, tym samym zapewniając sobie i swojemu gospodarstwu tanią siłę roboczą i odciążając władze od finansowego ciężaru opieki nad nim. W latach 30. XX wieku, 20% wszystkich robotników w kantonie Berno, było dziećmi poniżej 15 roku życia. Ta działalność lokalnych władz w Szwajcarii była tolerowana przez władzę federalną, aż do lat 60.. Szwajcarski historyk, Marco Leuenberger szacuje, że w 1930 roku około 35 000 dzieci pracowało przymusowo, a między 1920 a 1970 rokiem ponad 100 000 zostało przeniesionych do nowych domów i rodzin. 10 000 dawnych dzieci kontraktowych wciąż żyje dlatego w kwietniu 2014 roku została uruchomiona tzw. "Wiedergutmachunginitiative" ("inicjatywa rekompensaty"), obywatelska inicjatywa ustawodawcza, mająca na celu wypłatę rekompensat.
Zwalczanie pracy dzieci.
Prawo międzynarodowe.
Niemal w każdym kraju na świecie obowiązują przepisy mające na celu zapobieganie pracy dzieci. Coraz większe ograniczanie pracy dzieci wspierane jest przez prawo międzynarodowe. Znaczącą rolę odgrywa w tym Międzynarodowa Organizacja Pracy.
Konwencja genewska z 1956 w sprawie zniesienia niewolnictwa, handlu niewolnikami oraz instytucji i praktyk zbliżonych do niewolnictwa w art 1.d) zobowiązuje państwa – strony doprowadzić "w jak najkrótszym czasie do całkowitego zniesienia lub uchylenia wszelkich instytucji lub praktyk, na mocy których dziecko lub osoba poniżej lat 18 jest oddawana przez którekolwiek lub oboje rodziców, lub przez swego opiekuna innej osobie za wynagrodzeniem bądź bezpłatnie w celu wyzyskiwania takiego dziecka lub osoby poniżej 18 lat albo ich pracy".
Międzynarodowy Pakt Praw Gospodarczych, Społecznych i Kulturalnych (1966) nakazuje w art. 10 "Należy podjąć specjalne kroki w celu zapewnienia ochrony i pomocy wszystkim dzieciom i młodzieży bez jakiejkolwiek dyskryminacji ze względu na pochodzenie lub inne przyczyny. Należy chronić dzieci i młodzież przed wyzyskiem ekonomicznym i społecznym. Zatrudnianie ich przy pracy szkodliwej dla ich moralności lub zdrowia bądź niebezpiecznej dla życia lub mogącej przeszkodzić w ich normalnym rozwoju powinno być ustawowo karalne. Państwa powinny również ustalić granicę wieku, poniżej której płatne zatrudnianie dzieci powinno być ustawowo zakazane i karalne."
Konwencja Praw Dziecka (1989) w art. 32 uznaje "prawo dziecka do ochrony przed wyzyskiem ekonomicznym, przed wykonywaniem pracy, która może być niebezpieczna lub też może kolidować z kształceniem dziecka, bądź może być szkodliwa dla zdrowia dziecka lub jego rozwoju fizycznego, umysłowego, duchowego, moralnego lub społecznego" oraz obliguje Państwa-Strony by podjęły "kroki ustawodawcze, administracyjne, socjalne oraz środki w dziedzinie oświaty dla zapewnienia realizacji postanowień niniejszego artykułu. W tym celu, mając na uwadze odnośne postanowienia innych dokumentów międzynarodowych, Państwa-Strony w szczególności:"
195 krajów ratyfikowało konwencję (z wyjątkiem Stanów Zjednoczonych).
Ustalaniem minimalnego wieku dopuszczalnego przy zatrudnieniu wielokrotnie zajmowała się Międzynarodowa Organizacja Pracy.
Konwencja MOP Nr 138 z 26 czerwca 1973 r. dotycząca najniższego wieku dopuszczenia do zatrudnienia w art. 1 stanowi, że każda ze stron zobowiązuje się prowadzić politykę krajową zmierzającą do zapewnienia skutecznego zniesienia pracy dzieci oraz do stopniowego podnoszenia najniższego wieku dopuszczenia do zatrudnienia lub pracy do granicy wieku umożliwiającej młodocianym osiągnięcie jak najbardziej wszechstronnego rozwoju fizycznego i umysłowego. Artykuł 2 Konwencji głosi, że najniższy wiek nie może być niższy od tego, w którym ustaje obowiązek szkolny, a w każdym wypadku nie niższy niż 15 lat, przejściowo (jeśli gospodarka i system szkolny nie są rozwinięte w dostatecznym stopniu), lat 14. Według art. 3 najniższy wiek dopuszczenia do wszelkiego rodzaju zatrudnienia lub pracy, które ze względu na swój charakter lub warunki, w jakich są wykonywane, mogą zagrozić zdrowiu, bezpieczeństwu lub moralności młodocianych, nie powinien być niższy niż 18 lat. Ustawodawstwo krajowe lub właściwe władze mogą po przeprowadzeniu konsultacji z zainteresowanymi organizacjami pracodawców lub pracowników, jeżeli takie istnieją, zezwolić na zatrudnienie lub pracę młodocianych, począwszy od lat 16, pod warunkiem, że ich zdrowie, bezpieczeństwo i moralność będą w pełni chronione i że otrzymają oni w danej dziedzinie działalności odpowiednie wykształcenie specjalistyczne albo przeszkolenie zawodowe. Konwencja została ratyfikowana przez 135 krajów.
Konwencja MOP Nr 182 dotycząca zakazu i natychmiastowych działań na rzecz eliminowania najgorszych form pracy dzieci z 17 czerwca 1999 r. głosi w art. 2 "dla celów niniejszej konwencji określenie "dziecko" będzie miało zastosowanie do wszystkich osób poniżej 18 roku życia". Artykuł 3 dla celów konwencji wyrażenie "najgorsze formy pracy dzieci" obejmuje:
Konwencja Nr 189 dotycząca pracowników domowych z 2011 w art. 3 nakazuje zastosować w odniesieniu do pracowników domowych środki wymienione w Konwencji w tym w pkt c) "skuteczną likwidację pracy dzieci".
O prawach pracowników opiekujących się dziećmi mówi Konwencja nr 156 dotycząca traktowania pracowników obu płci mających obowiązki rodzinne z 1981 r.
Oprócz regulacji międzynarodowych, w 1992 r. ONZ zainicjował Międzynarodowy Program na rzecz Eliminacji Pracy Dzieci (IPEC). Inicjatywa ta ma na celu stopniowe wyeliminowanie pracy dzieci poprzez wzmocnienie krajowego potencjału w zakresie rozwiązywania niektórych powodów pracy dzieci. Jedną z kluczowych inicjatyw są tzw. programy czasowe w krajach, w których praca dzieci jest najbardziej rozpowszechniona, a możliwość edukacji ograniczona. Inicjatywa ma na celu między innymi osiągnięcie powszechnej dostępności szkół podstawowych. IPEC rozszerzył się o co najmniej następujące kraje docelowe: Bangladesz, Brazylia, Chiny, Egipt, Indie, Indonezja, Meksyk, Nigeria, Pakistan, Demokratyczna Republika Konga, Salwador, Nepal, Tanzania, Dominikana, Kostaryka, Filipiny, Senegal, RPA i Turcja.
Kampanie nakierowane na dzieci zostały zainicjowane przez Międzynarodowy Program na rzecz Eliminacji Pracy Dzieci (IPEC) w celu wsparcia zapobiegania wszelkich form pracy dzieci, jak również eliminacji samego zjawiska. Światowa inicjatywa "Muzyka przeciwko pracy dzieci" rozpoczęła się w 2013 roku, aby zaangażować dzieci wykluczone społecznie w zorganizowaną działalność muzyczną i edukację, celem ochrony ich przed wyzyskiem.
Wyjątki.
W 2004 r. Stany Zjednoczone przyjęły poprawkę do "Fair Labour Standards Act of 1938.", pozwalającą niektórym dzieciom w wieku 14-18 lat pracować w przedsiębiorstwie lub poza nim, przy przetwórstwie drewna. Celem ustawy jest poszanowanie religijnych i kulturalnych potrzeb społeczności amiszów w Stanach Zjednoczonych, którzy uważają, że praca jest skutecznym sposobem edukowania dzieci. Prawo zezwala dzieciom amiszów na pracę z rodzicami, począwszy od ósmej klasy szkoły podstawowej.
W 1996 państwa członkowskie Unii Europejskiej poprzez dyrektywę 94/33/WE, zgodziły się na szereg wyjątków co do zakazu pracy dzieci. Zgodnie z tymi regulacjami, dzieci w różnym wieku mogą podejmować zarobkowe działania kulturalne, artystyczne, sportowe lub reklamowe, jeżeli zostały upoważnione przez właściwy do tego organ. Dzieci powyżej 13 roku życia mogą wykonywać lekką pracę, przez ograniczoną liczbę godzin w tygodniu, w ramach innej działalności gospodarczej, określonej według uznania każdego kraju. Dodatkowo prawo europejskie pozwala dzieciom w wieku 14 lat i starszym pracować w ramach programu work/training. W dyrektywie UE wyjaśniono, że te wyjątki nie zezwalają na pracę tam, gdzie dzieci mogą doświadczać szkodliwego kontaktu z niebezpiecznymi substancjami. Niemniej jednak, wiele dzieci w wieku poniżej 13 lat pracuje, nawet w najbardziej rozwiniętych krajach UE. Np. jedno z badań wykazało, że ponad jedna trzecia holenderskich dwunastoletnich dzieci ma pracę, a najczęstszą z nich jest opieka nad dziećmi.
Skuteczność regulacji.
Uczeni spierają się co do środków prawnych, które najlepiej zwalczałyby zjawisko pracy dzieci. Część z nich jest za wprowadzeniem przepisów, które nakładałyby całkowity zakaz jakiejkolwiek pracy osób poniżej 18 roku życia. Inni sugerują, że obecne prawo międzynarodowe jest wystarczające, natomiast problem polega na jego stosowaniu.
Niektórzy badacze uważają jakąkolwiek pracę dzieci w wieku 18 lat lub mniej za złą, ponieważ może wiązać się z analfabetyzmem, niehumanitarnymi warunkami pracy i obniżeniem kapitału ludzkiego. Praca dzieci prowadzić ma również do złych standardów pracy dla dorosłych, obniża płace dorosłych i skazuje gospodarki krajów trzeciego świata na formy produkcji wymagające niskiego poziomu umiejętności i tani eksport niskiej jakości. Im więcej dzieci pracujących w biednych krajach, tym więcej jest gorzej opłacanych miejsc pracy dla dorosłych w tych krajach. Istnieją więc moralne i ekonomiczne powody, które uzasadniają całkowity zakaz pracy od dzieci w wieku 18 lat lub poniżej, wszędzie na świecie.
Część uczonych uważa jednak te argumenty za błędne, twierdząc, że ignorują one dane historyczne i więcej regulacji wyrządzi więcej szkód niż pożytku. Według nich praca dzieci jest jedynie symptomem znacznie poważniejszego problemu – ubóstwa. Jeśli prawo zabrania wszelkiej pracy, która umożliwia biednym przetrwanie, nieformalna gospodarka, nielegalne operacje i podziemne przedsiębiorstwa będą się rozwijać. Zwiększy to wyzysk dzieci. W biednych krajach o bardzo wysokim wskaźniku pracy dzieci, takich jak Etiopia, Czad, Niger i Nepal, szkoły nie są powszechnie dostępne, a nieliczne istniejące oferują edukację o niskiej jakości lub są niedostępne pod względem finansowym. Badania wskazują, że inne możliwości dla pracujących dzieci (takie jak uprawa ziemi na własne potrzeby, udział w bojówkach lub prostytucja) są gorsze. Praca dzieci nie jest wyborem, jest koniecznością, jedyną opcją przetrwania. Praca dzieci jest złą opcją, ale spośród wszystkich złych opcji, jest najmniej niepożądaną.
Opierając się na danych ekonomicznych i socjologicznych, badacze wskazują, że zatrudnienie dzieci w Europie i Stanach Zjednoczonych na początku XX wieku zakończyło się w dużej mierze poprzez rozwój gospodarczy, rozwój technologii i upowszechnienie ogólnego dobrobytu. Prawodawstwo o pracy dzieci i konwencje MOP pojawiły się później. Procent dzieci pracujących w Wietnamie gwałtownie spadł współcześnie po reformach gospodarczych i wzroście PKB. Uczeni ci utrzymują, że kluczem do rozwiązania problemu w krajach Trzeciego Świata jest działalność gospodarcza, otwieranie szkół wysokiej jakości i rozszerzanie możliwości rozwoju umiejętności istotnych z ekonomicznego punktu widzenia, a nie tworzenie większej liczby przepisów prawnych. Międzynarodowe sankcje handlowe zwiększają skalę pracy dzieci.
Organizacje międzynarodowe.
Założony w 1992 w ramach Międzynarodowej Organizacji Pracy Międzynarodowy program na rzecz likwidacji pracy dzieci (IPEC), ma na celu wyeliminowanie pracy dzieci. Działa w 88 krajach i jest największym tego typu programem na świecie. IPEC współpracuje z międzynarodowymi i rządowymi agencjami, organizacjami pozarządowymi, mediami oraz dziećmi i ich rodzinami, aby położyć kres pracy dzieci i zapewnić dzieciom edukację i pomoc.
Okresowo rządy, organizacje pracodawców i pracowników spotykają się na globalnych konferencjach, aby ocenić postępy i przeszkody w walce z pracą dzieci. Pierwsza z tych cyklicznych konferencji odbyła się w Oslo (1997), a następne w Hadze (2010), Brazylii (2013) i w Buenos Aires (2017).
Odpowiedzialność etyczna konsumentów.
Jednym z dyskutowanych zagadnień etycznych związanych z pracą dzieci jest odpowiedzialność moralna konsumentów za zakup produktów stworzonych przy wykorzystaniu pracy dzieci. Jedną z proponowanych form walki ze zjawiskiem jest bojkot konsumencki takich produktów. Wskazuje się jednak, że skutki takiego bojkotu są niejednoznaczne i może on zmusić dzieci do korzystania z bardziej niebezpiecznych lub uciążliwych zawodów, takich jak prostytucja lub rolnictwo. Np. jedno z badań UNICEFu wykazało, że po wprowadzeniu w Stanach Zjednoczonych "Child Labour Deterrence Act" (1992), około 50 000 dzieci zostało zwolnionych z pracy w przemyśle odzieżowym w Bangladeszu, przechodząc do takich zajęć jak kruszenie kamienia, drobny handel uliczny czy prostytucja, znacznie bardziej niebezpiecznych czy wyzyskujących niż produkcja odzieży. Badanie wskazuje, że bojkoty konsumenckie są nieskutecznymi instrumentami, których długofalowe konsekwencje mogą raczej szkodzić, niż pomagać dzieciom.
Przypadki szczegółowe.
Produkcja kakao.
W 1998 UNICEF poinformował, że na Wybrzeżu Kości Słoniowej rolnicy korzystają z niewolniczej pracy dzieci pochodzących z okolicznych krajów. Pod koniec 2000 roku dokument BBC donosił o wykorzystywaniu w Afryce Zachodniej dziecięcych niewolników do produkcji kakao. W 2001 r. pojawiły się doniesienia o powszechnym niewolnictwie dzieci i handlu dziećmi w produkcji kakao. Departament Stanu USA oszacował, że na Wybrzeżu Kości Słoniowej było 15 000 dziecięcych niewolników pracujących na plantacjach kakao, bawełny i kawy, a stowarzyszenie producentów czekolady przyznało, że dziecięcy niewolnicy są wykorzystywani przy zbiorach kakao.
Malijscy migranci od dawna pracowali na plantacjach kakao na Wybrzeżu Kości Słoniowej, ale w 2000 r. ceny kakao spadły do najniższego poziomu od 10 lat i niektórzy plantatorzy przestali płacić swoim pracownikom. Malijscy obrońcy praw musieli uratować niektórych chłopców, którzy nie otrzymali zapłaty za pięć lat i byli bici, jeśli próbowali uciec. Zdaniem malijskich władz 15 000 dzieci, niektóre nawet w wieku 11 lat, pracowało na Wybrzeżu Kości Słoniowej w 2001 roku.
Dzieci te pochodzą często z biednych rodzin lub slumsów, i zostały sprzedane do pracy w innych krajach. Rodzicom powiedziano, że dzieci znajdą pracę i wyślą pieniądze do domu, ale gdy dzieci opuszczały dom, często pracowały w warunkach przypominających niewolnictwo. W innych przypadkach żebrzące dzieci były zwabiane na stacjach autobusowych i sprzedawane jako niewolnicy.
Przemysł kakaowy został oskarżony o czerpanie korzyści z niewolnictwa i handlu dziećmi. "European Cocoa Association" odrzuciło te zarzuty jako "fałszywe i przesadne", a przedstawiciele branży stwierdzili, że sprawozdania nie są reprezentatywne dla wszystkich obszarów. W późniejszym okresie branża uznała, że warunki pracy dla dzieci były niezadowalające, a prawa dziecka były czasami łamane, uznając, że roszczeń nie można zignorować. W wywiadzie dla BBC ambasador Wybrzeża Kości Słoniowej w Wielkiej Brytanii uznał doniesienia o powszechnym wykorzystywaniu niewolniczej pracy dzieci przez 700 000 plantatorów kakao za absurdalne i niedokładne.
W 2001 r. międzynarodowy przemysł kakaowy i czekoladowy zaakceptował dobrowolne porozumienie, zwane protokołem Harkina-Engela, mającym na celu wyeliminowania najgorszych form pracy dzieci (w rozumieniu konwencji MOP 182) w Afryce Zachodniej. W wyniku porozumienia stworzono fundację "International Cocoa Initiative" (2002). Fundacja, zgodnie z jej raportami, prowadziła w 2011 roku aktywne programy mające na celu eliminację najgorszych form pracy dzieci w 290 społecznościach uprawiających kakao na Wybrzeżu Kości Słoniowej i w Ghanie, docierając do 689 000 ludzi. Inne organizacje twierdzą, że poczyniono postępy, ale założone przez protokół cele na rok 2005 zostały osiągnięte.
Górnictwo w Afryce.
W 2008 r. Bloomberg podał, że chińskie korporacje w Kongo zaopatrywane są w miedź i kobalt przez kopalnie wykorzystujące pracę dzieci. Dzieci pracują jako "creuseurs", tzn. kopią rudę ręcznie, noszą worki z rudami na plecach, a te są następnie nabywane przez te firmy. Ponad 60 spośród 75 zakładów przetwórczych Katangi należy do chińskich firm, a 90 procent minerałów z tego regionu trafia do Chin. Afrykańskie organizacje pozarządowe twierdzą, że 80 000 pracowników fizycznych w wieku poniżej 15 lat lub około 40% wszystkich górników dostarcza rudy chińskim firmom w tym afrykańskim regionie. Amnesty International podało w 2016, że część kobaltu sprzedawanego przez Zhejiang Huayou Cobalt zostało pozyskane przy użyciu pracy dzieci, a następnie zostało wykorzystane w akumulatorach litowo-jonowych zasilających samochody elektryczne i urządzenia mobilne na całym świecie.
W 2012 BBC oskarżyła Glencore o wykorzystywanie pracy dzieci przy wydobyciu i przetwórstwie rudy w Afryce. Glencore zaprzeczył, że używał pracy dzieci twierdząc, że ma ścisłą politykę niezatrudniającą do pracy dzieci. Firma twierdziła, że przestrzega ścisłej polityki, zgodnie z którą cała miedź była prawidłowo eksploatowana, umieszczana w workach z numerowanymi pieczęciami, a następnie wysyłana do huty. Glencore wspomniała, że zdaje sobie sprawę z tego, że na terenie przyznanej jej koncesji, pracowali również nielegalni, rzemieślniczy górnicy, w tym prawdopodobnie dzieci. Glencore prowadziła działania na rzecz usunięcia tych górników.
Rzemieślnicze górnictwo złota na małą skalę jest kolejnym źródłem niebezpiecznej pracy dzieci na ubogich obszarach wiejskich w niektórych częściach świata. Ta forma wydobycia wykorzystuje metody pracochłonne i mało zaawansowane technologicznie. Jest to nieformalny sektor gospodarki. Human Rights Watch szacuje, że około 12% światowej produkcji złota pochodzi z kopalni rzemieślniczych. W Afryce Zachodniej, w krajach takich jak Mali (trzeci co do wielkości eksporter złota w Afryce) od 20 000 do 40 000 dzieci pracuje w górnictwie rzemieślniczym. Dzieci i ich rodziny cierpią z powodu ekspozycji na toksyczne chemikalia, w tym rtęć, i wykonują niebezpieczne prace, takie jak kopanie szybów i praca pod ziemią, ciągnięcie, przenoszenie i kruszenie rudy. Złe warunki pracy szkodzą długoterminowemu zdrowiu dzieci, a także powodują skażenie lokalnych rzek, wód gruntowych i jezior setkami ton rtęci rocznie. Dla wielu ubogich rodzin z dziećmi jest to jednak podstawowe i czasami jedyne źródło dochodów.
Przemysł odzieżowy.
Raport Human Rights Watch z 2003 podawał, że dzieci w wieku od pięciu lat były zatrudnione i pracowały do 12 godzin dziennie, od sześciu do siedmiu dni w tygodniu, w przemyśle jedwabniczym. Przypadki takie były częste w Indiach w stanach Karnataka, Uttar Pradesh i Tamilnadu. Niemieccy dziennikarze na przykładzie przemysłu jedwabniczego zbadali w 2010 konsekwencje akcji mających na celu likwidację pracy dzieci. W 1998 organizacje pozarządowe podawały, że w przemyśle jedwabniczym pracuje 10 000 dzieci w 1000 fabrykach jedwabiu. W innych miejscach, wg danych z 1994, pracowało tysiące dziecięcych niewolników. Po zaangażowaniu się UNICEFu i organizacji pozarządowych, po 2005 r. liczba pracujących dzieci drastycznie spadła i szacowana jest na mniej niż tysiąc.
W grudniu 2009 r. brytyjscy aktywiści wezwali dwie wiodące sieci odzieżowe H&amp;M oraz Zara, by zaprzestały sprzedaży ubrań wykonanych z bawełny, która mogła zostać zebrana przez dzieci. Anti-Slavery International i Environmental Justice Foundation oskarżyły H&amp;M i Zarę o wykorzystywanie dostawców bawełny w Bangladeszu i surowców z Uzbekistanu, gdzie dzieci w wieku 10 lat są zmuszane do pracy w polu. Aktywiści nawoływali do zakazu używania uzbeckiej bawełny i wdrożenia systemów śledzenia przesyłek ("track and trace\\"), aby zagwarantować etyczne odpowiedzialne źródło materiałów. H&amp;M odpowiedział, że nie akceptuje pracy dzieci i stara się unikać używania uzbeckiej bawełny, ale przyznał, że nie ma żadnych wiarygodnych metod, aby uzbecka bawełna nie trafiła do żadnego z jego produktów. Przedstawiciel Inditeksu, właściciela Zary, powiedział, że jego kodeks postępowania zakazuje pracy dzieci.
W 2008 r. BBC poinformowało, że Primark wykorzystuje pracę dzieci w produkcji odzieży. Pochodząca z Primarku ręcznie haftowana koszula o wartości 4 funtów stała się punktem wyjścia dla filmu dokumentalnego BBC w serii "Panorama". W programie konsumenci byli proszeni o zadanie sobie pytania: "Dlaczego płacę tylko 4 funty za ręcznie wyszywany top? Kto zrobił to za tak niewielką cenę?", a następnie prezentował sposób produkcji odzieży z wykorzystaniem pracy dzieci. Program otrzymał nagrodę "Royal Television Society", a Primark podjął działania, w wyniku których w 2008 zerwał umowy z trzema indyjskimi dostawcami. Przez kolejne trzy lata Primark badał zarzuty BBC, stwierdzając ostatecznie, że program BBC podawał nieprawdę. W 2011 BBC Trust przeprowadziło dochodzenie, po którym ogłosiło, że jest duże prawdopodobieństwo, że materiał z Bangalore nie był autentyczny. BBC przeprosiło za fałszowanie zdjęć i zwróciło nagrodę.
O korzystanie z pracy dzieci była oskarżano w 2007 sieć GAP. Firma zareagowała przeprosinami i wycofaniem towarów z półek. Przeprowadzono też audyt i zwiększono kontrolę warunków pracy dostawców.
Potencjalnie pozytywne aspekty pracy dzieci.
Pojęcie pracy dzieci może wprowadzać w błąd, kiedy myli się szkodliwą pracę zawodową z zatrudnieniem, które przynosi dzieciom korzyści. Często pomija się również niebezpieczne zajęcia wykonywane poza miejscem pracy, oraz pozytywne konsekwencje pracy. Jednym z przykładów są prace domowe. Prawie wszystkie rodziny (z wyjątkiem tych najlepiej sytuowanych) muszą samodzielnie zajmować się sprzątaniem, gotowaniem i opieką nad domem. W wielu domostwach częścią codziennych obowiązków jest prowadzenie małego biznesu, gospodarstwa rolnego lub hodowli. W takich rodzinach dzieci od najmłodszych lat uczestniczą w handlu, wykonując drobne obowiązki pod okiem dorosłych, co stanowi istotny aspekt życia społecznego i pozwala im na wdrożenie się pracę, którą będą wykonywać gdy zaczną dorosłe życie.
Ogromna liczba dzieci na całym świecie podejmuje pracę już we wczesnych latach dzieciństwa i spełnia ona ważną funkcję w trakcie ich dorastania. Praca może na różne sposoby przyczyniać się do dobrostanu dzieci; często podejmują one pracę w celu poprawy warunków życia, zarówno w krótszej jak i w dłuższej perspektywie. Na poziomie materialnym praca dzieci często przyczynia się do wytwarzania żywności lub dochodu, który przynosi korzyści całym ich rodzinom, co jest szczególnie ważne w przypadku rodzin skrajnie ubogich. Praca może zapewnić wyjście z ubóstwa i umożliwić dzieciom zmianę środowiska, na takie w którym ich szanse na udane życie będą dużo większe. Praca, zwłaszcza ta płatna, często sprawia przyjemność młodym ludziom ze względu na możliwość kontaktu z rówieśnikami. Nawet gdy praca jest wymagająca, a warunki pracy niesprzyjające, dzieci często znajdują sposoby na połączenie jej z zabawą.
Podczas gdy praca w pełnym wymiarze czasu bezsprzecznie utrudnia naukę, to dane na temat pracy w niepełnym wymiarze godzin nie są jednoznaczne. Nawet niepełny wymiar czasu pracy może utrudniać naukę. Często jednak wiele ubogich dzieci pracuje po to, by zapewnić sobie zasoby finansowe, które ją umożliwią. Dzieci, które nie radzą sobie w szkole mogą szukać satysfakcji w pracy zarobkowej. Dobre relacje z przełożonym w miejscu pracy mogą łagodzić napięcia odczuwane w szkole i w domu. We współczesnym świecie edukacja szkolna jest tak kluczową kwestią, że obowiązki szkolne stały się dominującym rodzajem pracy wykonywanej przez dzieci, często zastępując ich udział w innego rodzaju pracach. Jeśli program lub jakość nauczania szkoły nie zapewniają dzieciom odpowiednich umiejętności względem dostępnych stanowisk pracy lub jeśli uczniowie nie mają zdolności do zajęć szkolnych, szkoła może utrudniać nabywanie tradycyjnych umiejętności, np. z zakresu rolnictwa, które dla takich osób okażą się niezbędne w dorosłym życiu.

</doc>
<doc id="4268928" url="https://pl.wikipedia.org/wiki?curid=4268928" title="Ajsza">
Ajsza

Ajsza (arab. عيشة) – wieś w Syrii, w muhafazie Aleppo. W 2004 roku liczyła 1332 mieszkańców.

</doc>
<doc id="4268930" url="https://pl.wikipedia.org/wiki?curid=4268930" title="Batuszijja">
Batuszijja

Batuszijja (arab. بطوشية) – wieś w Syrii, w muhafazie Aleppo. W 2004 roku liczyła 108 mieszkańców.

</doc>
<doc id="4268936" url="https://pl.wikipedia.org/wiki?curid=4268936" title="Abad (Al-Bab)">
Abad (Al-Bab)

Abad (arab. أعبد) – wieś w Syrii, w muhafazie Aleppo. W 2004 roku liczyła 1213 mieszkańców.

</doc>
<doc id="4268938" url="https://pl.wikipedia.org/wiki?curid=4268938" title="José Corredor Matheos">
José Corredor Matheos

José Corredor Matheos (ur. 14 lipca 1929 w Alcázar de San Juan) – hiszpański poeta, historyk, krytyk sztuki, tłumacz i eseista. Należy do tzw. pokolenia 50, poetów, którzy w okresie wojny domowej w Hiszpanii byli dziećmi.

</doc>
<doc id="4268943" url="https://pl.wikipedia.org/wiki?curid=4268943" title="Umm al-Amad (Aleppo)">
Umm al-Amad (Aleppo)



</doc>
<doc id="4268944" url="https://pl.wikipedia.org/wiki?curid=4268944" title="Umm al-Amad (Al-Bab)">
Umm al-Amad (Al-Bab)

Umm al-Amad (arab. أم العمد) – wieś w Syrii, w muhafazie Aleppo. W 2004 roku liczyła 200 mieszkańców.

</doc>
<doc id="4268945" url="https://pl.wikipedia.org/wiki?curid=4268945" title="Gleb Pisarewski">
Gleb Pisarewski



</doc>
<doc id="4268946" url="https://pl.wikipedia.org/wiki?curid=4268946" title="Hernani (ur. 1994)">
Hernani (ur. 1994)

Hernani Azevedo Júnior (ur. 27 marca 1994 w São Gonçalo do Sapucaí) – brazylijski piłkarz występujący na pozycji pomocnika we włoskim klubie Genoa. Wychowanek Athletico Paranaense, w trakcie swojej kariery grał także w takich zespołach, jak Joinville, Zenit Petersburg, Saint-Étienne oraz Parma. Młodzieżowy reprezentant Brazylii.

</doc>
<doc id="4268948" url="https://pl.wikipedia.org/wiki?curid=4268948" title="Aulan (Syria)">
Aulan (Syria)

Aulan (arab. عولان) – wieś w Syrii, w muhafazie Aleppo. W 2004 roku liczyła 689 mieszkańców.

</doc>
<doc id="4268951" url="https://pl.wikipedia.org/wiki?curid=4268951" title="Hadas">
Hadas

Hadas (arab. حدث) – wieś w Syrii, w muhafazie Aleppo. W 2004 roku liczyła 751 mieszkańców.

</doc>
<doc id="4268956" url="https://pl.wikipedia.org/wiki?curid=4268956" title="Su Sanbat">
Su Sanbat

Su Sanbat (arab. سو سنباط) – wieś w Syrii, w muhafazie Aleppo. W 2004 roku liczyła 939 mieszkańców.

</doc>
<doc id="4268962" url="https://pl.wikipedia.org/wiki?curid=4268962" title="Tall Dżurdżi">
Tall Dżurdżi

Tall Dżurdżi (arab. تل جرجي) – wieś w Syrii, w muhafazie Aleppo. W 2004 roku liczyła 689 mieszkańców.

</doc>
<doc id="4268966" url="https://pl.wikipedia.org/wiki?curid=4268966" title="Wakah">
Wakah

Wakah (arab. وقاح) – wieś w Syrii, w muhafazie Aleppo. W 2004 roku liczyła 113 mieszkańców.

</doc>
<doc id="4268967" url="https://pl.wikipedia.org/wiki?curid=4268967" title="Fajcha Kabira">
Fajcha Kabira



</doc>
<doc id="4268972" url="https://pl.wikipedia.org/wiki?curid=4268972" title="Linia kolejowa Langenstein – Minsleben">
Linia kolejowa Langenstein – Minsleben

Linia kolejowa Langenstein – Minsleben – dawna niezelektryfikowana, jednotorowa i lokalna linia kolejowa w kraju związkowym Saksonia-Anhalt, w Niemczech. Linia łączyła Langenstein z Minsleben.

</doc>
<doc id="4268979" url="https://pl.wikipedia.org/wiki?curid=4268979" title="Abid">
Abid



</doc>
<doc id="4268980" url="https://pl.wikipedia.org/wiki?curid=4268980" title="Ulan (Syria)">
Ulan (Syria)



</doc>
<doc id="4268982" url="https://pl.wikipedia.org/wiki?curid=4268982" title="Su Sinbat">
Su Sinbat



</doc>
<doc id="4268983" url="https://pl.wikipedia.org/wiki?curid=4268983" title="Świejkowski">
Świejkowski

Świejkowski – polskie nazwisko.

</doc>
<doc id="4268984" url="https://pl.wikipedia.org/wiki?curid=4268984" title="Tall Dżardżi">
Tall Dżardżi



</doc>
<doc id="4268991" url="https://pl.wikipedia.org/wiki?curid=4268991" title="Al-Mukri">
Al-Mukri

Al-Mukri (arab. المقري) – wieś w Syrii, w muhafazie Aleppo. W 2004 roku liczyła 1468 mieszkańców.

</doc>
<doc id="4268992" url="https://pl.wikipedia.org/wiki?curid=4268992" title="Kościół Narodzenia Najświętszej Maryi Panny w Swarzewie">
Kościół Narodzenia Najświętszej Maryi Panny w Swarzewie

Kościół Narodzenia Najświętszej Maryi Panny w Swarzewie – ceglany rzymskokatolicki kościół parafialny zlokalizowany w Swarzewie (powiat pucki, województwo pomorskie). Do rejestru zabytków został wpisany 25 czerwca 2008 pod numerem 1830.
Historia i architektura.
Obecna świątynia jest trzecią z kolei wzniesioną we wsi, a wybudowano ją w latach 1877-1880, jako znacznie większą w stosunku do poprzedniej, co wychodziło naprzeciw zwiększającemu się ruchowi pielgrzymkowemu do tutejszego sanktuarium. 
Obiekt powstał w stylu neogotyckim, jako kościół halowy o długości 43 metrów i szerokości 18 metrów. Wieża ma wysokość 40 metrów i stanowi punkt orientacyjny z wód Zatoki Puckiej. Widziana jest także z lądu z odległości około dziesięciu kilometrów.
Przy kościele funkcjonuje sanktuarium maryjne, z którym wiąże się legenda o cudownym uratowaniu marynarzy ze sztormu lub przypłynięciu cudownej figury z Helu, gdzie zagrażali jej protestanci. W 1626 i 1657 figura była zakopywana w ziemi w obawie przed zniszczeniem przez Szwedów. W styczniu 1936 figura została obrabowana z kosztowności i porzucona przez złodziei. 7 i 8 września 1937 odbyły się uroczystości koronacyjne. Przewodził im biskup Stanisław Okoniewski w towarzystwie biskupa Konstantyna Dominika. 11 czerwca 1987 figura odbyła peregrynację do Gdyni podczas wizyty papieża Jana Pawła II.
Wyposażenie.
W kościele znajduje się figura Matki Bożej, która została uznana za cudowną w roku 1702 przez biskupa Krzysztofa Szembeka. Oprócz tego wisi tu XVII-wieczny obraz-mapa ukazujący historię figury i deska z polskim tekstem wierszowanym "Krótkie opisanie" z 1775. Ołtarz główny pochodzi z drugiej połowy XVIII wieku (marmur i alabaster). Sceny z życia Matki Bożej ukazuje polichromia autorstwa Władysława Drapiewskiego z lat 30. XX wieku, dokończona po zakończeniu II wojny światowej.

</doc>
<doc id="4268994" url="https://pl.wikipedia.org/wiki?curid=4268994" title="Suflanijja">
Suflanijja

Suflanijja (arab. سفلانية) – wieś w Syrii, w muhafazie Aleppo. W 2004 roku liczyła 1353 mieszkańców.

</doc>
<doc id="4268995" url="https://pl.wikipedia.org/wiki?curid=4268995" title="Al-Makri">
Al-Makri



</doc>
<doc id="4268998" url="https://pl.wikipedia.org/wiki?curid=4268998" title="Saflanijja">
Saflanijja



</doc>
<doc id="4268999" url="https://pl.wikipedia.org/wiki?curid=4268999" title="Al-Mazrufa">
Al-Mazrufa

Al-Mazrufa (arab. المزروفة) – wieś w Syrii, w muhafazie Aleppo. W 2004 roku liczyła 288 mieszkańców.

</doc>
<doc id="4269002" url="https://pl.wikipedia.org/wiki?curid=4269002" title="Dżubb Sultan">
Dżubb Sultan

Dżubb Sultan (arab. جب سلطان) – wieś w Syrii, w muhafazie Aleppo. W 2004 roku liczyła 741 mieszkańców.

</doc>
<doc id="4269006" url="https://pl.wikipedia.org/wiki?curid=4269006" title="Sukkarijja Saghira">
Sukkarijja Saghira

Sukkarijja Saghira (arab. سكرية صغيرة) – wieś w Syrii, w muhafazie Aleppo. W 2004 roku liczyła 2332 mieszkańców.

</doc>
<doc id="4269009" url="https://pl.wikipedia.org/wiki?curid=4269009" title="Sukkarijja Kabira">
Sukkarijja Kabira

Sukkarijja Kabira (arab. سكرية كبيرة) – wieś w Syrii, w muhafazie Aleppo. W 2004 roku liczyła 2437 mieszkańców.

</doc>
<doc id="4269011" url="https://pl.wikipedia.org/wiki?curid=4269011" title="Zalmplaat (stacja metra)">
Zalmplaat (stacja metra)

Zalmplaat – stacja metra w Rotterdamie, położona na linii C (czerwonej) i D (błękitnej). Została otwarta 25 października 1974. Stacja znajduje się w dzielnicy Hoogvliet.

</doc>
<doc id="4269012" url="https://pl.wikipedia.org/wiki?curid=4269012" title="Tafri’at Saghira">
Tafri’at Saghira

Tafri’at Saghira (arab. تفريعة صغيرة) – wieś w Syrii, w muhafazie Aleppo. W 2004 roku liczyła 622 mieszkańców.

</doc>
<doc id="4269014" url="https://pl.wikipedia.org/wiki?curid=4269014" title="Spijkenisse Centrum">
Spijkenisse Centrum

Spijkenisse Centrum – stacja metra w Rotterdamie, położona na linii C (czerwonej) i D (błękitnej). Została otwarta 25 października 1974. Stacja znajduje się w Spijkenisse.

</doc>
<doc id="4269016" url="https://pl.wikipedia.org/wiki?curid=4269016" title="Dżubb Nasan">
Dżubb Nasan

Dżubb Nasan (arab. جب نعسان) – wieś w Syrii, w muhafazie Aleppo. W 2004 roku liczyła 1011 mieszkańców.

</doc>
<doc id="4269019" url="https://pl.wikipedia.org/wiki?curid=4269019" title="Heemraadlaan (stacja metra)">
Heemraadlaan (stacja metra)

Heemraadlaan – stacja metra w Rotterdamie, położona na linii C (czerwonej) i D (błękitnej). Została otwarta 25 kwietnia 1985. Stacja znajduje się w Spijkenisse.

</doc>
<doc id="4269021" url="https://pl.wikipedia.org/wiki?curid=4269021" title="Al-Kurajdijja">
Al-Kurajdijja

Al-Kurajdijja (arab. الكريدية) – wieś w Syrii, w muhafazie Aleppo. W 2004 roku liczyła 1037 mieszkańców.

</doc>
<doc id="4269022" url="https://pl.wikipedia.org/wiki?curid=4269022" title="Włodzimierz Dobrowolski (podpułkownik)">
Włodzimierz Dobrowolski (podpułkownik)



</doc>
<doc id="4269024" url="https://pl.wikipedia.org/wiki?curid=4269024" title="De Akkers (stacja metra)">
De Akkers (stacja metra)

De Akkers – stacja metra w Rotterdamie, położona na linii C (czerwonej) i D (błękitnej). Została otwarta 25 kwietnia 1985. Stacja znajduje się w Spijkenisse. Jest stacją końcową dla obu linii.

</doc>
<doc id="4269026" url="https://pl.wikipedia.org/wiki?curid=4269026" title="Alpine (hrabstwo San Diego)">
Alpine (hrabstwo San Diego)

Alpine – jednostka osadnicza w Stanach Zjednoczonych, w stanie Kalifornia, w hrabstwie San Diego.

</doc>
<doc id="4269027" url="https://pl.wikipedia.org/wiki?curid=4269027" title="Juan J. Luna">
Juan J. Luna

Juan J. Luna Fernández (ur. 1946 w Madrycie, zm. 29 marca 2020) – hiszpański historyk i krytyk sztuki.
Doktor nauk humanistycznych Uniwersytetu Complutense w Madrycie. Od 1969 współpracował z Muzeum Prado: od 1980 był konserwatorem, od 1986 kierownikiem działów malarstwa francuskiego, angielskiego i niemieckiego, a od 2003 kierował działem XVIII-wiecznego malarstwa. Jest autorem licznych publikacji związanych z kolekcją sztuki muzeum, m.in. katalogu wystawy "Goya. 250 aniversario" i przewodnika "Guía actualizada del Prado".

</doc>
<doc id="4269028" url="https://pl.wikipedia.org/wiki?curid=4269028" title="Coline Ballet Baz">
Coline Ballet Baz



</doc>
<doc id="4269029" url="https://pl.wikipedia.org/wiki?curid=4269029" title="Rancho San Diego">
Rancho San Diego

Rancho San Diego – jednostka osadnicza w Stanach Zjednoczonych, w stanie Kalifornia, w hrabstwie San Diego.

</doc>
<doc id="4269031" url="https://pl.wikipedia.org/wiki?curid=4269031" title="Rancho Santa Fe">
Rancho Santa Fe

Rancho Santa Fe – jednostka osadnicza w Stanach Zjednoczonych, w stanie Kalifornia, w hrabstwie San Diego.

</doc>
<doc id="4269032" url="https://pl.wikipedia.org/wiki?curid=4269032" title="Ruslan Rusidze">
Ruslan Rusidze

Ruslan Rusidze (ur. 10 października 1973) – gruziński lekkoatleta, specjalizujący się w biegu na 100 metrów.
Uczestnik mistrzostw świata z 1997 roku. W 1998 roku brał udział w mistrzostwach Europy na hali oraz na otwartym stadionie.
Olimpijczyk z Sydney, gdzie wystartował w biegu na 100 m. W 2001 brał udział w mistrzostwach świata rozgrywanych w Edmonton.
Rekord życiowy: 10,51 (8 lipca 2000, Bańska Bystrzyca).

</doc>
<doc id="4269037" url="https://pl.wikipedia.org/wiki?curid=4269037" title="Ewa Zaleska (tłumaczka)">
Ewa Zaleska (tłumaczka)

Ewa Zaleska (ur. 1954) – polska tłumaczka.
Tłumaczyła książki takich autorów jak m.in.: Isabel Allende, Javier Cercas, Javier Marias, Mario Vargas Llosa, Enrique Vila-Matas. Dwukrotna laureatka Nagrody Instytutu Cervantesa: w 2006 za przekład książki Javiera Cercasa "Żołnierze z Salaminy" (Wydawnictwo W.A.B., Warszawa 2005) oraz w 2012 za przekład książki Javiera Mariasa "Twoja twarz jutro. Taniec i sen" (Wydawnictwo Sonia Draga, Katowice 2011). Za przekład książki Javiera Cercasa "Oszust" (Oficyna Literacka Noir Sur Blanc, Warszawa 2016) nominowana do Nagrody Literackiej Gdynia 2017.

</doc>
<doc id="4269038" url="https://pl.wikipedia.org/wiki?curid=4269038" title="San Diego Country Estates">
San Diego Country Estates

San Diego Country Estates – jednostka osadnicza w Stanach Zjednoczonych, w stanie Kalifornia, w hrabstwie San Diego.

</doc>
<doc id="4269041" url="https://pl.wikipedia.org/wiki?curid=4269041" title="Thomas Luken">
Thomas Luken



</doc>
<doc id="4269044" url="https://pl.wikipedia.org/wiki?curid=4269044" title="Spring Valley (hrabstwo San Diego)">
Spring Valley (hrabstwo San Diego)

Spring Valley – jednostka osadnicza w Stanach Zjednoczonych, w stanie Kalifornia, w hrabstwie San Diego.

</doc>
<doc id="4269046" url="https://pl.wikipedia.org/wiki?curid=4269046" title="Valley Center (Kalifornia)">
Valley Center (Kalifornia)

Valley Center – jednostka osadnicza w Stanach Zjednoczonych, w stanie Kalifornia, w hrabstwie San Diego.

</doc>
<doc id="4269047" url="https://pl.wikipedia.org/wiki?curid=4269047" title="Charis Jeorjadis">
Charis Jeorjadis

Charis Jeorjadis, gr. Χάρης Γεωργιάδης (ur. 9 kwietnia 1972 w Nikozji) – cypryjski polityk i przedsiębiorca, deputowany, od 2013 do 2019 minister.
Życiorys.
Do 1996 studiował stosunki międzynarodowe i ekonomię na University of Reading, następnie przez dwa lata pracował na tej uczelni. W latach 1999–2013 zarządzał rodzinnym przedsiębiorstwem hotelarskim.
Zaangażował się w działalność polityczną w ramach Zgromadzenia Demokratycznego (DISY). Był sekretarzem generalnym organizacji młodzieżowej tej partii (2001–2003) i dyrektorem biura przewodniczącego partii (2004–2006). Objął funkcję rzecznika prasowego DISY.
W 2011 został wybrany do Izby Reprezentantów. Mandat poselski złożył w 2013 w związku z wejściem w skład cypryjskiego rządu. W marcu tegoż roku prezydent Nikos Anastasiadis powierzył mu stanowisko ministra pracy, w następnym miesiącu Charis Jeorjadis przeszedł na urząd ministra finansów, odpowiadając za wprowadzanie reform gospodarczych. W lutym 2018, po uzyskaniu przez Nikosa Anastasiadisa prezydenckiej reelekcji, ogłoszono jego ponowną nominację na funkcję ministra finansów (od marca 2018). Funkcję tę pełnił do grudnia 2019. W 2021 ponownie uzyskał mandat deputowanego do Izby Reprezentantów.

</doc>
<doc id="4269049" url="https://pl.wikipedia.org/wiki?curid=4269049" title="Tadeusz Anastazy Prószyński">
Tadeusz Anastazy Prószyński

Tadeusz Anastazy Prószyński (ur. 17 sierpnia 1873 w Warszawie, zm. 12 stycznia 1925 tamże) – poseł na Sejm RP I kadencji z ramienia Związku Ludowo-Narodowego, publicysta.
Biografia.
Syn Konrada i Cecylii z Puciatów, brat Kazimierza. Kształcił się w Gimnazjum Wojciecha Górskiego w Warszawie. Maturę zdał w szkole realnej w Łowiczu. Następnie odbył studia na Wydziale Rolniczym Instytutu Agronomiczno-Leśnego w Puławach, gdzie działał w Związku Młodzieży Polskiej „Zet”. W 1895 aresztowany przez władze carskie z powodu prowadzenia działalności oświatowej wśród włościan. Początkowo spędził 17 miesięcy w X Pawilonie Cytadeli Warszawskiej. Później zesłany do Archangielska na okres trzech lat. Na Syberii był pomocnikiem notariusza. W 1900 powrócił do kraju i został publicystą w Gazecie Świątecznej (należącej do ojca). Po śmierci ojca w 1908 objął zarząd gazety i Księgarni Krajowej w Warszawie. Współzałożyciel, wieloletni członek zarządu i wiceprezes Towarzystwa Literatów i Dziennikarzy Polskich. Podczas wojny polsko-bolszewickiej służył w wydziale prasowym Armii Ochotniczej.
W 1922 wybrany posłem na Sejm RP z okręgu nr 24 Łuków. Zasiadał w komisji walki z drożyzną i w Radzie Naczelnej Związku Ludowo-Narodowego. Zmarł 12 stycznia 1925 i pochowany został na cmentarzu Powązkowskim (kwatera T-1-15/16).
Życie prywatne.
28 października 1896 w więzieniu w Cytadeli zawarł związek małżeński z Wandą Krzyżanowską, która towarzyszyła mężowi na zesłaniu. Małżeństwo miało czterech synów: Tadeusza, Stanisława Antoniego, Jana Leszka i Jerzego.

</doc>
<doc id="4269050" url="https://pl.wikipedia.org/wiki?curid=4269050" title="Tadeusz Prószyński">
Tadeusz Prószyński



</doc>
<doc id="4269051" url="https://pl.wikipedia.org/wiki?curid=4269051" title="William Bromet">
William Bromet

William Bromet (ur. 17 maja 1868 w Tadcaster, zm. 23 stycznia 1949 w Winchesterze) – angielski rugbysta grający w formacji młyna, reprezentant kraju.
Poprowadził regionalny zespół Yorkshire do triumfu w mistrzostwach angielskich hrabstw w 1891 roku, grał także dla uniwersyteckiego zespołu Oxford. Po przeprowadzce do Londynu był kapitanem Richmond F.C., reprezentował także hrabstwo Middlesex.
W latach 1891–1896 rozegrał dwanaście spotkań dla angielskiej reprezentacji, a w 1891 roku wziął (wraz z bratem Edwardem) udział w "tournée" British and Irish Lions do Południowej Afryki. Niepokonana brytyjska drużyna zagrała dwadzieścia spotkań, a Bromet opuścił tylko jedno z nich.

</doc>
<doc id="4269053" url="https://pl.wikipedia.org/wiki?curid=4269053" title="Winter Gardens">
Winter Gardens

Winter Gardens – jednostka osadnicza w Stanach Zjednoczonych, w stanie Kalifornia, w hrabstwie San Diego.

</doc>
<doc id="4269054" url="https://pl.wikipedia.org/wiki?curid=4269054" title="Río Segundo">
Río Segundo

Río Segundo – miasto w Argentynie, położone w środkowej części prowincji Córdoba.
Opis.
Miejscowość została założona w 1871 roku. Przez miasto przebiega droga krajowa RN9 i linia kolejowa.

</doc>
<doc id="4269058" url="https://pl.wikipedia.org/wiki?curid=4269058" title="John Raphael Smith">
John Raphael Smith

John Raphael Smith (ur. 1751 w Derby, zm. 2 marca 1812 w Doncaster) – angielski malarz, pastelista i rytownik. Syn Thomasa Smitha z Derby, malarza pejzażysty i ojciec Johna Rubensa Smitha, malarza, który wyemigrował do Stanów Zjednoczonych.

</doc>
<doc id="4269060" url="https://pl.wikipedia.org/wiki?curid=4269060" title="Kehlsteinstrasse">
Kehlsteinstrasse



</doc>
<doc id="4269065" url="https://pl.wikipedia.org/wiki?curid=4269065" title="Ramona (Kalifornia)">
Ramona (Kalifornia)

Ramona – jednostka osadnicza w Stanach Zjednoczonych, w stanie Kalifornia, w hrabstwie San Diego.

</doc>
<doc id="4269066" url="https://pl.wikipedia.org/wiki?curid=4269066" title="Bandicam">
Bandicam

Bandicam – program służący do przechwytywania i nagrywania ekranu, gier wideo lub obrazu, wykorzystujących DirectX oraz OpenGL. Posiada również wsparcie dla kodeków H.264, Xvid, MPEG-1, MJPEG, MP2 oraz PCM. Jest on również używany do określenia wydajności komputera, poprzez pokazywanie liczby klatek na sekundę oraz wykonywania zrzutów ekranu dla potwierdzenia wydajności. Darmowa wersja Bandicam może przechwytywać ekran lub obraz gry komputerowej maksymalnie przez 10 minut.

</doc>
<doc id="4269070" url="https://pl.wikipedia.org/wiki?curid=4269070" title="Rivadavia (San Juan)">
Rivadavia (San Juan)

Rivadavia – miasto w Argentynie, położone w południowej części prowincji San Juan.
Opis.
Miejscowość została założona w 1909 roku. W mieście znajduje się węzeł drogowy-RP12 i RP64.

</doc>
<doc id="4269073" url="https://pl.wikipedia.org/wiki?curid=4269073" title="Rainbow (Kalifornia)">
Rainbow (Kalifornia)

Rainbow – jednostka osadnicza w Stanach Zjednoczonych, w stanie Kalifornia, w hrabstwie San Diego.

</doc>
<doc id="4269077" url="https://pl.wikipedia.org/wiki?curid=4269077" title="Potrero">
Potrero

Potrero – jednostka osadnicza w Stanach Zjednoczonych, w stanie Kalifornia, w hrabstwie San Diego.

</doc>
<doc id="4269079" url="https://pl.wikipedia.org/wiki?curid=4269079" title="Mount Laguna">
Mount Laguna

Mount Laguna – jednostka osadnicza w Stanach Zjednoczonych, w stanie Kalifornia, w hrabstwie San Diego.

</doc>
<doc id="4269083" url="https://pl.wikipedia.org/wiki?curid=4269083" title="Bernard van Dieren">
Bernard van Dieren

Bernard van Dieren (ur. 27 grudnia 1887 w Rotterdamie, zm. 24 kwietnia 1936 w Londynie) – holenderski kompozytor i krytyk muzyczny.
Życiorys.
W młodości uczył się gry na skrzypcach, w znacznej mierze pozostał jednak muzycznym samoukiem. Z wykształcenia był przyrodnikiem i zaczął komponować dopiero po ukończeniu 20. roku życia. Pracował jako korespondent dla "Nieuwe Rotterdamsche Courant", współpracując także z innymi czasopismami. W 1909 roku wyjechał do Londynu, gdzie osiadł na stałe. W 1911 i 1912 roku odwiedził Berlin, gdzie nawiązał znajomość z Ferruccio Busonim oraz Arnoldem Schönbergiem.
Posługiwał się własnym językiem muzycznym, bliskim ekspresjonizmowi, charakteryzującym się m.in. kameralizacją obsady instrumentalnej, kontemplacyjnością, przewagą kontrapunktowości nad harmonicznością. Jego twórczość nie spotkała się ze zrozumieniem w tradycyjnie nastawionym angielskim środowisku muzycznym i rzadko była wykonywana publicznie. Z drugiej strony cieszyła się pewnym zainteresowaniem wśród wąskiego kręgu zaprzyjaźnionej z van Dierenem angielskiej elity intelektualnej, m.in. ze strony Sacheverella Sitwella, Petera Warlocka, Geralda Coopera i Cecila Graya.
Skomponował m.in. operę komiczną "The Tailor" (1915), utwory wokalno-instrumentalne ("Balsazar" 1908, "Chinese Symphony" 1914, "Les propous des beuveurs" 1921), utwory orkiestrowe ("Beatrice Cenci" 1909, "Serenade" 1923, "Anjou" 1935), ponad 70 pieśni, sześć kwartetów smyczkowych, sonaty wiolonczelową (1929) i skrzypcową (1935), utwory na fortepian.
Opublikował monografię poświęconą rzeźbiarzowi Jacobowi Epsteinowi (Londyn 1920) oraz zbiór esejów "Down Among the Dead Men" (Londyn 1935).

</doc>
<doc id="4269085" url="https://pl.wikipedia.org/wiki?curid=4269085" title="Wanda Władysława Ładzina">
Wanda Władysława Ładzina

Wanda Władysława Ładzina z domu Szczuka (ur. 18 lipca 1880 w Warszawie, zm. 12 grudnia 1966 w Paryżu) – polska działaczka społeczna i polityczna, pisarka, publicystka, poseł na Sejm RP I kadencji z ramienia Związku Ludowo-Narodowego.
Biografia.
Córka prezesa Sądu Okręgowego w Warszawie Stanisława Szczuki i Wandy z domu Starzyńskiej. Kształciła się w Wyższej Szkole im. Królowej Saskiej w Dreźnie, gdzie zdała maturę, w Szkole Gersona w Warszawie (klasa rysunkowa). Studiowała malarstwo. Od 1906 pracowała w organizacjach charytatywnych w Łodzi oraz przy stałych kursach dla robotników.
I wojna światowa została ją we Francji. Ukończyła kursy pielęgniarskie w Paryżu (instruktorka sanitarna) i jako członek Czerwonego Krzyża i Union des Femmes de France pracowała w szpitalach (służbę zakończyła w stopniu kapitana służby sanitarnej). W 1918 powróciła do Polski, gdzie założyła Narodową Organizację Kobiet. Podczas wojny polsko-bolszewickiej prowadziła patrol sanitarny, następnie przydzielona została do dowództwa 3. Armii. Wzięła udział w akcji plebiscytowej na Śląsku.
Po wojnie powróciła do Łodzi, gdzie udzielała się w Polskim Czerwonym Krzyżu (przewodnicząca Sekcji Sióstr), w związkach zawodowych kobiet i w Stowarzyszeniu Sług Katolickich (kierowniczka i opiekunka). Walczyła o prawa socjalne dla pracownic domowych.
W 1922 wybrana posłem na Sejm RP z okręgu nr 13 Łódź. Zasiadała w komisjach ochrony pracy, opieki społecznej i inwalidzkiej. Brała udział w tworzeniu ustaw socjalnych zabezpieczających los kobiet i dzieci. Diety poselskie przekazywała na żłobek i sekcję "Ratujmy Dzieci" w Łodzi.
Po zakończeniu kadencji zajęła się pracą społeczną. W całej Europie wygłaszała odczyty o tematyce społecznej i religijnej oraz wydawała broszury w tych dziedzinach.
Latem 1939 wyjechała na leczenie do Vichy, gdzie zastała ją wojna. Ponownie zgłosiła się do pracy szpitalnej. Po porażce Francji w wojnie z Niemcami zamieszkała we Francji Vichy, gdzie z ramienia francuskiego Czerwonego Krzyża służyła jako komendantka pociągów sanitarnych i ułatwiała ucieczkę Żydom. Po wojnie nie powróciła do władanej przez komunistów Polski i zdecydowała się pozostać we Francji. Współorganizowała komitet beatyfikacji Jadwigi Andegaweńskiej. Utrzymywała kontakty z Polonią we Francji i z francuskimi pisarzami katolickimi.
Zmarła 12 grudnia 1966 z powodu zatrucia tlenkiem węgla z piecyka. Pochowana na polskim cmentarzu w Montmorency.
Życie prywatne.
Zawarła związek małżeński z notariuszem Julianem Ładą. Małżeństwo miało jedną córkę Irenę.

</doc>
<doc id="4269086" url="https://pl.wikipedia.org/wiki?curid=4269086" title="Lakeside (Kalifornia)">
Lakeside (Kalifornia)

Lakeside – jednostka osadnicza w Stanach Zjednoczonych, w stanie Kalifornia, w hrabstwie San Diego.

</doc>
<doc id="4269088" url="https://pl.wikipedia.org/wiki?curid=4269088" title="Wanda Ładzina">
Wanda Ładzina



</doc>
<doc id="4269089" url="https://pl.wikipedia.org/wiki?curid=4269089" title="Lake San Marcos">
Lake San Marcos

Lake San Marcos – jednostka osadnicza w Stanach Zjednoczonych, w stanie Kalifornia, w hrabstwie San Diego.

</doc>
<doc id="4269090" url="https://pl.wikipedia.org/wiki?curid=4269090" title="Wanda Władysława Józefa Ładzina">
Wanda Władysława Józefa Ładzina



</doc>
<doc id="4269091" url="https://pl.wikipedia.org/wiki?curid=4269091" title="Fabrice Moreau">
Fabrice Moreau



</doc>
<doc id="4269092" url="https://pl.wikipedia.org/wiki?curid=4269092" title="Sean Johnson (aktor)">
Sean Johnson (aktor)



</doc>
<doc id="4269093" url="https://pl.wikipedia.org/wiki?curid=4269093" title="Amy Johnson (aktorka)">
Amy Johnson (aktorka)



</doc>
<doc id="4269095" url="https://pl.wikipedia.org/wiki?curid=4269095" title="La Presa (Kalifornia)">
La Presa (Kalifornia)

La Presa – jednostka osadnicza w Stanach Zjednoczonych, w stanie Kalifornia, w hrabstwie San Diego.

</doc>
<doc id="4269096" url="https://pl.wikipedia.org/wiki?curid=4269096" title="Julian (Kalifornia)">
Julian (Kalifornia)

Julian – jednostka osadnicza w Stanach Zjednoczonych, w stanie Kalifornia, w hrabstwie San Diego.

</doc>
<doc id="4269097" url="https://pl.wikipedia.org/wiki?curid=4269097" title="Jamul">
Jamul

Jamul – jednostka osadnicza w Stanach Zjednoczonych, w stanie Kalifornia, w hrabstwie San Diego.

</doc>
<doc id="4269099" url="https://pl.wikipedia.org/wiki?curid=4269099" title="Pierre Certon">
Pierre Certon

Pierre Certon (ur. ok. 1510 w Melun, zm. 23 lutego 1572 w Paryżu) – francuski kompozytor okresu renesansu.
Certon komponował utwory sakralne: msze, motety, psalmy i pieśni kościelne. Przeszedł do historii muzyki jako twórca świeckich utworów wokalnych, zwanych chansons.

</doc>
<doc id="4269102" url="https://pl.wikipedia.org/wiki?curid=4269102" title="Hidden Meadows">
Hidden Meadows

Hidden Meadows – jednostka osadnicza w Stanach Zjednoczonych, w stanie Kalifornia, w hrabstwie San Diego.

</doc>
<doc id="4269103" url="https://pl.wikipedia.org/wiki?curid=4269103" title="Harbison Canyon">
Harbison Canyon

Harbison Canyon – jednostka osadnicza w Stanach Zjednoczonych, w stanie Kalifornia, w hrabstwie San Diego.

</doc>
<doc id="4269115" url="https://pl.wikipedia.org/wiki?curid=4269115" title="Carlos María Morales">
Carlos María Morales



</doc>
<doc id="4269121" url="https://pl.wikipedia.org/wiki?curid=4269121" title="Cerkiew Wniebowstąpienia Pańskiego w Wielamowiczach">
Cerkiew Wniebowstąpienia Pańskiego w Wielamowiczach

Cerkiew Wniebowstąpienia Pańskiego – prawosławna cerkiew parafialna w Wielamowiczach na Białorusi, w dekanacie brzeskim rejonowym eparchii brzeskiej i kobryńskiej egzarchatu Białoruskiego Patriarchatu Moskiewskiego.
Historia.
Świątynię wzniesiono w 1868 r. w miejscu poprzedniej unickiej cerkwi. Udział w budowaniu wzięli mieszczanie z guberni czernihowskiej: I. Zawienka, W. Chmielnikow, G. Nazarow i I. Titow podpisując umowę 1 sierpnia 1865 r. Architektem prawdopodobnie był I. Kalankiewicz.
W czasie II wojny światowej cerkiew została uszkodzona. W latach 2007–2011 została odrestaurowana pod kierownictwem jereja Anatola Paszkiewicza i poświęcona 18 czerwca 2011 r.
Architektura.
Świątynia została zbudowana w stylu bizantyjsko-rosyjskim z cegły na planie krzyża, orientowana w kolorach ścian – odcienie żółcieni i zieleni. Obiekt składa się z czterej części (wieża-dzwonnica, łącznik, transept, apsyda). Dzwonnica-wieża zawiera w sobie trzy kondygnacje (dolna czworoboczna z kokosznikami, środkowa i górna są ośmioboczne). Całość jest zwieńczona cebulastą złotą kopułą. Dach łącznika jest dwuspadowy, a dach centralnej części – namiotowy z osadzoną na nim jedną większą pozłoconą kopułą i czterema mniejszymi. Apsyda jest półkolista, a jej dach złocony. Na elewacji świątyni występują różne zdobienia i rzeźbienia.

</doc>
<doc id="4269124" url="https://pl.wikipedia.org/wiki?curid=4269124" title="Autostrada A38 (Portugalia)">
Autostrada A38 (Portugalia)

Autostrada A37 (port. "Autoestrada A38", "Via Rápida da Caparica") – autostrada w środkowej Portugalii, przebiegająca przez dystrykt Setúbal.
Autostrada rozpoczyna się w Almada węzłem z autostradą i biegnie do nadmorskiej miejscowości wypoczynkowej Costa da Caparica

</doc>
<doc id="4269127" url="https://pl.wikipedia.org/wiki?curid=4269127" title="Ricardo Antonio Suriñach Carreras">
Ricardo Antonio Suriñach Carreras

Ricardo Antonio Suriñach Carreras (ur. 1 kwietnia 1928 w Mayagüez, zm. 19 stycznia 2005) – portorykański duchowny katolicki, biskup diecezji Ponce w latach 2000-2003.
Życiorys.
Prezbiterat.
Święcenia kapłańskie przyjął 13 kwietnia 1957 i został inkardynowany do diecezji Ponce. Po kilkuletnim stażu duszpasterskim wyjechał do Nowego Jorku i podjął studia doktoranckie z pedagogiki na Fordham University. Po ukończeniu tych studiów powrócił do Ponce i rozpoczął pracę na miejscowym uniwersytecie.
Episkopat.
26 maja 1975 papież Paweł VI mianował go biskupem pomocniczym diecezji Ponce i biskupem tytularnym "Aquae Albae in Mauretania". Sakry biskupiej udzielił mu 25 lipca tegoż roku ówczesny ordynariusz tejże diecezji, bp Juan Fremiot Torres Oliver. 10 listopada 2000 został prekonizowany biskupem Ponce; urząd objął 30 listopada.
11 czerwca 2003 przeszedł na emeryturę.

</doc>
<doc id="4269134" url="https://pl.wikipedia.org/wiki?curid=4269134" title="Wielamowicze">
Wielamowicze

Wielamowicze (biał. Вельямовічы, "Wieljamowiczy") – wieś na Białorusi, w rejonie brzeskim obwodu brzeskiego. Miejscowość wchodzi w skład sielsowietu Motykały.
Wielamowicze są oddalone na północny zachód 28 km od Brześcia, 7 km od stacji kolejowej Łyszczyce. Miejscowość leży przy drodze Wołczyn – Brześć.
Siedziba parafii prawosławnej pw. Wniebowstąpienia Pańskiego.
Historia.
Pierwsze wzmianki o wsi pochodzą z XVI stulecia. W ten czas leżała w powiecie brzeskim Wielkiego Księstwa Litewskiego. Według "Księgi Zapisów" wieś Wielamowicze (Wilamowicze) w 1558 znajdowała się nieopodal jeziora i dzieliła granicę z pastwiskami majątku Biernickiego i wsiami Taratunowicze, Pomarańce i Siemianiczki. W 1772 roku miejscowość nazywała się Wilanowicze.

</doc>
<doc id="4269142" url="https://pl.wikipedia.org/wiki?curid=4269142" title="The Hateful Eight">
The Hateful Eight



</doc>
<doc id="4269148" url="https://pl.wikipedia.org/wiki?curid=4269148" title="Zagreb Film">
Zagreb Film

Zagreb Film – przedsiębiorstwo zajmujące się produkcją filmów założone w 1953 roku przez chorwackie Stowarzyszenie Filmowców, najlepiej znane z filmów animowanych. Największym sukcesem był Oscar za najlepszy krótkometrażowy film animowany z 1962 roku za film "Ersatz" Dušana Vukoticia.
Historia.
W 1949 roku grupa karykaturzystów związanych z magazynem satyrycznym Kerempuh pod dyrekcją Fadila Hadžicia (Vladimir Delač, Borivoj Dovniković, Ivan Pušak, Ico Voljevica i inni) rozpoczęła pracę nad pierwszym filmem animowanym. Efektem był 17-minutowy film "Veliki Miting", opowiadający o trudnym życiu żab nękanych przez muszki, co miało być metaforą problemów Jugosławii w okresie odejścia od stalinizmu. Film odniósł sukces, dlatego Hadžić z poparciem władz zebrał grupę około 100 artystów i założył pierwsze jugosłowiańskie studio filmów animowanych – Duga Film. Już po roku rząd jugosłowiański wstrzymał finansowanie studia, uznając, że film animowany to nadmierny luksus w okresie kryzysu gospodarczego. W 1953 roku chorwackie Stowarzyszenie Filmowców założyło Zagreb Film – studio mające zajmować się produkcją filmową: od dystrybucji filmów po produkcję filmów fabularnych i krótkometrażowych.
Studio animacji.
W 1954 roku Dušan Vukotić i Nikola Kostelac zebrali kilku kolegów i współpracowników z Duga Film, by wyprodukować 30-sekundową kreskówkę promocyjną. W tym samym czasie druga grupa, związana z braćmi Neugebauer, założyła studio „Interpublic”, zamierzając zajmować się tylko tworzeniem reklam i animowanych filmów dokumentalnych. Jako pierwsi w kraju podjęli współpracę z zagranicą. Grupa Vukoticia, złożona z rysowników takich jak: Aleksandar Marks, Boris Kolar i Vjekoslav Kostanjšek, szukała nowych sposobów animacji, co stało się podstawą do powstania Zagrzebskiej Szkoły Animacji.
W 1956 roku kierownictwo Zagreb Film z grupą Vukotić-Kostelac założyło studio filmów animowanych, do której wkrótce dołączyli współpracownicy braci Neugebauer z „Interpublic”. Od tego czasu następuje wzrost produkcji studia mieszczącego się pod adresem Vlaška 70. W nowym studiu udało się zebrać nie tylko cały personel z poprzedniego okresu, ale także nowych współpracowników.
Współczesność.
W latach 1990–1994 Zagreb Film był przedsiębiorstwem państwowym, zajmującym się produkcją i dystrybucją filmów. W kolejnych latach, do 1999 roku działał jako spółka akcyjna, a potem spółka z ograniczoną odpowiedzialnością. Od stycznia do sierpnia 2007 roku Zagreb Film należał do spółki Zagreb Holding, a następnie stał się Instytucją Kultury prowadzoną przez miasto Zagrzeb. W 2010 roku, w budynku należącym do Zagreb Film, został otwarty Dom Filmów Chorwackich jako wspólny projekt kulturalny Zagreb Film i miasta Zagrzeb przy ulicy Nova Ves 18. W 2014 roku powstało nowe studio animacji, które może jednocześnie realizować produkcję kilku filmów animowanych. Obecnie Zagreb Film działa w trzech lokalizacjach: Vlaška 70, gdzie znajdują się archiwum i zarząd, ulica Nova Ves 18 (Dom filmu chorwackiego) i Savska Cesta 7–11, gdzie znajduje się studio animacji poklatkowej.
Sukcesy.
Pod koniec lat 50. i 60. XX w. Zagrzebska Szkoła Animacji odnosiła sukcesy. W 1962 roku Dušan Vukotić otrzymał nagrodę amerykańskiej akademii filmowej za najlepszy krótkometrażowy film animowany za "Ersatz". Po raz pierwszy został nagrodzony film animowany pochodzący spoza Ameryki. Następnie do Oscara został nominowany Nedeljko Dragić z "Tupi Tup!" oraz Zlatko Grgić (wspólnie z Bobem Godfreyem) za film "Puppet Dream". Oprócz nagród i wyróżnień w kraju, filmy animowane studia zdobyły liczne nagrody i wyróżnienia na międzynarodowych festiwalach w: Acapulco, Annecy, Atlancie, Baltimore, Barcelonie, Wiedniu, Bergamo, Berlinie, Bilbao, Birmingham, Bogocie, Cannes, Chicago, Meksyku, Cork, Edynburgu, Karlovych Varach, Krakowie, Lipsku, Londynie, Los Angeles, Melbourne, Mediolanie, Montevideo, Moskwie, Nowym Jorku, Ottawie, Pradze, Puli, San Francisco, Sydney, Tampere, Teheranie, Trieście, Vancouver, Warnie, Wenecji, Zagrzebiu i innych.
Każdy pracujący w Zagreb Film twórca miał własny styl i miał swoje poglądy na temat sztuki animacji, ponieważ termin Zagrzebska Szkoła Animacji, to nie szkoła w sensie dosłownym, czyli miejsce, gdzie uczono zawodu i sztuki animacji, ani nie byli to twórcy, którzy tworzyli dzieła mające jakiś wspólny mianownik. Raczej chodziło o pewne charakterystyczne cechy tej produkcji, dzięki czemu realizacje artystów skupionych wokół Zagrzeb film są inne od pozostałych.
Powstały tu też seriale animowane: "Hound for Hire", "Inspektor Maska", "Profesor Baltazar", "Maxi cat" czy "Latające misie" ("Mali leteći medvjedići")"." Dwa ostatnie, a szczególnie "Profesor Baltazar", odniosły sukces i były wyświetlane w telewizjach na całym świecie. Znany włoski krytyk, publicysta i animator Giannalberto Bendazzi, tworząc w 2000 roku listę 88 największych filmów animowanych w historii animacji, umieścił na niej osiem filmów Zagrzebia. Od 1972 roku w Zagrzebiu jest organizowany Animafest Zagreb – międzynarodowy festiwal filmu animowanego, do 1990 roku prowadzony przez Zagreb Film.
Poza animacjami studio produkuje też filmy fabularne i dokumentalne.

</doc>
<doc id="4269160" url="https://pl.wikipedia.org/wiki?curid=4269160" title="Pacyfikacja wsi Majdan Nowy">
Pacyfikacja wsi Majdan Nowy

Pacyfikacja wsi Majdan Nowy – masowy mord na ludności cywilnej, połączony z niszczeniem mienia, dokonany przez okupantów niemieckich 24 czerwca 1943 roku we wsi Majdan Nowy na Zamojszczyźnie.
Pacyfikacja Majdanu Nowego była elementem szerszej akcji pacyfikacyjno-wysiedleńczej prowadzonej przez Niemców na terenie powiatu biłgorajskiego. Oddziały SS wsparte przez ukraińskich kolaborantów spaliły wieś i zamordowały od 28 do 36 mieszkańców, w tym kobiety i dzieci.
Geneza.
Majdan Nowy jest wsią położoną w powiecie biłgorajskim, w gminie Księżpol (do 1954 w gminie Sól). Pierwszej zbrodni niemieccy okupanci dopuścili się tam 28 grudnia 1942 roku. Zamordowano wtedy 7 osób, jakoby podejrzewanych o udzielanie pomocy Żydom. Niemcy mieli także spalić 10 budynków.
Jesienią 1942 roku pod kierownictwem dowódcy SS i policji na dystrykt lubelski, SS-Brigadeführera Odilo Globocnika, rozpoczęto na Zamojszczyźnie szeroko zakrojoną operację wysiedleńczą. Jej celem było wypędzenie z tego regionu około 100 tys. Polaków, na których miejsce zamierzano sprowadzić niemieckich kolonistów, przede wszystkim volksdeutschów ze Słowenii, Lotaryngii i Besarabii. Pierwsze wysiedlenia przeprowadzono w nocy z 27 na 28 listopada 1942 roku. Do końca grudnia akcją objęto 60 wsi zamieszkanych przez ok. 34 tys. Polaków. Druga faza operacji trwała od połowy stycznia do końca marca 1943 roku i objęła przede wszystkim tereny powiatu hrubieszowskiego. Wysiedlono wtedy 63 wsie. 
Działania Niemców spotkały się z biernym oporem wysiedlanej ludności oraz ze zbrojną reakcją polskiego ruchu oporu. Oddziały partyzanckie Batalionów Chłopskich, Armii Krajowej i Gwardii Ludowej usiłowały powstrzymać ekspedycje pacyfikacyjno-wysiedleńcze, atakowały niemieckie obiekty gospodarcze i komunikacyjne, a także przeprowadzały akcje odwetowe we wsiach zasiedlonych przez niemieckich kolonistów. Opór stawiany przez polską partyzantkę w połączeniu z trudną sytuacją wojsk niemieckich na froncie wschodnim zmusiły okupantów do przejściowego wstrzymania wysiedleń.
Przebieg pacyfikacji.
Pod koniec czerwca 1943 roku Niemcy wznowili operację wysiedleńczą; objęła ona w szczególności wsie w powiecie biłgorajskim. Wypędzaniu polskiej ludności towarzyszyły zakrojone na szeroką skalę akcje pacyfikacyjne i antypartyzanckie. Tego lata w ramach tzw. akcji Werwolf okupanci przeprowadzili egzekucje w 163 zamojskich wsiach, mordując około 1000 Polaków.
24 czerwca Majdan Nowy został otoczony przez oddziały SS wspierane przez ukraińskich kolaborantów. Niemcy całkowicie zablokowali dostęp do wsi, zabraniając zarówno jej opuszczania, jak i wchodzenia na jej teren. Spowodowało to wybuch paniki. Mieszkańcy zaczęli wynosić dobytek z gospodarstw, spodziewając się rychłego wysiedlenia. Wkrótce między zabudowaniami zaczął krążyć samochód pancerny, który prowadził rozpoznanie.
Po kilku godzinach Niemcy zwinęli posterunki i wycofali się na pewną odległość od wsi. Odjechał również wspomniany samochód pancerny. Gdy ludność doszła do przekonania, że okupanci zrezygnowali z wysiedlenia, wieś została ostrzelana przez niemiecką artylerię polową. Zabudowania stanęły w płomieniach, a wielu mieszkańców zostało zabitych lub rannych. Do osób, które usiłowały się wymknąć z Majdanu, Niemcy otwierali ogień z broni maszynowej.
Po upływie mniej więcej godziny do wsi wkroczyły niemieckie oddziały piesze. Według relacji jednego ze świadków wielu esesmanów było pod wpływem alkoholu. Napotkanych mieszkańców zabijali bez względu na wiek, czy płeć. Dobijali również osoby, które zostały ranne w czasie ostrzału artyleryjskiego, oraz podpalali zabudowania. Część ludności zdołała się wymknąć ze wsi. Niemcy wycofali się po około dwóch godzinach.
W zależności od źródła liczbę ofiar pacyfikacji szacuje się na 28, 34 lub 36 osób. Udało się ustalić nazwiska 28 zamordowanych. Znajdowało się wśród nich dziesięć kobiet oraz dwoje dzieci poniżej 15. roku życia. Najmłodsza ofiara liczyła 2 lata, najstarsza 68 lat. Zniszczeniu uległo 58 gospodarstw.
2 lipca Niemcy powrócili do Majdanu Nowego. Mieszkańcy, którym udało się przeżyć pacyfikację, zostali wtedy wywiezieni na roboty przymusowe lub do obozu koncentracyjnego na Majdanku. Łącznie między 26 czerwca a 10 lipca z wszystkich dziewięciu gromad w gminie Sól wysiedlono około 2589 osób, w większości mężczyzn. Pacyfikacja Majdanu Nowego została odnotowana w raportach Polskiego Państwa Podziemnego.

</doc>
<doc id="4269161" url="https://pl.wikipedia.org/wiki?curid=4269161" title="Ratusz we Włocławku">
Ratusz we Włocławku

Ratusz we Włocławku – nieistniejąca już siedziba magistratu miasta Włocławek.
Historia.
Ratusz we Włocławku powstał pod koniec XVIII wieku na Starym Rynku. Wcześniej w jego miejscu istniał starszy, prawdopodobnie średniowieczny budynek. Ów ratusz został zburzony z powodu złej kondycji tuż po tym, jak w wyniku II rozbioru Polski miasto dostało się pod zabór pruski.
Nowy ratusz był jednopiętrowym, murowanym budynkiem, ze schodami prowadzącymi do głównego wejścia i ozdobiony pilastrami. Posiadał też drugie wejście. Był niewielkich rozmiarów, ok. 26 x 14 metrów. W ratuszu mieściła się kancelaria (na parterze) a także areszt miejski. Wokół ratusza ustanowiono dwie drewniane studnie, z których handlujący na Starym Rynku mogli czerpać wodę. Studnie czerpały wodę z wodociągu przy ul. Łęgskiej.
Na początku XIX wieku ratusz wymagał już pierwszej naprawy z powodu swojego złego stanu. W 1819 roku władze miasta przeniosły archiwum do sali Kolegium wydzierżawionej od Kapituły, ponieważ uznały, że ratusz grozi zawaleniem. Wciąż jednak mieściły się tam biura.
Protokół nadzorczy wydany przez magistrat miasta 15 stycznia 1851 roku sugerował potrzebę pilnego przeniesienia biur z magistratu. Wówczas do tego nie doszło. W 1855 roku przeprowadzono remont budynku, którego koszt wyniósł ok. 500 rubli. 
Ostatecznie magistrat miasta opuściła ratusz w 1871 roku. Zostały wówczas przeniesione do wynajmowanych mieszkań w domach przy ul. 3 Maja 22.
W 1872 ratusz został rozebrany. Kamienie po nim posłużyły przy budowie kamienic przy ul. Wiślanej 5 i Piekarskiej 18. Wraz z ratuszem rozebrano także stojące przy nim studnie. Zamiast nich wbudowano żelazną studnię na środku Starego Rynku, a w jej pobliżu urządzono basen do czerpania wody. Basen ten także usunięto po kilku latach, zaś studnię przemieniono na studnię artezyjską.
Późniejsze siedziby magistratu.
Po opuszczenia ratusza na Starym Rynku w 1871 roku, biura magistratu przeniesiono do wynajmowanych mieszkań przy ul. 3 Maja, na rogu z ulicą Cyganką. W oficynie kamienicy mieścił się areszt miejski.
W kilka lat później magistrat wynajął na potrzeby biur mieszkania w kamienicy przy ul. 3 Maja, na rogu z ulicą Piekarską. Tam też przeniesiono biura, zaś na areszt wynajęto opuszczony browar przy ul. Piwnej nad rzeką Zgłowiączką. Browar ten dziś nie istnieje.
Pomieszczenia przy ul. 3 Maja okazały się być niewystarczające na potrzeby magistratu, dlatego wkrótce biura przeniesiono do najmowanego parteru gmachu ówczesnego starostwa przy ul. 3 Maja 17 (obecnie jest to siedziba rektoratu Państwowej Wyższej Szkoły Zawodowej we Włocławku). Również i ten lokal okazał się rychło zbyt ciasny.
Dopiero w 1898 roku magistrat zakupił dla siebie własną siedzibę, pierwszą od 27 lat. Była to kamienica przy ul. Kościuszki 12 (wówczas była to ulica Żelazna), odkupiona od przedsiębiorcy Cohna.
Spuścizna i upamiętnienie.
Jedyną zachowaną fotografię ratusza przechowywał Stanisław Noakowski, który pod koniec życia przekazał ją Muzeum Ziemi Kujawskiej i Dobrzyńskiej we Włocławku.
W zbiorach Muzeum Ziemi Kujawskiej i Dobrzyńskiej znajduje się dzwon oraz rzeźba orła białego z 1807 roku, pochodzące z dawnego ratusza.
W 2013 roku, w ramach przebudowy Starego Rynku, wmurowano w bruk tablicę w miejscu, gdzie dawniej stały ratusz.

</doc>
<doc id="4269175" url="https://pl.wikipedia.org/wiki?curid=4269175" title="Rivadavia">
Rivadavia



</doc>
<doc id="4269177" url="https://pl.wikipedia.org/wiki?curid=4269177" title="Skrzynka (gry komputerowe)">
Skrzynka (gry komputerowe)

Skrzynka (ang. loot box lub lootbox) – pojemnik w grach komputerowych zawierający losowe, wirtualne przedmioty. W zależności od produkcji można go otrzymać za postęp w grze lub kupując za wirtualne (zdobywane w grze) lub realne pieniądze za pomocą mikropłatności. Ponadto w części tytułów skrzynki zawierają tylko przedmioty kosmetyczne, które nie dają przewagi graczowi, natomiast w innych przedmioty, które mogą wpływać na wynik rozgrywki.
Według Juniper Research, czyli firmy zajmującej się analizą trendów rynkowych, w 2018 roku konsumenci z całego świata wydadzą na skrzynki oraz handel skórkami około 30 miliardów dolarów amerykańskich, a w 2022 roku około 50 miliardów.
Po negatywnych reakcjach krytyków i graczy skrzynki kupowane przy pomocy mikropłatności wycofano z gier takich jak: ' i '.
W Polsce Ministerstwo Finansów wydało oświadczenie, z którego wynika, że skrzynki są legalne i nie naruszają obowiązującej ustawy hazardowej, ponieważ sam element losowości nie przesądza o charakterze hazardowym gry.

</doc>
<doc id="4269184" url="https://pl.wikipedia.org/wiki?curid=4269184" title="Górczewska Park">
Górczewska Park

Górczewska Park – osiedle w Warszawie na obrzeżach dzielnicy Wola, usytuowane na południe od ulicy Górczewskiej. Wybudowane zostało w latach 2007–2009. Inwestorem była firma J.W. Construction, natomiast projekt architektoniczny wykonała pracownia JEMS Architekci. Zespół mieszkalny otrzymał wyróżnienie w konkursie Nagroda Roku SARP za rok 2010.
Historia.
Projekt osiedla powstał w pracowni JEMS Architekci w latach 2006–2007. Prawomocne pozwolenie na budowę firma J.W. Construction uzyskała w sierpniu 2007. W tym samym roku rozpoczęła się budowa osiedla. Ukończono ją w czerwcu 2009. W 2010 zespół budynków oddano do użytku.
Osiedle powstało na terenie dawnej giełdy budowlanej na obrzeżach dzielnicy Wola na południe od ulicy Górczewskiej pod nr 181 (róg ulicy Olbrachta), z jednej strony granicząc z torami kolejowymi, a z drugiej z terenem przemysłowym, pełnym m.in. suwnic i kominów.
W 2009 Rada Warszawy uchwaliła plan zagospodarowania rejonu ulicy Olbrachta, który na wysokości osiedla wytyczył rezerwę pod trasę N-S – trójpasmową arterię przebiegającą od Służewca na Bemowo.
16 października 2020 r. w garażu podziemnym osiedla wybuchł pożar, w wyniku którego spłonęło 47 samochodów. Nie było ofiar śmiertelnych ani rannych wśród osób przebywających wówczas na terenie osiedla. W wyniku szkód spowodowanych pożarem, Powiatowy Inspektor Nadzoru Budowlanego wyłączył z użytkowania budynek H, a mieszkańcy otrzymali zakaz przebywania w nim. Po ukończeniu wszystkich prac remontowych w grudniu 2021 r. zakaz został uchylony a budynek udostępniono do ponownego zasiedlenia. Śledztwo prokuratorskie zostało umorzone z powodu stwierdzenia braku danych dostatecznie uzasadniających podejrzenie popełnienia czynu.
Architektura.
Na wąskiej działce o długości niemal kilometra powstało 12 obiektów o pięciu różnych rzutach (11 sześciokondygnacyjnych i jeden wyższy, ośmiokondygnacyjny od strony Górczewskiej ze sklepem na parterze). Łącznie usytuowano w nich 886 mieszkań począwszy od kawalerek o powierzchni od 31 do 45 m kw. aż po czteropokojowe mieszkania od 78 do 93 m kw.
Meandryczny układ budynków stworzył dwa rodzaje przestrzeni. Od strony wschodniej wykreowane zostały otwarte na ulicę „półpubliczne” dziedzińce, z drugiej dostępne tylko dla mieszkańców podwórka z placami zabaw i boiskami do koszykówki. Całość założenia połączono podziemnym garażem.
Osiedle zaprojektowano jako niskobudżetową inwestycję mieszkaniową. Architekci odnieśli się do języka form stylu międzynarodowego, jak i jego najważniejszych cech: typizacji i standaryzacji. Wyraz architektoniczny budynków charakteryzuje się swobodną kompozycją kilku typów okien i loggii na elewacjach. Budynki cechują się również: oknami od sufitu do podłogi, jasnymi elewacjami, prostymi liniami i drewnianymi akcentami. Na elewacji autorzy wykorzystali tzw. „zasadę serową”, czyli otwory okien i loggii wycięte w białym tynku.
W każdym bloku znajduje się klatka schodowa z windą z dostępem do światła słonecznego dzięki przeszkleniom na każdej kondygnacji od stropu po posadzkę. Dodatkowo na ostatnim piętrze szklana tafla „wywija się” nad dach. Schody wykonano z ciemnego lastryko.
Autorzy.
Projekt osiedla wykonała firma JEMS Architekci. Ta sama pracownia zaprojektowała oddane w tym samym roku Osiedle Santorini na Pradze-Południe, powstałe na podobnych założeniach, na których oparto zespół Górczewska Park.
Odbiór.
22 października 2011 osiedle otrzymało wyróżnienie w konkursie Nagroda Roku SARP za rok 2010. Wyróżnione zostało w opinii jury „za kunsztowne zaprojektowanie «pozornie banalnego», typologicznie linearnego układu zabudowy mieszkaniowej charakteryzującego się bardzo dobrymi efektami przestrzennymi i plastycznymi” oraz „za uzyskanie zróżnicowania w skali mieszkania i segmentu zabudowy przy konsekwentnym zastosowaniu spójnego i eleganckiego języka architektonicznego w kształtowaniu planu i elewacji”. Nominowane było również do nagrody ECOLA Award 2010.
Entuzjazmu tego nie podzielili dziennikarze. W środowisku pozaarchitektonicznym zagospodarowany do granic możliwości każdy metr kwadratowy powierzchni skojarzony został z obozem, a innym układ osiedla przypominał ciasny splot łańcucha DNA.
W listopadzie 2011 większość ankietowanych mieszkańców wyraziła zadowolenie z domów i sąsiedztwa.

</doc>
<doc id="4269185" url="https://pl.wikipedia.org/wiki?curid=4269185" title="Młotek (budynek)">
Młotek (budynek)

Młotek – blok mieszkalny znajdujący się w dzielnicy Śródmieście w Warszawie, na skarpie, przy ulicy Smolnej 8.
Budynek powstał na miejscu przedwojennego Instytutu Oftalmicznego, został zaprojektowany w 1964 przez Jana Bogusławskiego i Bohdana Gniewiewskiego. Budowę wieżowca zakończono w 1976. Był to jeden z pierwszych wysokościowców w Warszawie. Początkowo miał być hotelem polonijnym.
Historia.
Działka, na której powstał wieżowiec, od 1870 zabudowana była budynkiem Instytutu Oftalmicznego. Obiekt ten przetrwał do powstania warszawskiego. Mury przy ulicy Smolnej rozebrano po 1945.
W 1964 architekci Jan Bogusławski i Bohdan Gniewiewski zaprojektowali 19-piętrowy budynek na miejscu przedwojennej placówki. W 1976 ukończono jego budowę. Inwestorem było biuro obsługi cudzoziemców „PUMA”. Z powodu charakterystycznego kształtu ostatnich pięter blok nazwany został potocznie „domem z opadłą szczęką” lub „młotkiem”. Był jedną z pierwszych inwestycji tego rodzaju w Warszawie, czyli wysokościowców powstających od lat 60. (obok bloków na Ścianie Wschodniej i Domem Studenckim „Riviera”). Stał się jednym z najbardziej charakterystycznych budynków w centralnej części miasta, a także dominantą skarpy wiślanej.
Wysokościowiec był projektowany jako hotel polonijny, w którym miały znaleźć się komfortowe pokoje dla Polaków przyjeżdżających z zagranicy. Szybko jednak przekształcono go z hotelu w blok mieszkaniowy, zważywszy na duże zapotrzebowanie na mieszkania. Lokale kupowano za dewizy. Łącznie w budynku mieściło się 140 mieszkań o powierzchni od 40 do 60 m2. Zainstalowano również szybkie windy i domofony. Budynek stał się jednym z najbardziej ekskluzywnych apartamentowców w PRL-u.
Na dachu usytuowano dwukondygnacyjny lokal rozrywkowy z tarasem (18. i 19. piętro). Najpierw była to kawiarnia „Akropol”, a potem klub „Top Floor”, który przez pewien czas działał nielegalnie.
W sierpniu 2016 budynek został wpisany do gminnej ewidencji zabytków Warszawy.

</doc>
<doc id="4269187" url="https://pl.wikipedia.org/wiki?curid=4269187" title="Global Peace Index">
Global Peace Index

Global Peace Index – raport dotyczący stanu pokoju w poszczególnych państwach, przygotowywany przez australijski Institute for Economics and Peace i publikowany w Vision of Humanity. Indeks mierzy stan pokoju na świecie według trzech kryteriów: poziomu bezpieczeństwa i ochrony społeczeństwa, zasięgu konfliktu krajowego lub międzynarodowego, oraz stopnia militaryzacji. Raport jest publikowany w wersji pełnej i skróconej zawierającej najważniejsze dane.
W 2017 roku została opublikowana siedemnasta edycja raportu, według której stan pokoju na świecie poprawił się względem poprzedniego roku. Europa jest regionem o najwyższym współczynniku pokoju na świecie. Osiem państw z tego regionu zajęło miejsca w pierwszej dziesiątce. Islandia zajmuje w rankingu pierwsze miejsce od edycji z 2008 roku.

</doc>
<doc id="4269202" url="https://pl.wikipedia.org/wiki?curid=4269202" title="BNK48">
BNK48

BNK48 – tajska grupa idolek stworzona przez Yasushiego Akimoto. Jest to trzecia siostrzana zagraniczna grupa AKB48 (po JKT48 i SNH48).
Po pierwszym przesłuchaniu w połowie 2016 roku, pierwsza generacja grupy została ogłoszona na początku roku 2017. Zespół oficjalnie zadebiutował 2 czerwca 2017 roku, a debiutancki singel ukazał się 8 sierpnia 2017 roku. 2 czerwca 2019 roku zespół zapowiedział utworzenie własnej siostrzanej grupy – CGM48 z siedzibą w Chiang Mai – jest to pierwsza krajowa siostrzana grupa zagranicznego zespołu z AKB48 Group.
Członkinie.
Z dniem 19 kwietnia 2018 grupa składała się z 26 członkiń podzielonych na kilka zespołów: Team BIII z 22 członkami. Członkinie są osobną grupą dziewczyn, które nie zostały awansowane do oficjalnych zespołów (3 członkinie).
Zespoły: Team BIII, Kenkyūsei.
Historia.
2016: przesłuchania.
26 marca 2016 roku ogłoszono plan utworzenia zespołów BNK48, MNL48 i TPE48.
Pierwszy etap przesłuchań do BNK48 trwał od 29 lipca do 31 sierpnia 2016 roku, wzięło w nim udział łącznie 1357 kandydatek, spośród których 330 zostało wybranych 5 września. Pierwsze wybory członkiń pierwszej generacji odbyły się później w dniach 17 i 18 września 2016 roku. 23 września ogłoszono, że w finałowym przesłuchaniu weźmie udział 80 kandydatek. Jednak w związku ze śmiercią króla Bhumibola Adulyadeja 13 października finał przesłuchań został przełożony na 18 grudnia.
Od 2017: Debiut.
12 lutego 2017 roku oficjalnie ogłoszono pierwszą generację grupy, w której skład weszło 29 dziewcząt. Po raz pierwszy wystąpiły na scenie tego samego dnia na pokazie AKB48 podczas 12. Japan Festa w Bangkoku. 13 kwietnia ujawniono, że członkini AKB48 Team 4, Rina Izuta, zostanie przeniesiona do BNK48 29 czerwca 2017 roku
8 sierpnia 2017 roku ukazał się debiutancki singel zespołu – "Aitakatta (Yak Cha Dai Phop Thoe)" i był dostępny w sprzedaży tylko przez ograniczony czas, podczas którego sprzedał się w liczbie kopii. Oficjalny teledysk do piosenki tytułowej ukazał się na oficjalnym koncie grupy na YouTube 28 listopada, została użyta w filmie "Shoot! I Love You" (taj. ปิ้ว! ยิงปิ๊งเธอ).
Grupa, reprezentując Japonię, wystąpiła u boku piosenkarza Palitchoke Ayanaputra i południowokoreańskiego boysbandu iKON na koncercie "2017: 411 Fandom Party in Bangkok", odbywającym się w Siam Paragon 30 sierpnia, podczas którego miał swoją premierę utwór "Koisuru Fortune Cookie (Khukki Siangthai)".
31 sierpnia ogłoszono, że z powodu naruszenia nieujawnionej zasady, Jan, Kaew, Orn i Nam-Nueng – najstarsze członkinie grupy, które miały wystąpić na Japan Expo in Thailand 2017 1 i 3 września, zostały zastąpione przez Jane, Mobile, Pupe i Rinę Izuta. Spekulowano, że czwórka została ukarana za wagarowanie. Podczas Japan Expo grupa zaprezentowała "Koisuru Fortune Cookie (Khukki Siangthai)" wraz z zespołem World Order podczas ceremonii otwarcia, a także piosenkę "BNK48 (Bangkok48)", który przedstawia miejsca turystyczne i jedzenie Bangkoku,
Grupa zorganizowała swój pierwszy oficjalny koncert, "BNK48 We Love You", 23 września w The EmQuartier w Bangkoku, aby uczcić ukończenie członkostwa Kidcat. Podczas imprezy ogłoszono wydanie piosenki "Khukki Siangthai" jako drugiego singla grupy. Teledysk do piosenki miał premierę na koncercie "BNK48 Mini Live and Handshake", który odbył się 18 listopada w galerii J.J Mall w Bangkoku.
24 grudnia pierwszy z zespołów grupy, Team BIII, został ogłoszony na spotkaniu z fanami "BNK48 We Wish You", które odbyło się w Siam Square One w Bangkoku. Podczas tego samego wydarzenia ujawniono również, że przesłuchanie kandydatek do drugiej generacji grupy rozpocznie się 25 grudnia 2017 roku. Pierwsze przedstawienie teatralne grupy odbyło się w maju 2018 roku, trzeci singel "Shonichi" ukazał się 7 maja 2018 roku.
Pierwsze koncerty zespołu, pt. "Starto", odbyły się 31 marca i 1 kwietnia w BITECT. Pierwszy album, zatytułowany "River", ukazał się 4 sierpnia 2018 roku.
Zarządzanie.
Grupa jest zarządzana przez specjalnie utworzoną w tym celu firmę BNK48 Office, której Rose Media and Entertainment jest właścicielem 90% udziałów, a firma AKB48 – AKS – pozostałych akcji.
Firmą kieruje Jirath Pavaravadhana (taj. จิ รัฐ บวร วัฒนะ), którego młodszy brat, Nataphol Pavaravadhana (taj. ณั ฐ พล บวร วัฒนะ), pełni funkcję menadżera grupy.
Każdy członek grupy jest objęty sześcioletnią umową, którą może odnowić.
Teatr.
Teatr zespołu mieści się w Bangkoku. W odróżnieniu od innych zespołów z AKB48 Group, został on nazwany „BNK48 The Campus”, co oznacza, że pełni również funkcję szkoły z internatem dla dziewcząt.
18 listopada 2017 roku ujawniono, że teatr zostanie zlokalizowany na czwartym piętrze The Mall Bang Kapi, zajmując powierzchnię 1000 m². Jest w stanie pomieścić 350 osób, a w jego obrębie znajdują się sklep, kawiarnia i biuro. Planowane otwarcie teatru miało odbyć się w lutym 2018 roku, ale ostatecznie zostało przesunięte na maj. „BNK48 The Campus” został otwarty 12 maja 2018 roku i tego samego dnia odbył się pierwszy występ

</doc>
<doc id="4269206" url="https://pl.wikipedia.org/wiki?curid=4269206" title="S.A.M.I. Architekci">
S.A.M.I. Architekci

S.A.M.I. Architekci – polska pracownia architektoniczna powołana w 1999 r.
Biuro założone zostało przez Annę Albiniak, Martę Busłowicz, Seweryna Grobelnego, Mariusza Korytkowskiego i Mariusza Lewandowskiego. W 2006 r. w spółce wspólnikami pozostali Anna Albiniak i Mariusz Lewandowski, będący jednocześnie generalnym projektantem i prezesem zarządu.

</doc>
<doc id="4269214" url="https://pl.wikipedia.org/wiki?curid=4269214" title="Lootbox">
Lootbox



</doc>
<doc id="4269219" url="https://pl.wikipedia.org/wiki?curid=4269219" title="Atommasz Wołgodońsk (przemysł)">
Atommasz Wołgodońsk (przemysł)



</doc>
<doc id="4269223" url="https://pl.wikipedia.org/wiki?curid=4269223" title="Somewhere Over the Rainbow (singel Ariany Grande)">
Somewhere Over the Rainbow (singel Ariany Grande)

Somewhere Over the Rainbow – utwór amerykańskiej wokalistki, Ariany Grande. Został on wydany jako singel charytatywny 6 czerwca 2017 roku nakładem wytwórni Republic Records po sukcesie "One Love Manchester", które miało na celu uzbierać pieniądze dla ofiar ataku na arenie w Manchesterze 22 maja 2017 roku, gdzie odbył się jeden z koncertów artystki na trasie Dangerous Woman Tour.
Grande wystąpiła z singlem po raz pierwszy 4 czerwca 2017 roku podczas wydarzenia "One Love Manchester", emitowanego na całym świecie. Od 7 czerwca artystka dodała utwór do setlisty trasy koncertowej promującej jej trzeci studyjny album, "Dangerous Woman".
Singel uplasował się na miejscu sześćdziesiątym listy UK Singles Chart.

</doc>
<doc id="4269232" url="https://pl.wikipedia.org/wiki?curid=4269232" title="Eat the Document">
Eat the Document

Eat the Document – amerykański film dokumentalny z 1972 w reżyserii Boba Dylana. Film został nakręcony podczas trasy koncertowej w Wielkiej Brytanii w 1966. Dokumentuje szczególny moment, kiedy Dylan wprowadza do akustycznej gry piosenkarza folkowego elektryczną gitarę, co spotkało się z falą krytyki. 
Opis.
"Eat the Document" to film dokumentalny z trasy Boba Dylana i grupy The Hawks w Wielkiej Brytanii w 1966. Został nakręcony, pod kierunkiem Dylana, przez D.A. Pennebakera, którego dokument "Dont Look Back" był kroniką brytyjskiej trasy Dylana z 1965. Film został pierwotnie zamówiony przez amerykańską stację telewizyjną ABC w ramach cyklu programów ABC Stage 67. Montaż filmu opóźnił się z powodu wypadku motocyklowego Dylana w lipcu 1966. Po zakończeniu leczenia, piosenkarz razem z Howardem Alką ukończył realizację dokumentu jednak stacja ABC odrzuciła film jako niezrozumiały dla szerokiej publiczności. "Eat the Document" nigdy nie został wydany na wideo. W 1968 ukazał się album koncertowy "". Na początku lat 70., pokazano go w New York's Academy of Music i Whitney Museum of American Art. Niektóre sceny z filmu wykorzystał Martin Scorsese w swoim filmie dokumentalnym z 2005 "No Direction Home" o Bobie Dylanie.
"Eat the Document" zawiera m.in. materiał z koncertu w Free Trade Hall w Manchesterze, podczas którego jeden z widzów wykrzyknął „Judasz!”. Miało to związek z użyciem przez Dylana gitary elektrycznej, co w tamtym czasie fani muzyki folkowej postrzegali jako zdradę. Na filmie znalazły się fragmenty piosenek z różnych koncertów w tym: "Tell Me, Momma", "I Don’t Believe You (She Acts Like We Never Have Met)", "Ballad of a Thin Man", i "One Too Many Mornings". Ujęte są też sceny z pokoi hotelowych w których Dylan i Robbie Robertson pracują nad nowymi utworami, z których większość została niewydana i nieopublikowana. Wśród tych piosenek jest "I Can't Leave Her Behind", która została później wykorzystana przez Stephena Malkmusa jako soundtrack do filmu z 2007, inspirowanego życiem i muzyką Dylana, "I’m Not There" w reżyserii Todd Haynes.
Na filmie znalazła się także scena w której Dylan gra na fortepianie w duecie z Johnnym Cashem wykonujący utwór Cash'a "I Still Miss Someon", a także sceny z udziałem Johna Lennona. Niektóre bootlegowe wersje "Eat the Document" zawierają długą scenę w której Dylan znajduje się w limuzynie z Johnem Lennonem w dniu 27 maja 1966.
W 2003 wydano koncertowe DVD "Eat the Document" z materiałem bonusowym.

</doc>
<doc id="4269238" url="https://pl.wikipedia.org/wiki?curid=4269238" title="Ferdinand Magellan (wagon)">
Ferdinand Magellan (wagon)

Ferdinand Magellan (także U.S. Car. No. 1) – opancerzony, kuloodporny wagon kolejowy zbudowany na potrzeby podróży urzędujących prezydentów Stanów Zjednoczonych za czasów prezydentury Franklina D. Roosevelta, zabytek ze zbiorów The Gold Coast Railroad Museum of Miami.
Historia.
W 1928 r. Pullman Company zbudowało sześć luksusowych wagonów nazwanych imionami znanych podróżników. Roosevelt w czasie swoich dwóch pierwszych kadencji używał wagonu "Marco Polo", a okazjonalnie także wagonu "Roald Amundsen". Po przystąpieniu do II wojny światowej zdecydowano o dostosowaniu jednego z wagonów do potrzeb wojennych. Roosevelt skorzystał z niego po raz pierwszy 18 grudnia 1942 roku.
9 stycznia 1943 r. Biały Dom zamówił pierwszy kurs pociągiem z wykorzystaniem wagonu "Ferdinand Magellan". Pięciowagonowy skład wyruszył o godz. 22:00, gdy Roosvelt zwykle wyjeżdżał do swojego domu w Hyde Park w stanie Nowy Jork. Godzinę później w Fort Meade pociąg skierował się na południe i przed świtem dotarł do Miami, skąd Roosvelt odleciał do Afryki na szczyt przywódców alianckich w Casablance. Podczas tej podróży Roosvelt jako pierwszy urzędujący prezydent opuścił terytorium USA. Później korzystał z pociągu udając się na konferencję w Quebecu oraz w pierwszym etapie podróży do Jałty.
W 1944 r. Roosvelt odbył pociągiem złożonym m.in. z tego wagonu podróż po całych Stanach Zjednoczonych w ramach swojej kampanii prezydenckiej. Podróż, związana z licznymi wystąpieniami publicznymi miała służyć zdementowaniu plotek o stanie jego zdrowia uniemożliwiającym sprawowanie urzędu. 
Roosvelt do końca urzędowania wykorzystywał wagon intensywnie, łącznie przejechał na jego pokładzie 80.000 km. Pociągiem złożonym z "Ferdinanda Magellana" i 17 innych wagonów sprowadzono do stolicy ciało Roosvelta z Warm Springs, gdzie zmarł. Po jego śmierci korzystał z wagonu Harry S. Truman, który udał się nim w pierwszy etap podróży do Poczdamu. Również na jego pokładzie Truman oraz Churchill udali się do Fulton, gdzie ten ostatni po raz pierwszy użył określenia "żelazna kurtyna". Truman z powodu swojej niecierpliwości do podróży zaczął w najdłuższe podróże udawać się samolotem, a w przypadku podróży pociągiem nalegał na jazdę z prędkością 130 km/h, podczas gdy Roosvelt nalegał na nieprzekraczanie 50 km/h. Również na pokładzie tego wagonu wykonano słynne zdjęcie, na którym Truman trzyma egzemplarz "Chicago Daily Tribune", błędnie oznajmiający jego porażkę wyborczą w starciu z Thomasem E. Deweyem.
Dwight D. Eisenhower wykorzystywał go tylko okazjonalnie, a w 1954 r. został wycofany z użytku, gdyż Eisenhower zaczął korzystać z samolotu Air Force One. Od 1959 r. zajmuje się nim The Gold Coast Railroad Museum of Miami. Później jedynie Ronald Reagan w październiku 1984 r. wykorzystywał wagon przez jeden dzień w czasie kampanii wyborczej w Ohio. W 1985 r. wagon uznano za narodowy zabytek.
Wyposażenie.
Wagon o długości ponad 27 m, szerokości ponad 3 m i wysokości 5 m podwoił po przebudowie swoją masę do ok. 140 t, co uczyniło z niego najcięższy wagon zbudowany w USA. Opancerzenie stanowiły płyty stalowo-niklowe o grubości 1,2 cm, natomiast szyby miały 7,5 cm grubości. Wagon wyposażono w dwa wyjścia awaryjne, dodatkowo usunięto z niego wszystkie charakterystyczne zewnętrzne oznaczenia, w tym nazwę "Ferdinand Magellan", co uniemożliwiło identyfikację z daleka przez osoby postronne.
W pojeździe wyróżniono prezydencką sypialnię, główne pomieszczenie (jadalnię i salę konferencyjną), cztery łazienki, pokój pierwszej damy, dwie sypialnie gościnne i otwarty pomost z mównicą. Każde pomieszczenie wyposażono w telefon. W głównym, największym w wagonie, pomieszczeniu centralne miejsce zajmuje mahoniowy stół dla ośmiu osób oraz biurko prezydenta. Prezydencki apartament składał się z sypialni prezydenta i pokoju pierwszej damy połączonych łazienką, przy czym pokój prezydenta był największą sypialnią w wagonie. W tym pomieszczeniu eksponowany jest wózek inwalidzki prezydenta Roosvelta specjalnie opracowany dla potrzeb wagonu.
Sypialnie gościnne wyposażono w piętrowe łóżko, przy czym dolne z nich składają się w dwumiejscową kanapę oraz stolik, a górne chowają się w suficie. Otwarty pomost zbudowano poprzez usunięcie jednego pomieszczenia. Wykończenie pomostu wykonano z drewna o kremowym kolorze, zielonego dywanu i ściany z jasnobrązowej sztucznej skóry. Pokój stewarda i spiżarnię umieszczono za pomieszczeniem głównym.

</doc>
<doc id="4269255" url="https://pl.wikipedia.org/wiki?curid=4269255" title="Beatus Christian Urassa">
Beatus Christian Urassa

Beatus Christian Urassa ALCP/OSS (ur. 2 sierpnia 1965 w Mashati Rombo) – tanzański duchowny katolicki, biskup diecezjalny Sumbawanga od 2018.
Życiorys.
Święcenia kapłańskie otrzymał 12 lipca 1997 w instytucie Dzieło Ducha Świętego. Był m.in. sekretarzem rady generalnej zgromadzenia, wychowawcą w domu formacyjnym w Morogoro oraz przełożonym prowincjalnym.
19 kwietnia 2018 papież Franciszek mianował go biskupem diecezjalnym Sumbawanga. Sakry udzielił mu 24 czerwca 2018 kardynał Polycarp Pengo.

</doc>
<doc id="4269257" url="https://pl.wikipedia.org/wiki?curid=4269257" title="MARS-500">
MARS-500



</doc>
<doc id="4269280" url="https://pl.wikipedia.org/wiki?curid=4269280" title="Gender history">
Gender history

Gender history, studia nad kobietami lub herstory – nurt badawczy w naukach humanistycznych, niekiedy traktowany jako odrębna dyscyplina naukowa z pogranicza historiografii i gender studies, zajmujący się między innymi historią kobiet, pełnionymi przez nie rolami społecznymi czy relacjami między kobietami i mężczyznami w dziejach ludzkości.
Prace badawcze powstałe w tym nurcie zawierają naukową analizę źródeł historycznych pod kątem ukazania kobiet jako podmiotów procesów dziejowych oraz przeorientowania historiografii w ten sposób, aby uwzględniała ona udział kobiet w kształtowaniu rzeczywistości, a także kobiecą perspektywę w interpretacji dziejów człowieka.
Nazwa.
Termin "gender" oznaczał w języku angielskim pierwotnie rodzaj gramatyczny. W gender history rozumie się go jako rodzaj, który odnosi się do historycznie kształtowanych norm kulturowych dotyczących płci. Przedstawiciele tego nurtu badawczego są też często zwolennikami dekonstrukcji angielskiego terminu "history", rozumianego jak his-story (jego opowieść). Zastępują go terminem "her-story" (jej opowieść). Wynika to z przyjmowanego przez nich założenia, że męska i kobieca interpretacje historii nie zawsze się pokrywają.
W polskich pracach naukowych, obok terminów angielskich, używa się także rodzime – "studia nad kobietami" lub niekiedy tradycyjnie "historia kobiet".
Historia.
Za poprzedniczkę gender history uważa się historię kobiet, która rozwijała się w ramach europejskiej historiografii od XIX wieku. W polskiej nauce pierwszą należącą do tego nurtu pracą były "Niewiasty polskie. Zarys historyczny" Kazimierza Wóycickiego z 1845 roku. Badania w ramach historii kobiet były przeważnie powiązane z ówczesnymi ruchami emancypacyjnymi.
Nowy nurt badawczy wyłonił się z historii kobiet w okresie drugiej fali feminizmu, w latach 70. XX wieku. Oparty był na feministycznej krytyce dorobku i metod dotychczasowej historiografii. Krytyka ta nie dotyczyła tylko samej refleksji nad przeszłością, ale także fundamentów historiografii jako nauki. Przedstawiciele gender history interpretowali bowiem wcześniejszą historiografię jako jeden z elementów utrwalających męski punkt widzenia w interpretacji dziejów człowieka.
Za przełomową pracę dla początkowej fazy gender history uważa się zazwyczaj "Did Women Have a Ranaissanse?" z 1977 roku, w której autorka wysunęła i udowadniała tezę, iż odrodzenie w europejskiej kulturze nie odnosiło się w żadnym przypadku do kobiet, a wręcz stanowiło dla nich regres w stosunki do średniowiecza. Natomiast za fundamentalne, genderowe opracowanie historii zachodniej cywilizacji uchodzi pięciotomowe "Histoire des femmes en Occident", wydawane w Paryżu w latach 1990–1991 pod redakcja Georges Dubyego i Michele Perrot.
Naukowcy, którzy posługują się w swoich badaniach gender history, nie są koniecznie związani z ideowo z feminizmem. Nurt ten występuje także np. w nauce katolickiej. Już w 1974 roku historyczka benedyktyńska Jadwiga Stabińska, w swojej monografii o Wincentym Kadłubku, poddała postać średniowiecznego kronikarza analizie genderowej, a podsumowując badania stwierdziła: "Jak każdy mężczyzna, Wincenty musiał mieć żeńskie bożyszcze i stworzył je sobie w postaci Wandy, umieszczonej na niebotycznych wyżynach uroku i cnoty. Ale poza tym na kobiety spogląda z pozycji „pana stworzenia”, istoty wyższej i szlachetniejszej, którą kazi samo zetknięcie z pośledniejszą połową rodzaju ludzkiego. (…) Prawda, czasem mistrz Wincenty, jak potem Tomasz z Akwinu, okazuje więcej względów, przyznając, że kobieta może przewyższać wielu mężczyzn i być roztropniejsza ponad swoją płeć, ale taka paternalistyczna łaskawość bardziej jeszcze irytuje niż inwektywy. Pod tym względem bardziej kurtuazyjny był Gall, który raz tylko wyraził się z odcieniem wyższości, że Rycheza, jak na kobietę, dobrze sprawowała rządy".
Dziedziny badań naukowych.
W gender history wyróżnia się trzy główne dziedziny badawcze, chociaż niekiedy, w poszczególnych pracach naukowych, ulegają one wymieszaniu. Są to analiza historyczna, analiza społeczna oraz analiza genderowa.
Analiza historyczna.
Tradycyjna analiza historyczna bada znaczenie postaci kobiecych w dziejach człowieka. Naukowcy reprezentujący tę dziedzinę badawczą opierają się przede wszystkim na metodologii właściwej dla badania źródeł, starając się odnaleźć i analizować te z nich, które przekazują informację o specyfice kobiet w historii. Analizy tego typu skupiają się na trzech obszarach badawczych.
Po pierwsze są to biografie, w których analizuje się znaczenie, jakie miały w dziejach ludzkości wybitne i wyjątkowe kobiety. Drugi obszar badawczy związany jest z szeroko rozumianą twórczością kobiecą – np. piśmiennictwem, twórczością artystyczną czy naukową. Natomiast trzeci obszar badań związany jest z życiem rodzinnym, seksualnością, płodnością i macierzyństwem.
Analiza społeczna.
W ramach gender history analiza społeczna traktuje kobiety jako odrębną grupę, analizując ich pozycję w społeczeństwie, a także ich zależność od norm kulturowych, religijnych czy obyczajowych itp. Badacze reprezentujący ten typ analizy opierają się przeważnie na metodologii wywodzącej się z marksizmu i traktują kobiety jako uciskaną grupę społeczną. Uczeni ci opisują mechanizmy podporządkowania kobiet męskiej dominacji w gospodarce, kulturze czy polityce, a także sposoby wykluczania kobiet np. z narracji historycznej i historiografii.
Badania nad funkcjonowania męskiej władzy nad kobietami doprowadziły także do powstania szeregu prac naukowych, w których analizowano strategie, jakich używały kobiety, aby zniwelować czy też wręcz zwalczać ich społeczne wykluczenie.
Analiza genderowa.
Analiza genderowa bada proces kształtowania się i negacji tradycyjnej roli kobiet w dziejach ludzkości. Opiera się ona na założeniu, że role płciowe w historii nie zawsze pokrywały się z płcią biologiczną. Naukowcy stosujący tego typu analizę badają zmienność i płynność norm oraz ról kobiet w praktyce społecznej. Powstałe na tym gruncie prace skupiają się na analizowaniu procesu budowania, funkcjonowania i rozpowszechniania norm związanych z kobietami w aktach prawnych, szkolnictwie, religiach, grupach zawodowych itp., a także zjawisko negowania tych norm w teorii i praktyce.

</doc>
<doc id="4269282" url="https://pl.wikipedia.org/wiki?curid=4269282" title="Obława (film 2010)">
Obława (film 2010)

Obława (fr. "La Rafle", 2010) – francuski dramat wojenny w reżyserii Roselyne Bosch. 
Fabuła.
W filmie przedstawiono tzw. obławę Vel d'Hiv przeprowadzoną w Paryżu na francuskich Żydów przez francuską policję 16 lipca 1942 roku. W jej rezultacie około 13 tys. osób, w tym 4 051 dzieci, zostało przetransportowanych do obozu przejściowego w Beaune-la-Rolande (departament Loiret) a następnie do Auschwitz. W filmie wykorzystano autentyczną historię jedenastoletniego Josepha Weismanna, jednej z nielicznych osób, która przeżyła wojnę.
Obsada.
i inni

</doc>
<doc id="4269283" url="https://pl.wikipedia.org/wiki?curid=4269283" title="Studia nad kobietami">
Studia nad kobietami



</doc>
<doc id="4269286" url="https://pl.wikipedia.org/wiki?curid=4269286" title="Herstory">
Herstory



</doc>
<doc id="4269288" url="https://pl.wikipedia.org/wiki?curid=4269288" title="Claudia Rauschenbach">
Claudia Rauschenbach

Claudia Rauschenbach, urodzona jako Claudia Witt (ur. 14 października 1984 w Karl-Marx-Stadt w NRD) – niemiecka łyżwiarka figurowa, startująca w parach sportowych, mistrzyni Niemiec.
Życie prywatne.
Rauschenbach jest córką jednej z najbardziej utytułowanych niemieckich łyżwiarek figurowych Anett Pötzsch oraz Axela Witta. Jej ojczymem jest Axel Rauschenbach, którego nazwisko nosi. Jej ciotką (siostrą ojca) jest dwukrotna mistrzyni olimpijska, utytułowana niemiecka łyżwiarka figurowa Katarina Witt.
Kariera.
W latach 1997–2001 występowała w parze z późniejszym wielokrotnym mistrzem świata Robinem Szolkowym. Brali oni udział w zawodach juniorskich z cyklu Junior Grand Prix, jednak bez większych sukcesów. Na mistrzostwach świata juniorów zajmowali kolejno 10. i 9. miejsce w roku 2000 i 2001. W zawodach krajowych dwukrotnie triumfowali w mistrzostwach Niemiec juniorów, a także zostali mistrzami Niemiec seniorów w 2001 r. Był to ich ostatni wspólny sezon. Rauschenbach zakończyła karierę, pozostawiając Szolkowego bez partnerki przez kolejne dwa sezony. 
Osiągnięcia.
Z Robinem Szolkowym

</doc>
<doc id="4269300" url="https://pl.wikipedia.org/wiki?curid=4269300" title="Gene Haas">
Gene Haas

Gene Haas (ur. 12 listopada 1952 w Youngstown) – amerykański przedsiębiorca i filantrop, przewodniczący zespołu Haas F1 w Formule 1.
Życiorys.
Gdy Gene Haas był dzieckiem jego rodzice przenieśli się do Los Angeles. Jego ojciec był projektantem szafek elektrycznych dla Hughes Aircraft Company, a jego matka była nauczycielką. Miał troje rodzeństwa. Podczas nauki w szkole podstawowej dostarczał gazety, a w wieku 14 lat rozpoczął pracę w warsztacie z maszynami obróbczymi. Po sześciu miesiącach Haas ustawiał oprzyrządowanie oraz detale na tokarkach i konwencjonalnych frezarkach. Podczas nauki w szkole średniej i college’u kontynuował pracę we wspominanym warsztacie. Po ukończeniu szkoły średniej studiował inżynierię i działalność gospodarczą na California State University (Northridge). W 1985 roku uzyskał tytuł licencjata księgowości i finansów.
W 1978 roku po trzech latach pracy jako programista przemysłowy utworzył warsztat z maszynami Proturn Engineering znajdujący się w Sun Valley, Los Angeles. W 1983 roku utworzył Haas Automation. W 1987 zaprojektował i rozwinął pierwsze pionowe centrum obróbkowe VF-1, które zostało zaprezentowane podczas International Machine Tool Show w 1988 roku. W 1999 roku utworzył organizację non-profit (Gene Haas Foundation), która wspiera programy, szczególnie w dziedzinach technicznych i inżynieryjnych w szkołach wyższych i uniwersytetach na świecie. W 2002 roku utworzył zespół Haas CNC Racing startujący w NASCAR Sprint Cup Series. W 2007 roku zbudował tunel aerodynamiczny Windshear, który był używany przez zespół Formuły 1. W 2008 roku, gdy wszedł w partnerstwo z Tony’m Stewartem, powstał zespół Stewart-Haas Racing. Od 2016 roku jego zespół Haas F1 startuje w Formule 1, a sam Gene Haas pracuje na stanowisku przewodniczącego zespołu.

</doc>
<doc id="4269301" url="https://pl.wikipedia.org/wiki?curid=4269301" title="Feliks Fikus">
Feliks Fikus

Feliks Fikus (ur. 7 stycznia 1905, zm. 31 grudnia 1980) – polski dziennikarz, wydawca, ojciec Dariusza Fikusa. 
Życiorys.
W okresie międzywojennym był działaczem Młodzieży Wszechpolskiej. Podczas zamachu majowego był jednym z organizatorów Legii Akademickiej. Po powstaniu Obozu Wielkiej Polski był sekretarzem organizacji młodzieżowej na dzielnicę zachodnią. Pisał do miesięcznika „Awangarda”. Był także współwłaścicielem i redaktorem grupy pism związanych z Endecją. 
Ukończył studia filologiczne, następnie podjął studia na Wydziale Prawa Uniwersytetu Poznańskiego, z których został relegowany za działalność polityczną. 1 września 1930 został członkiem kolegium redakcyjnego „Kuriera Poznańskiego”. W 1933 roku został członkiem ścisłego kierownictwa tego pisma.
Uczestnik kampanii wrześniowej. Okupację spędził w obozie jenieckim w Lubece.
Po wojnie brał udział w organizowaniu czasopisma „Rolnik Polski”. Był też jednym z dyrektorów w Instytucie Prasy „Czytelnika”.
Pochowany na nowym cmentarzu na Służewie przy ul. Wałbrzyskiej w Warszawie.

</doc>
<doc id="4269328" url="https://pl.wikipedia.org/wiki?curid=4269328" title="Pacyfikacja Różańca">
Pacyfikacja Różańca

Pacyfikacja Różańca – pacyfikacja i wysiedlenie polskiej ludności cywilnej dokonane przez okupantów niemieckich w Różańcu w województwie lubelskim, w powiecie biłgorajskim, w gminie Tarnogród na Zamojszczyźnie. Zamordowano około 70 osób. Większość spłonęła w 260 palących się zabudowaniach.
Zbrodnie niemieckie w Różańcu.
Podczas II wojny światowej i okupacji Polski przez III Rzeszę Niemiecką 18 marca 1943 jednostki niemieckiego Wehrmachtu, SS i żandarmerii otoczyły miejscowość i przeprowadziły pacyfikację wsi Różaniec. Był to odwet za pomoc partyzantom i zbiegłym z obozów jeńcom sowieckim. Okupanci podpalili zabudowania wraz z inwentarzem żywym. Spłonęło 260 gospodarstw z dobytkiem. Niemcy zamordowali około 70 osób. Większość z nich spłonęła w palących się domach. Wtedy spłonęło też 10 koni, 15 krów, 25 świń, 300 sztuk drobiu i cały inwentarz martwy w tych gospodarstwach.
Z placu nazywanego „księżym ogrodem” wywożono mężczyzn i kobiety od 16 lat do 50, do obozu w Zamościu.
26 czerwca 1943 okupanci obstawili wioskę i wydali rozkaz wysiedlenia Polaków. Większość wywieziono do obozu w Zamościu.
20 lipca 1942, jak zeznają świadkowie, o 8 rano gestapowcy zebrali ludzi na placu. Wyczytano 10 osób, które rozstrzelali w Różańcu przy szosie i tam je pochowano. Wybrano kolejnych 10 do 25 lat, których wywieziono do obozu KL Majdanek. O godzinie 15 przyjechało kilka tysięcy wojska niemieckiego, zagoniono ludzi na plac i samochodami wywożono do obozu w Zwierzyńcu i w Zamościu. Wioskę rabowano i palono, zabijano ludzi. Zamordowano wówczas 14 osób, 5 uległo spaleniu.
W końcu czerwca i na początku lipca 1943 wywieziono z Różańca na roboty przymusowe kilkuset Polaków do Niemiec.
22 września 1943, około 90 żandarmów niemieckich z policją ukraińską przyjechało do Różańca. Prowadzono rewizje. W domu Andrzeja Jamińskiego zabrano jego córkę 25-letnią, zamężną Annę Aisenbart, kazano jej się położyć twarzą do ziemi za stodołą i zastrzelono. Jej ojca, matkę, brata i męża zabrano do Biłgoraja.
We wsi Różaniec okupanci zrabowali około 1000 krów, 500 świń, 3000 drobiu i 13 000 metrów zboża.

</doc>
<doc id="4269332" url="https://pl.wikipedia.org/wiki?curid=4269332" title="Gromada Brożec">
Gromada Brożec



</doc>
<doc id="4269335" url="https://pl.wikipedia.org/wiki?curid=4269335" title="Wybory prezydenckie na Kubie w 2018 roku">
Wybory prezydenckie na Kubie w 2018 roku

Wybory prezydenckie na Kubie w 2018 roku – zostały przeprowadzone 19 marca 2018 roku. Wyboru dokonało Zgromadzenie Narodowe. Jedyny kandydat Miguel Díaz-Canel uzyskał 603 z 604 głosów.

</doc>
<doc id="4269337" url="https://pl.wikipedia.org/wiki?curid=4269337" title="Borów (gromada w powiecie strzelińskim)">
Borów (gromada w powiecie strzelińskim)

Borów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Borów z siedzibą GRN w Borowie utworzono – jako jedną z 8759 gromad na obszarze Polski – w powiecie strzelińskim w woj. wrocławskim, na mocy uchwały nr 25/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Borów, Kurczów, Boreczek, Brzeźnica, Bartoszowa, Opatowice, Kręczków, Piotrków Borowski i Rochowice ze zniesionej gminy Borów w tymże powiecie. Dla gromady ustalono 20 członków gromadzkiej rady narodowej.
1 stycznia 1960 do gromady Borów włączono wsie Siemianów, Stogi, Mańczyce, Głownin i Suchowice ze zniesionej gromady Siemianów w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie strzelińskim reaktywowano gminę Borów.

</doc>
<doc id="4269341" url="https://pl.wikipedia.org/wiki?curid=4269341" title="Kondratowice (gromada)">
Kondratowice (gromada)

Kondratowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kondratowice z siedzibą GRN w Kondratowice utworzono – jako jedną z 8759 gromad na obszarze Polski – w powiecie strzelińskim w woj. wrocławskim, na mocy uchwały nr 25/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Kondratowice, Karczyn i Białobrzezie ze zniesionej gminy Kondratowice oraz Prusy, Maleszów, Gołostowice, Górka Sobocka i Janowiczki ze zniesionej gminy Prusy w tymże powiecie. Dla gromady ustalono 27 członków gromadzkiej rady narodowej.
1 stycznia 1960 do gromady Kondratowice włączono wieś Podgaj ze zniesionej gromady Siemianów w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie strzelińskim reaktywowano gminę Kondratowice (zniesioną przejściowo w latach 1977–1982).

</doc>
<doc id="4269342" url="https://pl.wikipedia.org/wiki?curid=4269342" title="Przeworno (gromada)">
Przeworno (gromada)

Przeworno – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Przeworno z siedzibą GRN w Przewornie utworzono – jako jedną z 8759 gromad na obszarze Polski – w powiecie strzelińskim w woj. wrocławskim, na mocy uchwały nr 25/54 WRN we Wrocławiu z dnia 2 października 1954. W skład jednostki weszły obszary dotychczasowych gromad: Przeworno i Cierpice ze zniesionej gminy Przeworno, Strużyna ze zniesionej gminy Krzywina oraz Rożnów i Karnków ze zniesionej gminy Gnojna w tymże powiecie. Dla gromady ustalono 20 członków gromadzkiej rady narodowej.
1 stycznia 1960 do gromady Przeworno włączono Ostrężna i Dzierżkowa ze zniesionej gromady Ostrężna w tymże powiecie.
31 grudnia 1961 do gromady Przeworno włączono obszar zniesionej gromady Krzywina w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie strzelińskim reaktywowano gminę Przeworno.

</doc>
<doc id="4269343" url="https://pl.wikipedia.org/wiki?curid=4269343" title="Borek Strzeliński (gromada)">
Borek Strzeliński (gromada)

Borek Strzeliński – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Borek Strzeliński z siedzibą GRN w Borku Strzelińskim utworzono – jako jedną z 8759 gromad na obszarze Polski – w powiecie strzelińskim w woj. wrocławskim, na mocy uchwały nr 25/54 WRN we Wrocławiu z dnia 2 października 1954. W skład jednostki weszły obszary dotychczasowych gromad: Borek Strzeliński, Jaksin, Jelenin, Świnobród i Kojęcin ze zniesionej gminy Borek Strzeliński, Ludów Śląski i Ludów Polski ze zniesionej gminy Zielenice oraz Michałowice ze zniesionej gminy Gnojna w tymże powiecie. Dla gromady ustalono 21 członków gromadzkiej rady narodowej.
1 stycznia 1960 do gromady Borek Strzeliński włączono wsie Pławnia i Trześnie ze zniesionej gromady Brożec w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4269344" url="https://pl.wikipedia.org/wiki?curid=4269344" title="Kuropatnik (gromada)">
Kuropatnik (gromada)

Kuropatnik – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kuropatnik z siedzibą GRN w Kuropatniku utworzono – jako jedną z 8759 gromad na obszarze Polski – w powiecie strzelińskim w woj. wrocławskim, na mocy uchwały nr 25/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Kuropatnik, Gościęcice i Gęsiniec ze zniesionej gminy Kuropatnik oraz Biedrzychów, Głęboka i Muchowiec ze zniesionej gminy Głęboka w tymże powiecie. Dla gromady ustalono 27 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4269347" url="https://pl.wikipedia.org/wiki?curid=4269347" title="Zielenice (gromada)">
Zielenice (gromada)

Zielenice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zielenice z siedzibą GRN w Zielenicach utworzono – jako jedną z 8759 gromad na obszarze Polski – w powiecie strzelińskim w woj. wrocławskim, na mocy uchwały nr 25/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Zielenice, Bierzyn, Warkocz i Kępino ze zniesionej gminy Zielenice oraz Grzegorzów i Brochocinek ze zniesionej gminy Kondratowice w tymże powiecie. Dla gromady ustalono 15 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4269351" url="https://pl.wikipedia.org/wiki?curid=4269351" title="Łojowice (gromada)">
Łojowice (gromada)

Łojowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łojowice z siedzibą GRN w Łojowicach utworzono – jako jedną z 8759 gromad na obszarze Polski – w powiecie strzelińskim w woj. wrocławskim, na mocy uchwały nr 25/54 WRN we Wrocławiu z dnia 2 października 1954. W skład jednostki weszły obszary dotychczasowych gromad: Łojowice, Kowalów, Krajno, Jutrzyna, Wawrzyszów i Żeleźnik ze zniesionej gminy Kowalów oraz Karszówek ze zniesionej gminy Głęboka w tymże powiecie. Dla gromady ustalono 19 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4269352" url="https://pl.wikipedia.org/wiki?curid=4269352" title="Stary Wiązów (gromada)">
Stary Wiązów (gromada)

Stary Wiązów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Stary Wiązów z siedzibą GRN w Starym Wiązowie utworzono – jako jedną z 8759 gromad na obszarze Polski – w powiecie strzelińskim w woj. wrocławskim, na mocy uchwały nr 25/54 WRN we Wrocławiu z dnia 2 października 1954. W skład jednostki weszły obszary dotychczasowych gromad: Stary Wiązów, Wyszonowice i Zborowice ze zniesionej gminy Głęboka oraz Janowo, Kucharzowice i Księżyce ze zniesionej gminy Kowalów w tymże powiecie. Dla gromady ustalono 19 członków gromadzkiej rady narodowej.
1 stycznia 1959 siedzibę GRN gromady Stary Wiązów przeniesiono ze Starego Wiązowa do miasta Wiązowa w tymże powiecie, utrzymując nazwę gromady bez zmian.
1 stycznia 1960 do gromady Stary Wiązów włączono wsie Brożec i Częszyce ze zniesionej gromady Brożec w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4269356" url="https://pl.wikipedia.org/wiki?curid=4269356" title="Zarzyca (gromada)">
Zarzyca (gromada)

Zarzyca – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zarzyca z siedzibą GRN w Zarzycy utworzono – jako jedną z 8759 gromad na obszarze Polski – w powiecie strzelińskim w woj. wrocławskim, na mocy uchwały nr 25/54 WRN we Wrocławiu z dnia 2 października 1954. W skład jednostki weszły obszary dotychczasowych gromad: Zarzyca, Czerwieniec, Dobrzenice, Brochocin, Jakubów i Błotnica ze zniesionej gminy Wąwolnica oraz Kowalskie Żelowice i Strachów ze zniesionej gminy Prusy w tymże powiecie. Dla gromady ustalono 17 członków gromadzkiej rady narodowej.
1 stycznia 1960 do gromady Zarzyca włączono wsie Stachów i Skoroszowice ze zniesionej gromady Dankowice w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4269360" url="https://pl.wikipedia.org/wiki?curid=4269360" title="Sarby (gromada)">
Sarby (gromada)

Sarby – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sarby z siedzibą GRN w Sarbach utworzono – jako jedną z 8759 gromad na obszarze Polski – w powiecie strzelińskim w woj. wrocławskim, na mocy uchwały nr 25/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Sarby, Mników, Konary, Jagielnica i Jagielno ze zniesionej gminy Przeworno w tymże powiecie. Dla gromady ustalono 12 członków gromadzkiej rady narodowej.
1 stycznia 1960 do gromady Sarby włączono wsie Nowina, Bożnowice i Jasienica ze zniesionej gromady Ostrężna w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4269362" url="https://pl.wikipedia.org/wiki?curid=4269362" title="Krzywina (gromada)">
Krzywina (gromada)

Krzywina – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Krzywina z siedzibą GRN w Krzywinie utworzono – jako jedną z 8759 gromad na obszarze Polski – w powiecie strzelińskim w woj. wrocławskim, na mocy uchwały nr 25/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Krzywina, Jegłowa, Samborowiczki i Miłocice oraz przysiółek Kaszówka z dotychczasowej gromady Strużyna ze zniesionej gminy Krzywina w tymże powiecie. Dla gromady ustalono 19 członków gromadzkiej rady narodowej.
31 grudnia 1961 gromadę zniesiono, a jej obszar włączono do gromady Przeworno w tymże powiecie.

</doc>
<doc id="4269363" url="https://pl.wikipedia.org/wiki?curid=4269363" title="Brigette Lundy-Paine">
Brigette Lundy-Paine

Brigette Lundy-Paine (ur. 10 sierpnia 1994 w Dallas) – aktorka pochodząca z Ameryki, która wystąpiła m.in. w serialu "Atypowy".
W listopadzie 2019 roku ujawniła się jako osoba niebinarna.

</doc>
<doc id="4269364" url="https://pl.wikipedia.org/wiki?curid=4269364" title="Dankowice (gromada w powiecie strzelińskim)">
Dankowice (gromada w powiecie strzelińskim)

Dankowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dankowice z siedzibą GRN w Dankowicach utworzono – jako jedną z 8759 gromad na obszarze Polski – w powiecie strzelińskim w woj. wrocławskim, na mocy uchwały nr 25/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Dankowice, Wąwolnica, Komorowice, Stachów, Lipowa, Nieszkowice i Skoroszowice ze zniesionej gminy Wąwolnica w tymże powiecie. Dla gromady ustalono 12 członków gromadzkiej rady narodowej.
1 stycznia 1960 gromadę Dankowice zniesiono, a jej obszar włączono do gromad: Zarzyca (wsie Stachów i Skoroszowice) i znoszonej Gębice (wsie Dankowice, Wąwolnica, Lipowa, Komorowice i Nieszkowice) w tymże powiecie.

</doc>
<doc id="4269367" url="https://pl.wikipedia.org/wiki?curid=4269367" title="Siemianów (gromada w powiecie strzelińskim)">
Siemianów (gromada w powiecie strzelińskim)

Siemianów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Siemianów z siedzibą GRN w Siemianowie utworzono – jako jedną z 8759 gromad na obszarze Polski – w powiecie strzelińskim w woj. wrocławskim, na mocy uchwały nr 25/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Siemianów, Suchowice, Stogi, Mańczyce i Głownin ze zniesionej gminy Borów oraz Podgaj ze zniesionej gminy Kondratowice w tymże powiecie. Dla gromady ustalono 11 członków gromadzkiej rady narodowej.
1 stycznia 1960 gromadę Siemianów zniesiono, a jej obszar włączono do gromad: Borów (wsie Siemianów, Stogi, Mańczyce, Głownin i Suchowice) i Kondratowice (wieś Podgaj) w tymże powiecie.

</doc>
<doc id="4269368" url="https://pl.wikipedia.org/wiki?curid=4269368" title="Brożec (gromada w powiecie strzelińskim)">
Brożec (gromada w powiecie strzelińskim)

Brożec – dawna gromada (najmniejsza jednostka podziału terytorialnego Polskiej Rzeczypospolitej Ludowej w latach 1954–72) z siedzibą GRN w Brożcu.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Brożec z siedzibą GRN w Brożcu utworzono – jako jedną z 8759 gromad na obszarze Polski – w powiecie strzelińskim w woj. wrocławskim, na mocy uchwały nr 25/54 WRN we Wrocławiu z dnia 2 października 1954. W skład jednostki weszły obszary dotychczasowych gromad: Brożec, Trześnie i Pławna ze zniesionej gminy Borek Strzeliński, Chociwel ze zniesionej gminy Zielenice oraz Częszyce i Krzepice ze zniesionej gminy Głęboka w tymże powiecie. Dla gromady ustalono 15 członków gromadzkiej rady narodowej.
1 stycznia 1960 gromadę Brożec zniesiono, a jej obszar włączono do gromad: Stary Wiązów (wsie Brożec i Częszyce), Borek Strzeliński (wsie Pławnia i Trześnie) i znoszonej Pęcz (wsie Krzepice i Chociwel) w tymże powiecie.

</doc>
<doc id="4269371" url="https://pl.wikipedia.org/wiki?curid=4269371" title="Gębice (gromada w powiecie strzelińskim)">
Gębice (gromada w powiecie strzelińskim)

Gębice (od 1 I 1960 "Biały Kościół") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gębice z siedzibą GRN w Gębicach utworzono – jako jedną z 8759 gromad na obszarze Polski – w powiecie strzelińskim w woj. wrocławskim, na mocy uchwały nr 25/54 WRN we Wrocławiu z dnia 2 października 1954. W skład jednostki weszły obszary dotychczasowych gromad: Gębice, Nowolesie, Kazanów i Witostowice ze zniesionej gminy Nowolesie, Biały Kościół, Dębniki i Gębczyce ze zniesionej gminy Kuropatnik oraz Szczodrowice ze zniesionej gminy Wąwolnica w tymże powiecie. Dla gromady ustalono 21 członków gromadzkiej rady narodowej.
1 stycznia 1960 do gromady Gębice włączono wsie Dankowice, Wąwolnica, Lipowa, Komorowice i Nieszkowice ze zniesionej gromady Dankowice oraz wsie Dobroszów i Romanów ze zniesionej gromady Ostrężna w tymże powiecie, po czym gromadę Gębice zniesiono, przenosząc siedzibę GRN z Gębic do Białego Kościoła i zmieniając nazwę jednostki na "gromada Biały Kościół".

</doc>
<doc id="4269373" url="https://pl.wikipedia.org/wiki?curid=4269373" title="Pęcz (gromada)">
Pęcz (gromada)

Pęcz (od 1 I 1960 "Strzelin") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Pęcz z siedzibą GRN w Pęczu utworzono – jako jedną z 8759 gromad na obszarze Polski – w powiecie strzelińskim w woj. wrocławskim, na mocy uchwały nr 25/54 WRN we Wrocławiu z dnia 2 października 1954. W skład jednostki weszły obszary dotychczasowych gromad: Pęcz, Piotrowice i Mikoszów ze zniesionej gminy Kondratowice, Strzegów ze zniesionej gminy Kuropatnik, Górzec i Szczawin ze zniesionej gminy Zielenice oraz Karszów i Dobrogoszcz ze zniesionej gminy Prusy w tymże powiecie. Dla gromady ustalono 19 członków gromadzkiej rady narodowej.
1 stycznia 1960 do gromady Pęcz włączono wsie Krzepice i Chociwel ze zniesionej gromady Brożec w tymże powiecie, po czym gromadę Pęcz zniesiono, przenosząc siedzibę GRN z Pęcza do miasta Strzelina i zmieniając nazwę jednostki na "gromada Strzelin".

</doc>
<doc id="4269375" url="https://pl.wikipedia.org/wiki?curid=4269375" title="Ostrężna (gromada)">
Ostrężna (gromada)

Ostrężna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ostrężna z siedzibą GRN w Ostrężnej utworzono – jako jedną z 8759 gromad na obszarze Polski – w powiecie strzelińskim w woj. wrocławskim, na mocy uchwały nr 25/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Ostrężna, Bożnowice, Dobroszów, Dzierżkowa, Krasiewice i Nowina ze zniesionej gminy Nowolesie w tymże powiecie oraz Jasienica ze zniesionej gminy Henryków w powiecie ząbkowickim w tymże województwie. Dla gromady ustalono 14 członków gromadzkiej rady narodowej.
1 stycznia 1960 gromadę Ostrężna zniesiono, a jej obszar włączono do gromad: Przeworno (wsie Ostrężna i Dzierżkowa), Sarby (wsie Nowina, Bożnowice i Jasienica) i znoszonej Gębice (wsie Dobroszów i Romanów) w tymże powiecie.

</doc>
<doc id="4269382" url="https://pl.wikipedia.org/wiki?curid=4269382" title="No Tears Left to Cry">
No Tears Left to Cry

No Tears Left to Cry – utwór amerykańskiej piosenkarki Ariany Grande, wydany 20 kwietnia 2018 roku nakładem wytwórni Republic Records jako główny singiel z albumu "Sweetener".
Nagranie w Polsce uzyskało status czterokrotnie platynowej płyty.

</doc>
<doc id="4269399" url="https://pl.wikipedia.org/wiki?curid=4269399" title="Gordon Bertie">
Gordon Bertie

Gordon William Bertie (ur. 20 sierpnia 1948) – kanadyjski zapaśnik walczący w stylu wolnym. Dwukrotny olimpijczyk. Szósty w Montrealu 1972 i odpadł w eliminacjach w Montrealu 1976. Walczył w wadze do 52 kg.
Brązowy medalista mistrzostw świata w 1974 i jednocześnie pierwszy w historii kanadyjski medalista w zawodach tej rangi. Wicemistrz igrzysk Wspólnoty Narodów w 1974. Czwarty na igrzyskach panamerykańskich w 1975 i piąty w 1971. Pierwszy w Pucharze Świata w 1975 i drugi w 1976 roku.
Zawodnik University of Alberta.

</doc>
<doc id="4269407" url="https://pl.wikipedia.org/wiki?curid=4269407" title="Egon Beiler">
Egon Beiler

Egon Beiler (ur. 28 marca 1953) – kanadyjski zapaśnik walczący w stylu wolnym. Dwukrotny olimpijczyk. Odpadł w eliminacjach w Montrealu 1972 w wadze 57 kg i w Montrealu 1976 w kategorii do 62 kg.
Złoty medalista igrzysk panamerykańskich w 1975 i brązowy w 1979. Mistrz igrzysk Wspólnoty Narodów w 1974 i 1978. Pierwszy w Pucharze Świata w 1976; drugi w 1975 i trzeci w 1980 roku.
Zawodnik University of Waterloo i Uniwersytetu Zachodniego Ontario. Przed igrzyskami Los Angeles 1984 doznał kontuzji barku i zakończył karierę. Z zawodu jest dentystą.

</doc>
<doc id="4269425" url="https://pl.wikipedia.org/wiki?curid=4269425" title="Harry Geris">
Harry Geris

Harry Ted Geris (ur. 22 listopada 1947; zm. 24 kwietnia 2008) – kanadyjski zapaśnik walczący w obu stylach. Trzykrotny olimpijczyk. Odpadł w eliminacjach w Meksyku 1968, siódmy w Montrealu 1972 w wadze 100 kg i dziesiąty w Montrealu 1976 w kategorii +100 kg.
Brązowy medalista igrzysk panamerykańskich w 1975. Uczestnik igrzysk Wspólnoty Narodów w 1966. Trzeci w Pucharze Świata w 1973 i czwarty w 1975 roku.
Zawodnik Uniwersytetu Stanu Oklahoma.

</doc>
<doc id="4269433" url="https://pl.wikipedia.org/wiki?curid=4269433" title="Dimo Kostov">
Dimo Kostov



</doc>
<doc id="4269436" url="https://pl.wikipedia.org/wiki?curid=4269436" title="Ismail Abilov">
Ismail Abilov



</doc>
<doc id="4269438" url="https://pl.wikipedia.org/wiki?curid=4269438" title="Ivan Yankov">
Ivan Yankov



</doc>
<doc id="4269440" url="https://pl.wikipedia.org/wiki?curid=4269440" title="Aleksandar Tomov">
Aleksandar Tomov



</doc>
<doc id="4269442" url="https://pl.wikipedia.org/wiki?curid=4269442" title="Kamen Goranov">
Kamen Goranov



</doc>
<doc id="4269443" url="https://pl.wikipedia.org/wiki?curid=4269443" title="Petar Kirov">
Petar Kirov



</doc>
<doc id="4269454" url="https://pl.wikipedia.org/wiki?curid=4269454" title="Ognyan Nikolov">
Ognyan Nikolov



</doc>
<doc id="4269457" url="https://pl.wikipedia.org/wiki?curid=4269457" title="Stoyan Apostolov">
Stoyan Apostolov



</doc>
<doc id="4269477" url="https://pl.wikipedia.org/wiki?curid=4269477" title="Rich Sanders">
Rich Sanders



</doc>
<doc id="4269505" url="https://pl.wikipedia.org/wiki?curid=4269505" title="Halina Zdebska-Biziewska">
Halina Zdebska-Biziewska

Halina Teresa Zdebska-Biziewska, z domu Wróbel (ur. 21 maja 1960 w Ryglicach, zm. 17 marca 2018 w Krakowie) – polska działaczka sportowa i olimpijska, doktor habilitowana nauk o kulturze fizycznej, w latach 2013–2018 przewodnicząca Klubu Fair Play Polskiego Komitetu Olimpijskiego, w młodości siatkarka.
Dzieciństwo i wykształcenie.
Urodziła się 21 maja 1960 w Ryglicach. Uczęszczała do szkoły podstawowej w Krakowie, od najmłodszych lat interesując się sportem i wielokrotnie reprezentując swoją szkołę na zawodach o szczeblu lokalnym oraz wojewódzkim. Absolwentka XI Liceum Ogólnokształcącego im. Marii Dąbrowskiej w Krakowie.
W szkole średniej rozpoczęła regularne treningi siatkówki w Klubie Sportowym Korona Kraków. W 1983 ukończyła z wyróżnieniem studia na kierunku trenerskim Akademii Wychowania Fizycznego im. Bronisława Czecha w Krakowie, uzyskując tytuł magistra sportu i uprawnienia trenera II klasy w piłce siatkowej. W 1984 ukończyła studia podyplomowe w zakresie przygotowania pedagogicznego na AWF w Krakowie.
21 września 1995 uzyskała stopień naukowy doktora nauk o kulturze fizycznej dzięki pracy zatytułowanej "Bohater sportowy. Studium indywidualnego przypadku Bronisława Czecha (1908–1944)" i napisanej pod kierunkiem Józefa Lipca. Recenzenci pracy, Kazimierz Toporowicz oraz Zbigniew Krawczyk, docenili dysertację doktorską za jej oryginalny i nowatorski charakter. W 1996 roku jej rozprawa doktorska została wydana w formie książkowej, a w 1997 oraz 2007 wydawano kolejne wydania książki. Habilitowała się w 2009 na podstawie dorobku naukowego oraz rozprawy zatytułowanej "Istota i wartości zespołowych gier sportowych".
Zainteresowania naukowe.
Prowadziła badania oscylujące wokół zagadnień związanych z oceną realizacji programów wychowania fizycznego oraz skutecznością wybranych technik gier zespołowych.
Seminaria z zakresu historii sportu odbywane u Kazimierza Toporowicza oraz pierwsze spotkania z Polską Akademią Olimpijską w 1986 przyczyniły się do zmiany kierunku prowadzonych badań, które następnie skupiły się na humanistyce kultury fizycznej i idei olimpijskiej.
W swojej monografii habilitacyjnej mającej charakter pionierski podjęła próbę uzupełnienia teorii gier o nauki humanistyczne, co wymagało teoretycznego wyjaśnienia specyfiki gier zespołowych w oparciu o pogłębioną interpretację aksjologiczną. Praca wymagała interdyscyplinarnej wiedzy z zakresu filozofii, socjologii, psychologii sportu, psychologii społecznej oraz antropologii kulturowej.
Kariera zawodowa.
Podczas studiów reprezentowała AZS-AWF Kraków, a po ich zakończeniu została trenerem grupy juniorów, nie zaprzestając uprawiania sportu. W październiku 1983 została zatrudniona jako asystent trenera na Wydziale Siatkówki Akademii Wychowania Fizycznego im. Bronisława Czecha w Krakowie. W tym samym okresie odbywała także staż nauczycielski w Szkole Podstawowej nr 5 w Krakowie, prowadząc zajęcia wychowania fizycznego dla klas sportowych o profilu siatkówki.
Po uzyskaniu stopnia doktora pracowała jako adiunkt w Katedrze Teorii i Metodyki Siatkówki AWF w Krakowie. W 1998 roku wydała wraz z Jerzym Uzarowiczem podręcznik "Piłka siatkowa: program szkolenia dzieci i młodzieży". W latach 1998–2005 prowadziła ogólnopolskie warsztaty metodyczno-szkoleniowe dla nauczycieli szkół z zakresu wychowania fizycznego i sportu. Zarządzała ponadto pierwszym w historii AWF w Krakowie grantem Ministerstwa Edukacji Narodowej na realizację studiów podyplomowych wychowania fizycznego dla absolwentów studiów pokrewnych kierunków, była również kierownikiem podyplomowego studium nauczycieli z przygotowaniem pedagogicznym. Prowadziła zajęcia praktyczne na kursach dla instruktorów sportu i instruktorów rekreacji ruchowej. Od 2000 wykładała na studiach podyplomowych z zakresu zarządzania organizacjami sportowymi, organizowanych przez Instytut Spraw Publicznych Uniwersytetu Jagiellońskiego wspólnie z Polskim Komitetem Olimpijskim.
W 2000 wydała książkę "Mistrzowie nart", przedstawiającą sylwetki polskich narciarzy olimpijskich. Rok później wraz z Andrzejem Stanowskim była współautorką książki "Małysz: Bogu dziękuję" poświęconej biografii skoczka narciarskiego Adama Małysza. W 2004 była autorką epilogu do tomiku poezji Józefy Ślusarczyk-Latos "Lot nad przepaścią", a w 2007 wraz z Wojciechem Kaszą napisała podręcznik "Piłka siatkowa: obrona pola w ujęciu taktycznym podręcznik dla instruktorów i trenerów".
Była ekspertem w Ośrodku Szkolenia Menedżerów Wyższej Szkoły Edukacja w Sporcie w Warszawie, a w latach 2006–2008 wykładała w Wyższej Szkole Bankowej w Chorzowie.
Współpracowała z takimi czasopismami jak „Narty”, „Sportowy Styl”, „Tempo”, „Dziennik Polski”, „Akademicki Przegląd Sportowy” oraz „Magazyn Olimpijski”, na łamach których w latach 1994–2005 opublikowała ponad dwieście autorskich tekstów. Przez lata związana także z Salezjańską Organizacją Sportową RP, do wydawnictw której pisała artykuły oraz recenzje.
W 2011 odbyła staż naukowy na Uniwersytecie Komeńskiego w Bratysławie, a w 2013 na Uniwersytecie w Porto.
Była zastępca dyrektora Instytutu Nauk Społecznych Wydziału Wychowania Fizycznego i Sportu Akademii Wychowania Fizycznego w Krakowie. W roku akademickim 2014/2015 zainicjowała powołanie Pracowni Olimpizmu działającej przy Instytucie Nauk Społecznych.
Była recenzentem czterech prac doktorskich i dwóch prac habilitacyjnych, a także redaktorem naczelnym czasopism naukowych „Studia Humanistyczne” oraz „Studies in Sport Humanities”.
Działalność sportowa i olimpijska.
W latach 1995-1999 była członkiem zarządu AZS-AWF Kraków. Pełniła także funkcje sekretarza i członka prezydium Małopolskiej Rady Olimpijskiej. W latach 1995-2000 była członkiem Komisji Kultury i Edukacji Polskiego Komitetu Olimpijskiego i należała do Koła Młodych Polskiej Akademii Olimpijskiej, a od 2001 do Polskiej Akademii Olimpijskiej. W tym samym roku reprezentowała Polski Komitet Olimpijski i Polską Akademię Olimpijską podczas 36. sesji Międzynarodowej Akademii Olimpijskiej skierowanej dla młodych uczestników. Została również członkiem zespołu doradczego do spraw programu kulturalno-edukacyjnego działającego przy Biurze Strategii Olimpijskiej w Krakowie podczas przygotowywania kandydatury Zakopanego jako miasta ubiegającego się o organizację Zimowych Igrzysk Olimpijskich 2006. Od 2002 była członkiem, a następnie prezesem Międzynarodowego Towarzystwa Naukowego Gier Sportowych. Współpracowała także z Towarzystwem Sportowym Wisła Kraków przy organizacji przedsięwzięć kulturalnych związanych z prowadzeniem konkursów artystycznych z okazji 95-lecia i 100-lecia klubu. Wchodziła w skład rady programowej towarzystwa.
W kadencji 2011-2015 wchodziła w skład Komitetu Rehabilitacji, Kultury Fizycznej i Integracji Społecznej Polskiej Akademii Nauk. W latach 2013-2018 była przewodniczącą Klubu Fair Play Polskiego Klubu Olimpijskiego, a także członkiem zarządu Międzynarodowego Komitetu im. Pierre’a de Coubertina.
W 2014 wraz z Kajetanem Hądzelkiem, Magdaleną Rejf oraz Ryszardem Żukowskim wchodziła w skład zespołu redakcyjnego książki "Czysta gra: Fair play", dostępnej także w języku angielskim. Rok później na organizowanej przez Międzynarodową Akademię Olimpijską sesji dla dyrektorów narodowych akademii olimpijskich wygłosiła referat poświęcony dążeniu do doskonałości sportowej jako centralnego elementu edukacji olimpijskiej. W 2014 roku jako przedstawicielka Polskiego Komitetu Olimpijskiego brała udział w 20. Europejskim Kongresie Sportu w Rydze, a w 2015 w Międzynarodowym Seminarium Naukowym „Kościół i sport” w Watykanie. W 2016 podczas 22. Walnego Zgromadzenia Kongresu Europejskiego Ruchu Fair Play w Wiedniu została wybrana do zarządu ruchu.
W styczniu 2018 po raz ostatni reprezentowała Polskę w sprawozdawczo-wyborczym posiedzeniu Międzynarodowego Komitetu im. Pierre’a de Coubertina w Lozannie.
Śmierć i upamiętnienie.
Zmarła po krótkiej chorobie 17 marca 2018 w Krakowie, została pochowana w grobie rodzinnym na cmentarzu Rakowickimcmentarzu wojskowym przy ul. Prandoty w Krakowie (kw. XCIII-18-31).
Decyzją Senatu AWF w Krakowie z 24 maja 2018, utworzona przez nią kilka lat wcześniej Pracownia Olimpizmu została po jej śmierci nazwana jej imieniem.
Odznaczenia.
W 1984 została odznaczona srebrną odznaką AZS-AWF Kraków, a w 1988 otrzymała złotą odznakę krakowskiego okręgu Polskiego Związku Piłki Siatkowej.
W 1996 roku jej rozprawa doktorska została wyróżniona przez Polski Komitet Olimpijski nagrodą Brązowego Lauru Olimpijskiego w kategorii prac naukowych i popularnonaukowych. W 2002 została uhonorowana przez prezydenta Krakowa Andrzeja Gołasia tytułem „Przyjaciel sportu” za wkład w rozwój kultury fizycznej w Krakowie.
Postanowieniem z dnia 19 września 2005 została odznaczona przez prezydenta RP Aleksandra Kwaśniewskiego Srebrnym Krzyżem Zasługi za wzorowe, wyjątkowo sumienne wykonywanie obowiązków wynikających z pracy zawodowej. W 2009 otrzymała medal 90-lecia Polskiego Komitetu Olimpijskiego. Uhonorowana także medalem 30-lecia Polskiej Akademii Olimpijskiej.
Życie prywatne.
Była żoną Jerzego Biziewskiego, mieli dwójkę dzieci – córkę Joannę oraz syna Wojciecha. Do jej zainteresowań należała muzyka klasyczna, teatr, literatura i sport. Znała języki obce: angielski oraz rosyjski.

</doc>
<doc id="4269508" url="https://pl.wikipedia.org/wiki?curid=4269508" title="Jaskinia Krowia">
Jaskinia Krowia

Jaskinia Krowia, Schronisko Krowie – schronisko w Ojcowskim Parku Narodowym. Znajduje się w skale zlokalizowanej przy drodze biegnącej Doliną Prądnika, w odległości mniej niż 100 m od Bramy Krakowskiej. 
Skała, w której znajduje się Jaskinia Krowia zbudowana jest z twardych wapieni skalistych. Jej wnętrze jest jasne i suche. W schroniskach tego typu w Ojcowskim Parku Narodowym archeolodzy znajdowali kości zwierząt, narzędzia i inne ślady bytności ludzi prehistorycznych. W Jaskini Krowiej jednak namulisko zostało zniszczone, dawniej bowiem istniała w niej chłodnia (lodownia). Obecnie schronisko często bywa zanieczyszczane.
Nazwa schroniska pochodzi od tego, że w XIX wieku podobno trzymano w nim krowy i owce, wypasane na okolicznych pastwiskach Doliny Prądnika. W schronisku tym kręcono także scenę z Horpyną w filmie "Ogniem i mieczem". Efekt spływającego po ścianach wodospadu uzyskano polewając skałę wodą z sikawki wozu strażackiego. 
W maju 2012 roku obok Jaskini Krowiej miał miejsce wypadek. Wyrwane wraz z korzeniami dwa drzewa przewracając się zabiły 13-letnią dziewczynkę, uczestniczkę wycieczki, a 3 inne osoby raniły. Prokuratura umorzyła śledztwo, w opinii biegłych był to nieszczęśliwy wypadek spowodowany naturalnymi czynnikami i nie można nikomu przypisać winy. Później w kluczowych miejscach Ojcowskiego Parku Narodowego zamontowano tabliczki ostrzegające turystów o zagrożeniach spowodowanych przewracającymi się drzewami.

</doc>
<doc id="4269509" url="https://pl.wikipedia.org/wiki?curid=4269509" title="Starzawa (stacja kolejowa)">
Starzawa (stacja kolejowa)

Starzawa (ukr. Старява) – stacja kolejowa w Starzawie w obwodzie lwowskim Ukrainy.
Znajduje się w odległości 44 km od stacji Przemyśl Główny i 21 km od stacji Ustrzyki Dolne.

</doc>
<doc id="4269511" url="https://pl.wikipedia.org/wiki?curid=4269511" title="Małgorzata Dolistowska">
Małgorzata Dolistowska

Małgorzata Jolanta Dolistowska – polska historyk architektury, doktor habilitowany nauk technicznych, nauczyciel akademicki Wydziału Architektury Politechniki Białostockiej oraz Uniwersytetu Muzycznego Fryderyka Chopina w Warszawie (Wydział Instrumentalno-Pedagogiczny w Białymstoku), specjalistka w zakresie historii architektury, historii sztuki, teorii i historii architektury i urbanistyki.
Życiorys.
W 1979 ukończyła studia w Instytucie Historii Sztuki Uniwersytetu Warszawskiego, a w 1988 studia podyplomowe w Studium Badań Zabytków Architektury na Wydziale Architektury Politechniki Warszawskiej. W 2002 uzyskała stopień naukowy doktora w Instytucie Sztuki Polskiej Akademii Nauk. W 2012 na podstawie dorobku naukowego oraz rozprawy pt. "W poszukiwaniu tożsamości miasta. Architektura i urbanistyka Białegostoku w latach 1795–1939" uzyskała na Wydziale Architektury Politechniki Wrocławskiej stopień doktora habilitowanego nauk technicznych w dyscyplinie architektura i urbanistyka w specjalności teoria i historia architektury i urbanistyki.
W latach 1979–1992 była zatrudniona w Przedsiębiorstwie Państwowym Pracownie Konserwacji Zabytków. W 1989 podjęła pracę na Wydziale Architektury Politechniki Białostockiej. Została nauczycielem akademickim Akademii Muzycznej im. Fryderyka Chopina w Warszawie (Wydział Kompozycji, Dyrygentury i Teorii Muzyki, Katedra Nauk Humanistycznych), przekształconym w Uniwersytet Muzyczny Fryderyka Chopina w Warszawie. Objęła stanowisko wykładowcy Wydziału Instrumentalno-Pedagogicznego tego Uniwersytetu w Białymstoku w Katedrze Chóralistyki i Edukacji Artystycznej. Została adiunktem w Katedrze Projektowania Architektonicznego Wydziału Architektury PB. Pełniła funkcję prodziekana tego wydziału.
Odznaczona Brązowym (1996) i Złotym (2021) Krzyżem Zasługi.

</doc>
<doc id="4269513" url="https://pl.wikipedia.org/wiki?curid=4269513" title="Halina Brzozowska">
Halina Brzozowska

Halina Brzozowska (ur. 1926, zm. 15 marca 2018) – polska lekarka pediatra, dr hab.
Biografia.
Halina Brzozowska urodziła się w 1926. Rozpoczęła pracę w szpitalu MSWiA w Warszawie z zawodu była neonatologiem, pediatrą, a także prezesem Lekarskiej Spółdzielni Profesorsko - Ordynatorskiej. Posiadała również tytuł doktora habilitowanego. Zmarła 15 marca 2018.

</doc>
<doc id="4269514" url="https://pl.wikipedia.org/wiki?curid=4269514" title="Miyazaki (ujednoznacznienie)">
Miyazaki (ujednoznacznienie)



</doc>
<doc id="4269515" url="https://pl.wikipedia.org/wiki?curid=4269515" title="Schronisko Krowie">
Schronisko Krowie



</doc>
<doc id="4269518" url="https://pl.wikipedia.org/wiki?curid=4269518" title="Zamach terrorystyczny">
Zamach terrorystyczny



</doc>
<doc id="4269519" url="https://pl.wikipedia.org/wiki?curid=4269519" title="Mormoni">
Mormoni



</doc>
<doc id="4269522" url="https://pl.wikipedia.org/wiki?curid=4269522" title="Radosław Kimsza">
Radosław Kimsza

Radosław Kimsza (ur. 1968) – polski duchowny rzymskokatolicki, doktor habilitowany nauk teologicznych, nauczyciel akademicki Wydziału Architektury Politechniki Białostockiej i innych uczelni, specjalista w zakresie teologii duchowości.
Życiorys.
W 1993 ukończył studia na Wydziale Teologii Katolickiego Uniwersytetu Lubelskiego i przyjął święcenia kapłańskie. W 2000 na Wydziale Teologicznym Uniwersytetu Kardynała Stefana Wyszyńskiego na podstawie napisanej pod kierunkiem Marko Rupnika rozprawy pt. "La visione della spiritualita cristiana di Pavel Nikolaevic Evdkimov (Wizja duchowości chrześcijańskiej Pawła Ewdokimowa)" otrzymał stopień naukowy doktora nauk teologicznych w specjalności teologia duchowości. W 2013 na podstawie dorobku naukowego oraz rozprawy naukowej uzyskał na Wydziale Teologicznym Uniwersytetu Mikołaja Kopernika w Toruniu stopień naukowy doktora habilitowanego nauk teologicznych.
Był zatrudniony jako nauczyciel akademicki w Akademii Muzycznej im. Fryderyka Chopina w Warszawie (Wydział Kompozycji, Dyrygentury i Teorii Muzyki; Katedra Nauk Humanistycznych) i w Papieskim Wydziale Teologicznym w Warszawie (Sekcja św. Jana Chrzciciela; Studium Teologii w Białymstoku). Został wykładowcą Wydziału Architektury Politechniki Białostockiej (Katedra Historii Architektury i Konserwacji Zabytków). Objął stanowisko adiunkta w Katedrze Projektowania Architektonicznego na tym wydziale.
Został wykładowcą Archidiecezjalnego Wyższego Seminarium Duchownego, kanonikiem honorowym Białostockiej Kapituły Metropolitalnej, delegatem arcybiskupa Metropolity ds. dialogu międzyreligijnego i ekumenicznego, przewodniczącym Rady ds. Ekumenizmu Kurii Metropolitalnej, sekretarzem Zespołu Katolicko-Prawosławnego Konferencji Episkopatu Polski i Polskiego Autokefalicznego Kościoła Prawosławnego, konsultorem Rady Ekumenicznej Konferencji Episkopatu Polski. W 2016 objął funkcję proboszcza parafii Chrystusa Króla w Białymstoku.

</doc>
<doc id="4269523" url="https://pl.wikipedia.org/wiki?curid=4269523" title="Cherubim Dambui">
Cherubim Dambui

Cherubim Dambui (ur. 23 lutego 1948 w Timbunke, zm. 24 czerwca 2010 w Manili) – papuański duchowny katolicki, polityk, biskup pomocniczy Port Moresby w latach 2001-2010.
Życiorys.
Święcenia kapłańskie przyjął 5 grudnia 1974 i został inkardynowany do diecezji Wewak. W roku 1976, za zgodą biskupa, został mianowany tymczasowym premierem prowincji Sepik Wschodni, a w 1979 jej stałym zarządcą. W 1983 porzucił politykę i zajął się przede wszystkim działalnością duszpasterską. Był m.in. proboszczem w Marienbergu, rektorem seminarium duchownego w Bomana (1989-1991), a także wikariuszem generalnym rodzinnej diecezji (1995-2000).
Episkopat.
30 października 2000 papież Jan Paweł II mianował go biskupem pomocniczym archidiecezji Port Moresby i biskupem tytularnym "Subbar". Sakry biskupiej udzielił mu 10 lutego 2001 ówczesny ordynariusz tejże diecezji, abp Brian Barnes.
Zmarł w szpitalu w Manili na niewydolność nerek.

</doc>
<doc id="4269527" url="https://pl.wikipedia.org/wiki?curid=4269527" title="Marian Puzio">
Marian Puzio

Marian Puzio ps. „Adaś” (ur. ok. 1919, zm. 6 lub 7 lipca 1958) – żołnierz, działacz księgarski.
Podczas II wojny światowej był oficerem Armii Krajowej. Więziony w niemieckich obozach koncentracyjnych.
Po wojnie był prezesem zarządu okręgu ZBoWiD, członkiem PZPR, członkiem Stowarzyszenia Księgarzy Polskich, radnym Krakowa i dyrektorem PP „Dom Książki w Krakowie”.
Zmarł tragicznie 6 lub 7 lipca 1958 na Wybrzeżu w wieku 39 lat. Został pochowany w Alei Zasłużonych na Cmentarzu Rakowickim w Krakowie (kwatera LXVII-płd. 1-2).

</doc>
<doc id="4269545" url="https://pl.wikipedia.org/wiki?curid=4269545" title="Michał Grabowski (1773-1812)">
Michał Grabowski (1773-1812)



</doc>
<doc id="4269549" url="https://pl.wikipedia.org/wiki?curid=4269549" title="Kodeks Działyńskich I">
Kodeks Działyńskich I

Kodeks Działyńskich I – polski średniowieczny manuskrypt z XV wieku.
Manuskrypt ma wymiary 20,5x15,5 cm i składa się z 372 kart. Oprawa kodeksu (deski obciągnięte jasną skórą) została wykonana przed 1487. Zapisy w kodeksie zostały sporządzone w latach 1425–1488 przez kilku kopistów (m.in. podpisanych jako „Stanislai de Yaszcz[ow]”, „S. [Stanisław?] de Oppatow”, „Johannes Glowszky”). Zdobienie kodeksu jest skromne – zawiera proste inicjały koloru czerwonego i schematyczne rysunki na kilku kartach (123v, 124, 125–126v). Tekst zwykle umieszczony jest w jednej kolumnie, tylko na kilku kartach w dwóch (239v–245v).
Kodeks zawiera liczne dłuższe i krótsze teksty w języku łacińskim i polskim, m.in.:
Tłumaczenie statutów Kazimierza Wielkiego zostało wpisane do kodeksu prawdopodobnie około 1460, ale samo tłumaczenie mogło być dokonane wcześniej, być może na Rusi Czerwonej. Język tłumaczenia zawiera nieco cech charakterystycznych dla dialektu małopolskiego. Trzy pierwsze zwrotki pieśni w języku polskim "Chwała tobie, Gospodynie" wraz z nutami zapisano prawdopodobnie około 1452.

</doc>
<doc id="4269553" url="https://pl.wikipedia.org/wiki?curid=4269553" title="Wąwóz Ciasne Skałki">
Wąwóz Ciasne Skałki



</doc>
<doc id="4269555" url="https://pl.wikipedia.org/wiki?curid=4269555" title="SV Mattersburg w europejskich pucharach">
SV Mattersburg w europejskich pucharach



</doc>
<doc id="4269566" url="https://pl.wikipedia.org/wiki?curid=4269566" title="Aarhus GF w europejskich pucharach">
Aarhus GF w europejskich pucharach



</doc>
<doc id="4269569" url="https://pl.wikipedia.org/wiki?curid=4269569" title="Spójnia Katowice">
Spójnia Katowice



</doc>
<doc id="4269573" url="https://pl.wikipedia.org/wiki?curid=4269573" title="Stal Bobrek">
Stal Bobrek



</doc>
<doc id="4269574" url="https://pl.wikipedia.org/wiki?curid=4269574" title="Rezerwat przyrody Wierzchocińskie Jałowce">
Rezerwat przyrody Wierzchocińskie Jałowce



</doc>
<doc id="4269575" url="https://pl.wikipedia.org/wiki?curid=4269575" title="Kazimiera Milanowska">
Kazimiera Milanowska

Kazimiera Milanowska (ur. 28 lutego 1926 w Hoszczy, zm. 24 stycznia 2018) – polska lekarka i doktor habilitowana.
Życiorys.
Od 1953 pełniła funkcję specjalisty w zakresie medycznej rehabilitacji. Posiadała również habilitację, a także 30 marca 1984 uzyskała stopień profesora nadzwyczajnego. W 1988 została przewodniczącą komitetu Rehabilitacji i adaptacji społecznej Polskiej Akademii Nauk. Była założycielką klubu Lion’s Club Poznań Patria. Zmarła 24 stycznia 2018 i została pochowana na cmentarzu przy ulicy Nowina w Poznaniu. (kwatera P-rząd 77-grób 38).

</doc>
<doc id="4269576" url="https://pl.wikipedia.org/wiki?curid=4269576" title="Ogniwo Poznań">
Ogniwo Poznań



</doc>
<doc id="4269577" url="https://pl.wikipedia.org/wiki?curid=4269577" title="Miełkoje (Kraj Krasnojarski)">
Miełkoje (Kraj Krasnojarski)

Miełkoje (ros. Ме́лкое, "płytkie", też: Харгы-Кюёль, Каргы-Кюель) – jezioro tektoniczne w azjatyckiej części Rosji, w Kraju Krasnojarskim. Leży na zachodnim krańcu płaskowyżu Putorana, około 25 km na wschód od Norylska.
Jezioro ma 30 km długości i 11 km szerokości. Powierzchnia wynosi, według różnych źródeł, 241 lub 270 km². Średnia głębokość to 3,9 m, zaś maksymalna to 22 m. Jest to stosunkowo niewiele w porównaniu z innymi jeziorami Putorany, których głębokość zwykle 180-420 m.
Do Miełkoje wpływają rzeki:
Wypływa z niego jedna rzeka – Norilskaja.
Jezioro po raz pierwszy pojawiło się na mapach w 1911 roku pod nazwą "Bystrowskoje". Pierwsza dokładna mapa na której się znajduje (już pod obecną nazwą) pochodzi z 1921 roku.

</doc>
<doc id="4269578" url="https://pl.wikipedia.org/wiki?curid=4269578" title="Dylan Speaks. The Legendary 1965 Press Conference in San Francisco">
Dylan Speaks. The Legendary 1965 Press Conference in San Francisco

Dylan Speaks. The Legendary 1965 Press Conference in San Francisco – amerykański film dokumentalny rejestrujący konferencję prasową z Bobem Dylanem w San Francisco 3 grudnia 1965 w siedzibie KQED. Jest to jedyna pełnometrażowa konferencja prasowa Dylana transmitowana w telewizji w całości. Zarejestrowany materiał został wydany na DVD przez Eagle Rock Entertainment Ltd. w 2006. 
Opis.
W 1965 Dylan miał zaplanowanych pięć koncertów w San Francisco Bay Area, w związku z tym KQED, publiczne centrum medialne z siedzibą w San Francisco, zaprosiło go na konferencję prasową, którą zorganizował Ralph J. Gleason. W konferencji uczestniczyło wiele osób, były ekipy wiadomości telewizyjnych ze wszystkich lokalnych stacji, reporterzy z trzech dzienników, Allen Ginsberg, producent Bill Graham, krytyk muzyczny Robert Shelton, Eric Weil, aktor Claude Mann i komik Larry Hankin.
Rok 1965 był przełomowym w karierze Boba Dylana. Na początku roku wydał album "Bringing It All Back Home", piąty studyjny album i pierwszy nagrany z elektrycznym akompaniamentem. album, który ukazał jego ruch wyraźnie odbiegający od jego muzyki ludowej. W sierpniu 1865 ukazał się album "Highway 61 Revisited", pierwszy album nagrany w całości z towarzyszeniem grupy rockowej. Pochodzący z tej płyty utwór "Like a Rolling Stone" był hitem nr 2 na amerykańskich listach przebojów. Podczas występu na festiwalu w Newport Folk użył gitary elektrycznej, co było bardzo kontrowersyjnym posunięciem w tamtym czasie. Został wygwizdany przez publiczność, która uważała to za zdradę fanów folku. W takim kontekście Dylan wszedł do studia stacji telewizyjnej KQED w San Francisco, na prawie godzinną konferencję prasową, zorganizowaną 3 grudnia 1965.

</doc>
<doc id="4269579" url="https://pl.wikipedia.org/wiki?curid=4269579" title="Włókniarz Andrychów">
Włókniarz Andrychów



</doc>
<doc id="4269581" url="https://pl.wikipedia.org/wiki?curid=4269581" title="Alamedilla-Guadahortuna">
Alamedilla-Guadahortuna

Alamedilla-Guadahortuna (hiszp. "Estación de Alamedilla-Guadahortuna") – stacja kolejowa położona między Alamedilla i Guadahortuna, w Prowincji Grenada, we wspólnocie autonomicznej Andaluzja, w Hiszpanii. Na północ od stacji znajduje się słynny most kolejowy Puente del Hacho.
Położenie stacji.
Znajduje się na linii kolejowej Linares Baeza – Almería w km 104.854.

</doc>
<doc id="4269582" url="https://pl.wikipedia.org/wiki?curid=4269582" title="Budynek przy ul. Legionów 14 w Toruniu">
Budynek przy ul. Legionów 14 w Toruniu



</doc>
<doc id="4269583" url="https://pl.wikipedia.org/wiki?curid=4269583" title="Budynek przy ul. Batorego 5 w Toruniu">
Budynek przy ul. Batorego 5 w Toruniu



</doc>
<doc id="4269584" url="https://pl.wikipedia.org/wiki?curid=4269584" title="Budynek przy ul. Bydgoskiej 1/3 w Toruniu">
Budynek przy ul. Bydgoskiej 1/3 w Toruniu



</doc>
<doc id="4269585" url="https://pl.wikipedia.org/wiki?curid=4269585" title="Horsens fS">
Horsens fS



</doc>
<doc id="4269587" url="https://pl.wikipedia.org/wiki?curid=4269587" title="Budynek przy ul. Moniuszki 10 w Toruniu">
Budynek przy ul. Moniuszki 10 w Toruniu



</doc>
<doc id="4269588" url="https://pl.wikipedia.org/wiki?curid=4269588" title="Budynek przy ul. Chopina 20 w Toruniu">
Budynek przy ul. Chopina 20 w Toruniu



</doc>
<doc id="4269590" url="https://pl.wikipedia.org/wiki?curid=4269590" title="Budynek TNOiK Domu Organizatora w Toruniu">
Budynek TNOiK Domu Organizatora w Toruniu



</doc>
<doc id="4269597" url="https://pl.wikipedia.org/wiki?curid=4269597" title="Zbigniew Wacław Dębski">
Zbigniew Wacław Dębski

Zbigniew Wacław Dębski (ur. 1931 na Podlasiu, zm. w kwietniu 2013 w Warszawie) – polski malarz współczesny.
Życiorys.
W latach 1950–1956 studiował w Akademii Sztuk Pięknych w Warszawie pod okiem profesorów: Antoniego Łyżwińskiego, Michała Borucińskiego, Edwarda Kokoszko, Kazimierza Tomorowicza.
Szukał „nośności informacyjnej” w pastiszach, pejzażach miejskich, krajobrazach wiejskich, portretach, abstrakcjach i najmniej znanych kompozycjach z aktami kobiecymi. Ogromna większość jego obrazów znajduje się w prywatnych zbiorach w Polsce, Austrii, Kanadzie, USA, Japonii, Francji, Szwajcarii, Wenezueli i Tajlandii.
Wziął udział w kilkunastu wystawach w Warszawie (Zachęta), Radomiu, Szczecinie, Poznaniu, Zielonej Górze, Ostrołęce, Mannheimie i Baltimore. Ponadto w latach 80. swoje prace zaprezentował na trzech wystawach indywidualnych w galerii „Vena”.
Został pochowany na Powązkach w Warszawie.

</doc>
<doc id="4269598" url="https://pl.wikipedia.org/wiki?curid=4269598" title="Dominika Słowik">
Dominika Słowik

Dominika Słowik (ur. 10 września 1988 w Jaworznie) – polska pisarka, laureatka Paszportu „Polityki”.
Życiorys.
Jest absolwentką II Liceum Ogólnokształcącego w Jaworznie. Od 2007 mieszka w Krakowie. Ukończyła filologię hiszpańską w ramach Międzywydziałowych Indywidualnych Studiów Humanistycznych na Uniwersytecie Jagiellońskim.
W 2015 debiutowała powieścią "Atlas: Doppelganger", za którą została nominowana do 11. Nagrody Literackiej Gdynia w kategorii proza. Jej druga powieść, "Zimowla", została uhonorowana nagrodą Krakowska Książka Miesiąca Stycznia 2020 oraz Paszportem „Polityki” za rok 2019.
Słowik publikowała m.in. w „Akancie”, „Blizie”, „Nowych Książkach”. Mieszka w Krakowie.

</doc>
<doc id="4269599" url="https://pl.wikipedia.org/wiki?curid=4269599" title="Gare de Graffenwald">
Gare de Graffenwald

Gare de Graffenwald – przystanek kolejowy w miejscowości Wittelsheim, w departamencie Górny Ren, w regionie Grand Est, we Francji. Jest zarządzany przez SNCF i obsługiwany przez pociągi TER Grand Est.
Położenie.
Znajduje się na linii Lutterbach – Kruth, na km 4,634 między stacjami Lutterbach i Cernay, na wysokości 273 m n.p.m. 
Historia.
Stacja została otwarta 23 października 1855 przez Compagnie des chemins de fer de l'Est wraz z odcinkiem linii między Haguenau i Wissembourg.

</doc>
<doc id="4269600" url="https://pl.wikipedia.org/wiki?curid=4269600" title="Krzyżowa (Ojców)">
Krzyżowa (Ojców)

Krzyżowa – skała w miejscowości Ojców, wznosząca się na Złotej Górze, nad prawym brzegiem Doliny Prądnika w Ojcowskim Parku Narodowym. Jest dobrze widoczna z rozszerzenia Doliny Prądnika w okolicach Muzeum Ojcowskiego Parku Narodowego i łatwo rozpoznawalna – znajduje się bowiem na niej drewniany krzyż. Według tradycji ustawiony został podczas powstania styczniowego. Dolina Prądnika odgrywała w tym powstaniu dużą rolę. Chronili się w niej powstańcy, produkowano tutaj proch strzelniczy i była wytwórnia broni dla powstańców.
W Dolinie Prądnika jest jeszcze druga skała Krzyżowa. Wznosi się na lewym brzegu Prądnika, w Prądniku Korzkiewskim nad Domem Pomocy Społecznej braci Albertynów.

</doc>
<doc id="4269602" url="https://pl.wikipedia.org/wiki?curid=4269602" title="Skała Krzyżowa (Prądnik Korzkiewski)">
Skała Krzyżowa (Prądnik Korzkiewski)



</doc>
<doc id="4269604" url="https://pl.wikipedia.org/wiki?curid=4269604" title="Jeziora Małe i Duże Sitno">
Jeziora Małe i Duże Sitno



</doc>
<doc id="4269605" url="https://pl.wikipedia.org/wiki?curid=4269605" title="Rezerwat przyrody Jezioro Małe i Duże Sitno">
Rezerwat przyrody Jezioro Małe i Duże Sitno



</doc>
<doc id="4269607" url="https://pl.wikipedia.org/wiki?curid=4269607" title="Karlsruhe-Mühlburg (przystanek kolejowy)">
Karlsruhe-Mühlburg (przystanek kolejowy)

Karlsruhe-Mühlburg (niem.: "Bahnhof Karlsruhe-Mühlburg") – przystanek kolejowy w Karlsruhe, w kraju związkowym Badenia-Wirtembergia, w Niemczech. Według DB Station&amp;Service ma kategorię 6. Znajduje się na linii Winden – Karlsruhe, w dzielnicy Mühlburg.

</doc>
<doc id="4269608" url="https://pl.wikipedia.org/wiki?curid=4269608" title="Zbigniew Wesołowski">
Zbigniew Wesołowski

Zbigniew Łucjan Wesołowski (ur. 7 stycznia 1933 w Luboszu) – polski inżynier mechanik, profesor nauk technicznych, profesor zwyczajny i w latach 2000–2008 dyrektor Centrum Laserowych Technologii Metali im. Henryka Frąckiewicza Politechniki Świętokrzyskiej i Polskiej Akademii Nauk, od 2010 członek rzeczywisty PAN.
Życiorys.
W 1957 ukończył studia na Politechnice Warszawskiej. Doktoryzował się w 1962 w Instytucie Podstawowych Problemów Techniki PAN w oparciu o badania dotyczące stateczności rozciąganego pręta. Stopień naukowy doktora habilitowanego uzyskał w 1966 w IPPT PAN na podstawie badań modelu ciała przenoszącego naprężenia momentowe. Tytuł naukowy profesora nadzwyczajnego otrzymał w 1971, a zwyczajnego w 1978.
Był pracownikiem Instytutu Podstawowych Problemów Techniki PAN, w latach 1975–1980 pełnił funkcję zastępcy dyrektora tej jednostki. W IPPT PAN kierował także Pracownią Podstaw Fizyki Ośrodków Ciągłych (1969–1970), Pracownią Mechaniki Ośrodków Sprężystych (1971–1984) i Zakładem Aeroakustyki (1984–1990).
Objął stanowisko profesora zwyczajnego Politechniki Świętokrzyskiej. Pełnił funkcję dyrektora (2000–2008) i zastępcy dyrektora (1996–2000) Centrum Laserowych Technologii Metali im. Henryka Frąckiewicza PŚk i PAN. W latach 1995–2007 kierował także Katedrą Przemysłowych Systemów Laserowych. Wykładał również na Politechnice Warszawskiej, Politechnice Poznańskiej, Uniwersytecie Warszawskim i Universität Stuttgart.
W 1989 został członkiem korespondentem Polskiej Akademii Nauk, a w 2010 członkiem rzeczywistym PAN. 
Specjalizuje się w dynamice ośrodka ciągłego, laserowych technologiach metali, akustyce i budowie maszyn. Opublikował ok. 160 prac. Otrzymał Nagrodę im. M.T. Hubera (1968) i nagrodę sekretarza naukowego PAN (1972). W latach 1969–1990 wypromował 12 doktorów. Był redaktorem naczelnym czasopism naukowych: „Zagadnienia Drgań Nieliniowych” (1984–1994) i „Journal of Technical Physics” (1989–1993). W latach 1991–1994 był przewodniczącym rady naukowej Ośrodka Informacji Naukowej PAN. Został członkiem kilku towarzystw naukowych, m.in. Polskiego Towarzystwa Mechaniki Teoretycznej i Stosowanej.
W 2002, "w uznaniu wybitnych zasług w działalności naukowej i dydaktycznej, za osiągnięcia w pracy zawodowej", został odznaczony Krzyżem Kawalerskim Orderu Odrodzenia Polski. Otrzymał również Złoty Krzyż Zasługi (1979).

</doc>
<doc id="4269612" url="https://pl.wikipedia.org/wiki?curid=4269612" title="Kétpó (przystanek kolejowy)">
Kétpó (przystanek kolejowy)

Kétpó (węg. "Kétpó megállóhely") – stacja kolejowa w Kétpó, w komitacie Jász-Nagykun-Szolnok, na Węgrzech. 
Stacja obsługuje wyłącznie pociągi regionalne. 

</doc>
<doc id="4269621" url="https://pl.wikipedia.org/wiki?curid=4269621" title="Zak Brown">
Zak Brown

Zak Brown (ur. 7 listopada 1971 w Los Angeles) – amerykański przedsiębiorca oraz dyrektor generalny zespołu Formuły 1 McLaren F1 Team od 2018 roku, wcześniej kierowca wyścigowy.
Życiorys.
Zak Brown podróżował do Anglii, aby pod przewodnictwem Richarda Deana trenować na torze wyścigowym Donington Park. Przez dziesięć lat brał udział w wyścigach samochodowych. W 1995 roku utworzył agencję marketingową sportu motorowego Just Marketing International. W 2000 roku skupił się na działaniach przedsiębiorczych. Po przejęciu agencji przez Chime Communications Limited, w latach 2013–2016 obejmował stanowisko dyrektora generalnego.
W 2016 roku został dyrektorem wykonawczym zespołu McLaren. Po przeprowadzonej restrukturyzacji zespołu w 2018 roku Brown został dyrektorem generalnym McLaren Racing. Jest odpowiedzialny za zarządzanie, w tym zarządzanie strategiczne, wyniki operacyjne, marketing i rozwój komercyjny.

</doc>
<doc id="4269625" url="https://pl.wikipedia.org/wiki?curid=4269625" title="Błękitna godzina">
Błękitna godzina

Błękitna godzina (niebieska godzina) – termin w fotografii określający najciekawszą, najkorzystniejszą porę wieczorową (nocną), najkorzystniejszy czas do nocnego fotografowania (fotografii nocnej).
Charakterystyka.
Błękitna godzina – w fotografii to pora dnia/nocy, której początek ma miejsce kilkanaście, kilkadziesiąt minut po zachodzie Słońca – ewentualnie odwrotnie, przed wschodem Słońca. W czasie tym – chwilę po zapadnięciu zmroku – niebo jest już prawie czarne, jednak widać na nim jeszcze resztki dnia. Na nocnych zdjęciach, zrobionych w tym czasie ("błękitnej godziny") – można uzyskać intensywne błękitne niebo, bardzo ciekawie komponujące się z pozostałym – nocnym już fotografowanym planem (w mieście – uliczne światła, smugi świateł przejeżdżających samochodów, światła witryn sklepowych). Na zdjęciach zrobionych w późniejszym czasie (po upływie błękitnej godziny) – niebo już będzie ciemne.
W czasie trwania błękitnej godziny istnieje bardzo sprzyjające światło do fotografii nocnej – mało kontrastowe, z niewielką rozpiętością tonalną cieni i świateł – co pozwala na poprawne uchwycenie zdecydowanie większej ilości szczegółów (mających wpływ na jakość fotografii) – w przeciwieństwie do fotografowania w późnych godzinach nocnych, charakteryzujących się dużą rozpiętością tonalną cieni i świateł (dużym kontrastem).
Czas trwania błękitnej godziny.
Wbrew samej nazwie błękitna godzina trwa bardzo krótko, od kilkunastu do (maksymalnie) kilkudziesięciu minut – zależnie od miejsca i pory roku. Precyzyjne ustalenie czasu rozpoczęcia i zakończenia błękitnej godziny nie jest możliwe. Fotografując za wcześnie – uzyskamy zbyt jasne niebo na fotografii, i odwrotnie, jeśli za późno – niebo będzie już zbyt ciemne. Należy zwrócić uwagę co do odwrotności – korzystając z czasu trwania błękitnej godziny mającej miejsce przed wschodem słońca – fotografując za wcześnie uzyskamy zbyt ciemne niebo na fotografii, i odwrotnie – jeśli za późno, niebo będzie już zbyt jasne. Pozostaje metoda prób i błędów.

</doc>
<doc id="4269627" url="https://pl.wikipedia.org/wiki?curid=4269627" title="Diabeł błotny">
Diabeł błotny



</doc>
<doc id="4269628" url="https://pl.wikipedia.org/wiki?curid=4269628" title="Park Naturalny Strefy Wulkanicznej Garrotxa">
Park Naturalny Strefy Wulkanicznej Garrotxa



</doc>
<doc id="4269633" url="https://pl.wikipedia.org/wiki?curid=4269633" title="Gare de Cenon">
Gare de Cenon

Gare de Cenon – stacja kolejowa w miejscowości Cenon, w departamencie Żyronda, w regionie Nowa Akwitania, we Francji. Jest zarządzana przez SNCF i obsługiwana przez pociągi TER Nouvelle-Aquitaine. 
Położenie.
Znajduje się na linii Paryż – Bordeaux, na km 579,950 między stacjami Bassens i Bordeaux Saint-Jean, na wysokości 11 m n.p.m. 

</doc>
<doc id="4269638" url="https://pl.wikipedia.org/wiki?curid=4269638" title="Mascot Park">
Mascot Park

Mascot Park – nieistniejący już stadion piłkarski, położony w mieście Silkeborg, Dania. Oddany został do użytku w 1925 roku. Od tego czasu swoje mecze na tym obiekcie rozgrywał zespół piłkarski Silkeborg IF. Jego pojemność wynosiła 9200 miejsc. Rekordową frekwencję, wynoszącą 12 228 osób, odnotowano w 1995 roku podczas meczu ligowego pomiędzy Silkeborg IF a Brøndby IF. W 2017 roku w innej lokalizacji oddano do użytku nowy stadion JYSK park, na który przeniosła się drużyna Silkeborg IF. Stary stadion został natomiast w tym samym roku zlikwidowany.

</doc>
<doc id="4269641" url="https://pl.wikipedia.org/wiki?curid=4269641" title="Templemore (stacja kolejowa)">
Templemore (stacja kolejowa)

Templemore (ang: "Templemore railway station") – stacja kolejowa w miejscowości Thurles, w hrabstwie Tipperary, w Irlandii. Znajduje się na ważnej linii Dublin – Cork.
Została otwarta 3 lipca 1848. Stacja jest zarządzana i obsługiwana przez Iarnród Éireann.

</doc>
<doc id="4269646" url="https://pl.wikipedia.org/wiki?curid=4269646" title="Karketu Dili">
Karketu Dili

Karketu Dili – wschodniotimorski klub piłkarski, mający siedzibę w stolicy kraju Dili.
Historia.
Chronologia nazw:
Klub piłkarski Karketu Dili został założony w mieście Dili w 2015 roku. W rundzie kwalifikacyjnej do nowo utworzonej LFA Primeira Divisão zajął drugie miejsce w grupie B i otrzymał promocję do Primeira Divisão. W sezonie 2016 startował w pierwszej edycji Primeira Divisão, zajmując drugie miejsce. W 2017 zdobył swój pierwszy tytuł mistrzowski.
Stadion.
Klub rozgrywa swoje mecze domowe na stadionie Narodowym w Dili, który może pomieścić 5000 widzów.

</doc>
<doc id="4269648" url="https://pl.wikipedia.org/wiki?curid=4269648" title="Al-Karidijja">
Al-Karidijja



</doc>
<doc id="4269649" url="https://pl.wikipedia.org/wiki?curid=4269649" title="Brat Miguel Fernández y Flores">
Brat Miguel Fernández y Flores

Brat Miguel Fernández y Flores (hiszp. "Fray Miguel Fernández y Flores") – obraz olejny hiszpańskiego malarza Francisca Goi (1746–1828), znajduje się w kolekcji Worcester Art Museum w Stanach Zjednoczonych.
Okoliczności powstania.
Franciszkanin Miguel Fernández Flores (1764–1822) pochodził z Sewilli. W 1814 został mianowany biskupem pomocniczym prałata Quito przez króla Ferdynanda VII. W 1815 został biskupem "in partibus infidelium" Marcópolis, diecezji w Azji Mniejszej oraz administratorem apostolskim Quito. W 1816 został biskupem Quito, ale pomimo jego stanowisk związanych z Nową Hiszpanią, nie ma żadnej wzmianki o jakiejkolwiek wizycie w Ekwadorze. Po zakończeniu kariery duszpasterskiej został prałatem rady królewskiej na madryckim dworze.
Goya jako nadworny malarz otrzymał zamówienie na portret biskupa; obraz powstał w 1815 z okazji nominacji. Po powrocie Ferdynanda VII na tron malarz musiał pogodzić własne przekonania i poglądy polityczne z pracą na dworze monarchy absolutnego. W swojej karierze namalował portrety wielu duchownych w gloryfikującym stylu, ale jednocześnie krytykował wady kościoła i jego zwierzchników w swoich satyrycznych rycinach. Rycina nr 77 z serii "Okropności wojny" pt. "Bo się zerwie lina" przedstawia duchownego balansującego na linie na oczach krzyczącego tłumu. Tytuł sugeruje, że tłum chce, aby lina się zerwała.
Opis obrazu.
Biskup został przedstawiony w całej okazałości i splendorze, jakiego wymagała jego nowa pozycja. Podążając za tradycją papieskich portretów, Goya przedstawił go w półpostaci, siedzącego na wystawnym krześle i ubranego w strój biskupi. Ma na sobie jasnoniebieską sutannę z czerwonymi wyłogami i guzikami oraz białą koronkową albę. Uwagę zwraca wielki złoty pierścień na prawej dłoni oraz złoty krzyż wiszący na piersi. Biskup kieruje do widza uważne spojrzenie. Widoczny jest trójkątny schemat kompozycji, którego wierzchołek stanowi odcinająca się od neutralnego tła głowa modela. W dolnej części obrazu znajduje się inskrypcja: "El Yllmõ Señor D.n Fr. Miguel Fernandez Obispo de Marcopolis, Administrador Apostolico de Quito. P.r Goya año 1815" (Wielmożny Pan Brat Miguel Fernandez Biskup Marcopolis, Administrator apostolski Quito. Goya rok 1815).
Proweniencja.
Obraz należał do portretowanego. Następnie znalazł się w kolekcji włoskiego malarza Juana Bautisty Vivaldiego w Sewilli, później w kolekcji Enrique Salazara również w Sevilli i markiza de la Vegi Inclána w Madrycie. W 1911 został włączony do kolekcji Worcester Art Museum.

</doc>
<doc id="4269653" url="https://pl.wikipedia.org/wiki?curid=4269653" title="Taconafide">
Taconafide

Taconafide – polska hiphopowa supergrupa muzyczna, funkcjonująca w 2018 roku i złożona z raperów Taco Hemingwaya i Quebonafide. Duet wydał album studyjny "Soma 0,5 mg" i mixtape "0,25 mg", a także cztery single i dwa teledyski. W ramach promocji materiału raperzy odbyli trasę koncertową Ekodiesel Tour, obejmującą największe obiekty w Polsce, ponadto wystąpili na festiwalu Open’er Festival.
Historia.
Raperzy poznali się w 2015 roku, gdy Quebonafide zaproponował Taco Hemingwayowi dołączenie do swojej wytwórni płytowej, QueQuality. Taco odmówił, argumentując, że interesuje go tylko Asfalt Records. Mimo to, raperzy zaplanowali nagranie wspólnego utworu. We wrześniu 2017 roku Quebonafide zaplanował rezygnację z publikacji na portalach społecznościowych do momentu ukończenia albumu, co ogłosił publicznie 11 października. W lutym 2018 roku grupa dziennikarzy muzycznych i raper WSZ zdradzili w wywiadzie dla CGM-u, że według ich informacji raperzy nagrywają wspólny album. 11 marca Quebonafide opublikował w serwisie Instagram planszę do gry Go, która była jego pierwszym postem od czasu ogłoszenia przerwy, a dzień później Taco Hemingway udostępnił tę samą grafikę. 15 marca modelka Aleksandra Makiewicz zdradziła za pośrednictwem Instagrama, że dzień wcześniej wzięła udział w zdjęciach do teledysku raperów, którzy wkrótce wydadzą wspólny album.
16 marca odbyła się premiera „Art-B” – pierwszego singla Taco Hemingwaya i Quebonafide, działających pod nazwą Taconafide. Równocześnie została ogłoszona data premiery i tytuł albumu, a także rozpoczęła się jego przedsprzedaż, ponadto ujawnione zostały daty wspólnych koncertów. „Art-B” pobił rekord największej liczby odsłuchań w ciągu doby w serwisie streamingowym Spotify pośród polskich użytkowników. 22 marca został wydany drugi singel Taconafide, „Tamagotchi”, a także nagrany do niego teledysk. Dzięki utworowi raperzy pobili swój własny rekord w Spotify, ponadto ustanowili kolejny – największej liczby odsłuchań w ciągu tygodnia. Teledysk przez tydzień był najczęściej oglądalnym materiałem w serwisie YouTube na terenie Polski. Ponadto, piosenka zajęła pierwsze miejsca na listach przebojów między innymi Radia Eska i RMF Maxxx. 4 kwietnia ukazał się trzeci singel Taconafide, „Metallica 808”. Czwarty i ostatni singel duetu, „Kryptowaluty”, został wydany 9 kwietnia wraz z teledyskiem.
13 kwietnia odbyła się premiera albumu studyjnego "Soma 0,5 mg", wydanego przez założoną specjalnie dla duetu wytwórnię Taconafidex. W limitowanych wydaniach z przedsprzedaży wydawnictwo ukazało się w zestawie z mixtapem "0,25 mg", zawierającym dodatkowe utwory i remiksy piosenek z "Somy 0,5 mg" z udziałem gości. 23 kwietnia "0,25 mg" został wydany w sprzedaży cyfrowej. "Soma 0,5 mg" zadebiutowała na pierwszym miejscu listy sprzedaży OLiS. Od 19 do 28 kwietnia raperzy odbyli trasę koncertową Ekodiesel Tour, obejmującą siedem miast w Polsce. Występy odbyły się w największych obiektach w kraju, takich jak Tauron Arena Kraków czy Atlas Arena. Koncert na Hali Torwar w Warszawie został wyprzedany w dwa tygodnie, zaś w Hali Arena w około cztery. Zdaniem dziennikarza portalu Newonce, trasa odniosła największy sukces komercyjny w historii polskiego rapu.
"Soma 0,5 mg" zajęła pierwsze miejsca w podsumowaniach sprzedaży za kwiecień i maj. 9 maja Związek Producentów Audio-Video przyznał albumowi certyfikat platynowej płyty, co odpowiada 30 tysiącom sprzedanych egzemplarzy na terenie Polski. 2 czerwca Taco Hemingway zagrał koncert w ramach festiwalu Orange Warsaw Festival w Warszawie. Na scenie dołączył do niego Quebonafide, z którym zaprezentował kilka wspólnych utworów. 4 lipca "Soma 0,5 mg" pokryła się podwójną platyną za 60 tysięcy sprzedanych egzemplarzy. Dwa dni później Taconafide wystąpili na festiwalu Open’er Festival w Gdyni, zapowiadając uprzednio, że będzie to ich ostatni koncert w duecie. Według medialnych relacji, raperzy zgromadzili kilkudziesięciotysięczną publiczność, porównywalną z największymi gwiazdami wieczoru, zespołem Gorillaz, a zarazem największą spośród polskich wykonawców w historii Open’era.
"Soma 0,5 mg" była najlepiej sprzedającym się albumem pierwszego półrocza 2018 roku na terenie Polski. 24 października ZPAV przyznał jej certyfikat potrójnej platyny, co odpowiada 90 tysiącom sprzedanych egzemplarzy. W podsumowaniu sprzedaży w Polsce w 2018 roku zajęła drugie miejsce, zaraz za "Małomiasteczkowym" Dawida Podsiadły. W całorocznych listach polskiego oddziału Spotify zajęła pierwsze miejsce w rankingu najczęściej słuchanych albumów, zaś „Tamagotchi” – pierwsze w zestawieniu najczęściej słuchanych utworów. Na liście najchętniej słuchanych wykonawców duet Taconafide zajął trzecie miejsce, zaś jako solowi artyści raperzy zajęli dwie pierwsze pozycje. Duet został ponadto nagrodzony Fryderykiem dla albumu roku hip-hop. Był także nominowany do Bestsellerów Empiku w kategorii Muzyka polska. 28 maja 2019 roku "Soma 0,5 mg" pokryła się poczwórną platyną za sprzedaż 120 tysięcy egzemplarzy. 2 października 2019 roku album uzyskał status diamentowej płyty za sprzedaż 150 tysięcy kopii.
4 maja 2020 roku duet Taconafide opublikował nagranie w ramach akcji Hot16Challenge, promującej zbiórkę funduszy na rzecz personelu medycznego w czasie pandemii COVID-19.

</doc>
<doc id="4269655" url="https://pl.wikipedia.org/wiki?curid=4269655" title="Sandacz amerykański">
Sandacz amerykański

Sandacz amerykański ("Sander vitreus") – gatunek ryby okoniokształtnej z rodziny okoniowatych (Percidae). Występuje w słodkich, rzadziej w słonawych wodach Ameryki Północnej. Dorasta maksymalnie do 107 cm, przeciętnie ok. 54 cm długości. Poławiany komercyjnie i przez wędkarzy, hodowany w akwakulturze. Spotykany w akwariach publicznych.

</doc>
<doc id="4269657" url="https://pl.wikipedia.org/wiki?curid=4269657" title="Źródło Harcerza">
Źródło Harcerza

Źródło Harcerza – źródło w Dolinie Sąspowskiej w Ojcowskim Parku Narodowym, w pobliżu wylotu wąwozu Jamki. Znajduje się na łące przy szlaku turystycznym w dolnej części doliny, na dużym i płaskim rozszerzeniu jakie dno doliny tworzy w tym miejscu. Nazwa źródła pochodzi od tego, że dawniej przez jakiś czas na łące tej istniały obozy harcerskie.
Źródło znajduje się na wysokości 345 m n.p.m. Zamontowano przy nim tablicę informacyjną. Jest to źródło terasowe, spływowe, o wydajności 1-10,3 l/s i temperaturze wody 8,3 °C. Mineralizacja wynosi 420 mg/l (jest to więc woda słodka), nie stwierdzono w niej żadnej flory bakteryjnej, ani innych mikroorganizmów. Wokół źródła rośnie manna gajowa ("Glyceria nemoralis"), niezapominajka błotna ("Myosotis palustris") i knieć błotna ("Caltha palustris"), w wodach odpływowych żyją: wypławek alpejski ("Crenobia alpina") będący reliktem epoki lodowcowej, ślimaki źródlarka karpacka ("Bythinella austriaca") i przytulnik strumieniowy ("Ancylus fluviatilis") oraz chruściki "Drusus annulatus" i "Potamophylax nigricornis".
W dolinie Sąspówki jest kilka źródeł zasilających Sąspówkę. Oprócz Źródła Harcerza są to: Źródło Ruskie, Źródło Filipowskiego i Źródło spod Graba.

</doc>
<doc id="4269666" url="https://pl.wikipedia.org/wiki?curid=4269666" title="Xiphias">
Xiphias



</doc>
<doc id="4269667" url="https://pl.wikipedia.org/wiki?curid=4269667" title="Andrija Žižić">
Andrija Žižić

Andrija Žižić (ur. 14 stycznia 1980 w Splicie) – chorwacki koszykarz, występujący na pozycjach silnego skrzydłowego lub środkowego, obecnie dyrektor sportowy Cibony Zagrzeb.
Jego młodszy brat – Ante jest także zawodowym koszykarzem.

</doc>
<doc id="4269674" url="https://pl.wikipedia.org/wiki?curid=4269674" title="Rezerwat przyrody Jezioro Nawionek">
Rezerwat przyrody Jezioro Nawionek



</doc>
<doc id="4269675" url="https://pl.wikipedia.org/wiki?curid=4269675" title="Rezerwat przyrody Las Jaworski">
Rezerwat przyrody Las Jaworski

Rezerwat przyrody Las Jaworski – florystyczny rezerwat przyrody położony we wschodniej części województwa mazowieckiego, na terenie gminy Wierzbno, w powiecie węgrowskim. Celem ochrony rezerwatu jest zachowanie grądów i łęgów wiązowo-jesionowych oraz łąk śródleśnych z licznymi stanowiskami gatunków chronionych i zagrożonych.
Opis.
Rezerwat przyrody Las Jaworski utworzony został 2 marca 2015 na mocy zarządzenia Regionalnego Dyrektora Ochrony Środowiska w Warszawie z dnia 10
lutego 2015. Rezerwat obejmuje obszar leśny o powierzchni 23,49 ha. Rezerwat obejmuje grunty będące własnością Skarbu Państwa, administrowane przez Regionalną Dyrekcję Lasów Państwowych w Warszawie, Nadleśnictwo Siedlce.
Istotnymi elementami szaty roślinnej rezerwatu są zbiorowiska grądowe – w wyżej położonych fragmentach rezerwatu dominuje grąd typowy, w drzewostanie którego przeważają graby, zaś w najniżej położonych miejscach jest żyźniejszy i wilgotniejszy grąd kokoryczowy. Jest on porośnięty przez dęby szypułkowe, klony zwyczajne i lipy drobnolistne, a w jego runie występują: gwiazdnica wielkokwiatowa, przytulia leśna i zerwa kłosowa. W rezerwacie jest również zbiorowisko grądowe z udziałem gatunków ciepłolubnych, charakterystyczne dla siedlisk borowych. Ponadto w rezerwacie znajdują się zbiorowisko łęgu wiązowo-jesionowego, ciągnące się wzdłuż cieku wodnego płynącego przez środkową część rezerwatu, oraz śródleśne łąki świeże i wilgotne, o szerokim spektrum wilgotnościowym, które stanowią miejsce występowania najcenniejszych gatunków flory.
Spośród 260 gatunków roślin można znaleźć takie, które są objęte ochroną: mieczyk dachówkowaty, kukułka Fuchsa czy pełnik europejski. Na terenie rezerwatu można obserwować 21 gatunków ptaków i siedem gatunków ssaków.

</doc>
<doc id="4269677" url="https://pl.wikipedia.org/wiki?curid=4269677" title="Franz Konrad">
Franz Konrad



</doc>
<doc id="4269678" url="https://pl.wikipedia.org/wiki?curid=4269678" title="Cerkiew św. Paraskiewy Serbskiej w Zbirogach">
Cerkiew św. Paraskiewy Serbskiej w Zbirogach

Cerkiew św. Paraskiewy Serbskiej – prawosławna cerkiew parafialna w Zbirogach na Białorusi, w dekanacie brzeskim rejonowym eparchii brzeskiej i kobryńskiej Egzarchatu Białoruskiego Patriarchatu Moskiewskiego.
Cerkiew znajduje się w centrum wioski.
Historia.
Świątynię wzniesiono w 1610 r. początkowo jako cerkiew unicką pod wezwaniem Świętej Trójcy ufundowaną przez rodzinę Paców, w 1886 r. cerkiew przeszła do rąk prawosławnych. W 1920 r. została przekształcona w kościół rzymskokatolicki. Po II wojnie światowej obiekt ponownie stał się prawosławny.
Architektura.
Świątynia wybudowana została w stylu regionalnym, z drewna pomalowanego kolorem niebieskim, na planie prostokąta, orientowana. Przed wejściem do środka znajduje się mały przedsionek z dwuspadowym dachem. Nad drzwiami wisi ikona patronalna. Dach nad centralną częścią jest czterospadowy wykonany z blachy, a na jego środku mieści się kopuła. Prezbiterium w formie apsydy z trójspadowym dachem i dobudowanymi apsydiolami.
Wnętrze.
Wewnątrz znajduje się ikonostas z 1830 r. W świątyni można zobaczyć zachowane do dnia dzisiejszego XVIII-wieczne ikony: "Paraskiewa Piątnica", "Hogitiria", "Spas Pantokrator" i tryptyk.
Dzwonnica.
Przed frontowym wejściem do świątyni znajduje się wolnostojąca, drewniana dzwonnica na planie kwadratu, zwieńczona krzyżem.

</doc>
<doc id="4269687" url="https://pl.wikipedia.org/wiki?curid=4269687" title="Vejle BK w europejskich pucharach">
Vejle BK w europejskich pucharach



</doc>
<doc id="4269691" url="https://pl.wikipedia.org/wiki?curid=4269691" title="Rezerwat Putorański">
Rezerwat Putorański

Rezerwat Putorański (ros. Путорaнский госудaрственный прирoдный заповeдник) – ścisły rezerwat przyrody (zapowiednik) znajdujący się w Rosji, na północy Kraju Krasnojarskiego (Tajmyrskij Dołgano-Nienieckij Rejon i Rejon Ewenkijski), w górach Putorana, na południe od półwyspu Tajmyr. Jego obszar wynosi 18 872 km², a strefa ochronna 17 733 km².
Rezerwat został utworzony dekretem rządu Rosyjskiej Federacyjnej Socjalistycznej Republiki Radzieckiej z dnia 15 grudnia 1988 roku. Od 2013 roku podlega wraz z Wielkim Rezerwatem Arktycznym i Tajmyrskim Rezerwatem Biosfery Zjednoczonej Dyrekcji Rezerwatów Tajmyru z siedzibą w Norylsku.
W 2010 roku rezerwat został wpisany na Listę Światowego Dziedzictwa UNESCO.
Opis.
Rezerwat obejmuje środkową część gór Putorana. Są tu unikalne krajobrazy górskie z płaskimi szczytami tworzącymi płaskowyże, o wysokości od 1000 do 1500 m n.p.m. Najwyższym szczytem jest Kamień (1701 m). Rzeki należące do zlewni Jeniseju, Chatangi i Piasiny tworzą głębokie kaniony. Znajduje się tu ponad 20 dużych jezior tektonicznych, a także liczne wodospady, w tym najwyższe w Rosji (108 m).
Przyroda.
Putorana charakteryzuje się połączeniem różnych zbiorowisk roślinnych i zwierzęcych. Można tu znaleźć elementy tajgi, lasów tundrowych, tundry i pustyni arktycznej.
Wyróżnia się pionowe strefy wegetacji: las, strefa podgórska, górska i pas tundry. Dominujące w pasie leśnym są modrzewie. Znaczne obszary zajmuje też brzoza i mieszane brzozowo-świerkowe lasy. Pas górski charakteryzuje się roślinami krzewiastymi (głównie olchą). Na płaskowyżach (szczytach) dominuje tundra górska.
Na terenie rezerwatu spotyka się rzadkie gatunki roślin, oraz wiele endemitów.
Rezerwat zamieszkują 34 gatunki ssaków, m.in. niedźwiedź brunatny, wilk, rosomak, gronostaj, zając, renifer, lis i wydra. W wyższych partiach gór można spotkać owce śnieżne. Jest to osobny podgatunek Ovis nivicola borealis. Zamieszkuje on centralną część gór Putorana, setki kilometrów od obszarów występowania innych podgatunków owiec śnieżnych.
W rezerwacie zamieszkuje 13 gatunków ptaków chronionych, m.in.: gęś mała, orzeł przedni, bielik, sokół wędrowny i żuraw białogłowy.
Klimat.
Rezerwat znajduje się w subarktycznej strefie klimatycznej. Amplituda temperatur zbliża się do 100 °C (od –68 °C zimą do + 30 °C w lecie). Średnia styczniowa temperatura wynosi –32–36 °C, a lipcowa + 8–12 °C. Lato jest krótkie, z dniem polarnym od 22 dni na południu do 64 na północy. Zima jest długa, z polarną nocą od 22 dni do 60 dni.
Na północnym wschodzie rezerwatu przypada średnio 300 mm opadów rocznie, w centrum – 400 mm, na południowym zachodzie – 600 mm.

</doc>
<doc id="4269695" url="https://pl.wikipedia.org/wiki?curid=4269695" title="Polska Agencja Antydopingowa">
Polska Agencja Antydopingowa

Polska Agencja Antydopingowa (POLADA) – polska państwowa osoba prawna z siedzibą w Warszawie, nadzorowana przez ministra właściwego do spraw kultury fizycznej, utworzona 1 lipca 2017 na podstawie przepisów ustawy o zwalczaniu dopingu w sporcie. Polska Agencja Antydopingowa jest członkiem Instytutu Narodowych Agencji Antydopingowych (iNADO) i stroną Światowego Kodeksu Antydopingowego przyjętego w marcu 2003 przez Światową Agencję Antydopingową (WADA). Dyrektorem Polskiej Agencji Antydopingowej jest Michał Rynkowski. 
Agencja zastąpiła działającą od 1988 Komisję do Zwalczania Dopingu w Sporcie. W porównaniu z Komisją Agencja posiada szereg nowych uprawnień – w szczególności chodzi o tak zwaną współpracę śledczą z Policją, prokuratorami, Służbą Celno-Skarbową, Żandarmerią Wojskową czy Strażą Graniczną. Ustawa daje możliwość wymiany informacji między tymi służbami a Agencją, co pozwala Agencji na prowadzenie własnych dochodzeń w sprawach dopingowych.
Zadania.
Do zadań Agencji należy: 

</doc>
<doc id="4269698" url="https://pl.wikipedia.org/wiki?curid=4269698" title="Adam Łyszkowicz">
Adam Łyszkowicz

Adam Bolesław Łyszkowicz (ur. 2 stycznia 1945 w Brwinowie) – polski geodeta, profesor nauk technicznych.
Życiorys.
W 1967 ukończył studia na Wydziale Geodezji i Kartografii Politechniki Warszawskiej. W latach 1967-1968 pracował w Instytucie Geodezji i Kartografii w Warszawie. Od 1968 pracował w Wyższej Szkole Rolniczej w Olsztynie, przekształconej w 1972 w Akademię Rolniczo-Techniczną w Olsztynie. W 1975 obronił pracę doktorską "Wybór matematycznych modeli dla rozkładów empirycznych, wyników pomiarów geodezyjnych" napisaną pod kierunkiem Lubomira W. Barana. W 1982 został pracownikiem Państwowego Przedsiębiorstwa Geodezji i Kartografii w Warszawie, w latach 1982-1984 był pracownikiem Przedsiębiorstwa Eksportu "Geokart" w Warszawie, w latach 1984-1986 wykładał na University of Zambia. Od 1986 był zatrudniony w Centrum Badań Kosmicznych PAN. W 1994 otrzymał na Akademii Rolniczo-Technicznej w Olsztynie stopień doktora habilitowanego na podstawie pracy "The Geoid for the Area of Poland", w 1999 tytuł profesora nauk technicznych. W latach 2001-2015 pracę w CBK PAN łączył z pracą w Katedrze Geodezji Szczegółowej na Wydziale Geodezji i Gospodarki Przestrzennej Uniwersytetu Warmińsko-Mazurskiego w Olsztynie. Od 2015 pracuje w Wyższej Szkole Oficerskiej Sił Powietrznych.
W swoich badaniach zajmuje się badaniem przebiegu geoidy w skali regionalnej i globalnej, problemami układów wysokościowych, wykorzystaniem altimetrii satelitarnej w geodezji.
Za pracę "The Geoid for the Area of Poland" otrzymał w 1995 Nagrodę Naukową im. Mikołaja Kopernika.

</doc>
<doc id="4269700" url="https://pl.wikipedia.org/wiki?curid=4269700" title="Jewhen Płużnyk">
Jewhen Płużnyk

Jewhen Pawłowycz Płużnyk (ukr. Євген Павлович Плужник, ur. 26 grudnia 1898 we wsi Kantiemirowka w guberni woroneskiej, zm. 2 lutego 1936 na Wyspach Sołowieckich) – ukraiński pisarz.
Życiorys.
Urodził się w rodzinie drobnego handlowca, w 1918 przeniósł się wraz z rodziną w rejon Połtawy, później studiował w Kijowie w Instytucie Muzyczno-Dramatycznym. Od 1923 publikował swoje wiersze, w 1924 został członkiem grupy pisarskiej "Łanka". Tworzył impresjonistyczną poezję refleksyjną, w 1926 wydał zbiór "Dni", a w 1927 "Rannia osiń". W 1929 opublikował powieść psychologiczną z życia ukraińskiej inteligencji "Neduha", utrzymywaną w konwencji naturalistycznej, oraz napisał dramat pychologiczno-obyczajowy "Profesor Suchorab". Uznany przez władze ZSRR za "wroga ludu", 4 grudnia 1934 został aresztowany, 25 marca 1935 skazany na karę śmierci zamienioną na 10 lat zesłania. Zginął w łagrze na Wyspach Sołowieckich. 4 sierpnia 1956 został pośmiertnie zrehabilitowany. Był jednym z przedstawicieli tzw. rozstrzelanego odrodzenia. Polskie przekłady jego wierszy ukazały się w 1977 w "Antologii poezji ukraińskiej".

</doc>
<doc id="4269701" url="https://pl.wikipedia.org/wiki?curid=4269701" title="Dieter Zetsche">
Dieter Zetsche

Dieter Zetsche (ur. 5 maja 1953 w Stambule) – niemiecki menedżer i inżynier, prezes oraz członek zarządu Daimler AG oraz szef Mercedes-Benz.
Życiorys.
Dieter Zetsche urodził się 5 maja 1953 w Stambule. Ukończył Gymnasium Oberursel. W latach 1971–1976 studiował elektrotechnikę na Universität Karlsruhe, gdzie ostatecznie uzyskał tytuł inżyniera. W 1976 roku dołączył do działu badań Daimler-Benz AG. W 1982 roku na Universität Paderborn uzyskał tytuł doktora inżynierii. W 1998 roku został członkiem zarządu Daimler AG, a w 2006 roku stał się również prezesem zarządu. Jest szefem Mercedes-Benz Cars.

</doc>
<doc id="4269702" url="https://pl.wikipedia.org/wiki?curid=4269702" title="Ba FC">
Ba FC

Ba FC – fidżyjski klub piłkarski, mający siedzibę w mieście Ba w północno-zachodniej części wyspy Viti Levu.
Historia.
Chronologia nazw: 
Klub piłkarski Ba FA został założony w mieście Ba w 1935 roku. Klub miał wsparcie ze strony Colonial Sugar Refining Company, która posiadała dużą fabrykę cukru w Ba. W 1940 r. Istniały cztery zespoły grające w lokalnej lidze, a w latach pięćdziesiątych dołączyło ich więcej. Drużyna piłkarska wzięła udział w lidze zorganizowanej przez Northern District Association, w której zespoły z północno-zachodniej części wyspy Viti Levu. W 1962 roku "Fiji Indian Football Association" zmieniło nazwę na "Fiji Football Associatio"n, a "Ba Indian Football Association" zmieniło nazwę na "Ba Football Association", dlatego klub zmienił nazwę na Ba FC. W sezonie 1977 startował w rozgrywkach League Championship i jako beniaminek zdobył swój pierwszy tytuł mistrzowski.
Stadion.
Klub rozgrywa swoje mecze domowe na stadionie Govind Park w Ba, który może pomieścić 13500 widzów.

</doc>
<doc id="4269704" url="https://pl.wikipedia.org/wiki?curid=4269704" title="Viborg FF w europejskich pucharach">
Viborg FF w europejskich pucharach



</doc>
<doc id="4269707" url="https://pl.wikipedia.org/wiki?curid=4269707" title="Ikast FS w europejskich pucharach">
Ikast FS w europejskich pucharach



</doc>
<doc id="4269708" url="https://pl.wikipedia.org/wiki?curid=4269708" title="Norilskaja">
Norilskaja

Norilskaja (ros. Норильская, też: Noriłka, Норилка, w górnym biegu Tałaja) – rzeka w azjatyckiej części Rosji w Kraju Krasnojarskim.
Wypływa z jeziora Miełkoje, w jego zachodniej części. Płynie przez 57 km, po czym wpada do jeziora Piasino. Na rzece znajduje się jeden most drogowo–kolejowy, łączący Norylsk z Tałnachem. Powierzchnia zlewni wynosi 20 tys. km². Głównym dopływem jest Rybnaja.

</doc>
<doc id="4269709" url="https://pl.wikipedia.org/wiki?curid=4269709" title="Edo ni Arawareta Kingu Kongu">
Edo ni Arawareta Kingu Kongu



</doc>
<doc id="4269711" url="https://pl.wikipedia.org/wiki?curid=4269711" title="Cerkiew św. Michała Archanioła w Ostromeczewie">
Cerkiew św. Michała Archanioła w Ostromeczewie

Cerkiew św. Michała Archanioła – prawosławna cerkiew parafialna w Ostromeczewie na Białorusi, w dekanacie brzeskim rejonowym eparchii brzeskiej i kobryńskiej Egzarchatu Białoruskiego Patriarchatu Moskiewskiego.
Świątynia znajduje się w centrum wsi.
Historia.
Cerkiew zbudowano w 1846 r., wyświęcono 21 listopada tego samego roku.
Architektura.
Świątynia została zbudowana w stylu klasycystycznym z elementami stylu bizantyjsko-rosyjskiego, z cegły i kamienia, orientowana. Od frontu znajduje się łukowaty ganek, a nad nim ikona patronalna. Przedsionek zbudowany został na planie kwadratu. Do świątyni jest dobudowana ośmioboczna dzwonnica-wieża zwieńczona złotą cebulastą kopułą. Nad częścią centralną osadzony jest dwuspadowy dach a na nim złota kopuła. Apsyda cerkiewna wraz z dachem jest trójboczna. Do niej dobudowana została apsydiola. Odachowanie obiektu zostało wykonane z blachy w kolorze srebrnym. Na elewacji świątynnej występują różne kamienne i ceglane rzeźbienia. Ściany świątyni zostały pomalowane w kolorze cielistym.

</doc>
<doc id="4269712" url="https://pl.wikipedia.org/wiki?curid=4269712" title="Northern Luzon Heroes Hill">
Northern Luzon Heroes Hill

Northern Luzon Heroes Hill – filipiński park narodowy usytuowany na wyspie Luzon, w gminach Santa oraz Narvacan w prowincji Ilocos Sur. Posiada kategorię IUCN III. 
Historia.
Park został założony 9 lipca 1963 roku. Był jednym z wielu dziś chronionych obszarów, gdzie chronili się filipińscy rewolucjoniści walczący w XVIII wieku o niezależność narodu Ilocano. Wielokrotnie bywał tam m.in. sławny Diego Silang; został zamordowany w okolicy W okolicach parku zbudowano przechowalnię rzeźb i popiersi bohaterów narodowych Filipin. 
W celu promocji regionu rozwijany jest tam projekt PAMB (Philippine Area Management Board). 
Dane.
Powierzchnia parku wynosi 1.316 hektara; zawiera piaszczyste plaże oraz górzysty krajobraz. Najwyższy szczyt ma wysokość 465.4 metrów. Parkiem zarządza filipińskie Ministerstwo Środowiska i Zasobów Naturalnych.

</doc>
<doc id="4269714" url="https://pl.wikipedia.org/wiki?curid=4269714" title="Plażówki">
Plażówki

Plażówki – skały w Ojcowskim Parku Narodowym. Wznoszą się po orograficznie lewej stronie wylotu Doliny Sąspowskiej do Doliny Prądnika, nad willą "Serdeczna". Zbudowane są z wapieni. Wraz z Jonaszówką, znajdującą się po przeciwnej stronie tworzą bramę skalną zamykającą wylot Doliny Sąspowskiej. Plażówki znajdują się jednak w lesie, a wylot doliny jest dość szeroki, wskutek czego brama ta w krajobrazie jest słabo rozróżnialna.

</doc>
<doc id="4269715" url="https://pl.wikipedia.org/wiki?curid=4269715" title="Stanisław Góral">
Stanisław Góral

Stanisław Góral (ur. 14 października 1930 w Wiśniowej, zm. 24 marca 2007 w Wołominie) – prof. dr hab. nauk rolniczych, więzień polityczny okresu stalinowskiego. Członek Związku Młodocianych Więźniów Politycznych lat 1944–1956 "Jaworzniacy". 
Życiorys.
Pochodził z rodziny chłopskiej. Od czerwca 1948 należał do młodzieżowej organizacji antykomunistycznej "Młode Wojsko Polskie" działającej w latach 1948–1949 w Staszowie. W listopadzie 1949 aresztowany przez Urząd Bezpieczeństwa i przetrzymywany przez pięć miesięcy w piwnicach PUBP w Sandomierzu. W czerwcu 1950 skazany wyrokiem Wojskowego Sądu Rejonowego w Kielcach na łączną karę dziesięciu lat więzienia na podstawie artykułu 86 § 2 KKWP oraz artykułu 3 i 4 Dekretu z dnia 13 czerwca 1946 r. o przestępstwach szczególnie niebezpiecznych w okresie odbudowy państwa. Zasądzono mu również utratę praw publicznych i obywatelskich na 5 lat oraz przepadek mienia. Po wyroku odbywał karę pozbawienia wolności w więzieniach stalinowskich: zamek w Sandomierzu, Zakład Karny Rawicz, Jaworzno (tzw. Progresywne Więzienie dla Młodocianych). Zwolniony z więzienia w kwietniu 1956. 
Kariera naukowa.
Po wyjściu z więzienia, gdzie zdał maturę, rozpoczął studia w Wyższej Szkole Rolniczej (WSR) w Olsztynie (obecnie Uniwersytet Warmińsko-Mazurski w Olsztynie), na Wydziale Rolniczym tej uczelni. Studia ukończył w 1961 r. ze stopniem magistra w specjalizacji agronomia. W WSR w Olsztynie rozpoczął pracę naukową. W latach 1961–1969 był asystentem i adiunktem w Katedrze Genetyki. W 1965 r. obronił pracę doktorską pt. "Wpływ nektarowania i oblotu owadów na osadzenie nasion u di- i tetraploidalnej koniczyny czerwonej (Trifolium pratense L.)", wykonaną pod kierunkiem prof. dr hab. Teresy Hulewicz.
W 1969 r. podjął pracę na stanowisku Głównego Hodowcy w Stacji Hodowli Roślin Skrzeszowice, należącym wówczas do Krakowskiej Hodowli Roślin.
W 1971 r. rozpoczął pracę w Instytucie Hodowli i Aklimatyzacji Roślin w Radzikowie na stanowisku adiunkta w Zakładzie Genetyki.
W 1975 r. zdał kolokwium habilitacyjne z przewodu zatytułowanego "Wartość hodowlana ekotypów Trifolium pratense L. var. spontaneum Willk.". 
W 1989 r. na wniosek Rady Naukowej IHAR Rada Państwa nadała docentowi St. Góralowi tytuł profesora.
Prof St. Góral pracując w Instytucie zarządzał Pracownią, Zakładem Naukowym, wreszcie Krajowym Centrum Roślinnych Zasobów Genowych.
Pełnił funkcję kuratora roślinnych zasobów genowych w strukturach RWPG i IBPGR ("International Board for Plant Genetic Resources" – Międzynarodowego Instytutu Roślinnych Zasobów Genowych, obecnie: Bioversity International). Był członkiem Rady Naukowej IHAR 4. kadencji w latach 1985–2001.
Był członkiem krajowych i międzynarodowych organizacji i towarzystw naukowych, jak: Polska Akademia Nauk Wydział V – Nauk Rolniczych, Leśnych i Weterynaryjnych, Polskie Towarzystwo Genetyczne, Polskie Towarzystwo Inżynierii Ekologicznej, EUCARPIA, SITR.
Autor i współautor prac naukowych i książek z zakresu hodowli i uprawy roślin, jedenastu odmian traw, oleistych i motylkowatych. Promotor i recenzent kilku prac doktorskich i habilitacyjnych.
Odznaczony Krzyżem Oficerskim Orderu Odrodzenia Polski, Krzyżem Niepodległości z Mieczami, Złotym Krzyżem Zasługi, Złotym Medalem Instytutu Uprawy Roślin w Pradze-Ruzyně (Czechosłowacja), przyznanym za długoletnią współpracę naukową.
Życie prywatne.
Żonaty z Marią z Kielaków, również adiunktem w WSR w Olsztynie. Zięć posła na Sejm II RP Stanisława Kielaka. Po przejściu na emeryturę zamieszkał wraz z żoną we wsi Chrzęsne. W konsekwencji wypadku kolejowego zmarł w Szpitalu Powiatowym w Wołominie. Pochowany na cmentarzu w Postoliskach.

</doc>
<doc id="4269717" url="https://pl.wikipedia.org/wiki?curid=4269717" title="Harzquerbahn">
Harzquerbahn

Harzquerbahn – wąskotorowa (rozstaw 1000 mm) niezelektryfikowana linia kolejowa biegnąca przez teren kraju związkowego Saksonia-Anhalt i Turyngia, w Niemczech. Łączy Nordhausen z miejscowością Wernigerode. Zarządcą całej infrastruktury jest Harzer Schmalspurbahnen.

</doc>
<doc id="4269719" url="https://pl.wikipedia.org/wiki?curid=4269719" title="Kościół Wniebowzięcia Najświętszej Maryi Panny w Czerwionce-Leszczynach">
Kościół Wniebowzięcia Najświętszej Maryi Panny w Czerwionce-Leszczynach

Kościół Wniebowzięcia Najświętszej Maryi Panny – rzymskokatolicki kościół parafialny należący do dekanatu Dębieńsko archidiecezji katowickiej. Znajduje się w Czuchowie, dzielnicy miasta Czerwionka-Leszczyny.
Świątynia została zbudowana w 1926 roku. Kościół został wzniesiony na
planie krzyża, jako jednonawowy z transeptem i prezbiterium, nakrytymi betonowymi sklepieniami berlińskiego mistrza murarskiego Carla Rabitza, podwieszonymi do konstrukcji więźby dachowej. Świątynia nie posiada piwnic, oprócz części pod prezbiterium. Nad wejściem głównym znajduje się podwójna murowana wieża na planie kwadratu. Świątynia jest przekryta drewnianą wieźbą dachową, pokrytą dachówką ceramiczną. 
Kościół został konsekrowany w dniu 21 maja 1933 roku.

</doc>
<doc id="4269724" url="https://pl.wikipedia.org/wiki?curid=4269724" title="Zamek we Włocławku">
Zamek we Włocławku



</doc>
<doc id="4269726" url="https://pl.wikipedia.org/wiki?curid=4269726" title="Rezerwat przyrody Bocianowskie Bagno">
Rezerwat przyrody Bocianowskie Bagno



</doc>
<doc id="4269728" url="https://pl.wikipedia.org/wiki?curid=4269728" title="Kodeks Dzikowski">
Kodeks Dzikowski

Kodeks Dzikowski – polski kodeks rękopiśmienny z początku XVI wieku, zawierający tłumaczenia na język polski kilku wcześniejszych statutów łacińskich.
Opis kodeksu.
Kodeks przechowywany jest obecnie w Bibliotece Jagiellońskiej w Krakowie (sygnatura BJ Rkp. Przyb. 159/51). Wcześniej znajdował się w Bibliotece Tarnowskich w Dzikowie (sygn. P.2.N.21). Rękopis powstał w ziemi krakowskiej. Autor przekładu i kopista nie są znani.
Jest to kodeks pergaminowy formatu 4°, liczący 200 kart. Oprawiony jest w aksamitną oprawę z XVIII w., na której znajduje się medalion w srebrnej ramce z czterema orłami na rogach przedstawiający Kazimierza Wielkiego. Inicjały początkowych słów statutów i artykułów są zwykle kolorowane.
Kodeks składa się z dwóch części:

</doc>
<doc id="4269729" url="https://pl.wikipedia.org/wiki?curid=4269729" title="Dominik Bielicki">
Dominik Bielicki

Dominik Bielicki (ur. 1976) – polski poeta.
Wyróżniony w Ogólnopolskim Konkursie Literackim „Złoty Środek Poezji” 2009 na najlepszy poetycki debiut książkowy roku 2008 za tom "Gruba tańczy". Laureat Nagrody Literackiej Gdynia 2018 w kategorii poezja za tom "Pawilony". Za ten tom był również nominowany do Wrocławskiej Nagrody Poetyckiej „Silesius” 2018 w kategorii książka roku. Publikował m.in. w "Czasie Kultury", "Kresach", "Odrze" i "Wakacie". Mieszka w Warszawie.

</doc>
<doc id="4269733" url="https://pl.wikipedia.org/wiki?curid=4269733" title="Rezerwat przyrody Celestynowski Grąd">
Rezerwat przyrody Celestynowski Grąd



</doc>
<doc id="4269741" url="https://pl.wikipedia.org/wiki?curid=4269741" title="Granite Hills">
Granite Hills

Granite Hills – jednostka osadnicza w Stanach Zjednoczonych, w stanie Kalifornia, w hrabstwie San Diego.

</doc>
<doc id="4269742" url="https://pl.wikipedia.org/wiki?curid=4269742" title="Fallbrook">
Fallbrook

Fallbrook – jednostka osadnicza w Stanach Zjednoczonych, w stanie Kalifornia, w hrabstwie San Diego.

</doc>
<doc id="4269743" url="https://pl.wikipedia.org/wiki?curid=4269743" title="Hruzdowo (rejon mołodecki)">
Hruzdowo (rejon mołodecki)

Hruzdowo (biał. "Груздава", ros. "Груздово") – wieś na Białorusi, w obwodzie mińskim, w rejonie mołodeczańskim, w sielsowiecie Połoczany.
Przed 1939 w Polsce, w województwie wileńskim, w powiecie mołodeczańskim.
Znajduje się tu parafialna cerkiew prawosławna pw. Położenia Ryzy Matki Bożej.

</doc>
<doc id="4269744" url="https://pl.wikipedia.org/wiki?curid=4269744" title="Hruzdowo">
Hruzdowo



</doc>
<doc id="4269745" url="https://pl.wikipedia.org/wiki?curid=4269745" title="Fairbanks Ranch">
Fairbanks Ranch

Fairbanks Ranch – jednostka osadnicza w Stanach Zjednoczonych, w stanie Kalifornia, w hrabstwie San Diego.

</doc>
<doc id="4269747" url="https://pl.wikipedia.org/wiki?curid=4269747" title="Ryszard Wagner (geolog)">
Ryszard Wagner (geolog)

Ryszard Mieczysław Wagner (ur. 28 czerwca 1938 w Warszawie) – polski geolog, profesor doktor habilitowany nauk o Ziemi. Specjalista w zakresie stratygrafii cechsztynu, geologii regionalnej oraz geologii naftowej.
Młodość.
Urodzony w rodzinie inteligenckiej. W czasie wojny przeżył okupację niemiecką w Warszawie. Po powstaniu warszawskim przeszedł wraz z matką przez obóz w Pruszkowie i został wysiedlony w rejon Nowego Miasta nad Pilicą. Po zakończeniu okupacji niemieckiej wrócił z rodzicami do Warszawy.
W latach 1947–1949 chodził do prywatnej szkoły podstawowej Zofii Tobolcew na ul. Puławskiej 33, a po jej likwidacji uczęszczał do 1952 do szkoły podstawowej im. Benito Juareza na ul. Narbutta. W latach 1952–1956 uczył się w VI Liceum Ogólnokształcącym im. Tadeusza Reytana w Warszawie, gdzie uzyskał maturę, po czym wstąpił na Wydział Geologii Uniwersytetu Warszawskiego.
Studia wyższe ukończył w 1962, otrzymując dyplom magistra geologii po obronie pracy "Stratygrafia kredy górnej wzdłuż linii profilu Józefów Biłgorajski-Zamość-Krasnystaw", wykonanej pod kierunkiem prof. dra hab. Władysława Pożaryskiego.
Praca zawodowa.
15 sierpnia 1962 rozpoczął pracę w Instytucie Geologicznym (po zmianie nazwy – w Państwowym Instytucie Geologicznym) w Warszawie. Pracując nieprzerwanie od 1962, przeszedł przez wszystkie stopnie zarządzania pracami naukowymi i administracyjnymi: od stanowiska kierownika pracowni, po stanowisko zastępcy dyrektora ds. naukowych. Oprócz tego kierował wieloma tematami naukowymi i zespołami pracowników naukowych.
Tematyka badawcza.
Ryszard Wagner zajmował się badaniami utworów cechsztynu na Niżu Polskim, formacji zasobnej w złoża soli kamiennych, soli potasowo-magnezowych, jednych z największych na świecie złóż miedzi, a także liczne złoża ropy naftowej i gazu ziemnego. Specjalizował się w badaniach litostratygraficznych, litofacjalnych i paleogeograficznych, a także w problematyce ropo- i gazonośności.
W 1985 obronił pracę doktorską "Litostratygrafia cechsztynu w północno–zachodniej Polsce", której promotorem był prof. dr hab. Ryszard Dadlez. Rozprawa otrzymała wyróżnienie Rady Naukowej IG. Autor zaproponował w niej nowy, formalny podział litostratygraficzny litofacji zubrów, występującej w najwyższej części profilu cechsztynu, w centrum basenu ewaporatowego, i jego korelację z profilami standardowymi.
W 1995 otrzymał tytuł naukowy doktora habilitowanego za pracę "Stratygrafia osadów i rozwój basenu cechsztyńskiego na Niżu Polskim". Zawarty w niej unowocześniony schemat litostratygraficzny cechsztynu jest do dziś stosowany w Polsce i za granicą.
Następnie R. Wagner wraz ze współpracownikami badał granicę geologiczną perm/trias, przy pomocy metod paleontologicznych, sedymentologicznych i magnetostratygraficznych. Z pewnym przybliżeniem ustalono tę granicę w basenie polskim. W 1997 opracował, wraz z innymi autorami, nową stratygrafię sekwencyjną cechsztynu na obszarze polskiego basenu cechsztyńskiego. Poza tym był współautorem i współredaktorem obszernej monografii fauny i flory permu, która ukazała się w 2001. Był też redaktorem naukowym i współautorem monograficznego dzieła "Tablica stratygraficzna Polski – Polska Pozakarpacka" i "Tablica stratygraficzna Polski – Karpaty", wydanego w 2008 w PIG, które jest syntezą wiedzy stratygraficznej w Polsce. Monografia ta była uhonorowana nagrodą Ministra Środowiska w 2009.
R. Wagner brał też udział w opracowaniu wielu syntez regionalnych i kartograficznych, jako autor i współautor map geologicznych, facjalnych i paleogeograficznych. Do większych prac należą: "Atlas litofacjalno–paleogeograficzny permu obszarów platformowych Polski, 1978", pod redakcją Stanisława Depowskiego; "Epikontynentalny perm i mezozoik w Polsce, 1995", "Atlas geologiczny południowego Bałtyku, 1995", "Atlas paleograficzny epikontynentalnego permu i mezozoiku w Polsce, 1998", "Analiza basenów sedymentacyjnych Niżu Polskiego, 1998", "Mapa paleogeograficzna dolomitu głównego, 1999", "Palaeotectonic cross-sections through the Mid-Polish Trough, 2002", "Mapa geologiczna odkryta Południowego Bałtyku bez utworów permu i młodszych, 2007" oraz "Mapa paleogeograficzna dolomitu głównego (Ca2) w Polsce, 2012". Ponadto opracował wyniki badań osadów cechsztynu w 10 dużych opracowaniach regionalnych.
W specjalnej serii wydawniczej "Profile głębokich otworów wiertniczych Instytutu Geologicznego" R. Wagner opublikował wyniki badań poszczególnych profilów cechsztynu, uzyskanych z wierceń Instytutu Geologicznego. Seria ta, zapoczątkowana w 1972 profilem wiertniczym otworu Kamień Pomorski IG 1, jest nadal kontynuowana. W zeszytach tej serii opublikował profile cechsztynu z ponad 50 otworów wiertniczych.
W 2004 R. Wagner otrzymał z rąk prezydenta RP tytuł profesora nauk o Ziemi.
W dziedzinie badań ropo- i gazonośności cechsztynu Ryszard Wagner miał udział w odkryciu największych złóż ropy naftowej w Polsce, kierując wieloma projektami prac prognostycznych oraz poszukiwawczych, zlecanych przez Polskie Górnictwo Naftowe i Gazownictwo, Ministerstwo Środowiska i Ministerstwo Nauki.
W latach 1968–1978 był przedstawicielem Instytutu Geologicznego w Zespole ds. Współpracy Przygranicznej Przemysłów Naftowych Polski i Niemieckiej Republiki Demograficznej, w latach 1986–1992 był członkiem Komisji Oceny Projektów Badań Geologicznych w Ministerstwie Ochrony Środowiska, Zasobów Naturalnych i Leśnictwa, a w latach 1995–1999 członkiem zespołu doradców Prezesa Polskiego Górnictwa Naftowego i Gazownictwa. Brał udział w wypracowywaniu strategii poszukiwań złóż węglowodorów w Polsce, szczególnie w utworach permu na Niżu Polskim i wykonał kilkadziesiąt koreferatów projektów prac geofizycznych i geologiczno-poszukiwawczych. 
Zajmował się głównie problemami akumulacji ropy i gazu w cechsztyńskim dolomicie głównym, podrzędnie w utworach paleozoiku, oraz perspektywami ich występowania w skali regionalnej. W ramach tych prac zdefiniował i określił występowanie skał macierzystych w cechsztyńskim dolomicie głównym. Przyczyniło się to do odkrycia kilku złóż ropy naftowej. W 1990 otrzymał nagrodę Ministra Środowiska za współudział w odkryciu złoża ropy naftowej Tychowo.
W dziedzinie ochrony środowiska R. Wagner jest współautorem międzynarodowych projektów dotyczących zagrożenia wód Morza Bałtyckiego substancjami geogenicznymi. Wykonał ponadto szereg opracowań z zakresu magazynowania CO2 i węglowodorów w strukturach geologicznych na Niżu Polskim. M.in. w 2007 zakończono wieloletnie studium magazynowania węglowodorów i paliw w strukturach solnych na Niżu Polskim dla strategicznych magazynów ropy naftowej i dla potrzeb NATO, przy współpracy z Idaho National Laboratory (USA) i Tureckiej Służby Geologicznej.
R. Wagner brał udział w kilku światowych kongresach geologicznych i wielu sympozjach międzynarodowych. W 1974 uzyskał stypendium ONZ do Niemieckiej Republiki Federalnej, które pozwoliło na odwiedzenie szeregu krajowych służb geologicznych w RFN i ośrodków uniwersyteckich w Hanowerze, Getyndze, Wiesbaden, Moguncji i Bochum. Uczestniczył w organizacji kilku kongresów międzynarodowych, m.in. International Symposium Central European Permian – Jabłonna 1978 oraz XIII International Congress on the Carboniferous and Permian 1995 w Krakowie. Brał udział w realizacji wieloletniego projektu IGCP No 86 (1975–1985) – South-West border of the East European Platform jako międzynarodowy koordynator map litologiczno-paleogeograficznych cechsztynu basenu europejskiego. Wyniki zostały opublikowane w 1992 przez Bundesanstalt für Geowissenschaften und Rohstoffe, Hanower, Niemcy, w formie atlasu w skali 1:1 500 000.
Ryszard Wagner jest autorem i współautorem około 170 prac publikowanych i 200 prac archiwalnych. Wykonał również wiele koreferatów, ekspertyz i opinii na temat kierunków rozwoju nauk geologicznych i poszukiwań złóż węglowodorów.
Po przejściu na emeryturę w 2011 jest nadal czynny zawodowo, przygotowując recenzje artykułów naukowych, recenzje profesorskie i habilitacyjne, ekspertyzy dla obszarów koncesyjnych dla poszukiwań złóż węglowodorów oraz opracowania profilów cechsztynu dla serii wydawniczej "Profile Głębokich Otworów Wiertniczych Państwowego Instytutu Geologicznego".
Działalność społeczna.
Ryszard Wagner był w 1981 członkiem założycielem NSZZ Solidarność w Instytucie Geologicznym. W latach 1981–1982 był członkiem władz pierwszej Komisji Zakładowej NSZZ Solidarność w IG. W latach 1982–1989, w stanie wojennym i bezpośrednio po jego zniesieniu, R. Wagner był przewodniczącym Tymczasowej (Tajnej) Komisji Zakładowej NSZZ Solidarność w Państwowym Instytucie Geologicznym. W 1989 był zaangażowany z ramienia Związku w organizację wyborów do Sejmu i Senatu RP. Działalność związkową zawiesił w 1990, po objęciu stanowiska Zastępcy Dyrektora PIG.
W 2019 opublikował wraz Grażyną Niemczynow-Burchart książkę "Solidarność Instytutu Geologicznego 1980–1989: wspomnienia konspiratorów", Warszawa 2019, . 

</doc>
<doc id="4269749" url="https://pl.wikipedia.org/wiki?curid=4269749" title="Adama Stadium">
Adama Stadium

Adama Stadium – stadion piłkarski w Adamie, w Etiopii, w regionie Oromia. Może pomieścić 4000 osób. Posiada nawierzchnię trawiastą. Swoje mecze rozgrywa na nim drużyna Adama Kenema.

</doc>
<doc id="4269754" url="https://pl.wikipedia.org/wiki?curid=4269754" title="Hruzdówka">
Hruzdówka

Hruzdówka (biał. "Груздаўка", ros. "Груздовка") – wieś na Białorusi, w obwodzie mińskim, w rejonie mołodeczańskim, w sielsowiecie Połoczany.
Przed 1939 w Polsce, w województwie wileńskim, w powiecie mołodeczańskim.

</doc>
<doc id="4269756" url="https://pl.wikipedia.org/wiki?curid=4269756" title="Eucalyptus Hills">
Eucalyptus Hills

Eucalyptus Hills – jednostka osadnicza w Stanach Zjednoczonych, w stanie Kalifornia, w hrabstwie San Diego.

</doc>
<doc id="4269758" url="https://pl.wikipedia.org/wiki?curid=4269758" title="Bass Player">
Bass Player

Bass Player – czasopismo założone w 1988, przeznaczone dla gitarzystów basowych, reprezentujących różne poziomy gry na tym instrumencie i różne style. Ukazuje się w wersji drukowanej i online. Jego wydawcą jest firma NewBay Media. W 2004 roku magazyn miał 425 tysięcy oficjalnych nabywców. 
Charakterystyka.
Czasopismo podzielone jest na działy tematyczne:

</doc>
<doc id="4269760" url="https://pl.wikipedia.org/wiki?curid=4269760" title="Zorańka">
Zorańka

Zorańka (biał. "Зоранька", ros. "Зоренька", do 1966 roku "Kobyłki") – wieś na Białorusi, w obwodzie mińskim, w rejonie mołodeczańskim, w sielsowiecie Połoczany.
Przed 1939 w Polsce, w województwie wileńskim, w powiecie mołodeczańskim.

</doc>
<doc id="4269762" url="https://pl.wikipedia.org/wiki?curid=4269762" title="Kobyłki (Białoruś)">
Kobyłki (Białoruś)



</doc>
<doc id="4269763" url="https://pl.wikipedia.org/wiki?curid=4269763" title="Descanso (Kalifornia)">
Descanso (Kalifornia)

Descanso – jednostka osadnicza w Stanach Zjednoczonych, w stanie Kalifornia, w hrabstwie San Diego.

</doc>
<doc id="4269765" url="https://pl.wikipedia.org/wiki?curid=4269765" title="Piotr Starkowiecki">
Piotr Starkowiecki

Piotr Starkowiecki herbu Łodzia (zm. po 1644) – tłumacz z języków osmańskotureckiego, perskiego i arabskiego.
Życiorys.
Piotr Starkowiecki wywodził się z wielkopolskiej rodziny herbu Łodzia. Jego nazwisko pojawia się również w formach "Starkowski", "Strakawiecki" i "Starkoniecz". Data jego narodzin nie jest znana, być może urodził się we wsi Starkówiec w województwie kaliskim. Studiował na Uniwersytecie Bolońskim.
W roku 1640 Piotr Starkowiecki był już w Konstantynopolu, gdzie uczył się języków wschodnich. W dniach 20–22 kwietnia 1640 roku kontaktował się w Konstantynopolu i w Küçükçekmece z polskim posłem króla Władysława IV do Ibrahima I, Wojciechem Miaskowskim. W swym diariuszu Miaskowski wymienia Starkowieckiego wśród gości zaproszonych przez siebie na obiad. W tym samym roku Starkowiecki udał się na pielgrzymkę do Jerozolimy, co też uwiecznił wpisem do księgi pielgrzymów "Navis peregrinorum".
Jego pobyt w Polsce odnotowano w lutym 1643 roku. Był wtedy zatrudniony jako tłumacz kancelarii królewskiej w Wilnie, pobierał kwartalnie 200 talarów pensji z włocławskiej komory królewskiej. Przekładał na język polski listy kierowane do Władysława IV przez szacha Persji, tureckiego wielkiego wezyra oraz sułtana Ibrahima I. Według Bohdana Baranowskiego tłumaczenia te świadczą o wyjątkowej znajomości języka osmanotureckiego, perskiego i arabskiego, znacznie przewyższającej innych polskich tłumaczy z epoki (takich jak: Samuel Otwinowski, Krzysztof Serebkowicz czy Krzysztof Dzierżek). Jerzy Nosowski podkreśla dodatkowo dobre rozeznanie tłumacza w ówczesnej polityce bliskowschodniej.
Tłumaczenie Koranu.
Starkowiecki miał dokonać przekładu Koranu na język polski, jednak nie zachowały się żadne ślady tego tłumaczenia, a jedynym źródłem tej informacji jest herbarz Kaspra Niesieckiego:
Publikacji przeszkodziła śmierć Starkowieckiego w młodym wieku. Nie wiadomo, czy dokonał przekładu całej świętej księgi islamu. Brakuje też informacji, z jakiego języka tłumaczył: czy bezpośrednio z języka arabskiego, czy wykorzystał osmański przekład. Niejasne są też cele podjętej pracy. Mogła być ona odbiciem prądów kontrreformacji. Tłumaczenie mogło wspomóc katolików w debatach religijnych z Tatarami zamieszkującymi Rzeczpospolitą. Polemika religijna między chrześcijaństwem a islamem pojawiła się już pod koniec XVI wieku ("Turcyki" Krzysztofa Warszewickiego), a na początku wieku XVII uległa zaostrzeniu (np. "Alfurkan tatarski" Piotra Czyżewskiego). Fragmenty przekładu Koranu mogły być wykorzystane przez katolickich polemistów, mogły też ulec celowemu zniszczeniu przez gorliwych chrześcijan doszukujących się w nim herezji.
Rodzina.
Ojcem Piotra był Maciej Starkowiecki (1585–1647), pochowany w kobylińskim kościele. Matką była prawdopodobnie Jadwiga z Bełdowskich. Piotr miał następujące rodzeństwo:
Sam nigdy nie założył rodziny.

</doc>
<doc id="4269767" url="https://pl.wikipedia.org/wiki?curid=4269767" title="Crest (Kalifornia)">
Crest (Kalifornia)

Crest – jednostka osadnicza w Stanach Zjednoczonych, w stanie Kalifornia, w hrabstwie San Diego.

</doc>
<doc id="4269768" url="https://pl.wikipedia.org/wiki?curid=4269768" title="Koniuchy (rejon mołodecki)">
Koniuchy (rejon mołodecki)

Koniuchy (biał. "Канюхі", ros. "Конюхи") – wieś na Białorusi, w obwodzie mińskim, w rejonie mołodeczańskim, w sielsowiecie Połoczany.

</doc>
<doc id="4269769" url="https://pl.wikipedia.org/wiki?curid=4269769" title="Doskonałe Zjednoczenie">
Doskonałe Zjednoczenie

Doskonałe Zjednoczenie na Wschodzie Włocławka pracujące – loża wolnomularska założona we Włocławku w okresie Księstwa Warszawskiego, rozwiązana w 1822 roku.
Historia.
Loża jest wzmiankowana już w spisie masońskim "W Obrazie Wielkiego Wschodu Narodowego" z 1811 roku. Spis ten wymienia Eliasza Aloya, dawnego sekretarza poselstwa polskiego w Berlinie jako brata deputowanego i pełnomocnika loży "Doskonałe Zjednoczenie na Wschodzie Włocławka pracujące". Wówczas loża była najniższej serii zwanej symboliczną. Przez dziesięć lat loża działała w nieznanym miejscu we Włocławku. Spis z 1820 roku wymienia, że Eliasz Aloy jest już członkiem najwyższej kapituły, zaś reprezentantem loży we Włocławku jest Marcin Grabowski.
Akta notarialne Włocławka wymieniają jako członków tutejszej loży: Wincentego Rzeszotarskiego z Włocławka (Komisarz Obwodu Kujawskiego), Wincentego Zagajewskiego z Borucina (radca województwa mazowieckiego), Jana Neygarta (burmistrza Włocławka) i Ludwika Skomerskiego (kamlarz miasta Włocławka).
18 listopada 1821 roku loża wykupiła kamienicę zbudowaną ok. 1800 roku o numerze hipotecznym 184 przy ul. Królewieckiej 14 na swoją siedzibę. Jej poprzednim właścicielem był Karol Fryderyk Dobrytz. Umowa została zawarta między skarbnikiem loży Ludwikiem Skomerskim a pełnomocnikiem Karola Dobrytza, Karolem Engelmanem. Koszt zakupu wyniósł 15 600 złotych, z czego w 1821 roku zapłacono już 6 000 zł, a pozostałą sumę miano wpłacić w dwóch ratach do końca roku.
Na mocy umowy z 14 lipca 1820 roku dom został oddany na użytek loży. 9 listopada 1821 roku przedstawiciele loży: Wincenty Rzeszotarski, Józef Zagajewski i burmistrz miasta Jan Neygart ponownie odsprzedali ją Ludwikowi Skomerskiego za równowartość sumy, z którą ten miał nabyć dom. Skomerski zapłacił wówczas 13 700 zł, zaś pozostałą sumę miał dostarczyć do 24 czerwca 1823 roku w dwóch ratach. 12 maja 1822 roku przedstawiciele loży: Sokołowski, Lemański, Dąbski, Laskowski i Jarnowski umorzyli zaległą sumę do 1105 złotych.
Loża pozostawała w swej siedzibie do października 1822 roku, kiedy to ukaz cara Aleksandra I zlikwidował wszystkie loże wolnomularskie w Królestwie Polskim.
Ponieważ loża została formalnie rozwiązana, jej fundusze zostały przejęte na poczet skarbu Królestwa Polskiego. Ponieważ delegaci loży umorzyli dług, który Skomerski miał spłacić państwu, prokurator generalny zaskarżył lożę do Trybunału Cywilnego I Instancji w Warszawie. Rozprawa odbyła się dopiero 8 czerwca 1837 i rozkazała spadkobiercom Skomerskiego spłacenie całości zaległej raty za zakup kamienicy, tj. 1 900 zł.
Spuścizna.
Pozostałością po istnieniu dawnej loży we Włocławku są dwa wąskie, ukośne otwory po bokach schodów prowadzących do kamienicy przy ul. Królewieckiej 14, skierowanych z piwnicy na ulicę. Przypuszczalnie służyły one do obserwacji osób, które mogły zakłócić posiedzenie loży.
Zachowały się także odznaki loży "Doskonałe Zjednoczenie we Wschodzie Włocławka pracujące". Jedna z nich znajduje się w Muzeum Narodowym w Krakowie. Inna znajduje się w zbiorach Galerii Zapiecek prowadzonej przez historyka miasta Włocławka Andrzeja Winiarskiego.
Istnienie loży wolnomularskiej przyczyniło się do powstania legendy miejskiej, według której z domu miał wychodzić rogaty diabeł ubrany w cylinder i czarny frak, spod którego wystawał mu ogon. Inna wersja legendy mówi o karecie znikającej przed wejściem do kamienicy.

</doc>
<doc id="4269770" url="https://pl.wikipedia.org/wiki?curid=4269770" title="Casa de Oro-Mount Helix">
Casa de Oro-Mount Helix

Casa de Oro-Mount Helix – jednostka osadnicza w Stanach Zjednoczonych, w stanie Kalifornia, w hrabstwie San Diego.

</doc>
<doc id="4269771" url="https://pl.wikipedia.org/wiki?curid=4269771" title="Gromada Borzęcin">
Gromada Borzęcin

"także:"

</doc>
<doc id="4269772" url="https://pl.wikipedia.org/wiki?curid=4269772" title="Caroline Lamb">
Caroline Lamb

Caroline Lamb z domu Ponsonby (ur. 13 listopada 1785, zm. 25 stycznia 1828) – anglo-irlandzka arystokratka i powieściopisarka, słynna z romansu z lordem George’em Gordonem Byronem.
Życiorys.
Była jedyną córką Fredericka Ponsonby’ego, trzeciego hrabiego Bessborough i lady Henrietty Frances Spencer; siostrzenicą Georgiany Cavendish, księżnej Devonshire i kuzynką Annabelli, Lady Byron.
W dzieciństwie wykazywała nadmierną pobudliwość, którą leczono laudanum. Lubiła przebierać się za chłopca. Do wieku dojrzewania nie czytała i nie pisała. Kształcono ją w domu i w szkole dla dziewcząt (Reading Abbey Girls' School) pod kierunkiem znanej poetki, Frances Arabell Rowden. Pod jej wpływem Lady Caroline zaczęła pisać prozę i poezję, jak również rysować. Mówiła płynnie po francusku i włosku, znała grecki i łacinę, interesowała się muzyką.
W czerwcu 1805, w wieku dziewiętnastu lat, Lady Caroline Ponsonby poślubiła Williama Lamba, polityka, późniejszego wicehrabiego Melbourne, premiera Wielkiej Brytanii. Małżeństwo początkowo było szczęśliwe. 11 sierpnia 1807 przyszedł na świat ich syn, George August Frederick, w 1809 córka, która urodziła się przedwcześnie  i szybko zmarła. Syn od wczesnego dzieciństwa cierpiał na poważne zaburzenia  neurologiczne, przypuszczalnie autyzm. Stres spowodowany złym stanem zdrowia syna, w połączeniu z ambicjami zawodowymi męża, zapoczątkował rozkład małżeństwa.
Romans z Byronem.
Od marca do sierpnia 1812 roku Lady Caroline przeżywała burzliwy romans z młodszym od niej dwa lata Lordem Byronem. Romans ten skończył się z powodu niewierności Byrona. Pod koniec 1812 mąż wywiózł ją do Irlandii. Mimo zerwania Lady Caroline i Byron przez cały czas pisali do siebie. Wróciła do Londynu w 1813 z nadzieją na kontynuowanie romansu. Znieważona publicznie przez Byrona na balu stłukła kieliszek i próbowała pociąć sobie nadgarstki. Byron pozostał niewzruszony.
William Lamb wspierał żonę, ale małżeństwem już być nie mogli. Do separacji małżonków doszło w 1825. Lady Caroline zamieszkała na stałe w posiadłości męża w Brocket Hall. Jej niestabilność psychiczna, będąca wynikiem nadużywania alkoholu i laudanum, nasiliła się w późniejszych latach. W 1827 doszły jeszcze inne komplikacje zdrowotne, obrzęki.
Lady Caroline zmarła 25 stycznia 1828  i została pochowana na cmentarzu w Hatfield; jej mąż został później pochowany w kościele.
Kariera literacka.
Obsesja Lady Caroline na punkcie Byrona znalazła upust w ich twórczości. Po nieudanej wizycie w domu Byrona, Lady Caroline wysłała mu wiersz "Remember Me!" ("Pamiętaj o mnie!"), na który Byron odpowiedział również wierszem: „Nie wątpiej pani, pamiętam o tobie /I twój małżonek o tobie pamięta /Jakże zapomnieć w tak niedługiej dobie/ Żonę niewierną … szatana natręta”.
Najbardziej znanym dziełem Lady Caroline jest "Glenarvon", opublikowana anonimowo w 1816 powieść z kluczem. Lady Caroline opisała w niej zarówno własne małżeństwo, jak i romans z Byronem. Byron został sportretowany jako odrażający Glenarvon, który deprawuje niewinną młodą Calanthę, prowadząc do ich wspólnej ruiny i śmierci. Męża, występującego w powieści jako lord Avondale, przedstawiła w lepszym świetle, chociaż jego też obarczyła odpowiedzialnością za nieszczęścia Calanthy. Znajome rodziny arystokratyczne sportretowała w sposób karykaturalny, co przysporzyło jej wielu wrogów.
"Glenarvon" odniósł sukces wśród czytelników, ale nie zyskał uznania wśród krytyków, poza Goethem. Lady Caroline opublikowała jeszcze trzy powieści: Graham Hamilton (1822), Ada Reis (1823) i Penruddock (1823).

</doc>
<doc id="4269773" url="https://pl.wikipedia.org/wiki?curid=4269773" title="Kłopacze">
Kłopacze

Kłopacze (biał. "Клапачы", ros. "Клопачи") – wieś na Białorusi, w obwodzie mińskim, w rejonie mołodeczańskim, w sielsowiecie Połoczany.

</doc>
<doc id="4269774" url="https://pl.wikipedia.org/wiki?curid=4269774" title="Campo (Kalifornia)">
Campo (Kalifornia)

Campo – jednostka osadnicza w Stanach Zjednoczonych, w stanie Kalifornia, w hrabstwie San Diego.

</doc>
<doc id="4269775" url="https://pl.wikipedia.org/wiki?curid=4269775" title="Cieszków (gromada)">
Cieszków (gromada)

Cieszków – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Cieszków z siedzibą GRN w Cieszkowie utworzono – jako jedną z 8759 gromad na obszarze Polski – w powiecie milickim w woj. wrocławskim, na mocy uchwały nr 22/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Cieszków, Biadaszka, Guzowice, Brzezina, Sendraszyce, Ujazd i Nowy Folwark (bez przysiółków Bielawy i Żydowski Bród) ze zniesionej gminy Cieszków w tymże powiecie. Dla gromady ustalono 24 członków gromadzkiej rady narodowej.
1 stycznia 1960 do gromady Cieszków włączono obszar zniesionej gromady Rakłowice oraz wsie Trzebicko, Trzebicko Dolne (bez przysiółka Średzina), Góry, Jankowa i Weżowice ze zniesionej gromady Trzebicko – w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie milickim reaktywowano gminę Cieszków.

</doc>
<doc id="4269776" url="https://pl.wikipedia.org/wiki?curid=4269776" title="Krośnice (gromada)">
Krośnice (gromada)

Krośnice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Krośnice z siedzibą GRN w Krośnicach utworzono – jako jedną z 8759 gromad na obszarze Polski – w powiecie milickim w woj. wrocławskim, na mocy uchwały nr 22/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Krośnice, Czarnogoździce, Dąbrowa, Dziewiętlin, Świebodów, Wąbnice, Wierzchowice, Police, Żelezniki i Brzostowo ze zniesionej gminy Krośnice w tymże powiecie. Dla gromady ustalono 27 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie milickim reaktywowano gminę Krośnice.

</doc>
<doc id="4269777" url="https://pl.wikipedia.org/wiki?curid=4269777" title="Camp Pendleton South">
Camp Pendleton South

Camp Pendleton South – jednostka osadnicza w Stanach Zjednoczonych, w stanie Kalifornia, w hrabstwie San Diego.

</doc>
<doc id="4269778" url="https://pl.wikipedia.org/wiki?curid=4269778" title="Litwa (rejon mołodecki)">
Litwa (rejon mołodecki)

Litwa (biał. "Літва", ros. "Литва") – wieś na Białorusi, w obwodzie mińskim, w rejonie mołodeczańskim, w sielsowiecie Połoczany.
W miejscowości znajduje się przystanek kolejowy Litwa na linii Mołodeczno - Lida.
Przed 1939 w Polsce, w województwie wileńskim, w powiecie mołodeczańskim.

</doc>
<doc id="4269779" url="https://pl.wikipedia.org/wiki?curid=4269779" title="Gądkowice (gromada)">
Gądkowice (gromada)

Gądkowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gądkowice z siedzibą GRN w Gądkowicach utworzono – jako jedną z 8759 gromad na obszarze Polski – w powiecie milickim w woj. wrocławskim, na mocy uchwały nr 22/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Gądkowice, Wodników Górny, Łatkowa, Ostrowąsy, Potasznia, Tworzymirki Górne, Wziąchowo Małe i Wziąchowo Wielkie ze zniesionej gminy Gądkowice w tymże powiecie. Dla gromady ustalono 18 członków gromadzkiej rady narodowej.
1 stycznia 1960 do gromady Gądkowice włączono obszar zniesionej gromady Bartniki oraz wieś Tworzymirki ze zniesionej gromady Trzebicko w tymże powiecie.
31 grudnia 1961 do gromady Gądkowice włączono wsie Młodzianów i Henrykowice ze zniesionej gromady Czatkowice w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie milickim reaktywowano gminę Gądkowice (zniesioną ponownie 1 września 1977).

</doc>
<doc id="4269781" url="https://pl.wikipedia.org/wiki?curid=4269781" title="Sułów (gromada w powiecie milickim)">
Sułów (gromada w powiecie milickim)

Sułów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sułów z siedzibą GRN w Sułowie utworzono – jako jedną z 8759 gromad na obszarze Polski – w powiecie milickim w woj. wrocławskim, na mocy uchwały nr 22/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Sułów, Gruszeczka, Łąki, Miłosławice, Ruda Sułowska, Słączno i Sulimierz ze zniesionej gminy Sułów w tymże powiecie. Dla gromady ustalono 19 członków gromadzkiej rady narodowej.
1 stycznia 1960 do gromady Sułów włączono obszar zniesionej gromady Olsza oraz wieś Pracze ze zniesionej gromady Postolin – w tymże powiecie.
31 grudnia 1961 do gromady Sułów włączono wsie Piotrkosice, Poradów, Dunkowa, Brzezina Sułowska i Węgrzynów ze zniesionej gromady Piotrkosice w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie milickim reaktywowano gminę Sułów (zniesioną ponownie 1 września 1977).

</doc>
<doc id="4269783" url="https://pl.wikipedia.org/wiki?curid=4269783" title="Kuźnica Czeszycka (gromada)">
Kuźnica Czeszycka (gromada)

Kuźnica Czeszycka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kuźnica Czeszycka z siedzibą GRN w Kuźnicy Czeszyckiej utworzono – jako jedną z 8759 gromad na obszarze Polski – w powiecie milickim w woj. wrocławskim, na mocy uchwały nr 22/54 WRN we Wrocławiu z dnia 2 października 1954. W skład jednostki weszły obszary dotychczasowych gromad: Wielgie Milickie i Borzynowo ze zniesionej gminy Gądkowice oraz Luboradów ze zniesionej gminy Krośnice – w tymże powiecie, a także Kuźnica Czeszycka, Stara Huta, Czeszyce, Grabownica i Suliradzice ze zniesionej gminy Kuźnica Czeszycka w powiecie sycowskim w tymże województwie. Dla gromady ustalono 15 członków gromadzkiej rady narodowej.
31 grudnia 1961 do gromady Kuźnica Czeszycka włączono wieś Kotlarka ze zniesionej gromady Czatkowice w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4269785" url="https://pl.wikipedia.org/wiki?curid=4269785" title="Lista nagród i wyróżnień Alfreda Hitchcocka">
Lista nagród i wyróżnień Alfreda Hitchcocka

Alfred Hitchcock otrzymał szereg nominacji i wyróżnień za pracę reżysera i producenta w trakcie 60-letniej kariery. Wygrywał lub był nominowany do nich za wkład w kulturę i sztukę filmową. Pięciokrotnie uzyskiwał nominacje do nagrody Akademii Filmowej w kategorii dla najlepszego reżysera (za filmy "Rebeka"; 1940, "Łódź ratunkowa"; 1944, "Urzeczona"; 1945, "Okno na podwórze"; 1954 oraz "Psychoza"; 1960). W 1939 otrzymał nagrodę Stowarzyszenia Nowojorskich Krytyków Filmowych dla najlepszego reżysera za obraz "Starsza pani znika" (1938). W 1958 otrzymał nagrodę Złotego Globu za serial kryminalny "Alfred Hitchcock przedstawia" (1955–1962). Dziesięć lat później Amerykańska Akademia Sztuki i Wiedzy Filmowej (AMPAS) uhonorowała go nagrodą im. Irvinga G. Thalberga za „niezwykle konsekwentnie wysoki poziom osiągnięć produkcyjnych indywidualnego producenta”. W 1979 otrzymał od American Film Institute (AFI) nagrodę za całokształt twórczości (AFI Life Achievement Award). Pod koniec tego samego roku królowa Elżbieta II przyznała mu Order Imperium Brytyjskiego (KBE).
Od 1960 posiada dwie gwiazdy (za dokonania filmowe oraz telewizyjne) na Hollywoodzkiej Alei Gwiazd, mieszczące się przy 6506 i 7013 Hollywood Boulevard. W 1998 jego podobizna znalazła się na 32-centowych znaczkach wydanych przez United States Postal Service (USPS) w związku z edycją „Legendy Hollywoodu”. Rok później, z okazji przypadającej setnej rocznicy urodzin reżysera, nowojorskie Museum of Modern Art (MoMA) przeprowadziło projekcję wszystkich zachowanych filmów fabularnych Hitchcocka.
Nagrody i nominacje.
American Film Institute.
Organizacja non-profit American Film Institute (AFI) została utworzona w 1967 przez National Endowment for the Arts (NEA). Od 1973 przyznaje nagrodę AFI Life Achievement Award, której celem jest uhonorowanie danego artysty za jego wkład do życia w celu wzbogacenia amerykańskiej kultury poprzez filmy i telewizję. Hitchcock został uhonorowany 7 marca 1979. Gospodarzami uroczystej gali byli Ingrid Bergman i François Truffaut.
Amerykańska Gildia Reżyserów Filmowych.
Od 1936 Directors Guild of America Award (DGA Award) przyznawane są corocznie przez Amerykańską Gildię Reżyserów Filmowych (DGA). Grupa, określana wcześniej jako Screen Directors Guild, reprezentuje interesy reżyserów filmowych i telewizyjnych w amerykańskim przemyśle kinematograficznym. Hitchcock był ośmiokrotnie nominowany do nagrody w konkursie głównym w latach 1952–1961, lecz nigdy nie zdobył wyróżnienia. W 1968 został uhonorowany za całokształt twórczości.
Festiwal Filmowy w Cannes.
Festiwal Filmowy w Cannes uchodzi za najbardziej prestiżowy na świecie. Odbywa się corocznie w Palais des Festivals et des Congrès na południu Francji. Hitchcock był trzykrotnie nominowany do Złotej Palmy w konkursie głównym.
Film Society of Lincoln Center.
Film Society of Lincoln Center (FSLC) jest organizacją prezentującą filmy, założoną w 1969. Jako jedna z dwunastu organizacji Lincoln Center for the Performing Arts organizuje uroczystość wręczania corocznych nagród The Chaplin Award (wcześniej znanych jako Gala Tribute). Hitchcock został uhonorowany 29 kwietnia 1974.
Międzynarodowy Festiwal Filmowy w Locarno.
Międzynarodowy Festiwal Filmowy w Locarno istnieje od 1946. Odbywa się corocznie we włosko-szwajcarskiej miejscowości Locarno. Jest jednym z najstarszych festiwali (po Cannes i Wenecji). Hitchcock został laureatem Mention Award w 1950.
Międzynarodowy Festiwal Filmowy w San Sebastián.
Międzynarodowy Festiwal Filmowy w San Sebastián (SS IFF) to hiszpański festiwal filmowy, który został pierwotnie ustanowiony w celu nagradzania rodzimych produkcji w 1953 w San Sebastián. Hitchcock był dwukrotnym laureatem Srebrnej Muszli – za reżyserię filmów "Zawrót głowy" (1958) i "Północ, północny zachód" (1959).
Międzynarodowy Festiwal Filmowy w Wenecji.
Międzynarodowy Festiwal Filmowy w Wenecji powstał w 1932 jako Esposizione Internazionale d’Arte Cinematografica. Jest najstarszym tego typu wydarzeniem na świecie. Odbywa się na wyspie Lido w Wenecji we Włoszech. Główną nagrodą jest Złoty Lew, uznawany za jedną z najbardziej prestiżowych nagród w przemyśle filmowym. Hitchcock uzyskał trzy nominacje.
Nagroda Akademii Filmowej.
Nagrody Akademii Filmowej, zwane powszechnie Oscarami, są corocznie przyznawane przez Amerykańską Akademię Sztuki i Wiedzy Filmowej (AMPAS) najlepszym artystom przemysłu filmowego. Hitchcock był pięciokrotnie nominowany do tej nagrody w kategoriach konkursowych (najlepszy reżyser). Na początku 1968 został uhonorowany nagrodą im. Irvinga G. Thalberga za „niezwykle konsekwentnie wysoki poziom osiągnięć produkcyjnych indywidualnego producenta”. Podczas swojej przemowy powiedział: „Dziękuję… bardzo, naprawdę”.
Nagroda BAFTA.
Nagrody BAFTA przyznawane są corocznie przez Brytyjską Akademię Sztuk Filmowych i Telewizyjnych w dziedzinie filmu. Za „wyróżniające się osiągnięcia w dziedzinie sztuki związanej z ruchomym obrazem”, Hitchcocka uhonorowano BAFTA Fellowship w 1971.
Nagroda Emmy.
Nagrody Emmy przyznawane są za produkcję telewizyjną przez Academy of Television Arts &amp; Sciences (ATAS), National Academy of Television Arts &amp; Sciences (NATAS) oraz International Academy of Television Arts and Sciences (IATAS). Hitchcock był nominowany czterokrotnie – dwukrotnie jako reżyser odcinków serialu kryminalnego "Alfred Hitchcock przedstawia" oraz dwukrotnie jako osobowość telewizyjna.
Nagroda Jussi.
Nagroda Jussi jest fińskim odpowiednikiem amerykańskich Oscarów. Wręcza się ją za dokonania w branży filmowej w Finlandii. Hitchcock został pośmiertnie uhonorowany statuetką za całokształt twórczości w 1984. 
Nagroda Laurela.
Nagroda Laurela została utworzona w 1957 przez magazyn „Motion Picture”. Była przyznawana twórcom filmowym, aktorom, reżyserom i kompozytorom do 1971. Spośród trzynastu nominacji, Hitchcock ośmiokrotnie zostawał laureatem.
Nagroda Saturn.
Nagroda Saturn przyznawana jest od 1972 przez organizację Academy of Science Fiction, Fantasy and Horror Films w celu propagowania najlepszych produkcji z wymienionych wcześniej gatunków. Hitchcock został pośmiertnie uhonorowany statuetką za całokształt twórczości w 1994.
Nagroda Stowarzyszenia Nowojorskich Krytyków Filmowych.
Nagroda Stowarzyszenia Nowojorskich Krytyków Filmowych (NYFCC Award) przyznawana jest corocznie w dziedzinie filmu od 1935 przez Stowarzyszenie Nowojorskich Krytyków Filmowych. Hitchcock był trzykrotnie nominowany, zdobywając główną nagrodę w 1939.
National Board of Review.
Organizacja National Board of Review (NBR MP) powstała w 1909. Towarzystwo działa między innymi na rzecz promowania komentarzy na temat wszystkich aspektów produkcji filmowej poprzez oferowanie programów edukacyjnych i seminariów dla studentów na kierunku filmoznawstwa. Hitchcock otrzymał główną nagrodę w 1970.
Złoty Glob.
Złote Globy wręczane są corocznie przez Hollywoodzkie Stowarzyszenie Prasy Zagranicznej (HFPA), która wyróżnia wybitne osiągnięcia w branży rozrywkowej, zarówno krajowej, jak i zagranicznej oraz skupia uwagę szerokiej publiczności na najlepszych filmach kinowych oraz telewizyjnych. Spośród dwóch uzyskanych nominacji (jedną z nich otrzymał za najlepszą reżyserię w 1973), Hitchcock zdobył jedną nagrodę. W styczniu 1961 HFPA nazwało go „wielkim mistrzem suspensu światowego kina”. 6 lutego 1972, w zasłudze za „wybitny wkład w rozwój kultury i rozrywki”, został uhonorowany nagrodą im. Cecila B. DeMille’a.
Inne wyróżnienia.
W 1935 Alfred Hitchcock został wyróżniony złotym medalem, przyznanym przez Institute of Amateur Cinematographers, za najlepszy angielski film ostatnich dwunastu miesięcy ("Człowiek, który wiedział za dużo", 1934). W 1948 reżyser zdobył nagrodę japońskiego magazynu „Kinema Junpo” za film "Podejrzenie" (1941). 8 lutego 1960, w uznaniu za wkład w przemysł filmowy i jego rozwój, otrzymał dwie gwiazdy na Hollywoodzkiej Alei Gwiazd, mieszczące się przy 6506 i 7013 Hollywood Boulevard. Organizacja Mystery Writers of America (MWA), „w uznaniu za wkład w rozwój gatunku kryminalnego”, przyznała mu nagrodę Kruka. Również w 1960, za swoje upodobanie do win, otrzymał na Burgundzkim Festiwalu Win od mera Dijon tytuł "Chevalier du Tastevin". Z kolei na Cinémathèque Française oddano hołd reżyserowi, poprzez zorganizowanie festiwalu jego filmów. W 1963 Hitchcock otrzymał od władz Uniwersytetu Santa Clara tytuł doktora honoris causa. Dwa lata później Amerykańska Gildia Scenarzystów, za „historyczny wkład w rozwój kinematografii amerykańskiej”, odznaczyła reżysera Milestone Award. 7 lipca 1966 burmistrz Nowego Jorku John Lindsay przyznał Hitchcockowi honorowy medal miasta w dziedzinie osiągnięć kulturalnych.
Również w 1966 otrzymał od Uniwersytetu Harvarda honorowe członkostwo Klubu Dramatycznego. Władze Uniwersytetu Bostońskiego nagrodziły go zaszczytną wzmianką. Z kolei gubernator stanu Massachusetts ogłosił 14 lipca Dniem Alfreda Hitchcocka we Wspólnocie Massachusetts. 8 sierpnia biura Universalu w Londynie zorganizowały uroczystą galę nadania reżyserowi honorowego członkostwa Stowarzyszenia Techników Filmu i Telewizji (ACTT). Jej gospodarzem był Michael Balcon. 9 czerwca 1968 Uniwersytet Kalifornijski w Santa Cruz (UCSC), za „wspaniałe osiągnięcia na polu kinematografii”, nadał mu tytuł doktora honoris causa. 5 września 1969 podczas gali w Hollywood francuski konsul Didier Raguenet, „w uznaniu za znaczący wkład w sztukę”, odznaczył reżysera francuskim Orderem Sztuki i Literatury. 14 stycznia 1971 Hitchcocka uhonorowano Orderem Legii Honorowej w randze kawalera, nadanym mu przez prezydenta Georges’a Pompidou. W pierwszym tygodniu marca, podczas uroczystości w Royal Albert Hall, reżyser odebrał z rąk księżniczki Anny honorowe członkostwo w Stowarzyszeniu Sztuki Filmowej i Telewizyjnej. W 1972 władze Uniwersytetu Columbia nadały mu doktorat honoris causa w dziedzinie nauk humanistycznych. Ten sam tytuł otrzymał również od Uniwersytetu Południowej Kalifornii.
Od 11 stycznia do 3 lutego 1973 Los Angeles County Museum of Art (LACMA) przeprowadzało retrospekcję dwudziestu jeden filmów Hitchcocka oraz dziewięciu odcinków telewizyjnych. Również w 1973 został laureatem Grand Master Award, nagrody za całokształt twórczości przyznawanej przez MWA. 23 czerwca Międzynarodowe Stowarzyszenie Pracowników Sceny uhonorowało go określeniem „umiejętnie sprzedający się człowiek filmu”. W 1976 Hitchcockowi przyznano specjalnie ustanowioną dla niego nagrodę podczas festiwalu Filmex w Los Angeles w Kalifornii, którą odebrał z rąk Jamesa Stewarta. 18 lipca 1978 otrzymał specjalną nagrodę wydawców podczas gali zorganizowanej przez magazyn branżowy „Photoplay”. Pod koniec 1979 Brytyjsko-Amerykańska Izba Handlowa ogłosiła Hitchcocka Człowiekiem Roku. 31 grudnia reżyserowi nadano Order Imperium Brytyjskiego (KBE) – II klasa: Rycerz. Z uwagi na zły stan zdrowia, Hitchcock nie mógł osobiście udać się na ceremonię do Londynu. 3 stycznia 1980, podczas prywatnej uroczystości w Universal Studios, brytyjski konsul przedstawił mu dokument potwierdzający nadanie tytułu honorowego.
Cztery wyreżyserowane przez niego filmy: "Okno na podwórze" (1954), "Zawrót głowy" (1958), "Północ, północny zachód" (1959) oraz "Psychoza" (1960), dwukrotnie (w 1998 i 2007) zostały sklasyfikowane na liście „stu najlepszych amerykańskich filmów” sporządzonej przez American Film Institute. W 1999 Brytyjski Instytut Filmowy zaliczył dwa filmy Hitchcocka z lat 30. – "39 kroków" (1935) i "Starsza pani znika" (1938) – do rankingu najwybitniejszych filmów tamtejszej kinematografii XX wieku. W 2008 AFI zamieścił cztery filmy reżysera – "M jak morderstwo" (1954), "Okno na podwórze", "Zawrót głowy" i "Północ, północny zachód" – na liście „najlepszych kryminałów”, z czego "Zawrót głowy" na 1. miejscu.
3 sierpnia 1998 United States Postal Service (USPS) wydała limitowaną serię 32-centowych znaczków pocztowych z jego podobizną w związku z edycją „Legendy Hollywoodu”. Wiosną i jesienią 1999, z okazji przypadającej setnej rocznicy urodzin reżysera, Museum of Modern Art (MoMA) zorganizowało wystawę pamiątek po Hitchcocku i projekcję wszystkich jego zachowanych filmów. Rok później dzieła reżysera zaliczono do wielkich obrazów i zorganizowano wystawę „Hitchcock and Art: Fatal Coincidence”, którą otwarto w Musée des Beaux-Arts de Montréal, przed wysłaniem jej do Centre Georges Pompidou. W maju 2012 Hitchcock znalazł się wśród brytyjskich ikon kulturowych, wybranych przez Petera Blake’a, które pojawiły się w jego nowej wersji najsłynniejszego dzieła − na okładce albumu "Sgt. Pepper’s Lonely Hearts Club Band" z 1967 − aby uczcić w ten sposób najważniejsze osobistości kultury brytyjskiej, które autor podziwiał. W czerwcu 2013 Brytyjski Instytut Filmowy, w hołdzie dla dokonań Hitchcocka, zorganizował w Harvey Theater w nowojorskim Brooklyn Academy of Music specjalny pokaz „The Hitchcock 9”, podczas którego zaprezentowano odrestaurowane wersje wczesnych niemych filmów reżysera.
Osiem filmów Hitchcocka – "Rebeka" (1940), "Cień wątpliwości" (1943), "Osławiona" (1946), "Okno na podwórze", "Zawrót głowy", "Północ, północny zachód", "Psychoza" i "Ptaki" (1963) wpisano do National Film Registry.

</doc>
<doc id="4269786" url="https://pl.wikipedia.org/wiki?curid=4269786" title="Filmografia Alfreda Hitchcocka">
Filmografia Alfreda Hitchcocka

Alfred Hitchcock (1899–1980) w trwającej 60 lat karierze wyreżyserował 53 filmy fabularne. Za swoją pracę był pięciokrotnie nominowany do nagrody Akademii Filmowej w kategorii dla najlepszego reżysera i raz do Złotego Globu. W 1968 został uhonorowany przez Amerykańską Akademię Sztuki i Wiedzy Filmowej (AMPAS) nagrodą im. Irvinga G. Thalberga. Uznawany jest za jednego z najwybitniejszych i najbardziej wpływowych reżyserów w historii kinematografii. Określany mianem „mistrza suspensu”.
Pracę w branży filmowej rozpoczął w 1919, będąc zatrudnionym w charakterze dorywczym przez kompanię Famous Players-Lasky, realizującej filmy dla Paramount Pictures. Początkowo zajmował się projektowaniem napisów i scenografii. W 1925 wyreżyserował swój pierwszy film – niemy dramat kryminalny "Ogród rozkoszy". Zrealizowany dwa lata później "Lokator" zyskał przychylne recenzje krytyków, stając się pierwszym sukcesem komercyjnym w jego dorobku i pierwszym, w którym wystąpił w roli cameo. W 1929 Hitchcock wyreżyserował dreszczowiec kryminalny "Szantaż", uznawany za pierwszy brytyjski film dźwiękowy. Zrealizowane przez niego w latach 30. XX wieku dwa filmy – "39 kroków" (1935) i "Starsza pani znika" (1938) – należą według Brytyjskiego Instytutu Filmowego (BFI) do najwybitniejszych filmów tamtejszej kinematografii XX wieku.
W 1939 przeprowadził się do Stanów Zjednoczonych, gdzie reżyserował hollywoodzkie produkcje. Dreszczowiec psychologiczny "Rebeka" (1940), z Laurence’em Olivierem i Joan Fontaine, spośród jedenastu nominacji do nagrody Akademii Filmowej, otrzymał statuetkę dla najlepszego filmu. Do innych ważnych produkcji reżysera z lat 40. zalicza się: "Podejrzenie" (1941) z Carym Grantem i Fontaine, "Cień wątpliwości" (1943) z Teresą Wright i Josephem Cottenem, "Urzeczoną" (1945) z Ingrid Bergman i Gregorym Peckiem, "Osławioną" (1946) z Grantem i Bergman oraz "Sznur" (1948) z Jamesem Stewartem.
W latach 50. nawiązał współpracę z Grace Kelly, która zagrała w trzech reżyserowanych przezeń filmach – "M jak morderstwo" (1954), "Oknie na podwórze" (1954) oraz "Złodzieju w hotelu" (1955). Za namową agenta Lew Wassermana, został gospodarzem serialu kryminalnego "Alfred Hitchcock przedstawia" (emitowanego od 1955 do 1962), który przyniósł mu ogólnokrajową rozpoznawalność. Nagrodzono go Złotym Globem dla najlepszego programu telewizyjnego. W 1958 zrealizował melodramatyczny dreszczowiec psychologiczny "Zawrót głowy" ze Stewartem i Kim Novak – w 2008 American Film Institute (AFI) uznał go za „najlepszy kryminał”. Rok później wyreżyserował dreszczowiec sensacyjno-szpiegowski "Północ, północny zachód" z Grantem i Evą Marie Saint. W latach 60. zrealizował takie produkcje, jak "Psychoza" (1960), będąca największym sukcesem komercyjnym w jego karierze, "Ptaki" (1963) z Tippi Hedren i "Marnie" (1964), gdzie aktorce partnerował Sean Connery. Dreszczowiec kryminalny "Szał" (1972) uchodzi za arcydzieło późnego okresu kariery reżysera.
Sześć wyreżyserowanych przez Hitchcocka filmów – "Rebeka", "Urzeczona", "Osławiona", "Okno na podwórze", "Północ, północny zachód" oraz "Psychoza" – było zestawianych w pierwszej dziesiątce podsumowań roku w amerykańskim box offisie. Czternaście produkcji uzyskało przynajmniej jedną nominację do Oscara w dowolnej kategorii, z czego pięć zdobyło co najmniej jedną statuetkę. Dziewiętnaście produkcji reżysera, po uwzględnieniu inflacji, przekroczyło sumę 100 milionów dolarów dochodu z biletów na rynku krajowym.

</doc>
<doc id="4269787" url="https://pl.wikipedia.org/wiki?curid=4269787" title="Camp Pendleton North">
Camp Pendleton North

Camp Pendleton North – jednostka osadnicza w Stanach Zjednoczonych, w stanie Kalifornia, w hrabstwie San Diego.

</doc>
<doc id="4269788" url="https://pl.wikipedia.org/wiki?curid=4269788" title="Bukowice (gromada)">
Bukowice (gromada)

Bukowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bukowice z siedzibą GRN w Bukowicach utworzono – jako jedną z 8759 gromad na obszarze Polski – w powiecie milickim w woj. wrocławskim, na mocy uchwały nr 22/54 WRN we Wrocławiu z dnia 2 października 1954. W skład jednostki weszły obszary dotychczasowych gromad: Lędzina ze zniesionej gminy Krośnice w tymże powiecie oraz Bukowice ze zniesionej gminy Czeszów w powiecie trzebnickim w tymże województwie. Dla gromady ustalono 16 członków gromadzkiej rady narodowej.
1 stycznia 1960 do gromady Bukowice włączono obszar zniesionej gromady Pierstnica w tymże powiecie.
1 stycznia 1970 do gromady Bukowice włączono przysiółek Krzyszków z gromady Czeszów w powiecie trzebnickim w tymże województwie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4269790" url="https://pl.wikipedia.org/wiki?curid=4269790" title="Mamony">
Mamony

Mamony (biał. "Мамоны", ros. "Мамоны") – wieś na Białorusi, w obwodzie mińskim, w rejonie mołodeczańskim, w sielsowiecie Połoczany.

</doc>
<doc id="4269791" url="https://pl.wikipedia.org/wiki?curid=4269791" title="Korzeńsko (gromada)">
Korzeńsko (gromada)

Korzeńsko – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Korzeńsko z siedzibą GRN w Korzeńsku utworzono – jako jedną z 8759 gromad na obszarze Polski – w powiecie milickim w woj. wrocławskim, na mocy uchwały nr 22/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Korzeńsko, Dębno, Chodlewo, Laskowa i Przywsie ze zniesionej gminy Żmigródek w tymże powiecie. Dla gromady ustalono 17 członków gromadzkiej rady narodowej.
1 lipca 1968 do gromady Korzeńsko włączono wsie Borek, Gatka i Garbce ze zniesionej gromady Żmigródek w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4269794" url="https://pl.wikipedia.org/wiki?curid=4269794" title="Barkowo (gromada w powiecie milickim)">
Barkowo (gromada w powiecie milickim)

Barkowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Barkowo z siedzibą GRN w Barkowie utworzono – jako jedną z 8759 gromad na obszarze Polski – w powiecie milickim w woj. wrocławskim, na mocy uchwały nr 22/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Barkowo, Bychowo, Karnice, Kędzie, Łapczyce i Węglewo ze zniesionej gminy Żmigród w tymże powiecie. Dla gromady ustalono 19 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4269795" url="https://pl.wikipedia.org/wiki?curid=4269795" title="Sławoszowice (gromada)">
Sławoszowice (gromada)

Sławoszowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sławoszowice z siedzibą GRN w Sławoszowicach utworzono – jako jedną z 8759 gromad na obszarze Polski – w powiecie milickim w woj. wrocławskim, na mocy uchwały nr 22/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Sławoszowice, Duchowo, Nowy Zamek, Ruda Milicka i Wałkowa ze zniesionej gminy Milicz w tymże powiecie. Dla gromady ustalono 12 członków gromadzkiej rady narodowej.
1 stycznia 1960 do gromady Sławoszowice włączono wsie Postolin, Kaszowo i Miłochowice ze zniesionej gromady Postolin oraz przysiółek Średzina wsi Trzebicko Dolne ze zniesionej gromady Trzebicko w tymże powiecie.
31 grudnia 1961 do gromady Sławoszowice włączono obszar zniesionej gromady Stawiec, wsie Czatkowice, Grabownica i Niesułowice ze zniesionej gromady Czatkowice oraz wieś Piękocin ze zniesionej gromady Piotrkosice w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4269799" url="https://pl.wikipedia.org/wiki?curid=4269799" title="Borys Antonenko-Dawydowycz">
Borys Antonenko-Dawydowycz

Borys Dmytrowycz Antonenko-Dawydowycz (ukr. Борис Дмитрович Антоненко-Давидович, ur. na przedmieściach m. Romny, zm. 9 kwietnia 1984 w Kijowie) – ukraiński pisarz.
Życiorys.
W 1917 ukończył gimnazjum w Ochtyrce podjął studia na Wydziale Przyrodniczym Uniwersytetu Charkowskiego, jednak wkrótce przeniósł się na Wydział Historii i Filologii tego uniwersytetu. Z powodu trudności materialnych i częstej zmiany władzy na Ukrainie w latach 1918-1920 nie ukończył studiów, więc kształcił się samodzielnie w bibliotekach. W 1923 zaczął publikować własne dzieła literackie. Pisał opowiadania społeczno-obyczajowe, w 1927 wydał książkę "Synia wołoszka", w 1928 "Smert"', a w 1963 "Za parawanem" (wyd. pol. 1974). Tworzył także szkice i reportaże ("Zemłeju ukrainśkou" z 1930) oraz artykuły prasowe. W 1933 przeniósł się do Ałma-Aty. Po zabójstwie Siergieja Kirowa został wraz z wieloma innymi ludźmi uznany za "wroga ludu" i "terrorystę" i 2 stycznia 1935 aresztowany pod zarzutem przynależności do kontrrewolucyjnej organizacji terrorystycznej dążącej rzekomo do obalenia władzy radzieckiej na Ukrainie i przygotowywać terror indywidualny przeciw partii komunistycznej i państwu radzieckiemu. Na podstawie tych zmyślonych zarzutów kazano go na 10 lat łagru. Po wyjściu z obozu przebywał na zesłaniu, skąd powrócił do Kijowa w 1957, po czym wrócił do działalności literackiej. Później opublikował m.in. reportaż "Zbrucz" (1959). Był jednym z przedstawicieli tzw. rozstrzelanego odrodzenia. W 1989 ukazał się tom jego nowel łagrowych "Sybirśki noweły". W 1992, po odzyskaniu niepodległości przez Ukrainę, pośmiertnie przyznano mu Nagrodę im. Tarasa Szewczenki.

</doc>
<doc id="4269806" url="https://pl.wikipedia.org/wiki?curid=4269806" title="Powiat Neustadt O.S.">
Powiat Neustadt O.S.

Powiat Neustadt O.S. () – dawna pruska, a później niemiecka jednostka terytorialna średniego szczebla (odpowiednik powiatu ziemskiego) z siedzibą w Prudniku. Powstała w 1743 roku i wchodziła w skład rejencji opolskiej. Istniała do końca II wojny światowej.
Struktura.
1 stycznia 1945 roku w skład powiatu wchodziły:
Współczesny powiat prudnicki nie pokrywa się z granicami przedwojennego.
Liczba mieszkańców.
W połowie XIX wieku większość mieszkańców powiatu stanowiła ludność polskojęzyczna. Topograficzny opis Górnego Śląska z 1865 roku odnotowuje dane statystyczne z roku 1861: "„(...)vom Jahre 1861 hat der Kreis Neustadt O/S 80,101 Einwohner, worunter 6304 evangelische, 73,073 katolische, 723 judische und 1 Dissident, von denen sich 47,764 der polnischen, 32,316 der deutschen, 15 der mahrischen und 6 bohmischen Sprache bedeinen”", czyli w tłumaczeniu na język polski "„w 1861 roku powiat Neustadt O/S zawierał 80,101 mieszkańców z czego 6304 było wyznania ewangelickiego, 73,073 katolickiego, 723 żydowskiego oraz 1 dysydent, z których 47,764 było polskojęcznymi, 32,316 niemieckojęzycznymi, 15 mowy morawskiej i 6 czeskiej”""."
Wybory i plebiscyty.
W plebiscycie z 21.03.1921 na pytanie dotyczące przynależności Górnego Śląska do Niemiec lub też przyłączenia do Polski, w powiecie Neustadt O.S. jedynie mieszkańcy wschodnich jego terenów byli uprawnieni do wzięcia udziału w plebiscycie (do linii Pogórze, Brzeźnica, Ligota Bialska, Solec, Olbrachcice, Słoków i Olszynka).
Wynik: z 37 609 osób uprawnionych do głosowania, 33 159 (88,1%) opowiedziało się za przynależnością Górnego Śląska do Niemiec, a 4450 osób (11,9%) za przyłączeniem do Polski.
W plebiscycie z 3.09.1922 na pytanie: czy Górny Śląsk ma stać się odrębnym krajem związkowym w strukturach administracyjnych Niemiec czy pozostać prowincją kraju związkowego Prusy, w powiecie prudnickim przy frekwencji 88,3%, 45 091 głosujących (97,5%) opowiedziało się przeciwko odrębnemu krajowi związkowemu Górny Śląsk, a 1146 (2,5%) opowiedziało się za utworzeniem osobnego kraju związkowego.
W czasie ostatnich demokratycznych wyborów Republiki Weimarskiej w 1933 roku na NSDAP oddano 40,40% głosów, za partią Niemiecką Partią Centrum 40,25%, za KPD 7,44%, za DNVP 6,77%, a za SPD 4,99%, natomiast pozostałe zgłoszone partie wybrało kilkaset-kilkudziesięciu wyborców lub nikt nie oddał na nie głosu.

</doc>
<doc id="4269807" url="https://pl.wikipedia.org/wiki?curid=4269807" title="Tamara Szanidze">
Tamara Szanidze

Tamara Szanidze, gruz. თამარა•შანიძე (ur. 5 lipca 1969) – gruzińska lekkoatletka, specjalizująca się w biegu na 100 oraz 200 metrów.
Uczestniczka mistrzostw świata z 1997 roku. W 1998 roku brała udział w mistrzostwach Europy na hali oraz na otwartym stadionie.
W 1999 uczestniczyła w halowych mistrzostwach świata rozgrywanych w Maebashi. Olimpijka z Sydney, gdzie wystartowała w biegu na 100 m.
Rekordy życiowe: 100 m – 11,81 (12 czerwca 1999, Tel Awiw-Jafa), 200 m – 23,93 (13 czerwca 1999, Tel Awiw-Jafa).

</doc>
<doc id="4269809" url="https://pl.wikipedia.org/wiki?curid=4269809" title="Vanquish (album)">
Vanquish (album)

Vanquish – dziesiąty album studyjny amerykańskiej wytwórni Two Steps from Hell, wydany 2 grudnia 2016 roku.
Lista utworów.
Źródło: Apple Music

</doc>
<doc id="4269812" url="https://pl.wikipedia.org/wiki?curid=4269812" title="Dom Żołnierza w Toruniu">
Dom Żołnierza w Toruniu

Dom Żołnierza w Toruniu – dawny klub garnizonowy, obecnie nieistniejący. Budynek był wpisany do Gminnej Ewidencji Zabytków (nr 2139).
Lokalizacja.
Budynek znajdował się w centrum miasta, u zbiegu ul. Warszawskiej (nr 11) i Woli Zamkowej, w sąsiedztwie zespołu staromiejskiego, kościoła św. Jakuba oraz kościoła garnizonowego św. Katarzyny.
Historia.
Pierwotnie za Dom Żołnierza służył piętrowy budynek magazynu wojskowego przy ul. Warszawskiej. 
Wobec niewystarczającego charakteru tego obiektu powstał Komitet Budowy Domu Żołnierza, którego prezesem został wybrany 31 maja 1930 gen. Włodzimierz Maxymowicz-Raczyński. Zamiarem tego gremium było gruntowne przebudowanie istniejącego budynku. W dniu 11 listopada 1930 został poświęcony kamień węgielny. Pracami budowlanymi kierował inż. arch. Adam Dzięciołowski. Budowę finansowano głównie ze składek żołnierzy garnizonu toruńskiego oraz społeczeństwa Torunia i województwa pomorskiego. Po trzech latach Dom Żołnierza w Toruniu został oddany do użytku 19 marca 1933 w dzień imienin Marszałka Józefa Piłsudskiego.
Pierwotnie była to siedziba klubu garnizonowego, a później także kina „Mars” z widownią na 600 miejsc. Kino to było wyposażone w najnowocześniejszy w tamtym okresie w Polsce projektor.
Po II wojnie światowej obiekt kontynuował swą funkcję jako Garnizonowy Klub Oficerski, natomiast w latach 60. XX wieku kinoteatr zmienił swoją nazwę na „Grunwald”. Na początku lat 70. XX wieku obiekt przeszedł gruntowną modernizację, zyskując nowy, jak na owe czasy, wystrój. Sala widowiskowa została obłożona drewnianą jasną boazerią, zaś fotele, wykonane także z jasnego drewna, pokryto zieloną tapicerką. Zlikwidowano także balkon na widowni oraz całkowicie zmodernizowano hall kinoteatru.
W 2011 roku kino zostało ostatecznie zamknięte, a sam budynek opustoszał. Od 2016 roku jest on własnością samorządu województwa kujawsko-pomorskiego, który przeznaczył go na siedzibę Teatru Muzycznego. Jego adaptacja i modernizacja polegająca na wyburzeniu budynku rozpoczęła się w połowie 2019 roku.
Architektura.
Budynek powstał w stylu modernistycznym. W jego południowej części znajdowała się scena oraz jej zaplecze, natomiast w północnej części obiektu zlokalizowana była sala dansingowo-bankietowa, świetlica, biblioteka i pomieszczenia administracyjne.
Nad portalem wejściowym od strony ul. Wola Zamkowa znajdował się do czasów II wojny światowej stylizowany orzeł, autorstwa toruńskiego rzeźbiarza Ignacego Zelka.

</doc>
<doc id="4269813" url="https://pl.wikipedia.org/wiki?curid=4269813" title="Vanquish">
Vanquish



</doc>
<doc id="4269816" url="https://pl.wikipedia.org/wiki?curid=4269816" title="Pawieł Antokolski">
Pawieł Antokolski

Pawieł Grigorjewicz Antokolski (ros. Павел Григорьевич Антокольский, ur. 1 lipca 1896 w Petersburgu, zm. 9 października 1978 w Moskwie) – rosyjski poeta.
Życiorys.
Urodził się jako syn adwokata. Od 1904 mieszkał z rodziną w Moskwie, gdzie uczył się w gimnazjum, później 1914–1915 studiował na Wydziale Prawnym Moskiewskiego Uniwersytetu Państwowego. W 1915 został aktorem i reżyserem Teatru im. Wachtangowa w Moskwie, grał też w studenckim studium dramatycznym i w Moskiewskim Teatrze Kameralnym. Od 1920 pracował w studiu dramatycznym pod kierunkiem Wachtangowa i w Teatrze im. Wachtangowa jako reżyser i współreżyser, kierował tam sekcją literacką. Jednocześnie, od 1918 zamieszczał swoje wiersze w piśmie „Sorokonożka” i później w innych, m.in. w „Chudożestwiennym Słowie”. W 1922 wydał pierwszy zbiór poezji, "Stichotwowienija", a w 1926 zbiór "Zapad". Tworzył poezje związane tematycznie z europejską tradycją historyczną, zwłaszcza rewolucyjną. W 1942 stracił syna, który zginął na wojnie z Niemcami. W 1943 napisał poemat "Syn". Pisał także eseje i tłumaczył poezję francuską. Otrzymał Nagrodę Państwową ZSRR. Polski wybór jego twórczości ukazał się w 1975 pt. "Napis na księdze".

</doc>
<doc id="4269818" url="https://pl.wikipedia.org/wiki?curid=4269818" title="Huta Milowice">
Huta Milowice

Huta Milowice – huta żelaza w Milowicach (obecnie dzielnica Sosnowca).
Historia.
Początki późniejszej huty to Walcownia Odlewów Żelaznych w Milowicach założona w latach 1882–1883 przez górnośląski koncern hutniczy Oberschlesische Eisebahn-Bedarfs-A.G., w imieniu którego działała spółka „Milowicer Eisenwerk”. Walcownia powstała na terenie zaboru rosyjskiego, aby uniknąć płacenia wysokiego cła na wyroby żelazne wywożone z terenu Niemiec. W skład zakładu, występującego później pod nazwą huta „Aleksander”, wchodziły stalownia, młotownia i walcownia. Wyrabiano w nim stal martenowską, a także takie produkty jak sortowane żelazo, drut czy wiązania dla kolei. W końcu XIX wieku w hucie pracowało 562 pracowników, około 1910 było ich już 1480. Na początku XX wieku zakład posiadał już 8 wydziałów (pudlingarnia, stalownia, walcownia, druciarnia, gwoździarnia, kuźnia, oddział wyrobów kowalsko-wytłaczanych oraz oddział wyrobów podjazdowych). Od 1918 roku huta występuje już pod nazwą huta „Milowice”. Wśród wyrobów produkowanych w tym okresie znajdowały się między innymi bloki i rygle żelazne, stal na pociski, szyny, śruby, nakrętki, podkładki, młoty, oskardy i inne. W 1920 huta „Milowice” weszła w skład Zjednoczonych Zakładów Górniczo-Hutniczych Modrzejów-B. Hantke Spółka Akcyjna, razem z hutą „Staszic” i z hutą „Katarzyna” (od 1923). Firmowym produktem zakładów były butle stalowe dla gazów sprężonych, produkowane w jedynej wówczas w Polsce prasowni. Oprócz nich zakłady wytwarzały wyroby walcowane, kute i tłoczone oraz szeroki asortyment wyrobów stalowych (rury, blachy, druty i inne). W kolejnych latach powstały dwie nowe walcownie (1921) i cztery piece martenowskie (dwa 25-tonowe w 1921 oraz dwa 45-tonowe w 1927). W 1935 do koncernu „Modrzejów-Hantke” oprócz huty „Milowice” wchodziły huta „Katarzyna”, huta „Staszic”, Fabryka „Światowid”, Fabryka Warszawska (w Warszawie), huta „Częstochowa”, huta „Blachownia” i kopalnia „Konopiska”. W czasie II wojny światowej zakład został przejęty przez niemiecki koncern Berghütte, który zlikwidował wszystkie walcownie, a pozostałą część hal produkcyjnych przestawił na produkcję wojenną.
Po II wojnie światowej.
Po II wojnie światowej huta kontynuowała produkcję początkowo jako huta „Milowice", później jako Zakład Wyrobów Kutych. Od lat 70. XX wieku przekształcona w Zakłady Przemysłu Precyzyjnego „Prema-Milmet" (produkującego m.in. butle do gazów technicznych, butle turystyczne i części maszyn włókienniczych), a następnie w Fabrykę Łożysk Tłocznych „Prema-Milmet" i następnie Fabrykę Butli Technicznych „Milmet" S.A.
W 1996 r. „część łożyskowa” Fabryki Łożysk Tocznych „Prema – Milmet” została wykupiona przez amerykański „Timken Co.”.

</doc>
<doc id="4269820" url="https://pl.wikipedia.org/wiki?curid=4269820" title="Unleashed (album Two Steps from Hell)">
Unleashed (album Two Steps from Hell)

Unleashed – jedenasty album studyjny amerykańskiej wytwórni Two Steps from Hell, wydany 22 września 2017 roku.
Lista utworów.
Źródło: AllMusic

</doc>
<doc id="4269821" url="https://pl.wikipedia.org/wiki?curid=4269821" title="Unleashed (album)">
Unleashed (album)



</doc>
<doc id="4269822" url="https://pl.wikipedia.org/wiki?curid=4269822" title="Unleashed">
Unleashed



</doc>
<doc id="4269824" url="https://pl.wikipedia.org/wiki?curid=4269824" title="Rezerwat przyrody Klimonty">
Rezerwat przyrody Klimonty

Rezerwat przyrody Klimonty – rezerwat przyrody położony w miejscowości Klimonty, na terenie gminy Mordy, w powiecie siedleckim, we wschodniej części województwa mazowieckiego. W skład rezerwatu wchodzi obszar leśny obejmujący powierzchnię 109,20 ha. Główny cel stanowi ochrona i zachowanie kompleksu łęgów i olsów będących ostoją chronionych i zagrożonych gatunków zwierząt i roślin.
Opis.
Rezerwat przyrody Klimonty został utworzony 2 marca 2015 na mocy zarządzenia Regionalnego Dyrektora Ochrony Środowiska w Warszawie z dnia 10
lutego 2015. Rezerwat obejmuje grunty o powierzchni 109,20 ha, których właścicielem jest Skarb Państwa. Administracja terenami podlega Regionalnej Dyrekci Lasów Państwowych w Warszawie, Nadleśnictwo Siedlce. Rezerwat powstał w obrębie funkcjonujących tu dawniej stawów rybnych, przynależnych na przełomie XVIII i XIX w. do gminy Mordy. W wyniku sekwencji naturalnych zmian składu gatunkowego i struktury biocenoz, stare dna stawowe i ich okolice zarastają, jednymi z najdzikszych i najpiękniejszych, na Mazowszu kompleksami łęgów i olsów. Razem z ekosystemem wodno-błotnym tworzą bogaty i różnorodny układ środowisk, które stały się schronieniem dla wielu rzadkich i chronionych gatunków zwierząt i roślin. 
Elementy szaty roślinnej rezerwatu:
Flora rezerwatu, tworzona przez rośliny naczyniowe, tworzona jest przez 241 gatunki, wśród których są gatunki będące pod ochroną: kukułka Fuchsa, kruszczyk szerokolistny, wawrzynek wilczełyko, listera jajowata, pływacz zwyczajny. W rezerwacie występuje: 63 gatunki ptaków, 24 ssaków, 7 płazów i 3 gadów. 
W rezerwacie przyrody Klimonty znajduje się miejsce rozmnażania i stałego przebywania kumaka nizinnego, w lasach obecne są gatunki lęgowe ptaków – bielik i orlik krzykliwy. Teren rezerwatu jest również ostoją zwierzyny płowej i czarnej, a także bobrów europejskich.

</doc>
<doc id="4269827" url="https://pl.wikipedia.org/wiki?curid=4269827" title="Rosario de la Frontera">
Rosario de la Frontera

Rosario de la Frontera – miasto w Argentynie, stolica departamentu Rosario de la Frontera, położone w południowej części prowincji Salta.
Opis.
Miejscowość została założona w 1874 roku. W mieście jest węzeł drogowy-RP25 RN 9 i RN34, przebiega też linia kolejowa.

</doc>
<doc id="4269831" url="https://pl.wikipedia.org/wiki?curid=4269831" title="Kopalnia Bergthal">
Kopalnia Bergthal

Kopalnia Bergthal – jedna z pierwszych kopalń węgla kamiennego na obszarze dzisiejszych Katowic, działająca od 1789 do 1823 roku. 20 grudnia 1788 roku nadanie górnicze od Wyższego Urzędu Górniczego we Wrocławiu (instytucja Królestwa Prus) uzyskał hrabia Felicjan Mieroszewski, właściciel ordynacji mysłowickiej. Pole "Bergthal" znajdowało się na terenie ówczesnych lasów mysłowickich (obecny Giszowiec, na wschód od Stawu Górnik).
Kopalnia posiadała tylko jeden płytki szyb górniczy, który początkowo obsługiwało dwóch rębaczy i dwóch szleprów. Pierwszy rok przyniósł wydobycie na poziomie 19 ton. Prace odbywały się sporadycznie. Główną tego przyczyną był brak infrastruktury drogowej umożliwiającej transport urobku oraz niewielkie zainteresowanie wśród okolicznych zakładów przemysłowych i mieszkańców. W 1823 roku właściciel wstrzymał wydobycie z powodu niskiej wydajności – ostatni rok pracy kopalni przyniósł 140 ton węgla.
13 lutego 1824 roku hrabia Stanisław Mieroszewski uzyskał nadanie pola "Bergthal II" na północ od pierwotnego. W 1896 roku oba pola włączono do nadania "Reserve", które później weszło w skład kopalni "Giesche" (obecnie "Wieczorek").

</doc>
<doc id="4269834" url="https://pl.wikipedia.org/wiki?curid=4269834" title="Źródło Ruskie">
Źródło Ruskie

Źródło Ruskie – źródło w Dolinie Sąspowskiej w Ojcowskim Parku Narodowym. Znajduje się na prawym brzegu Sąspówki w dużym rozszerzeniu dna górnej części doliny. Dawniej było tutaj osiedle Poręba. Pozostały po nim łąki i drewniany domek i pomieszczenie gospodarcze.
Źródło wypływa w rumoszu skalnym u podnóża wzniesienia. Ma dużą wydajność – około 8 l/s. Wypływająca z niego woda tworzy krótki potoczek uchodzący do Sąspówki.
Nazwa źródła pochodzi od tego, że w czasie I wojny światowej korzystali z niego żołnierze rosyjscy stacjonujący w okolicy. Źródło nie znajduje się przy szlaku turystycznym i jest z niego niewidoczne. Nie umieszczono też przy nim tabliczki informacyjnej, jak przy innych źródłach Ojcowskiego Parku Narodowego.
W dolinie Sąspówki jest kilka źródeł zasilających Sąspówkę. Oprócz Źródła Ruskiego są to: Źródło Harcerza, Źródło Filipowskiego i Źródło spod Graba.

</doc>
<doc id="4269839" url="https://pl.wikipedia.org/wiki?curid=4269839" title="Rosario de Lerma">
Rosario de Lerma

Rosario de Lerma – miasto w Argentynie, położone w południowej części prowincji Salta.
Opis.
W mieście znajduje się węzeł drogowy-RP23, RP36, RP77 i RP78, przebiega też linia kolejowa. Warto odwiedzić w Rosario de Lerma Park Evita.

</doc>
<doc id="4269840" url="https://pl.wikipedia.org/wiki?curid=4269840" title="Friedrich Wilhelm Freiherr von Bülow">
Friedrich Wilhelm Freiherr von Bülow



</doc>
<doc id="4269842" url="https://pl.wikipedia.org/wiki?curid=4269842" title="La Flèche Wallonne 2018">
La Flèche Wallonne 2018

82. edycja wyścigu kolarskiego La Flèche Wallonne odbyła się 18 kwietnia 2018 i liczyła 198,5 km. Start wyścigu miał miejsce w Seraing, a meta w Mur de Huy. Wyścig figurował w rankingu światowym UCI World Tour 2018.
Uczestnicy.
Na starcie wyścigu stanęło 25 ekip. Wśród nich znalazło się wszystkie osiemnaście ekip UCI World Tour oraz siedem innych zaproszonych przez organizatorów.

</doc>
<doc id="4269844" url="https://pl.wikipedia.org/wiki?curid=4269844" title="Poortugaal (stacja metra)">
Poortugaal (stacja metra)

Poortugaal – stacja metra w Rotterdamie, położona na linii D (błękitnej). Została otwarta 25 października 1974. Stacja znajduje się w gminie Albrandswaard, na terenie wsi Poortugaal.

</doc>
<doc id="4269845" url="https://pl.wikipedia.org/wiki?curid=4269845" title="Rhoon (stacja metra)">
Rhoon (stacja metra)

Rhoon – stacja metra w Rotterdamie, położona na linii D (błękitnej). Została otwarta 25 października 1974. Stacja znajduje się w gminie Albrandswaard, na terenie wsi Rhoon.

</doc>
<doc id="4269846" url="https://pl.wikipedia.org/wiki?curid=4269846" title="Iulia Dubina">
Iulia Dubina

Iulia Dubina (; ur. 23 czerwca 1984 w Tbilisi) – gruzińska lekkoatletka, specjalizująca się w trójskoku.
Uczestniczka mistrzostw Europy juniorów w Tampere. W 2004 startowała na igrzyskach olimpijskich. W swojej konkurencji odpadła w eliminacjach, zajmując 31. miejsce. W 2005 roku brała udział w halowych mistrzostwach Europy. Uczestniczyła w mistrzostwach Europy w Göteborgu. Mistrzyni Gruzji z 2005 roku. Aktualna rekordzista kraju z wynikiem 14,03 uzyskanym 2 lipca 2004 roku w Baku. Dzięki temu wynikowi uzyskała kwalifikację na igrzyska olimpijskie.

</doc>
<doc id="4269849" url="https://pl.wikipedia.org/wiki?curid=4269849" title="Slinge (stacja metra)">
Slinge (stacja metra)

Slinge – stacja metra w Rotterdamie, położona na linii D (błękitnej) i E (niebieskiej). Została otwarta 25 listopada 1970. Stacja znajduje się na granicy dzielnic Pendrecht i Zuidwijk.

</doc>
<doc id="4269851" url="https://pl.wikipedia.org/wiki?curid=4269851" title="Prusice (gromada)">
Prusice (gromada)

Prusice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Prusice z siedzibą GRN w Prusicach (wówczas wsi) utworzono – jako jedną z 8759 gromad na obszarze Polski – w powiecie milickim w woj. wrocławskim, na mocy uchwały nr 22/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Prusice, Dębnica, Krościna Mała, Ligotka i Pietrowice Małe ze zniesionej gminy Prusice w tymże powiecie. Dla gromady ustalono 17 członków gromadzkiej rady narodowej.
1 stycznia 1958 gromadę włączono do powiatu trzebnickiego w tymże województwie.
1 stycznia 1960 do gromady Prusice włączono wieś Wszemirów ze zniesionej gromady Pawłów Trzebnicki w tymże powiecie.
31 grudnia 1961 do gromady Prusice włączono wieś Kopaszyn z gromady Oborniki Śl. oraz wieś Kosinowo ze zniesionej gromady Kowale w tymże powiecie.
1 stycznia 1972 do gromady Prusice włączono wieś Pawłów Trzebnicki z gromady Trzebnica w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973, tym razem w powiecie trzebnickim, reaktywowano zniesioną w 1954 roku gminę Prusice.

</doc>
<doc id="4269852" url="https://pl.wikipedia.org/wiki?curid=4269852" title="Żmigródek (gromada)">
Żmigródek (gromada)

Żmigródek – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Żmigródek z siedzibą GRN w Żmigródku utworzono – jako jedną z 8759 gromad na obszarze Polski – w powiecie milickim w woj. wrocławskim, na mocy uchwały nr 22/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Żmigródek, Borek i Garbice ze zniesionej gminy Żmigródek w tymże powiecie. Dla gromady ustalono 14 członków gromadzkiej rady narodowej.
1 stycznia 1960 do gromady Żmigródek włączono obszar zniesionej gromady Radziądz w tymże powiecie.
1 lipca 1968 gromadę zniesiono, a jej obszar włączono do gromad: Żmigród (wsie Radziądz, Ruda Żmigrodzka i Żmigródek) i Korzeńsko (wsie Borek, Gatka i Garbce) w tymże powiecie.

</doc>
<doc id="4269853" url="https://pl.wikipedia.org/wiki?curid=4269853" title="Bartniki (gromada w powiecie milickim)">
Bartniki (gromada w powiecie milickim)

Bartniki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bartniki z siedzibą GRN w Bartnikach utworzono – jako jedną z 8759 gromad na obszarze Polski – w powiecie milickim w woj. wrocławskim, na mocy uchwały nr 22/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Bartniki, Kolęda, Wrocławice i Wróbliniec ze zniesionej gminy Gądkowice w tymże powiecie. Dla gromady ustalono 9 członków gromadzkiej rady narodowej.
1 stycznia 1960 gromadę zniesiono, a jej obszar włączono do gromady Gądkowice w tymże powiecie.

</doc>
<doc id="4269854" url="https://pl.wikipedia.org/wiki?curid=4269854" title="Olsza (gromada)">
Olsza (gromada)

Olsza – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Olsza z siedzibą GRN w Olszy utworzono – jako jedną z 8759 gromad na obszarze Polski – w powiecie milickim w woj. wrocławskim, na mocy uchwały nr 22/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Olsza, Baranowice, Grabówka, Niezgoda i Wilkowo ze zniesionej gminy Sułów w tymże powiecie. Dla gromady ustalono 9 członków gromadzkiej rady narodowej.
1 stycznia 1960 gromadę zniesiono, a jej obszar włączono do gromady Sułów w tymże powiecie.

</doc>
<doc id="4269855" url="https://pl.wikipedia.org/wiki?curid=4269855" title="Saladillo">
Saladillo

Saladillo – miasto w Argentynie, położone w środkowej części prowincji Buenos Aires.
Opis.
Miejscowość została założona 31 lipca 1863 roku. W odległości 184 km od miasta, znajduje się aglomeracja i stolica kraju Buenos Aires. W mieście znajduje się węzeł drogowy-RP51, RP91 i RN201 i linia kolejowa.

</doc>
<doc id="4269856" url="https://pl.wikipedia.org/wiki?curid=4269856" title="Piotrkosice (gromada)">
Piotrkosice (gromada)

Piotrkosice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Olsza z siedzibą GRN w Piotrkosicach utworzono – jako jedną z 8759 gromad na obszarze Polski – w powiecie milickim w woj. wrocławskim, na mocy uchwały nr 22/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Piotrkosice, Brzezina Sułowska, Dunkowa, Poradów i Węgrzynów ze zniesionej gminy Sułów oraz Piękocin ze zniesionej gminy Milicz w tymże powiecie. Dla gromady ustalono 12 członków gromadzkiej rady narodowej.
31 grudnia 1961 gromadę zniesiono, a jej obszar włączono do gromad: Sułów (wsie Piotrkosice, Poradów, Dunkowa, Brzezina Sułowska i Węgrzynów) i Sławoszowice (wieś Piękocin) w tymże powiecie.

</doc>
<doc id="4269857" url="https://pl.wikipedia.org/wiki?curid=4269857" title="Radziądz (gromada)">
Radziądz (gromada)

Radziądz – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Radziądz z siedzibą GRN w Radziądzu utworzono – jako jedną z 8759 gromad na obszarze Polski – w powiecie milickim w woj. wrocławskim, na mocy uchwały nr 22/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Radziądz i Gatka ze zniesionej gminy Żmigródek oraz Ruda Żmigrodzka ze zniesionej gminy Żmigród w tymże powiecie. Dla gromady ustalono 11 członków gromadzkiej rady narodowej.
1 stycznia 1960 gromadę zniesiono, a jej obszar włączono do gromady Żmigródek w tymże powiecie.

</doc>
<doc id="4269860" url="https://pl.wikipedia.org/wiki?curid=4269860" title="Powidzko (gromada)">
Powidzko (gromada)

Powidzko – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Powidzko z siedzibą GRN w Powidzku utworzono – jako jedną z 8759 gromad na obszarze Polski – w powiecie milickim w woj. wrocławskim, na mocy uchwały nr 22/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Powidzko, Dobrosławice, Kaszyce Milickie i Przedkowice ze zniesionej gminy Prusice oraz Książęca Wieś, Kanclerzowice i Osiek ze zniesionej gminy Żmigród w tymże powiecie. Dla gromady ustalono 19 członków gromadzkiej rady narodowej.
1 stycznia 1960 gromadę zniesiono, a jej obszar włączono do nowo utworzonej gromady Żmigród w tymże powiecie.

</doc>
<doc id="4269861" url="https://pl.wikipedia.org/wiki?curid=4269861" title="Stawiec (gromada)">
Stawiec (gromada)

Stawiec – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Stawiec z siedzibą GRN w Stawcu utworzono – jako jedną z 8759 gromad na obszarze Polski – w powiecie milickim w woj. wrocławskim, na mocy uchwały nr 22/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Stawiec, Gogołowice, Świętoszyn i Wszewilki ze zniesionej gminy Milicz oraz Godnowa (bez przysiółków Dzierzgów i Sredzina) ze zniesionej gminy Cieszków w tymże powiecie. Dla gromady ustalono 15 członków gromadzkiej rady narodowej.
31 grudnia 1961 gromadę zniesiono, a jej obszar włączono do gromady Sławoszowice w tymże powiecie.

</doc>
<doc id="4269863" url="https://pl.wikipedia.org/wiki?curid=4269863" title="Borzęcin (gromada w powiecie milickim)">
Borzęcin (gromada w powiecie milickim)

Borzęcin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Borzęcin z siedzibą GRN w Borzęcinie utworzono – jako jedną z 8759 gromad na obszarze Polski – w powiecie milickim w woj. wrocławskim, na mocy uchwały nr 22/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Borzęcin, Grądzik, Kliszkowice i Morzęcino ze zniesionej gminy Żmigród oraz Sanie ze zniesionej gminy Prusice w tymże powiecie. Dla gromady ustalono 10 członków gromadzkiej rady narodowej.
1 stycznia 1960 gromadę zniesiono, a jej obszar włączono do nowo utworzonej gromady Żmigród w tymże powiecie.

</doc>
<doc id="4269865" url="https://pl.wikipedia.org/wiki?curid=4269865" title="Czatkowice (gromada)">
Czatkowice (gromada)

Czatkowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Czatkowice z siedzibą GRN w Czatkowicach utworzono – jako jedną z 8759 gromad na obszarze Polski – w powiecie milickim w woj. wrocławskim, na mocy uchwały nr 22/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Czatkowice, Grabownica, Kotlarka i Niesułowice ze zniesionej gminy Milicz oraz Młodzianów i Henrykowice (bez obszaru lasów Nadleśnictwa Podarz, oddziały nr 151–166, 168–174 i 176–180) ze zniesionej gminy Gądkowice w tymże powiecie. Dla gromady ustalono 12 członków gromadzkiej rady narodowej.
31 grudnia 1961 gromadę zniesiono, a jej obszar włączono do gromad: Sławoszowice (wsie Czatkowice, Grabownica i Niesułowice), Gądkowice (wsie Młodzianów i Henrykowice) i Kuźnica Czeszycka (wieś Kotlarka) w tymże powiecie.

</doc>
<doc id="4269867" url="https://pl.wikipedia.org/wiki?curid=4269867" title="Gunnar Gislason">
Gunnar Gislason



</doc>
<doc id="4269868" url="https://pl.wikipedia.org/wiki?curid=4269868" title="Trzebicko (gromada)">
Trzebicko (gromada)

Trzebicko – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Trzebicko z siedzibą GRN w Trzebicku utworzono – jako jedną z 8759 gromad na obszarze Polski – w powiecie milickim w woj. wrocławskim, na mocy uchwały nr 22/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Trzebicko, Góry, Trzebicko Dolne i Wężowice oraz przysiółki Dzierzgów i Sredzina z dotychczasowej gromady Godnowa ze zniesionej gminy Cieszków, a także obszary dotychczasowych gromad Jankowa i Tworzymirki ze zniesionej gminy Gądkowice – w tymże powiecie. Dla gromady ustalono 11 członków gromadzkiej rady narodowej.
1 stycznia 1960 gromadę zniesiono, a jej obszar włączono do gromad: Cieszków (wsie Trzebicko, Trzebicko Dolne bez przysiółka Średzina, Góry, Jankowa i Weżowice), Gądkowice (wieś Tworzymirki) i Sławoszowice (przysiółek Średzina wsi Trzebicko Dolne) w tymże powiecie.

</doc>
<doc id="4269869" url="https://pl.wikipedia.org/wiki?curid=4269869" title="Postolin (gromada w powiecie milickim)">
Postolin (gromada w powiecie milickim)

Postolin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Postolin z siedzibą GRN w Postolinie utworzono – jako jedną z 8759 gromad na obszarze Polski – w powiecie milickim w woj. wrocławskim, na mocy uchwały nr 22/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Postolin, Kaszowo, Miłochowice i Pracze ze zniesionej gminy Milicz oraz tereny leśne o łącznej powierzchni 81 ha (położone w oddziałach leśnych 281–285 Nadleśnictwa Milicz) z miasta Milicza w tymże powiecie, a także tereny leśne Nadleśnictwa Kubryk i Młóciny o łącznej powierzchni 5.9871,01 ha ze zniesionej gminy Czeszów w powiecie trzebnickim w tymże województwie. Dla gromady ustalono 11 członków gromadzkiej rady narodowej.
1 stycznia 1960 gromadę zniesiono, a jej obszar włączono do gromad: Sławoszowice (wsie Postolin, Kaszowo i Miłochowice) i Sułów (wieś Pracze) w tymże powiecie.

</doc>
<doc id="4269870" url="https://pl.wikipedia.org/wiki?curid=4269870" title="Rabinawaja">
Rabinawaja

Rabinawaja (biał. "Рабінавая", ros. "Рябиновая", do 1966 roku "Byki") – wieś na Białorusi, w obwodzie mińskim, w rejonie mołodeczańskim, w sielsowiecie Połoczany.

</doc>
<doc id="4269872" url="https://pl.wikipedia.org/wiki?curid=4269872" title="Rakłowice (gromada)">
Rakłowice (gromada)

Rakłowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rakłowice z siedzibą GRN w Rakłowicach utworzono – jako jedną z 8759 gromad na obszarze Polski – w powiecie milickim w woj. wrocławskim, na mocy uchwały nr 22/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Rakłowice, Dziadkowo, Jawor, Pakosławsko i Słabocin ze zniesionej gminy Cieszków w tymże powiecie. Dla gromady ustalono 11 członków gromadzkiej rady narodowej.
1 stycznia 1960 gromadę zniesiono, a jej obszar włączono do gromady Cieszków w tymże powiecie.

</doc>
<doc id="4269873" url="https://pl.wikipedia.org/wiki?curid=4269873" title="Pierstnica (gromada)">
Pierstnica (gromada)

Pierstnica – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Pierstnica z siedzibą GRN w Pierstnicy utworzono – jako jedną z 8759 gromad na obszarze Polski – w powiecie milickim w woj. wrocławskim, na mocy uchwały nr 22/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Pierstnica i Łazy Wielkie ze zniesionej gminy Krośnice w tymże powiecie. Dla gromady ustalono 10 członków gromadzkiej rady narodowej.
1 stycznia 1960 gromadę zniesiono, a jej obszar włączono do gromady Bukowice w tymże powiecie.

</doc>
<doc id="4269874" url="https://pl.wikipedia.org/wiki?curid=4269874" title="Byki (Białoruś)">
Byki (Białoruś)



</doc>
<doc id="4269876" url="https://pl.wikipedia.org/wiki?curid=4269876" title="Umm Szukajf">
Umm Szukajf

Umm Szukajf (arab. أم شكيف) – wieś w Syrii, w muhafazie Aleppo. W 2004 roku liczyła 691 mieszkańców.

</doc>
<doc id="4269877" url="https://pl.wikipedia.org/wiki?curid=4269877" title="Grigorij Danilewski">
Grigorij Danilewski

Grigorij Pietrowicz Danilewski (ros. Григорий Петрович Данилевский, ukr. Григорій Петрович Данилевський, ur. 26 kwietnia 1829 we wsi Daniłowka w guberni charkowskiej, zm. 18 grudnia 1890 w Petersburgu) – ukraińsko-rosyjski pisarz, urzędnik państwowy i tłumacz.
Życiorys.
Urodził się w rodzinie bogatego ukraińskiego właściciela ziemskiego. Wcześnie stracił ojca, wychowywała go matka. W 1846 ukończył Moskiewski Instytut Szlachecki (wydział humanistyczny), a w 1850 studia prawnicze na Uniwersytecie Petersburskim, po czym podjął pracę w Ministerstwie Edukacji Narodowej. Podczas tej pracy wyjeżdżał służbowo do wielu różnych guberni, jednocześnie ucząc się historii i etnografii Rosji. Regularnie odwiedzał literackie salony Moskwy i Petersburga, znał wielu pisarzy i wydawców, m.in. Gogola, którego uwielbiał. Zwracając się w kierunku ukraińskiej kultury narodowej, badał życie i twórczość XVIII-wiecznego poety i filozofa H. Skoworody i pisał na ten temat artykuły. W końcu wyjechał z Petersburga i wrócił w rodzinne strony. W okresie przygotowywania reformy ustroju wsi pracował w wybieranym przez szlachciców komitecie ds. poprawy bytu chłopów, otrzymując bogaty materiał o życiu chłopów pańszczyźnianych i ich stosunkach z właścicielami ziemskimi. W 1859 opublikował opowiadanie "Sorokopanowka", a w 1860 szkic "Pensylwancy i karolincy". Kolejne powieści opublikował w piśmie "Wriemia" - w 1862 "Biegłyje w Noworosjii", a w 1863 "Wola" ("Biegłyje worotiliś"); przyniosły mu one szeroki rozgłos. W 1869 wrócił do Petersburga, gdzie został członkiem Rady ds. Prasy i redaktorem oficjalnej gazety "Prawitielstwiennyj Wiestnik". Dosłużył się rangi tajnego doradcy. W końcu lat 70. przeszedł do tematów rosyjskiej historii, 1888-1889 napisał powieść "Cziornyj God" ("Pugaczowszczyna"). Najbardziej znane jego powieści historyczne to "Mirowicz" (1879), "Kniażna Tarakanowa" (1883) i "Sożżennaja Moskwa" (1886).

</doc>
<doc id="4269878" url="https://pl.wikipedia.org/wiki?curid=4269878" title="Rubel familijny">
Rubel familijny



</doc>
<doc id="4269879" url="https://pl.wikipedia.org/wiki?curid=4269879" title="Autostrada A39 (Portugalia)">
Autostrada A39 (Portugalia)

Autostrada A39 (port. "Autoestrada A39", "Via Rápida do Barreiro") – autostrada w środkowej Portugalii, przebiegająca przez dystrykt Setúbal.
Autostrada łączy Barreiro z autostradą w Coina.

</doc>
<doc id="4269880" url="https://pl.wikipedia.org/wiki?curid=4269880" title="Umm Adasat Adżami">
Umm Adasat Adżami

Umm Adasat Adżami (arab. أم عدسة عجمي) – wieś w Syrii, w muhafazie Aleppo. W 2004 roku liczyła 675 mieszkańców.

</doc>
<doc id="4269883" url="https://pl.wikipedia.org/wiki?curid=4269883" title="Uderzenie pocisków rakietowych w Asz-Sza’irat">
Uderzenie pocisków rakietowych w Asz-Sza’irat



</doc>
<doc id="4269884" url="https://pl.wikipedia.org/wiki?curid=4269884" title="Raczkowo (Białoruś)">
Raczkowo (Białoruś)

Raczkowo (biał. "Рачкава", ros. "Рачково") – wieś na Białorusi, w obwodzie mińskim, w rejonie mołodeczańskim, w sielsowiecie Połoczany.
Przed 1939 w Polsce, w województwie wileńskim, w powiecie mołodeczańskim.

</doc>
<doc id="4269886" url="https://pl.wikipedia.org/wiki?curid=4269886" title="Al-Adżami">
Al-Adżami

Al-Adżami (arab. العجمي) – wieś w Syrii, w muhafazie Aleppo. W 2004 roku liczyła 385 mieszkańców.

</doc>
<doc id="4269888" url="https://pl.wikipedia.org/wiki?curid=4269888" title="Łapińce">
Łapińce



</doc>
<doc id="4269889" url="https://pl.wikipedia.org/wiki?curid=4269889" title="Oborek">
Oborek



</doc>
<doc id="4269890" url="https://pl.wikipedia.org/wiki?curid=4269890" title="Czerepy">
Czerepy



</doc>
<doc id="4269892" url="https://pl.wikipedia.org/wiki?curid=4269892" title="Generali Open Kitzbühel">
Generali Open Kitzbühel



</doc>
<doc id="4269896" url="https://pl.wikipedia.org/wiki?curid=4269896" title="Tata Open Maharashtra">
Tata Open Maharashtra



</doc>
<doc id="4269900" url="https://pl.wikipedia.org/wiki?curid=4269900" title="Tata Open Maharashtra 2018">
Tata Open Maharashtra 2018



</doc>
<doc id="4269902" url="https://pl.wikipedia.org/wiki?curid=4269902" title="Al-Bujahdż">
Al-Bujahdż

Al-Bujahdż (arab. البويهج) – wieś w Syrii, w muhafazie Aleppo. W 2004 roku liczyła 607 mieszkańców.

</doc>
<doc id="4269905" url="https://pl.wikipedia.org/wiki?curid=4269905" title="Garanti Koza Sofia Open">
Garanti Koza Sofia Open



</doc>
<doc id="4269907" url="https://pl.wikipedia.org/wiki?curid=4269907" title="Madik Bu Ghaz">
Madik Bu Ghaz

Madik Bu Ghaz (arab. مضيق بو غاز) – wieś w Syrii, w muhafazie Aleppo. W 2004 roku liczyła 876 mieszkańców.

</doc>
<doc id="4269909" url="https://pl.wikipedia.org/wiki?curid=4269909" title="Łamińszczyzna">
Łamińszczyzna

Łamińszczyzna – dawny folwark. Tereny, na których był położony, leżą obecnie na Białorusi, w obwodzie mińskim, w rejonie mołodeczańskim, w sielsowiecie Połoczany.
Przed 1939 w Polsce, w województwie wileńskim, w powiecie mołodeczański.

</doc>
<doc id="4269910" url="https://pl.wikipedia.org/wiki?curid=4269910" title="Ulasza">
Ulasza

Ulasza (arab. أولاشة) – wieś w Syrii, w muhafazie Aleppo. W 2004 roku liczyła 632 mieszkańców.

</doc>
<doc id="4269911" url="https://pl.wikipedia.org/wiki?curid=4269911" title="TEB BNP Paribas Istanbul Open">
TEB BNP Paribas Istanbul Open



</doc>
<doc id="4269914" url="https://pl.wikipedia.org/wiki?curid=4269914" title="Al-Hadżalijja">
Al-Hadżalijja



</doc>
<doc id="4269915" url="https://pl.wikipedia.org/wiki?curid=4269915" title="Al-Hadżalijja (Al-Bab)">
Al-Hadżalijja (Al-Bab)

Al-Hadżalijja (arab. الحجلية) – wieś w Syrii, w muhafazie Aleppo. W 2004 roku liczyła 1211 mieszkańców.

</doc>
<doc id="4269916" url="https://pl.wikipedia.org/wiki?curid=4269916" title="Aegon International Eastbourne">
Aegon International Eastbourne



</doc>
<doc id="4269918" url="https://pl.wikipedia.org/wiki?curid=4269918" title="Sing For You (singel Exo)">
Sing For You (singel Exo)

„Sing For You” – singel południowokoreańskiego zespołu EXO, wydany 10 grudnia 2015 roku przez wytwórnię SM Entertainment. Utwór promował minialbum "Sing For You". Singel ukazał się w dwóch wersjach językowych: edycji koreańskiej i mandaryńskiej.
Singel sprzedał się w Korei Południowej w nakładzie ponad egzemplarzy (stan na luty 2016).

</doc>
<doc id="4269920" url="https://pl.wikipedia.org/wiki?curid=4269920" title="Jurij Zbanacki">
Jurij Zbanacki

Jurij (Hryhorij) Oliferowicz Zbanacki (ukr. Ю́рій (Григо́рій) Оліфе́рович Збана́цький, ros. Григорий ((Юрий) Олиферович Збанацкий, ur. 1 stycznia 1914 we wsi Barsuki w rejonie kozieleckim w obwodzie czernihowskim, zm. 25 kwietnia 1994 w Kijowie) – ukraiński pisarz.
Życiorys.
Urodził się w rodzinie chłopskiej. Ukończył technikum pedagogiczne w Czernihowie i Instytut Pedagogiczny w Nieżynie. Pracował jako nauczyciel, dyrektor szkoły średniej i kierownik rejonowego oddziału edukacji narodowej, a od lipca 1940 do ataku Niemiec na ZSRR redaktor rejonowej gazety. Od 1939 należał do WKP(b). Po zajęciu Ukrainy przez Niemcy w 1941 pozostał na okupowanym terytorium, by organizować walkę partyzancką, i został dowódcą oddziału partyzanckiego im. Szczorsa, który od października do sierpnia 1943 przeprowadził wiele akcji w obwodzie czernihowskim i kijowskim, m.in. na odcinku kolejowym Kijów-Nieżyn-Czernihów, na trasie Kijów-Czernihów i na brzegach Desny i Dniepru, niszcząc mosty i składy z zapasami, wykolejając pociągi i atakując garnizony. W sierpniu 1943 oddział ten przemianowano na Zjednoczenie im. Szczorsa, które 11-12 września 1943 uchwyciło trzy przyczółki na Deśnie. W latach 1944-1945 pracował w Ukraińskim Sztabie Ruchu Partyzanckiego, po wojnie wstąpił do Związku Pisarzy ZSRR. W powieściach ukazywał własne doświadczenia partyzanckie z czasów wojny ZSRR z Niemcami. W 1949 wydał książkę "Tajemnycia Sokołynoho boru", w 1955 "Lisowa krasunia", w 1959 "Jedyna" (wyd. pol. 1972), a w 1972 "My - ne z łehendy". Pisał także powieści z życia współczesnej wsi i utwory dla dzieci. Był zastępcą przewodniczącego Związku Pisarzy Ukrainy i deputowanym do Rady Najwyższej Ukraińskiej SRR 9 kadencji. Został wyróżniony wpisem do Honorowej Księgi Sławy Pracy i Bohaterstwa Czuwaskiej ASRR, Nagrodą Państwową im. Tarasa Szewczenki, nagrodą Komsomołu Ukrainy i tytułem Zasłużonego Pracownika Kultury Republiki Czuwaskiej.
Odznaczenia.
I medale.

</doc>
<doc id="4269921" url="https://pl.wikipedia.org/wiki?curid=4269921" title="Moise Kean">
Moise Kean

Moise Kean (ur. 28 lutego 2000 w Vercelli) – włoski piłkarz iworyjskiego pochodzenia występujący na pozycji napastnika we włoskim klubie Juventus, do którego jest wypożyczony z angielskiego klubu Everton oraz w reprezentacji Włoch.
Narodziny i dorastanie.
Kean urodził się w Vercelli w rodzinie iworyjskich imigrantów Biorou i Isabelle. Rodzice rozstali się, gdy Kean miał cztery lata. W tym momencie on i jego dwaj bracia przeprowadzili się z matką do Asti, gdzie spędził resztę swojego dzieciństwa i młodości.
Kariera klubowa.
Kariera juniorska.
Kean został po raz pierwszy zauważony przez Renato Biasi, który umieścił go w młodzieżowych drużynach Asti, zanim zaoferował go Torino. Jednak w 2010 roku nie oczekiwanie podpisał kontrakt z rywalem Torino zespołem Juventusu (we Włoszech do ukończenia przez zawodnika 14 roku życia maksymalna długość kontraktu wynosi 1 rok i musi być odnawiany co roku). W swoim ostatnim sezonie (2015/16) w młodzieżowych drużynach Juventusu, strzelił 24 gole w 25 meczach.
Juventus.
Kean zadebiutował w Juventusie 19 listopada 2016 r. mając zaledwie 16 lat, 8 miesięcy i 23 dni, zastępując w 84. minucie Mario Mandžukicia w wygranym 3:0 meczu z Pescarą w Serie A. Tym sposobem został najmłodszym debiutantem w barwach "Bianconeri" i pierwszym zawodnikiem urodzonym w latach 2000, który zagrał w meczu jednej z czterech głównych lig europejskich. 22 listopada tego samego roku został pierwszym piłkarzem urodzonym w nowym tysiącleciu, który wystąpił w meczu Ligi Mistrzów UEFA, po tym jak został wprowadzony na boisko w 84. minucie wygranego 3:1 wyjazdowego spotkania z Sevillą. W ostatniej kolejce sezonu 2016/17, Kean strzelił swojego pierwszego gola dla Juventusu. Stał się także pierwszym piłkarzem urodzonym w 2000 roku, który strzelił bramkę w jednej z pięciu głównych lig europejskich.
31 sierpnia 2017 roku, po przedłużeniu kontraktu do 30 czerwca 2020 roku, Kean został wypożyczony do Hellas Verona na okres jednego roku 10 września zadebiutował w barwach Hellas w Serie A, zastępując Alexa Ferrariego w 46. minucie przegranego 5:0 meczu z Fiorentiną. 1 października Kean strzelił swojego pierwszego gola dla Hellas w 87. minucie zremisowanego 2:2 meczu z Torino. Łącznie wystąpił w 20 meczach w których zdobył 4 bramki.
Przed kolejnym sezonem powrócił do Juventusu. 2 kwietnia 2019 roku po zdobyciu bramki na 2:0 Kean był przedmiotem rasistowskich ataków części fanów Cagliari. Jego partner z drużyny Juventusu, Leonardo Bonucci w pomeczowym wywiadzie stwierdził, że Kean ponosił część winy za te zdarzenia z powodu sposobu celebrowania bramki, które wywołało dalsze okrzyki. Słowa te spotkały się z ostrą krytyką ze strony między reprezentanta Anglii Raheema Sterlinga, rodaka Mario Balotelliego, a także byłego zawodnika Juventusu Paula Pogby.
Everton.
Kean dołączył do Evertonu 4 sierpnia 2019 roku, podpisując pięcioletni kontrakt. Kwota transferu wyniosła 27,5 miliona euro, a dodatkowo 2,5 miliona w zmiennych. 10 sierpnia zadebiutował w Evertonie w zremisowanym 0:0 meczu z Crystal Palace, zastępując Dominica Calverta-Lewina. Kean strzelił swojego pierwszego gola dla Evertonu 21 stycznia 2020 roku, w zremisowanym 2:2 spotkaniu z Newcastle United. 
wypożyczenie do PSG.
Kean rozpoczął sezon 2020/21 w Evertonie i strzelił dwa gole w dwóch meczach Pucharu EFL. W dniu 4 października 2020 roku został wypożyczony do klubu Paris Saint-Germain na zasadzie rocznego wypożyczenia. Zadebiutował 16 października w wygranym 4:0 meczu z Nîmes w Ligue 1. 28 października Kean strzelił swoje pierwsze gole w Lidze Mistrzów UEFA, dwukrotnie pokonując bramkarza İstanbul Başakşehir w fazie grupowej.
Kariera międzynarodowa.
Kean był uprawniony do reprezentowania zarówno Włoch, jak i Wybrzeża Kości Słoniowej, po tym jak urodził się we Włoszech, jednak jego rodzice są Iworyjczykami.
Reprezentacje juniorskie.
Od 2015 roku Kean reprezentował Włochy w kategorii U-15. Z drużyną Włoch U-17 brał udział w turniejach Mistrzostw Europy U-17 zarówno w 2016 jak i 2017 roku, zdobywając po 1 bramce w każdej z edycji.
W reprezentacji Włoch U-19 wziął udział w Mistrzostwach Europy U-19 2018 i strzelił gola w fazie grupowej z Norwegią oraz w półfinale z Francją, pomagając Włochom awansować do finału turnieju. Finałowy mecz z Portugalią rozpoczął na ławce rezerwowych, ale wszedł jako rezerwowy i strzelił 2 gole w drugiej połowie, by doprowadzić do remisu i dogrywki, ale mecz zakończył się zwycięstwem Portugalii 4:3.
W drużynie U-21 zadebiutował 11 października 2018 roku w towarzyskim meczu z Belgią w Udine. Wziął udział w Mistrzostwach Europy U-21 2019, w których Włochy odpadły w fazie grupowej.
Reprezentacja seniorska.
W listopadzie 2018 roku Kean został powołany do pierwszej reprezentacji Włoch przez selekcjonera Roberto Manciniego. 20 listopada mając , zadebiutował w seniorskiej reprezentacji Włoch w towarzyskim meczu ze Stanami Zjednoczonymi w Genk, który ostatecznie zakończył się zwycięstwem Włochów 1:0. 23 marca 2019 roku Kean po raz pierwszy strzelił gola dla Włoch w wygranym 2:0 domowym meczu z Finlandią na otwarcie eliminacji UEFA Euro 2020.

</doc>
<doc id="4269922" url="https://pl.wikipedia.org/wiki?curid=4269922" title="Al-Amjana">
Al-Amjana

Al-Amjana (arab. العميانة) – wieś w Syrii, w muhafazie Aleppo. W 2004 roku liczyła 518 mieszkańców.

</doc>
<doc id="4269924" url="https://pl.wikipedia.org/wiki?curid=4269924" title="Rezerwat przyrody Včelár">
Rezerwat przyrody Včelár

Rezerwat przyrody Včelár () – rezerwat przyrody u południowo-wschodnich podnóży pasma górskiego Trybecz w Karpatach Zachodnich na Słowacji. Powierzchnia 8,76 ha.
Położenie.
Rezerwat obejmuje fragment południowo-wschodnich stoków góry Včelár (503 m n.p.m.), opadających ku dolinie Žitavy. Leży ok. 3 km na północ od wsi Obyce, w granicach katastralnych tejże wsi, w powiecie Zlaté Moravce, w kraju nitrzańskim. Leży w granicach rewiru nr 81a nadleśnictwa Topoľčianky.
Charakterystyka.
Teren objęty rezerwatem przedstawia fragment stromego, suchego stoku z licznymi wystającymi z podłoża skałkami andezytowymi, porośniętego roślinnością o charakterze lasostepu. Występuje w niej szereg zespołów roślin ciepło- i sucholubnych, którym towarzyszy wiele rzadkich gatunków zwierząt, wyspecjalizowanych do życia w tych zespołach.
Na skałkach występują różne rodzaje porostów (m.in. "Parmelia", "Cladonia"), mszaków oraz inicjalne stadia różnych sucholubnych zespołów roślinnych. Dominującym gatunkiem lasu jest dąbrowa z pojedynczymi okazami dębu burgundzkiego osiągającymi wiek 200 lat.
Z gatunków typowych dla ciepłych, suchych muraw i słonecznych zarośli występują tu m.in. oman szorstki, przytulia sina, ostnica "Stipa stenophylla", ostnica powabna, sałata trwała oraz "Cleistogenes serotina" – rzadki, południowoeuropejski gatunek z rodziny wiechlinowatych.
Historia.
Rezerwat został utworzony rozporządzeniem Ministerstwa Kultury SRS nr 6910/1983-32 z dnia 31 października 1983 r. z ważnością od 1 stycznia 1984 r. W rezerwacie obowiązuje 5. (najwyższy) stopień ochrony.
Cel powołania.
Ochrona zachowanych sucho- i ciepłolubnych zespołów roślinnych i zwierzęcych na terenie skalistego lasostepu w celach naukowo-badawczych i kulturalno-wychowawczych.

</doc>
<doc id="4269925" url="https://pl.wikipedia.org/wiki?curid=4269925" title="Sieczki">
Sieczki

Sieczki (biał. "Сечкі", ros. "Сечки") – wieś na Białorusi, w obwodzie mińskim, w rejonie mołodeczańskim, w sielsowiecie Połoczany.
W miejscowości znajduje się przystanek kolejowy Sieczki na linii Mołodeczno - Lida.
Przed 1939 w Polsce, w województwie wileńskim, w powiecie mołodeczańskim.

</doc>
<doc id="4269928" url="https://pl.wikipedia.org/wiki?curid=4269928" title="Dżubb ad-Dam (Al-Bab)">
Dżubb ad-Dam (Al-Bab)

Dżubb ad-Dam (arab. جب الدم) – wieś w Syrii, w muhafazie Aleppo. W 2004 roku liczyła 1550 mieszkańców.

</doc>
<doc id="4269929" url="https://pl.wikipedia.org/wiki?curid=4269929" title="Fredrikstad FK w europejskich pucharach">
Fredrikstad FK w europejskich pucharach



</doc>
<doc id="4269931" url="https://pl.wikipedia.org/wiki?curid=4269931" title="Al-Uruba">
Al-Uruba



</doc>
<doc id="4269932" url="https://pl.wikipedia.org/wiki?curid=4269932" title="Jurgielewszczyzna">
Jurgielewszczyzna

Jurgielewszczyzna (również Jurgielew) – nieistniejąca wieś, dobra i folwark, obecnie na Litwie, położone na terenie obecnego rejonu łoździejskiego okręgu olickiego. Folwark znajdował się na wschodnim brzegu jeziora Wilkanis (obecnie Vilkaitis), 25 km na południowy wschód od miasta Łoździeje.
Historia.
Po III rozbiorze Polski w 1795 roku dobra Jurgielewszczyzna, wcześniej wchodzące w skład województwa trockiego Rzeczypospolitej były na terenie powiatu wigierskiego, który od 1795 do 1807 roku należał do departamentu białostockiego pruskiej prowincji Prusy Nowowschodnie, następnie znalazły się w departamencie łomżyńskim Księstwa Warszawskiego. Powiat wigierski w maju 1808 roku, po odłączeniu parafii w Wigrach, został przekształcony w powiat sejneński, który potem, od 1816 roku był w Królestwie Kongresowym, w województwie augustowskim, następnie (od 1837 roku) w guberni augustowskiej. W 1867 roku wszedł w skład guberni suwalskiej. Jurgielewszczyzna należała do gminy Kopciowo i parafii Wiejsieje. 10 października 1920 roku na podstawie umowy suwalskiej przyznano te dobra Litwie, która w okresie 1940–1990, jako Litewska Socjalistyczna Republika Radziecka, wchodziła w skład ZSRR. 
W 1882 roku folwark liczył 3 domy, mieszkało tu 36 osób.
Dobra te należały wtedy do rodziny Szumkowskich. Prawdopodobnie należały do niej od wielu pokoleń. Do rodziny tej należały również pobliskie wsie: Bartoszuny, Wilkenszyno i Michalin. W 1867 roku, łącznie z folwarkiem Szumkowsk, który został w 1871 roku oddzielony od majątku, dobra liczyły łącznie 1184 morgi, w tym:
Folwark Jurgielewszczyzna zaznaczony jest jeszcze na mapie 1:100 000 WIG z 1929 roku.
Nieistniejący dwór.
Prawdopodobnie na przełomie XVIII i XIX wieku ówcześni dziedzice wznieśli tu parterowy, klasycystyczny dwór, jedenastoosiowy, na planie długiego prostokąta, podwyższony do dwóch kondygnacji w trójosiowej części środkowej, przed którą występował portyk w wielkim porządku z czterema kolumnami dźwigającymi belkowanie i trójkątny szczyt. Elewacje, kolumny, obramienia okien były drewniane. Dom był przykryty wysokim, gładkim, gontowym dachem czterospadowym. Obie dłuższe elewacje wyglądały podobnie, z identycznymi portykami na głównej osi. 
Po II wojnie światowej dwór popadł w ruinę i został rozebrany.
Majątek Jurgielewszczyzna został opisany w 3. tomie "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="4269933" url="https://pl.wikipedia.org/wiki?curid=4269933" title="Puzele (obwód miński)">
Puzele (obwód miński)

Puzele – trzy dawne miejscowości – wieś, osada i folwark. Tereny, na których były położone leżą obecnie na Białorusi, w obwodzie mińskim, w rejonie mołodeczańskim, w sielsowiecie Połoczany.
Przed 1939 w Polsce, w województwie wileńskim, w powiecie mołodeczański. Urodził się tu Marian Dederko.
Jedna z tych miejscowości obecnie wchodzi w skład wsi Gajowce. Folwark nie istnieje.

</doc>
<doc id="4269935" url="https://pl.wikipedia.org/wiki?curid=4269935" title="Al-Uruba (Al-Bab)">
Al-Uruba (Al-Bab)

Al-Uruba (arab. العروبة) – wieś w Syrii, w muhafazie Aleppo. W 2004 roku liczyła 1186 mieszkańców.

</doc>
<doc id="4269937" url="https://pl.wikipedia.org/wiki?curid=4269937" title="Birszaja">
Birszaja

Birszaja (arab. برشايا) – wieś w Syrii, w muhafazie Aleppo. W 2004 roku liczyła 1448 mieszkańców.

</doc>
<doc id="4269939" url="https://pl.wikipedia.org/wiki?curid=4269939" title="Aegon Open Nottingham">
Aegon Open Nottingham



</doc>
<doc id="4269942" url="https://pl.wikipedia.org/wiki?curid=4269942" title="Szuwajha">
Szuwajha

Szuwajha (arab. شويحة) – wieś w Syrii, w muhafazie Aleppo. W 2004 roku liczyła 1375 mieszkańców.

</doc>
<doc id="4269944" url="https://pl.wikipedia.org/wiki?curid=4269944" title="Szadar">
Szadar

Szadar (arab. شدار) – wieś w Syrii, w muhafazie Aleppo. W 2004 roku liczyła 778 mieszkańców.

</doc>
<doc id="4269945" url="https://pl.wikipedia.org/wiki?curid=4269945" title="Reprezentacja Zairu w piłce nożnej mężczyzn">
Reprezentacja Zairu w piłce nożnej mężczyzn



</doc>
<doc id="4269947" url="https://pl.wikipedia.org/wiki?curid=4269947" title="Zenon Rychter">
Zenon Rychter

Zenon Rychter – doktor habilitowany nauk technicznych inżynier, profesor nadzwyczajny Wydziału Architektury Politechniki Białostockiej, specjalista w zakresie teorii konstrukcji budowlanych.
Życiorys.
W 1989 na podstawie dorobku naukowego oraz rozprawy pt. "Dokładność technicznych teorii płyt i powłok" uzyskał na Wydziale Inżynierii Lądowej Politechniki Gdańskiej stopień doktora habilitowanego nauk technicznych w dyscyplinie budownictwo specjalność statyka i dynamika konstrukcji.
Został profesorem nadzwyczajnym Wydziału Architektury Politechniki Białostockiej w Zakładzie Technicznego Wspomagania Projektowania oraz w Katedrze Architektury Mieszkaniowej. Pełnił funkcję kierownika Zakładu Technicznego Wspomagania Projektowania na tym wydziale.

</doc>
<doc id="4269949" url="https://pl.wikipedia.org/wiki?curid=4269949" title="As-Sunbula">
As-Sunbula

As-Sunbula (arab. السنبلة) – wieś w Syrii, w muhafazie Aleppo. W 2004 roku liczyła 392 mieszkańców.

</doc>
<doc id="4269951" url="https://pl.wikipedia.org/wiki?curid=4269951" title="Epangala Lokose">
Epangala Lokose

Epangala Lokose (ur. 20 kwietnia 1964) – piłkarz z Demokratycznej Republiki Konga występujący na pozycji obrońcy.
Kariera klubowa.
W swojej karierze Lokose był zawodnikiem klubu AS Vita Club, z którym dwukrotnie zdobył mistrzostwo Zairu (1993, 1997).
Kariera reprezentacyjna.
W 1992 roku Lokose został powołany do reprezentacji Zairu na Puchar Narodów Afryki, zakończony przez Zair na ćwierćfinale. Zagrał na nim w meczach z Marokiem (1:1), Kamerunem (1:1) i Nigerią (0:1).
W 1994 roku ponownie znalazł się w składzie na Puchar Narodów Afryki. Wystąpił na nim w spotkaniach z Mali (1:0), Tunezją (1:1) i Nigerią (0:2), a Zair ponownie odpadł z turnieju w ćwierćfinale.
W 1996 roku po raz trzeci wziął udział w Pucharze Narodów Afryki. Rozegrał na nim 2 spotkania: z Gabonem (0:2) i Liberią (2:0), Zair zaś po raz kolejny zakończył turniej na ćwierćfinale.

</doc>
<doc id="4269952" url="https://pl.wikipedia.org/wiki?curid=4269952" title="BB&amp;T Atlanta Open">
BB&amp;T Atlanta Open



</doc>
<doc id="4269955" url="https://pl.wikipedia.org/wiki?curid=4269955" title="Sielsowiet Połoczany">
Sielsowiet Połoczany

Sielsowiet Połoczany (biał. "Палачанскі сельсавет", ros. "Полочанский сельсовет") – sielsowiet na Białorusi, w obwodzie mińskim, w rejonie mołodeczańskim. Siedziba urzędu mieści się w Połoczanach.

</doc>
<doc id="4269957" url="https://pl.wikipedia.org/wiki?curid=4269957" title="Monte Thabor">
Monte Thabor



</doc>
<doc id="4269959" url="https://pl.wikipedia.org/wiki?curid=4269959" title="Scholino">
Scholino

Scholino (biał. "Схоліна", ros. "Схолино") – wieś na Białorusi, w obwodzie mińskim, w rejonie mołodeczańskim, w sielsowiecie Połoczany.
Przed 1939 w Polsce, w województwie wileńskim, w powiecie mołodeczańskim.

</doc>
<doc id="4269960" url="https://pl.wikipedia.org/wiki?curid=4269960" title="If Stockholm Open">
If Stockholm Open



</doc>
<doc id="4269962" url="https://pl.wikipedia.org/wiki?curid=4269962" title="First Vienna FC 1894 w europejskich pucharach">
First Vienna FC 1894 w europejskich pucharach



</doc>
<doc id="4269966" url="https://pl.wikipedia.org/wiki?curid=4269966" title="Jakub Brzeziński">
Jakub Brzeziński

Jakub 'Colin' Brzeziński (ur. 3 grudnia 1985) – polski kierowca rajdowy, który w sezonie 2016 zdobył tytuł wicemistrza Polski. 
Jest zwycięzcą kilkudziesięciu ogólnopolskich turniejów na wirtualnych symulatorach rajdowych, w serii gier Colin McRae Rally, z tych sukcesów wziął się jego przydomek – "Colin". Pierwsze auto rajdowe kupił za spieniężone nagrody wygrane w owych turniejach. W sezonie 2018 został drugim wicemistrzem Polski w rajdach samochodowych. W sezonie 2018 został drugim wicemistrzem Polski w rajdach samochodowych, a w roku 2019 Rajdowym Mistrzem Polski w klasie OPEN 4WD.

</doc>
<doc id="4269967" url="https://pl.wikipedia.org/wiki?curid=4269967" title="Kalendarium historii Prudnika">
Kalendarium historii Prudnika

Kalendarium historii Prudnika

</doc>
<doc id="4269969" url="https://pl.wikipedia.org/wiki?curid=4269969" title="Miłosz Kadziński">
Miłosz Kadziński

Miłosz Kadziński (ur. 1984) – polski inżynier informatyk, doktor habilitowany nauk technicznych. Specjalizuje się w inteligentnych systemach wspomagania decyzji. Adiunkt w Instytucie Informatyki Wydziału Informatyki Politechniki Poznańskiej.
Informatykę ukończył na Politechnice Poznańskiej w 2008. Stopień doktorski uzyskał w 2012 na podstawie pracy pt. "Nowe kierunki w analizie odporności i modelowaniu preferencji w wielokryterialnym wspomaganiu decyzji", przygotowanej pod kierunkiem prof. Romana Słowińskiego. Habilitował się w 2017 na podstawie dorobku naukowego i cyklu publikacji pt. "Metodyka komputerowego wspomagania decyzji oparta na różnorodnych formach pośredniej informacji preferencyjnej oraz wszechstronnej analizie odporności rozwiązań". 
W 2018 roku otrzymał nagrodę Ministra Nauki i Szkolnictwa Wyższego I stopnia za osiągnięcia naukowe. 
Od lipca 2019 jest członkiem Akademii Młodych Uczonych Polskiej Akademii Nauk. W październiku 2019 otrzymał nagrodę Best Paper Award organizacji INFORMS.
Artykuły publikował w takich czasopismach jak m.in. „European Journal of Operational Research", „Decision Support Systems", „Computers &amp; Operations Research" oraz „Machine Learning".

</doc>
<doc id="4269971" url="https://pl.wikipedia.org/wiki?curid=4269971" title="San Fernando (Argentyna)">
San Fernando (Argentyna)

San Fernando – miasto w Argentynie, położone w północnej części prowincji Buenos Aires.
Opis.
Miejscowość została założona w 1806 roku. W odległości 26 km od miasta, znajduje się aglomeracja i stolica kraju Buenos Aires. W mieście znajduje się węzeł drogowy-RP195 i RP202 i linia kolejowa.
Gospodarka.
W mieście rozwinął się przemysł mleczarski, rybny oraz papierniczy.

</doc>
<doc id="4269976" url="https://pl.wikipedia.org/wiki?curid=4269976" title="Kopacze (obwód miński)">
Kopacze (obwód miński)

Kopacze (biał. "Капачы", ros. "Копачи") – wieś na Białorusi, w obwodzie mińskim, w rejonie mołodeczańskim, w sielsowiecie Chożów.

</doc>
<doc id="4269980" url="https://pl.wikipedia.org/wiki?curid=4269980" title="Historia WWE">
Historia WWE

Historia WWE – historia organizacji wrestlingu World Wrestling Entertainment.
Organizacja została założona w 1952 przez doświadczonego promotora boksu i wrestlingu, Jessa McMahona, oraz wpływowego promotora wrestlingu, Tootsa Mondta pod nazwą Capitol Wrestling Corporation (CWC). W 1953 organizacja dołączyła do ligi National Wrestling Alliance (NWA) i pełniła funkcję północno-wschodniego terytorium wrestlingu. W 1954 Jess McMahon zmarł, a jego syn, Vincent James McMahon, zastąpił go jako nowy współwłaściciel i szybko stał się akcjonariuszem większościowym. W 1961 przynależący do CWC, Buddy Rogers, został głównym mistrzem NWA. Gdy w 1963 liga zadecydowała o zmianie mistrza, CWC odłączyło się, zmieniło nazwę na World Wide Wrestling Federation (WWWF) i mianowało Rogersa pierwszym posiadaczem nowo utworzonego głównego mistrzostwa organizacji, WWWF World Heavyweight Championship. W 1979 organizacja skróciła swoją nazwę do World Wrestling Federation (WWF) w celach marketingowych. W 1982 syn Vincenta Jamesa McMahona, Vincent Kennedy McMahon, odkupił WWF i przeprowadził restrukturyzację, między innymi podpisując umowę z telewizją kablową i nakłaniając popularnych wrestlerów innych organizacji do przyłączenia się.
Od czasu przejęcia WWF przez Vincenta Kennedy McMahona, historię WWF przyjęło się dzielić na epoki, które charakteryzują się unikatowymi charakterami. Od 1982 do 1993 trwała The Golden Age, czyli złoty wiek, w trakcie którego znacząco wzrosła popularność wrestlingu. Był to też okres tak zwanej Hulkamanii (fenomen popularności Hulka Hogana). W 1993 Hulk Hogan odszedł z WWF, co zapoczątkowało epokę New Generation Era. Nasiliła się wówczas rywalizacja z konkurencyjną organizacją WCW, która prześcignęła WWF w wynikach oglądalności. W 1996 Vince McMahon postanowił zmienić charakter swojego produktu na bardziej brutalny i kontrowersyjny, dzięki czemu WWF odzyskało popularność, a w 2001 McMahon odkupił upadające WCW. W 2002 w wyniku pozwu organizacji charytatywnej World Wide Fund for Nature, która zarejestrowała skrótowiec WWF wcześniej, organizacja wrestlingu zmieniła swoją nazwę na World Wrestling Entertainment (WWE). McMahon oświadczył, że oczekuje od zawodników bezwzględnej agresji, co zapoczątkowało epokę Ruthless Agression. Ze względu na przepełnienie organizacji zawodnikami dawnego WCW, zadecydowano też o podziale franczyzy na brandy Smackdown i Raw. W 2008 organizacja znacząco zmieniła swój charakter, aby tworzone w jej ramach programy otrzymały kategorię PG według TV Parental Guidelines. W 2014 Triple H ogłosił nastanie nowej epoki, Reality Era, która miała się wyróżniać zwiększonym realizmem. Od 2016 do 2022 trwała New Era. Zauważalnymi zmianami w nowej erze było bardziej atletyczny charakter walk, utworzenie dywizji wagi lekkiej, podniesienie rangi wrestlingu kobiet i nowy podział WWE na brandy.
Sposoby podziału historii WWE na epoki.
Historię WWE po 1982 roku, kiedy Vince McMahon kupił organizację, przyjęło się dzielić na tak zwane epoki lub ery, choć nie ma pełnej zgodności odnośnie do nazw i zakresów poszczególnych przedziałów czasowych.
15 lutego 2012 na swojej stronie internetowej WWE zaproponowało następujący podział:
Przez wiele lat upowszechnił się inny podział, stosowany fanów i media poświęconych wrestlingowi. Nowy podział ostatecznie został uznany przez WWE i opisany w jednej z ankiet na oficjalnej stronie internetowej firmy w 2017:
Jedną z umownych dat początku The Golden Age jest pierwsza "WrestleMania". Częściej jednak za początek tej ery podawany jest rok 1979, kiedy Vince McMahon kupił firmę World Wide Wrestling Federation (WWWF) od swojego ojca i przemianował ją na World Wrestling Federation (WWF).
Jedną z umownych dat początku New Generation Era jest rok 1991, kiedy główni wrestlerzy WWF zostali wezwani do zeznawania w procesie związanym z rzekomą dystrybucją sterydów przez organizację. Częściej jednak za początek tej epoki uznaje się lipiec 1993, kiedy z WWF odszedł Hulk Hogan. Był on związany z firmą od lat 80. i według wielu analityków znacząco przyczyniał się do mainstreamowej popularności WWF aż do tego momentu.
Jednym z umownych wydarzeń, które miało by być początkiem Attitude Era było wydarzenie zwane Montreal Screwjob w 1997, jednak według oficjalnej strony internetowej WWE, Attitude Era zaczęła się od przemowy zwanej "Austin 3:16", wygłoszonej przez Stone Cold Steve’a Austina po zwycięstwie w turnieju na gali King of the ring.
Ruthless Aggression Era rozpoczęła się 24 lipca 2002, od przemowy Vince’a McMahona, którą wygłosił przed publicznością i wrestlerami w odcinku "WWE Raw". Od tego momentu termin "Ruthless Aggression", czyli "Bezwzględna agresja", był często powtarzany w programach WWE.
Początek PG Era jest datowany na 22 lipca 2008, kiedy WWE oświadczyło, że programy organizacji od tej pory będą miały kategorię PG. Zgodnie z amerykańskim systemem oceniania programów telewizyjnych, TV Parental Guidelines, PG oznacza, że program nie ma ograniczeń wiekowych, jednak w przypadku najmłodszych zalecany jest nadzór rodziców. Ponieważ programy WWE nadal mają kategorię PG, niektórzy uważają, że ta era nigdy się nie skończyła.
W odcinku WWE Raw z 24 marca 2014, Triple H ogłosił początek nowej ery i nadał jej nazwę "Reality Era". Mimo to wielu fanów i wiele mediów nieoficjalnie uznaje za początek tej ery rok 2011. Wtedy CM Punk wygłosił słynną przemowę w odcinku "WWE Raw". Skrytykował on praktyki biznesowe WWE, czym zyskał sobie przychylność publiczności i stał się główną gwiazdą organizacji. Inni za moment będący początkiem Reality Era uważają odejście CM Punka z firmy w 2014.
W 2016 WWE zaczęła nazywać okres, w jakim się znajduje mianem New Era, a Payback z 1 maja został ogłoszony pierwszą galą pay-per-view w nowej erze.
Capitol Wrestling Corporation (1952–1963).
Firma znana dziś jako WWE została założona w 1952 pod nazwą Capitol Wrestling Corporation (CWC). Jej założycielem był doświadczony promotor boksu i wrestlingu, Jess McMahon, oraz wpływowy promotor wrestlingu, Toots Mondt. W 1953 firma dołączyła do ligi National Wrestling Alliance, która kontrolowała podział Stanów Zjednoczonych na terytoria poszczególnych promotorów wrestlingu. Każdy promotor miał wyłączność na organizowanie walk na swoim terytorium i emitowanie ich w lokalnych telewizjach. Jessowi McMahonowi i Tootsowi Mondtowi przypadł rejon północno-wschodni, obejmujący Nowy Jork, Pensylwanię, New Jersey i Connecticut. Siedziba CWC została ustanowiona na siódmym piętrze hotelu Franklin Park Hotel w Waszyngtonie. 7 stycznia 1953 na stadionie Turner’s Arena w Waszyngtonie odbyła się pierwsza gala z serii o nazwie "Capitol Wrestling". Firma zatrudniła popularnych wówczas wrestlerów, takich jak Georgious George i Killer Kowalski.
Po śmierci Jessa McMahona 21 listopada 1954, jego syn, Vincent James McMahon, zastąpił go jako nowy współwłaściciel organizacji i szybko stał się akcjonariuszem większościowym. Głównym partnerem Vincenta McMahona w zarządzie CWC był współzałożyciel tej firmy, Toots Mondt. Lokalni promotorzy wrestlingu chętnie współpracowali z Vincentem Jamesem McMahonem, który oddawał im 40% dochodów firmy po opodatkowaniu. Wrestlerzy tej organizacji zarabiali średnio 15 tysięcy dolarów, a główne gwiazdy gal ponad 100 tysięcy. Jednym z najlepiej opłacanych zawodników był Antonino Rocca, który w 1957 zarabiał około 150 tysięcy dolarów.
W grudniu 1955 Vincent James McMahon i Toots Mondt przemianowali Turner’s Arena na Capitol Arena i zawarli umowę z siecią telewizyjną DuMont Television Network, której zarząd zgodził się wyemitować jedną galę CWC na kanale "WTTG" 5 stycznia 1956. Dwa tygodnie później stacja, zachęcona dobrymi wynikami oglądalności, zaczęła emitować gale CWC regularnie. Dwugodzinny cotygodniowy program telewizyjny "Capitol Wrestling" był nadawany na żywo w 11 stanach. Dodatkowe programy telewizyjne CWC były nadawane między innymi z Bridgeport w Connecticut i z Sunnyside Gardens w Queens, w Nowym Jorku, a gdy Mondt miał tymczasowo zawieszoną licencję promotora w 1965, Vincent James McMahon zaprezentował swoją pierwszą galę na hali Madison Square Garden w nowojorskiej dzielnicy Manhattan.
W tym czasie CWC budziło kontrowersje w mediach, które spekulowały negatywny wpływ programów organizacji na amerykańską kulturę. W 1956 gazeta "The Washington Post and Times Herald" krytykowała "haniebne" jej zdaniem występy takich postaci jak Karl Von Hess, który odgrywał rolę (gimmick) nazisty o osobowości dyssocjalnej. Natomiast stanowa komisja boksu otrzymała wiele listów od zaniepokojonych widzów, którzy wzywali ją do przejęcia kontroli nad wrestlingiem.
Zawodnicy CWC rywalizowali o mistrzostwa operowane przez ligę NWA i lokalne wersje tych mistrzostw. W lipcu 1958 organizacja utworzyła swój pierwszy ekskluzywny tytuł. Było to mistrzostwo drużynowe United States Tag Team Championship i było terytorialną wersją tytułu ligowego NWA United States Tag Team Championship. W finale turnieju, zostali wyłonieni inauguracyjni posiadacze tego tytułu – Mark Lewin i Don Curtis.
23 października 1959 w mieście White Plains w stanie Nowy Jork debiutował Bruno Sammartino. W ciągu dekady stał się on jednym z najpopularniejszych wrestlerów.
20 kwietnia 1960 CWC wprowadziło swój odpowiednik tytułu NWA United States Heavyweight, który pojawiał się na galach sporadycznie. Pierwszym posiadaczem tytułu był Buddy Rogers. 30 czerwca 1961 Rogers pokonał Pata O’Connora w walce o NWA World Heavyweight Championship, najwyższe mistrzostwo ligowe National Wrestling Alliance.
World Wide Wrestling Federation (1963–1982).
24 stycznia 1963 Buddy Rogers przegrał walkę o mistrzostwo NWA World Heavyweight z Lou Theszem w starciu typu Two out of three falls Match, choć Vincent James McMahon i Toots Mondt byli przeciwni decyzji National Wrestling Alliance o zmianie mistrza. W 1963 wypowiedzieli członkostwo lidze, a swoją niezależną od tej pory organizację wrestlingu przemianowali na World Wide Wrestling Federation (WWWF). Zmianie uległy także nazwy sankcjonowanych przez organizację mistrzostw. NWA United States Heavyweight Championship zostało przemianowane na WWWF United States Heavyweight Championship, a NWA United States Tag Team Championship na WWWF United States Tag Team Championship.
25 kwietnia 1963 organizacja utworzyła swoje główne mistrzostwo, WWWF World Heavyweight Championship, które istnieje do dzisiaj pod nazwą WWE Championship. Pierwszym posiadaczem tego tytułu był Buddy Rogers, który według organizacji miał wygrać mistrzostwo w turnieju Rio De Janeiro, który w rzeczywistości nigdy się nie odbył. Panowanie mistrzowskie Rogersa trwało miesiąc. 17 maja został pokonany w walce o tytuł przez Bruno Sammartino. Przyczyną decyzji WWWF o zmianie mistrza był pogarszający się stan zdrowia Rogersa, który doznał zawału mięśnia sercowego. Sammartino był mistrzem w latach 1963–1971 i 1973–1977.
Po śmierci bostońskiego promotora, Paula Bowsera, WWWF rozpoczęło ekspansję w Bostonie, a następnie w całej Nowej Anglii. Dzięki popularności Bruno Sammartino, federacja stała się jedną z najpopularniejszych organizacji wrestlerskich w Stanach Zjednoczonych w latach 60. i 70. oraz na początku lat 80. XX wieku. W 1969 McMahon sprzedał udziały CWC, należące do odchodzącego na emeryturę Tootsa Mondta, Robertowi „Gorilla Monsoon” Marelli.
W 1967 mistrzostwo WWWF United States Tag Team zostało zlikwidowane.
W 1969 syn Vincenta Jamesa McMahona, Vincent Kennedy McMahon, został konferansjerem organizacji, a w 1971 komentatorem.
W 1971 WWWF ponownie weszło w skład ligi National Wrestling Alliance. 3 czerwca wprowadzone zostało mistrzostwo drużynowe WWWF Tag Team Championship, a pierwszymi jego posiadaczami byli Luke Graham i Tarzan Tyler W 1976 tytuł WWWF United States Heavyweight Champion został zlikwidowany. W tym samym roku mistrzostwo WWWF World Heavyweight zostało przemianowane na WWWF Heavyweight Championship.
W 1978 Vincent James McMahon zatrudnił Hisashi Shinmę, jednego z organizatorów walk w japońskiej organizacji wrestlingu New Japan Pro-Wrestling, do odgrywania roli prezesa WWWF. Shinma odgrywał tę rolę do 1984. Celem McMahona było zacieśnienie współpracy między WWWF i NJPW, a także sprawienie wrażania, że WWWF jest organizacją światową.
World Wrestling Federation (1979–2002).
Okres przed przejęciem przez Vince’a McMahona (1979–1982).
W 1979 firma World Wide Wrestling Federation (WWWF) została przemianowana na World Wrestling Federation (WWF). Przemianowane zostały także tytuły: WWWF Heavyweight Championship na WWF Heavyweight Championship, a WWWF Tag Team Championship na WWF Tag Team Championship. Od 13 lutego 1979 do 23 kwietnia 1981 w organizacji istniał tytuł WWF North American Heavyweight Championship. 1 września 1979 powstało drugorzędne mistrzostwo WWF Intercontinental Championship. Według zmyślonej przez WWF historii, Pat Patterson, posiadacz WWF North American Heavyweight Championship, czyli mistrz północnoamerykański, wygrał w czasie turnieju w Rio de Janeiro mistrzostwo południowoamerykańskie, South American Championship, a następnie zunifikował oba tytuły tworząc WWF Intercontinental Championship.
Golden Age (1982–1993).
Okres zwany złotą erą wrestlingu obejmuje lata 80. i początek lat 90. Był to okres kiedy Vincent Kennedy McMahon przejął WWF i przeprowadził transformację, która przyczyniła się do wzmocnienia pozycji organizacji i jej rozwoju. Firma nawiązała współpracę z siecią telewizji kablowej, przeciągnęła do siebie wielu zawodników z organizacji członkowskich NWA, zaczęła promować wrestling kobiet i rozpoczęła emisje corocznych gal, które cieszyły się dużą popularnością: WrestleMania, SummerSlam, Royal Rumble i Survivor Series. Był to również okres dominacji Hulka Hogana, którego fenomen jest nazywany Hulkamanią.
W ciągu kolejnych 10 lat Vince McMahon przeciągnął do swojej organizacji wielu kluczowych zawodników z innych terytoriów, takich jak: Hulk Hogan, “Rowdy” Roddy Piper, The Iron Sheik, Jimmy “Superfly” Snuka, Paul Orndorff, The Fabulous Moolah, Koko B. Ware, Ricky Steamboat, Randy Savage, The Honky Tonk Man, Jim Duggan, Bret “Hit Man” Hart, Harley Race, Ted DiBiase, Rick Rude, The Ultimate Warrior, Shawn Michaels, Mr. Perfect, Dusty Rhodes, Mark Calaway (The Undertaker) i Ric Flair.
Rola managerów była w tym okresie bardziej znacząca, niż kiedykolwiek. Managerowie przyjmowali różnych zawodników na klientów, a czasem mieli jednocześnie wielu klientów, którzy tworzyli większe grupy zwane stajniami. W rankingu WWE, opublikowanym na stronie internetowej organizacji, za najlepszych managerów tego okresu zostali uznani The Genius, Michael Hayes, Oliver Humperdink, Ted DiBiase, Slick, Paul Ellering, Miss Elizabeth, Mr. Fuji, Sensational Sherri, Captain Lou Albano, Freddie Blassie, Jimmy Hart i Bobby „The Brain” Heenan.
Ekspansja (1982–1984).
6 czerwca 1982 Vincent Kennedy McMahon kupił organizację WWF od swojego ojca i jego parterów biznesowych: Phila Zacko, Arnolda Skaalanda i Roberta „Gorilla Monsoon” Marelli. W tym czasie organizacja obejmowała już swoim zasięgiem Maryland, Pensylwanię, Nowy Jork, Delaware, New Jersey, Connecticut, Rhode Island, Massachusetts, New Hampshire, Vermont, Maine i Dystrykt Kolumbia. Nowy właściciel postanowił sobie za cel uczynienie z WWF głównej federacji wrestlingu w Stanach Zjednoczonych, a następnie na całym świecie. W 1983 organizacja opuściła ligę NWA. W 1983 McMahon zawarł umowę z USA Network na emitowanie gal WWF w telewizji kablowej. Popularni wrestlerzy z innych terytoriów zaczynali przyłączać się do organizacji w zamian za obietnicę szerszego rozgłosu i wyższej pensji. Nie chcąc zmieniać dotychczasowych praktyk, inne, należące do National Wrestling Alliance, organizacje zaczęły upadać. Do 1997 McMahon starał się utrzymywać fakt, że jest właścicielem WWF, w tajemnicy przed fanami. Zajmował się przede wszystkim komentowaniem walk i przeprowadzaniem wywiadów.
W 1983 WWF kupiło od The Fabulous Moolah mistrzostwo kobiet NWA World Women’s Championship, które zostało przemianowane na WWF World Women’s Championship. 13 maja 1983 WWF kupiło też mistrzostwo drużynowe kobiet NWA Women’s World Tag Team Championship, które zostało przemianowane na WWF Women’s Tag Team Championship. Do nazw istniejących już tytułów męskich, zarówno osobowych, jak i drużynowych, dodano słowo "World", co miało oznaczać, że są to mistrzostwa światowe. WWF Tag Team Championship było od tej pory znane jako WWF World Tag Team Championship, a WWF Heavyweight Championship jako WWF World Heavyweight Championship. W 1989 tytuł WWF Women’s Tag Team Championship został zlikwidowany.
W 1984 WWF przejęło kanadyjską organizację Maple Leaf Wrestling, a jej dotychczasowy współwłaściciel Jack Tunney został zatrudniony na stanowisku promotora kanadyjskich tras, a także do odgrywania roli właściciela WWF w programach telewizyjnych organizacji. Funkcję tę sprawował do 1995.
11 stycznia 1993 WWF zaczęło emisję cotygodniowej gali "Monday Night Raw" w każdy poniedziałek.
Początek Hulkamanii (1984).
27 grudnia 1983 WWF zatrudniło występującego do tej pory w American Wrestling Association Hulka Hogana, który tego samego dnia debiutował w organizacji. 23 stycznia 1984 Hogan pokonał The Iron Sheika odbierając mu główne mistrzostwo, WWF World Heavyweight Championship. Pierwsze panowanie Hogana trwało cztery lata. Wrestlerowi przypisuje się wypromowanie WWF na szeroką skalę i uczynienie wrestlingu rozrywką mainstreamową. Miał się do tego przyczynić swoją charyzmą oraz rolami w filmach, takich jak "Rocky III". Fenomen Hulka Hogana nazywany jest "Hulkamanią".
Nawiązanie współpracy z branżą muzyczną (1984).
W celu przyciągnięcia uwagi młodych widzów, WWF wykorzystało branżę muzyczną. Szczególnie zaangażowana w popularyzację rozrywki sportowej była piosenkarka Cyndi Lauper, która w 1984 nagrała swój największy przebój, "Girls Just Want to Have Fun". Do tej piosenki został nagrany teledysk, w którym wystąpił wrestler i manager Captain Lou Albano. W programach WWF Albano i Lauper rywalizowali ze sobą, nie mogąc się zgodzić co do tego kto bardziej przyczynił się do sukcesu piosenki. Spór ten był również nagłaśniany w telewizji muzycznej MTV, a seksistowskie nastawienie Albano doprowadziło do tego, że znane działaczki feministyczne, takie jak Gloria Steinem i Geraldine Ferraro, publicznie wyrażały poparcie dla Lauper. 23 lipca 1984 gala The Brawl to End It All była emitowana na żywo w MTV. W głównej walce wieczoru Wendy Richter, której managerem była Cyndi Lauper, pokonała wieloletnią mistrzynię The Fabulous Moolah, której managerem był Lou Albano, w walce o pas WWF World Women’s Championship. Spór managera i piosenkarki zakończył się 28 grudnia 1984. W 1985 Cyndi Lauper odebrała nagrodę Nagrodę Grammy w towarzystwie Hulka Hogana. W późniejszym okresie kontynuowała usługiwanie Wendy Richter jako jej managerka i stworzyła teledysk do swojej piosenki "The Goonies 'R' Good Enough", w którym wystąpili, odgrywając swoje postacie znane z programów WWF, André the Giant, Freddie Blassie, Nikolai Volkoff, Rowdy Roddy Piper, Wendi Richter i The Iron Sheik.
Początek corocznych gal (1985–1988).
31 marca 1985 w Madison Square Garden WWF zorganizowało swoją pierwszą galę pay-per-view. Nazywała się ona "WrestleMania". W jej wypromowaniu pomógł udział celebrytów. Liberace był specjalnym chronometrażystą, Muhammad Ali specjalnym sędzią, Cyndi Lauper usługiwała Wendi Richter jako managerka, a aktor występował w filmach akcji, Mr. T, wraz z Hulkiem Hoganem wziął czynny udział w walce wieczoru przeciwko Roddy’emu Piperowi i Paulowi Orndorffowi. Gala cieszyła się tak wielką popularnością, że "WrestleMania" stała się głównym corocznym wydarzeniem organizacji. Sukces gali przekonał grupę National Broadband Network do rozpoczęcia regularnej emisji "Saturday Night's Main Event", programu WWF, który raz na dwa tygodnie był nadawany zamiast popularnego amerykańskiego programu "Saturday Night Live". Pierwszy odcinek "Saturday Night’s Main Event" został wyemitowany 11 maja.
18 sierpnia 1985 WWF przejęło kanadyjską organizację Lutte Internationale i utworzono mistrzostwo WWF Canadian Championship, które miało być ekskluzywne dla wydarzeń mających miejsce w Kanadzie, ale zostało zlikwidowane po pięciu miesiącach, 22 stycznia 1986. Jedynym posiadaczem tego tytułu był, zatrudniony wcześniej w Lutte Internationale, Dino Bravo.
16 listopada 1987 w East Rutherford w New Jersey WWF zorganizowało historyczną bitwę Battle Royal, w której udział wzięło 19 wrestlerów, którzy byli popularni w latach 1940–1970. Wszyscy wrestlerzy mieli ponad 50 lat, a niektórzy ponad 70. Walkę wygrał Lou Thesz.
26 listopada 1987 w Richfield w stanie Ohio miało miejsce Survivor Series, pierwsza gala pay-per-view z corocznej serii o tej samej nazwie. Składała się ona z kilku pojedynków pięcioosobowych drużyn. 24 stycznia 1988 w Hamilton w Kanadzie miało miejsce Royal Rumble. Była to pierwsza gala pay-per-view z nowej corocznej serii o tej samej nazwie. Seria ta wyróżnia się tym, że jej zwieńczeniem jest walka kilkudziesięciu wrestlerów, którzy wchodzą na ring po kolei co dwie minuty. 29 sierpnia 1988 w Nowym Jorku odbyła się pierwsza z corocznej serii o tej samej nazwie gala "Summerslam".
Dostrzegając sukces WWF, przedsiębiorca Ted Turner postawił sobie za cel stworzenie konkurencji. W tym celu 21 listopada 1988 kupił organizację wrestlingu Jim Crockett Promotions i na jej bazie utworzył World Championship Wrestling (WCW).
Śmierć kayfabe (1989).
W 1989 Vince McMahon wystąpił przed stanowym senatem w New Jersey oświadczając, że wrestling nie jest sportem. Chciał w ten sposób przekonać komisję, aby wykreśliła wrestling z listy sportów objętych regulacjami, w wyniku których WWF musiałoby płacić podatki od organizowanych gal. McMahon oświadczył, że wrestling powinno się definiować jako "działalność, w której uczestnicy zmagają się współpracując ze sobą, przede wszystkim w celu zapewnienia rozrywki widzom, a nie zmierzenia się w uczciwych zawodach atletycznych". Od tej pory WWF określa swoją działalność mianem "rozrywki sportowej". Ustawa deregulująca wrestling przeszła pomyślnie 10 lutego, stosunkiem głosów 37 do 1. Wielu analityków i mediów (na przykład "The Independent") nazywają to wydarzenie "śmiercią kayfabe".
Skandal sterydowy (1991).
W 1991 o WWF zrobiło się głośno z powodu procesu przeciwko jednemu z lekarzy organizacji, doktorowi George’owi T. Zahorianowi III. Sprawa ta przeszła do historii jako skandal sterydowy. George T. Zahorian III w latach 80. XX wieku pracował w zespole medycznym World Wrestling Federation, a także występował w telewizji biorąc udział w wątkach fabularnych organizacji. 5 lutego postawiono mu 15 zarzutów związanych z nielegalną dystrybucją kontrolowanych substancji. Był pierwszym lekarzem, któremu postawiono zarzuty na mocy prawa federalnego Anti-Drug Abuse Act z 1988. 24 czerwca prokurator federalny stwierdził, że Doktor George T. Zahorian III działał jako handlarz narkotyków, a nie lekarz, sprzedając sterydy anaboliczne i inne substancje kontrolowane wrestlerom i sztangistom w całym kraju w celach innych, niż medyczne. W międzyczasie zarzut dotyczący zaopatrzenia w sterydy Hulka Hogana został odrzucony na jego prośbę z powodu "prywatnych i osobistych spraw, które powinny być chronione". 25 czerwca czterej wrestlerzy pracujący w latach 80. XX wieku dla WWF, Brian Blair, Rick Martel, Rowdy Roddy Piper i Daniel Stivey, zeznali, że zamówili sterydy telefonicznie u Zahoriana i otrzymali je za pośrednictwem kuriera Federal Express. 26 czerwca George T. Zahorian III przyznał się do zaopatrzenia Hulka Hogana w sterydy anaboliczne w celu poprawy jego umiejętności i budowy ciała, a nie ze względów medycznych. Potwierdził też zeznania Blaira, Martela, Pipera i Stivey. 27 czerwca 1991 ława przysięgłych uznała Zahoriana winnym ośmiu zarzutów dystrybucji sterydów i czterech zarzutów nielegalnej dystrybucji środków przeciwbólowych wymagających recepty. 29 grudnia został skazany na 12 700 dolarów grzywny i trzy lata więzienia począwszy od 3 lutego 1992. Po odbyciu kary doktor miał zostać objęty dwuletnim okresem próbnym.
Utworzenie Hall of Fame (1993).
27 stycznia 1993, w wieku 47 lat, zmarł wrestler André the Giant. Był on związany z WWF przez około 20 lat, wyróżniał się swoim olbrzymim rozmiarem i rywalizował przez trzy lata z Hulkiem Hoganem. Ostatni raz wystąpił w ringu rok wcześniej.
22 marca 1993 roku w programie "Monday Night Raw" ogłoszono utworzenie galerii sławy o nazwie Hall of Fame, dla zasłużonych wrestlerów. Pierwszą dołączoną do niej osobą został André the Giant. Od tej pory ceremonie dołączenia do Hall of Fame odbywają się co roku (z wyjątkiem okresu od 1997 do 2003), od 2004 przed każdą galą z serii WretleMania.
New Generation (1993–1996).
Umownym początkiem ery New Generation jest odejście Hulka Hogana z WWF w lipcu 1993 i przyłączenie się do WCW. Na początku z organizacji odeszli też tacy wieloletni i popularni zawodnicy jak Randy Savage i Ted DiBiase.
Bret Hart został nowym głównym face’em WWF. Większe role przypadły też takim zawodnikom jak Shawn Michaels i The Undertaker. Ton gal w tym okresie często uznawany jest za bardziej karykaturalny, niż w Golden Era. Wśród zawodników organizacji pojawiły się takie postacie jak klaun Doink, dentysta Isaac Yankem i mnich Friar Ferguson. W tym okresie oglądalność programów WWF zauważalnie spadła, ustępując konkurencyjnej World Championship Wrestling.
Skandal sterydowy (1993–1994).
W 1993 o WWF znowu zrobiło się głośno za sprawą skandalu sterydowego. Tym razem to prezesowi WWF, Vince’owi McMahonowi, postawiono zarzuty. 18 listopada został oskarżony o kooperację ze skazanym w 1991 doktorem George’em T. Zahorianem III i współudział w dystrybucji sterydów anabolicznych dla wrestlerów. Proces przeciwko McMahonowi rozpoczął się 7 lipca 1994. Od 7 do 11 lipca 1994 sąd federalny przesłuchiwał skazanego w 1991 George’a T. Zahoriana III, który przyznał się do zaopatrywania w sterydy Hulka Hogana i Vince’a McMahona. 11 lipca 1994 Nailz zeznał, że Vince McMahon osobiście polecił mu stosowanie sterydów. 14 lipca Hulk Hogan zeznał, że w latach 80. XX wieku używanie sterydów przez wrestlerów było powszechne, a on sam stosował je przez prawie 14 lat. Oświadczył, że zamówienia miał odbierać regularnie w siedzibie World Wrestling Federation razem z listami od fanów i wypłatą. Zeznał też, że zażywał sterydy anaboliczne nie tylko po to by zwiększyć masę ciała, ale także leczyć rany i podtrzymywać kondycję, ale Vince McMahon nie kazał mu tego robić, ani też nie zachęcał. 22 lipca 1994 sąd oczyścił McMahona ze wszystkich postawionych mu zarzutów.
Ugoda z World Wide Fund for Nature (1994).
W 1994 brytyjska fundacja charytatywna World Wide Fund for Nature poskarżyła się World Wrestling Federation na używanie tego samego skrótowca – "WWF". Fundacja zarejestrowała swój skrótowiec w 1961, a organizacja wrestlingu w 1989. Fundacja zgodziła się jednak by organizacja wrestlingu używała tego skrótowca w swoim logo pod warunkiem, że nie będzie on często wspominany w telewizji i kojarzony z wrestlingiem.
Początek Monday Night Wars (1995).
4 września 1995 organizacja World Championship Wrestling rozpoczęła produkcję programu "Monday Nitro" w poniedziałek, w tych samych godzinach co nadawany przez WWF "Monday Night Raw". Był to początek rywalizacji o oglądalność między WWF i WCW. Ta rywalizacja przeszła do historii jako Monday Night Wars (Poniedziałkowe wojny).
Pierwsze przejęcie ważnego zawodnika WWF przez WCW miało miejsce w sierpniu 1995. Lex Luger pojawił się w "Monday Nitro", gdzie odniósł się do planów swojej poprzedniej firmy by uczynić go następcą Hulka Hogana. Tydzień wcześniej Luger uczestniczył w zorganizowanej przez WWF gali "SummerSlam". Kolejnym zaskakującym manewrem ze strony WCW było zatrudnienie Alundry Blaze, która w tym czasie była posiadaczką mistrzostwa kobiet WWF. W dniu swojego debiutu ceremonialnie wyrzuciła swój pas do kosza na śmieci przed publicznością. 10 czerwca 1996 WCW przejęło od WWF Disesela (który najdłużej w tej epoce był głównym mistrzem WWF) i Razora Ramona, którzy wkrótce utworzyli grupę o nazwie New World Order, reprezentującą "najeźdźców" przybyłych z konkurencyjnej organizacji.
Attitude Era (1996–2002).
Attitude Era była okresem, w którym WWF miało najlepsze wyniki oglądalności w swojej historii. Wątki fabularne opierały się na brutalności oraz kontrowersjach i czasem rozwijały się kilka lat. Wrestlerzy odgrywali postacie o bardziej złożonych osobowościach, niż w poprzednich epokach. Krytycy zarzucają Attitude Era niedojrzałość i infantylizm. W celu uatrakcyjnienia wrestlingu kobiet WWF zaczęło zatrudniać modelki w roli wrestlerek i opierało żeńską dywizję na nawiązaniach do seksu. Jednym z najbardziej charakterystycznych znaków rozpoznawczych WWF stały się częste uderzenia składanym krzesłem w głowę.
Austin 3:16 (1996).
Według WWE Attitude Era zaczęła się 23 czerwca 1996, kiedy Stone Cold Steve Austin wygrał turniej King of the Ring, pokonując w finale Jake’a Robertsa. Po zwycięstwie wygłosił słynną przemowę, w której obraził swojego przeciwnika, nabijając się przy tym z jego religijności. Zapowiedział też, że zamierza zdobyć główne mistrzostwo organizacji. Przemowa ta przeszła do historii pod nazwą "Austin 3:16". Wulgarny, brutalny i nieprzyzwoity ton wypowiedzi Austina miał odzwierciedlać ton nadchodzącej epoki, a sam Austin wkrótce stał się główną gwiazdą organizacji.
Zmiana podejścia do wrestlingu kobiet (1996–2002).
Po tym jak Alundra Blaze przeszła do konkurencyjnego WCW i ceremonialnie wyrzuciła mistrzostwo kobiet do kosza na śmieci przed publicznością, WWF zmieniło podejście do kobiecego wrestlingu, erotyzując go i coraz częściej zatrudniając modelki. W latach 90 kobiety w WWF zaczęły być nazywane diwami. WWE za swoją pierwszą diwę uważa Sunny. W programach często pojawiały się też będące w podeszłym wieku legendy kobiecego wrestlingu, The Fabulous Moolah i Mae Young – czasem jako mentorki, czasem jako uczestniczki walk, zazwyczaj jako postacie komiczne.
1 czerwca 1998 w odcinku "Raw is War" debiutowała Jacqueline. W kayfabe była dziewczyną wrestlera Marca Mero i rywalizowała z Sable, która w tej historii była w separacji z Mero. Sable pokonała Jacqueline w konkursie bikini 26 lipca na gali "WWF Fully Loaded", jednak prezes WWF, Vince McMahon, zdecydował się ją zdyskwalifikować za to, że nie nosiła tradycyjnego bikini (były to dwie naklejki w kształcie dłoni naklejone na piersi), a Jacqueline została ogłoszona zwyciężczynią. Jacqueline i Mero pokonali Sable i Edge’a 30 sierpnia na gali "SummerSlam". Wreszcie zdecydowano reaktywować mistrzostwo WWF Women’s Championship i wręczyć go jednej z rywalizujących zawodniczek. Jacqueline pokonała Sable w walce o tytuł i została pierwszą Afroamerykanką, która go zdobyła.
Pas WWF Women’s Championship często był broniony w nietypowych rodzajach walk, które były nastawione na podkreślenie seksualności zawodniczek. Na gali Armageddon w 1999 Miss Kitty zdobyła go pokonując Jacqueline, B.B i Ivory w walce, w której eliminacja następowała w wyniku ściągnięcia przeciwniczce sukni wieczorowej, a dzień później obroniła tytuł w walce w błocie przeciwko Tori. 22 listopada Trish Stratus obroniła tytuł pokonując Stacy Keibler w sosie.
17 października 1999 w Cleveland, w stanie Ochio, The Fabulous Moolah pokonała Ivory w walce o pas WWF World Women’s Championship. Miała wtedy 76 lat, co czyni ją najstarszym mistrzem w historii WWE, zarówno wśród kobiet, jak i mężczyzn.
31 stycznia 2000 mistrzyni kobiet The Kat stoczyła walkę o mistrzostwo w basenie wypełnionym sztucznym śniegiem przeciwko tajemniczej osobie i przegrała. Jej przeciwnikiem, który przedstawiał się jako Harvina, okazał się mężczyzna Harvie Whippleman. Mistrzostwo utracił trzy dni później, przegrywając walkę z Jacqueline w ciągu jednej minuty. Był to pierwszy i jedyny raz w historii WWE kiedy mężczyzna posiadał kobiecy tytuł, a także pierwszy raz kiedy zawodnik dowolnej płci posiadał tytuł w założeniu przeznaczony dla płci przeciwnej.
27 sierpnia 2000 miała miejsce walka typu mixed match, w której Eddie Guerrero i Chyna zmierzyli się z mistrzem Intercontinental Valem Venis i Trish Stratus. Osoba, która przypnie przeciwnika, miała wygrać mistrzostwo. Ponieważ Chyna przypięła Trish, została pierwszą kobietą w WWF, która posiadała mistrzostwo z założenia przeznaczone dla mężczyzn. Utraciła je cztery dni później przegrywając obronę tytułu z Eddiem Guerrero.
23 października Lita obroniła tytuł WWF Women’s Champion w miejsce pierwszej walce w stylu Bra and Panties match (walka, w której zwycięża zawodniczka, która rozbierze przeciwniczkę do samej bielizny), którą stoczyła przeciwko Trish Stratus.
Wątek z bronią palną (1997).
4 listopada w trakcie emisji "Raw is War" doszło do kontrowersyjnego wydarzenia, będącego jednym z pierwszych znaków zmiany charakteru programów WWF Kevin Kelly przeprowadzał na żywo wywiad z wrestlerem Brianem Pillmanem w jego własnym domu. W trakcie wywiadu wielokrotnie informował widzów, że rywal Pillmana, Stone Cold Steve Austin, był widziany w okolicy. Pillman oświadczył, że jego rodzina otrzymywała pogróżki od Austina, po czym zaprezentował widzom swój pistolet. Gdy Austin włamał się do domu, Pillman wycelował do niego z broni, ale w tym momencie zakłócenia przerwały transmisję wydarzenia. Gdy kamera znów zaczęła funkcjonować, Kevin Kelly poinformował widzów, że nikt nie został postrzelony. Kontrowersyjne wzbudzało przede wszystkim pokazanie broni palnej w telewizji i wyjątkowo wulgarny język używany w czasie segmentu. Po tym wydarzeniu oglądalność "Raw is War" spadła, a stacja otrzymała wiele telefonów od niezadowolonych rodziców. Prezes "USA Network" (stacja, która emitowała program) Kay Koplovitz osobiście upomniał prezesa WWF, Vince’a McMahona, który musiał oficjalnie przeprosić za wątek fabularny z bronią palną i zapewnić, że prawdziwa broń nie została użyta.
Montreal Screwjob (1997).
9 listopada 1997 w Montrealu w Kanadzie, na gali "Survivor Series", miał miejsce kontrowersyjny incydent, który przeszedł do historii jako Montreal Screwjob. Bret Hart przegrał najważniejsze mistrzostwo organizacji, WWF World Heavyweight Championship, w walce z Shawnem Michaelsem. Stało się tak mimo tego, że w rzeczywistości z Bretem Hartem ustalono inny scenariusz. Mistrz miał wygrać walkę i zrzec się tytułu w najbliższym odcinku "Raw Is War". W tym okresie Bret Hart kończył pracę w WWF i miał już podpisaną umowę z konkurencyjnym WCW. Nie chciał jednak przed odejściem przegrać tytułu z Michaelsem z powodu osobistego zatargu. Nie chciał też przegrać mistrzostwa w Kanadzie, która była jego ojczyzną. W spisku przeciwko Hartowi brali udział Vince McMahon, Shawn Michaels i sędzia Earl Hebner. Zdarzenie miało duży wpływ na sposób opowiadania historii we wrestlingu. Coraz częściej stosowano tak zwane worked shooty, czyli segmenty, które miały przypominać przełamywanie czwartej ściany, choć w rzeczywistości były reżyserowane. Po tych wydarzeniach oficjalnie potwierdzono, że Vince McMahon, do tej pory znany głównie jako komentator i konferansjer, jest właścicielem WWF.
Aż do swojej emerytury w 2003 roku Stone Cold Steve Austin kilkukrotnie zdobył główne mistrzostwo organizacji i rywalizował z prezesem WWF, Vince’em McMahonem, który odgrywał rolę bezdusznego chciwego przełożonego. Czasami między zawodnikiem, a prezesem dochodziło także do walk wrestlerskich w ringu. Na swojej stronie internetowej WWE napisało, że "żadne dwie osoby nie były tak popularne w tym samym czasie, co Austin i Rock". The Rock był jednym z głównych przeciwników Austina i popleczników McMahona.
Popularyzacja hardcore wrestlingu (1998).
Innym wyróżniającym się zawodnikiem w Attitude Era był Mick Foley, wcielający się w postacie Cactus Jacka, Dude Love’a i Mankinda. Wielokrotnie pokazywał on, że jest w stanie znosić wyjątkowy ból dla rozrywki sportowej i wykonywał akcje uważane za niebezpieczne. Jednym z jego najsłynniejszych wyczynów był upadek z dachu klatki w trakcie walki z The Undertakerem w trakcie gali Hell in the Cell w 1998. W ten sposób Foley spopularyzował w WWF hardcore wrestling.
2 listopada 1998 utworzono specjalny tytuł mistrzowski, WWF Hardcore Championship, o który walki miały się toczyć wyłącznie na zasadach hardcore match. Pierwszym mistrzem był Mick Foley, któremu tytuł ten został wręczony. Z czasem jednak tytuł był traktowany coraz mniej poważnie. W końcu została wprowadzona zasada 24/7, zgodnie z którą walki o pas toczyły się przez cały czas, a przypięcie mogło nastąpić dosłownie w dowolnym momencie. Przez to mistrz zmieniał się czasem kilka razy dziennie. 15 maja 2000 tytuł był nawet posiadany przez cztery minuty przez prostytutkę wrestlera The Godfathera.
Wypadek i śmierć Owena Harta (1999).
23 maja 1999 na gali "WWF" "Over the Edge" doszło do tragicznego wypadku. Owen Hart miał walczyć z mistrzem, The Godfatherem, o pas WWF Intercontinental Championship. Odgrywał w tym czasie komiczną postać superbohatera o pseudonimie The Blue Blazer. Przed walką miał wejść na arenę spuszczając się po linie z sufitu, jednak mechanizm zatrzaskowy otworzył się, gdy wrestler był na wysokości ponad 20 metrów. Hart ucierpiał w wyniku upadku i zmarł w drodze do szpitala. Wydarzenie to wywołało wiele kontrowersji i krytyki. Rodzina zmarłego oskarżała organizację o zaniedbanie. Kontrowersje wzbudzał też fakt, że zdecydowano się kontynuować galę, choć publiczność wiedziała, że Owen Hart nie żyje, ponieważ poinformował o tym komentator Jim Ross. Wdowa po tragicznie zmarłym, Martha Hart, złożyła pozew sądowy przeciwko WWF, który zakończył się ugodą i wypłaceniem przez firmę 18 milionów dolarów.
Przejęcie WCW (2001).
23 marca 2001 WWF wykupiło World Championship Wrestling, swoją główną konkurencję, za 4,2 miliony dolarów. Ostatni odcinek "Monday Nitro" został wyemitowany 26 marca 2001. Wystąpił w nim prezes WWF Vince McMahon, który oznajmił, że został właścicielem organizacji. Część pasów WCW zostało przejętych przez WWF. Były to główne mistrzostwo WCW World Championship, drugorzędne mistrzostwo WCW United States Championship, główne mistrzostwo tag teamów WCW World Tag Team Championship oraz mistrzostwo wagi lekkiej WCW Cruiserweight Championship. Z nazw wszystkich mistrzostw odebrano jednak słowo "World" (światowe).
Wraz z przejęciem WCW wiązał się tak zwany "wątek inwazji". Zgodnie z fabułą, dotychczasowi zawodnicy WWF i ci pochodzący z WCW mieli rywalizować ze sobą. Firmy nie było jednak stać na wykupienie wszystkich zawodników konkurencji, więc przez długi czas do personelu WWF nie dołączyły takie popularne gwiazdy, jak Hulk Hogan, Scott Steiner, Kevin Nash, Scott Hall, Ric Flair, Sting, Goldberg i Jeff Jerrett. W związku z tym w wątek zostali zaangażowani także byli zawodnicy ECW. Dawni wrestlerzy WCW i ECW utworzyli stajnię o nazwie The Alliance, której przywódcą został Stone Cold Steve Austin. W wątek inwazji wpleciona została też rywalizacja między Vince’em McMahonem i jego synem Shane’em McMahonem, który postanowił wykorzystać fakt, że to on podpisał kontrakt na przejęcie konkurencyjnej organizacji. Krytycy tego wątku uważają, że byli zawodnicy WCW zbyt często przegrywali i byli kreowani na zbyt słabych.
Finał wątku inwazji miał miejsce 18 listopada 2001 na gali Survivor Series. W walce wieczoru pięcioosobowa drużyna WWF (Chris Jericho, Big Show, Kane, The Rock i The Undertaker) pokonała drużynę The Alliance (Booker T, Kurt Angle, Rob Van Dam, Shane McMahon i Stone Cold Steve Austin) dzięki zdradzie Kurta Angle z drużyny The Aliance, który okazał się tajnym współpracownikiem Vince’a McMahona. Na tej samej gali mistrzostwo drużynowe WCW Tag Team Championship zostało zdobyte przez The Dudley Boyz (Bubba Ray i D-Von) i zunifikowane z WWF Tag Team Championship, a mistrzostwo WWF Light Heavyweight Championship zlikwidowane i zastąpione przez przejęte od WCW Cruiserweight Championship.
9 grudnia 2001 Chris Jericho zdobył pas WCW Championship na gali Vengeance i zunifikował go z WWF Championship, tworząc w ten sposób mistrzostwo o nazwie Undisputed WWF Championship.
Inne wydarzenia.
26 lutego 1997 utworzone zostało mistrzostwo WWF European Championship, które miało być ekskluzywne dla gal mających miejsce w Europie. Inauguracyjnym mistrzem był British Bulldog. Po tym jak tytuł został przejęty przez Shawna Michaelsa 20 września, zaczął być częściej broniony w Stanach Zjednoczonych.
7 grudnia 1997 WWF ustanowiło mistrzostwo dla zawodników wagi lekkiej, WWF Light Heavyweight Championship. Pierwszym jego posiadaczem był zwycięzca specjalnego turnieju, Taka Michinoku.
21 maja 1998 została uruchomiona strona internetowa organizacji, WWF.com.
19 października 1999 WWF debiutowało na giełdzie papierów wartościowych. Pierwsza zanotowana cena akcji wynosiła 30,50$, a w dniu debiutu firma sprzedała 22 milionów akcji.
World Wrestling Entertainment (od 2002).
Zmiana nazwy (2002).
W 2002 fundacja charytatywna World Wide Fund for Nature oskarżyła World Wrestling Federation o naruszenie umowy z 1994, dotyczącej zezwolenia na używanie akronimu WWF, i wniosła sprawę do sądu. Sąd odebrał organizacji wrestlingu prawo do używania skrótowca, w związku z czym organizacja postanowiła zmienić nazwę na World Wrestling Entertainment. W kolejnych latach wypracowano różne ugody, które pozwoliły WWE na używanie akronimu WWF w materiałach archiwalnych.
Ruthless Agression Era (2002–2008).
Pierwszą oznaką nadejścia Ruthless Aggression Era był segment promocyjny w odcinku "WWE Raw" z 24 lipca 2002. Vince McMahon oświadczył przed publicznością i zgromadzonymi wokół niego wrestlerami, że stał się biznesmenem odnoszącym sukcesy dzięki "bezwzględnej agresji" (ang. "Ruthless Aggression") i tej samej agresji oczekuje od swoich zawodników. Termin "bezwzględna agresja" był od tej pory często powtarzany w programach WWE. Zgodnie z zapowiedzią, zarówno ton, jak i styl walk w tej erze stały się bardziej intensywne i brutalne.
Podział na brandy (2002).
W związku z rozszerzeniem personelu WWE po przejęciu WCW, firma zarządziła podział franczyzy, aby dać wszystkim pracownikom podobne szanse i czas antenowy. Nowe brandy zostały nazwane po programach telewizyjnych, do których zostały przypisane: "SmackDown" i "Raw". Przydzielenie personelu do każdego programu nastąpiło na pierwszym w historii WWE Draft, który miał miejsce 25 marca 2002 roku na "Raw".
5 czerwca 2002 mistrzostwo WWE Hardcore zostało zlikwidowane. Mistrzostwo WWE zostało przydzielone do WWE SmackDown, a 2 września 2002 specjalnie dla WWE Raw powstał tytuł World Heavyweight. Mistrzostwo World Tag Team zostało przejęte przez Raw, więc na potrzeby Smackdown utworzono WWE Tag Team Championship.
Śmierć Eddiego Guerrero (2005).
13 listopada 2005, w wieku 38 lat, Eddie Guerrero, zmarł na zawał mięśnia sercowego doznany z powodu miażdżycy. Wcześniej, w swojej autobiografii "Cheating death, stealing life: the Eddie Guerrero story", Guerrero przyznał, że w przeszłości był uzależniony od alkoholu i narkotyków oraz przyjmował duże dawki sterydów anabolicznych. Ponieważ był popularnym wrestlerem i zmarł nagle będąc w dobrej kondycji fizycznej, jego śmierć przykuła szczególną uwagę fanów i mediów takich jak The New York Times, czy Fox News Channel.
Kontrowersje wzbudzał fakt, że WWE postanowiło wykorzystać śmierć Guerrero w swoich wątkach fabularnych. 29 listopada 2005 Randy Orton w trakcie walki z The Undertakerem zniszczył lowrider, którym Eddie Guerrero często ceremonialnie wjeżdżał na arenę. Następnie, będąc mistrzem WWE, Orton powiedział pretendentowi do tytułu i wieloletniemu przyjacielowi zmarłego wrestlera, Reyowi Mysterio, że Guerrero nie jest w Niebie, tylko w Piekle. W historię zaangażowana była także wdowa po zawodniku, Vickie Guerrero, która odgrywała rolę heela. Sposób, w jaki WWE odnosiło się do śmierci Eddiego Guerrero w wątkach fabularnych krytykował między innymi przez Micka Foley, który był związany z organizacją przez wiele lat.
Śmierć Eddiego Guerrero przyczyniła się do decyzji WWE o wprowadzeniu polityki wellness 27 lutego 2006.
Brand ECW (2004–2008).
W 2004 WWE kupiło od sądu upadłościowego wszystkie aktywa popularnej w latach 90. organizacji Extreme Championship Wrestling (ECW), która słynęła z organizowania walk hardcorowych. WWE wyprodukowało film dokumentalny poświęcony ECW, "The Rise and Fall of ECW", a 12 czerwca 2005 zorganizowało galę tematyczną "One Night Stand" z udziałem byłych zawodników ECW, takich jak The Dudley Boyz, Tommy Dreamer i The Sandman.
13 czerwca 2006 utworzony został trzeci brand, obok Smackdown i Raw, o nazwie ECW, który był traktowany jako kontynuacja upadłej organizacji. Odcinki ekskluzywnego programu brandu były emitowane w telewizji Syfy. Managerem generalnym został Paul Heyman. Utworzone zostało też ekskluzywne mistrzostwo ECW World Championship. Pierwszym jego posiadaczem był Shane Douglas, który zdobył je pokonując Tazza, Deana Malenko i 2 Cold Scorpio w walce typu Fatal 4-way.
Polityka Wellness (2006).
27 lutego 2006, w odpowiedzi na pokłosie po śmierci wrestlera Eddiego Guerrero rok wcześniej, WWE wprowadziło politykę wellness, której celem było zwalczanie narkomanii i stosowania sterydów wśród członków personelu firmy. Zgodnie z nową polityką, firma zaczęła między innymi przeprowadzać losowe kontrole antydopingowe. Kolejne poprawki zostały wprowadzone w 2009, 2010, 2011 i 2012.
Sprawa Chrisa Benoit (2007).
25 czerwca 2007 popularny wrestler Chris Benoit zamordował swoją żonę, Nancy Benoit, i syna, Daniela Benoit, po czym popełnił samobójstwo wieszając się przy pomocy maszyny do ćwiczeń. Przy ciele każdej z ofiar znaleziono biblię. W mieszkaniu rodziny Benoit znaleziono też koktajl przygotowany z leków na receptę i sterydów anabolicznych.
Media spekulowały, że Benoit dopuścił się morderstwa pod wpływem narkotyków, sterydów lub częstych urazów w głowę. Chirurdzy przeprowadzający sekcję potwierdzili, że miał uszkodzony mózg. WWE odcięło się od zmarłego wrestlera i od tego czasu stara się o nim nie wspominać w swoich nowszych materiałach.
Głośna tragedia przyczyniła się do wielu zmian w organizacji. Z czasem budowa ciał zawodników zatrudnianych przez WWE stała się bardziej stonowana. Ograniczono sytuacje, w których wrestlerzy mogli doznać urazu głowy, w tym częste i charakterystyczne dla WWE ciosy składanym krzesłem. Starano się też aby w czasie walk nie dochodziło do krwawienia. Rozgłos medialny, śledztwo policyjne i konieczność wygłaszania publicznych oświadczeń związanych ze sprawą pozbawiło WWE wielu aspektów tajemniczości, które odgrywały dużą rolę w ówczesnym charakterze rozrywki sportowej.
PG Era (2008–2014).
22 lipca 2008 WWE wydało oświadczenie o tym, że stowarzyszenie TV Parental Guidelines zmieniło kategorię wiekową dla programów telewizyjnych WWE na PG, czyli zalecany nadzór rodzicielski. Organizacja wprowadziła zauważalne zmiany aby osiągnąć tę kategorię i się w niej utrzymać. Stonowano brutalność i seksualizm. Przekleństwa, wulgaryzmy i krew od tej pory pojawiały się w głównych programach bardzo rzadko. Postawiono większy nacisk na promowanie pozytywnych wartości. Era ta charakteryzowała się częstymi gościnnymi prowadzącymi oraz dominacją i częstymi zwycięstwami zawodnika Johna Ceny. Analitycy za powody przyjęcia przez firmę familijnego formatu często wskazują kampanię wyborczą do Senatu Stanów Zjednoczonych żony prezesa WWE, Lindy McMahon, a także kontrowersje związane z tragedią wrestlera Chrisa Benoit, który zamordował swoją rodzinę i popełnił samobójstwo. Sekcja wykazała, że Benoit miał uszkodzony mózg, a za przyczynę tego stanu podejrzewano między innymi narkotyki, sterydy i częste urazy głowy.
Nowe gale pay-per-view (2009–2010).
W latach 2009–2010 WWE zwiększyło liczbę corocznych gal pay-per-view, w tym o gale tematyczne. 7 czerwca 2009 odbyła się pierwsza gala WWE Extreme Rules, na której walki odbywały się zgodnie z zasadami hardcore match. 13 grudnia 2009 odbyła się pierwsza gala , na której walki odbywały się zgodnie z zasadami Tables, Ladders and Chairs match. 21 lutego 2010 odbyła się pierwsza gala WWE Elimination Chamber, której głównym wydarzeniem była walka typu Elimination Chamber. W walkach typu Elimination Chamber wrestlerzy WWE walczą zwykle o mistrzostwo lub prawo do walki o mistrzostwo. 18 lipca 2010 odbyła się pierwsza gala WWE Money in the Bank. Na tej gali co roku odbywa się walka Money in the Bank ladder match, w której główną nagrodą jest walizka z kontraktem, którą można przekazać sędziemu w dowolnym momencie w trakcie dowolnej gali, co powoduje rozpoczęcie walki o tytuł ze wskazanym mistrzem.
Koniec ECW (2010).
16 lutego 2010 wyemitowany został ostatni odcinek ECW. Ezekiel Jackson, któremu towarzyszył manager William Regal, pokonał Christiana w walce o ECW Championship na zasadach Extreme Rules Match. Wraz z ostatnim odcinkiem cały brand, wraz z mistrzostwem, został zlikwidowany.
Początki NXT (2010–2014).
W 2010 uruchomiony został program "WWE NXT", który do 2012 miał formę reality show, w którym uczestnicy rywalizowali o kontrakt zawodowy z WWE.
7 czerwca 2010 aby przyciągnąć większą uwagę, zwycięzca pierwszego sezonu NXT Wade Barrett, pojawił się na gali Raw w trakcie walki Johna Ceny i CM Punka. Niespodziewanie wtargnął na ring, a za nim inni uczestnicy minionego sezonu NXT: David Otunga, Justin Gabriel, Heath Slater, Darren Young, Skip Sheffield, Daniel Bryan i Michael Traver. Mieli oni takie same żółte opaski na ramionach z czarną literą N. Pobili Cenę i Punka oraz zespół komentatorski, a także zniszczyli ring i jego okolice (podłogę, sprzęt do nagrywania, stoły komentatorskie). Tak debiutowała grupa The Nexus.
Po 2012 NXT stało się osobnym brandem, nastawionym na rozwój zawodników przygotowywanych do występów w Smackdown i Raw. Od tego momentu NXT zaczęło organizować gale bez elementów reality show. 20 czerwca pierwszym managerem generalnym brandu został Dusty Rhodes. Z czasem powstały też pasy mistrzowskie ekskluzywne dla NXT. Pierwszym było główne mistrzostwo, NXT Championship, którego pierwszym posiadaczem od 29 sierpnia 2012 był Seth Rollins. 24 lipca 2013 Paige została pierwszą posiadaczką ekskluzywnego mistrzostwa kobiet, NXT Women’s Championship. 13 lutego 2013 tag team British Ambition zdobył nowo utworzone mistrzostwo NXT Tag Team Championship.
27 lutego 2014 NXT wyemitowało swoją pierwszą galę pay-per-view, NXT Arrival. Była to także pierwsza gala wrestlingu emitowana na żywo za pośrednictwem WWE Network.
Lato Punka (2011).
27 czerwca 2011 wrestler CM Punk, którego kontrakt był bliski wygaśnięcia, interweniował w walkę Johna Ceny i R-Trutha w odcinku Raw. Po tym jak dzięki niemu R-Truth pokonał przeciwnika, Punk usiadł w wejściu na arenę i wygłosił przez mikrofon znamienną przemowę. Był to worked shoot, Punk wygłaszał swoje prywatne opinie i przełamywał czwartą ścianę. Skrytykował firmę za to, że John Cena kreowany jest na najlepszego zawodnika. Oskarżył Cenę, Hulka Hogana i The Rocka o lizusostwo. A prezesowi organizacji, Vince’owi McMahonowi, zarzucił nepotyzm i otaczanie się ludźmi, którzy są wobec niego zbyt bezkrytyczni. Punk przełamał też wykreowane przez WWE tabu wspominając byłych członków personelu, promując konkurencję, używając wulgarnego języka i wypowiadając słowo "wrestler".
Przemowa CM Punka pokrywała się z krytyką, z jaką często spotykało się WWE ze strony fanów w tym okresie. Dlatego została entuzjastycznie przyjęta przez publiczność. W kayfabe CM Punk zdobył główne mistrzostwo organizacji, WWE Championship, a następnie opuścił organizację. Vince McMahon został za to zwolniony przez zarząd i zastąpiony swoim zięciem, Triple H-em. Punk powrócił jednak do WWE, a gdy po raz drugi zdobył główne mistrzostwo, posiadał je przez około dwa lata, do 2013. Wydarzenia z 2011 przeszły do historii jako Summer of Punk (pol. "Lato Punka").
Koniec podziału na brandy (2011).
Pierwszy okres podziału organizacji zakończył się 29 sierpnia 2011 roku, kiedy dyrektor operacyjny Triple H ogłosił, że gwiazdy ze "Smackdown" zaczną od tego momentu występować także w "Raw". Wkrótce wszyscy wrestlerzy zaczęli pojawiać się w obu programach. WWE Draft nie miało miejsca w latach 2012–2015. Przyczyną zakończenia podziału była chęć swobodniejszego przepływu treści pomiędzy telewizją i platformą internetową.
Inne wydarzenia.
22 lipca 2002 Rob Van Dam zunifikował Intercontinental Championship i European Championship.
Od 6 do 16 maja 2004 wrestlerka Jacqueline posiadała mistrzostwo wagi lekkiej, WWE Cruiserweight Championship. Zdobyła je wygrywając walkę z poprzednim mistrzem, Chavo Guerrero, ale utraciła przegrywając walkę rewanżową. Był to pierwszy raz kiedy kobieta w WWE zdobyła mistrzostwo wagi lekkiej, ale drugi raz kiedy kobieta posiadała ten pas (wcześniej, gdy był sankcjonowany przez WCW, posiadała go Madusa).
22 lipca 2007 mistrzostwo WWE Cruiserweight Championship zdobył Hornswoggle, a 28 września zostało ono zlikwidowane za kulisami
20 lipca 2008 utworzone zostało nowe mistrzostwo diw (kobiet), WWE Divas Championship. Pierwszą posiadaczką została Michelle McCool. 19 września 2010, w trakcie swojego drugiego panowania, McCool zunifikowała pas WWE Women’s Championship z mistrzostwem diw.
10 marca 2009 na gali WrestleMania XXV miała miejsce historyczna walka typu Battle Royal, w której wzięły udział ówczesne i byłe zawodniczki WWF, takie jak Joy Giovanni, Miss Jackie, Molly Holly, Sunny, Victoria i Torrie Wilson. Zwyciężczyni miała otrzymać tytuł Miss WrestleMania. Battle Royal wygrał Santino Marella przebrany za kobietę, który przedstawił się jako Santina Marella, siostra Santino. 22 czerwca 2009, będący tymczasowo prezesem WWE w kayfabe Donald Trump, zwolnił Marellę, a tytuł Miss WrestleMania został zlikwidowany.
5 kwietnia 2009 mistrzostwo World Tag Team Championship zostało zunifikowane z WWE Tag Team Championship przez Carlito i Primo. Od tego momentu oba mistrzostwa były nazywane Unified WWE Tag Team Championship. Oficjalnie World Tag Team Championship zostało zlikwidowane 26 kwietnia 2010.
24 lutego 2014 uruchomiona została telewizja internetowa WWE Network.
Reality Era (2014–2016).
Reality Era wyróżniała się przede wszystkim zmianą stylu walk wrestlerskich. Miały one z założenia wyglądać bardziej realistycznie i przypominać walki MMA. Firma zaczęła w większym stopniu opierać swoje decyzje dotyczące organizacji na opiniach swoich fanów, którzy byli bardziej świadomi praktyk biznesowych WWE, niż kiedykolwiek wcześniej.
Reality Era rozpoczęła się 24 marca 2014. W segmencie promocyjnym w odcinku WWE Raw Michael Cole przeprowadzał wywiad z byłym mistrzem WWE i ówczesnym wiceprezesem wykonawczym do spraw talentu, wydarzeń na żywo i kreatywności, Triple H-em. Wiceprezes skrytykował publiczność za apatię, brak ambicji i "miękkość". Oświadczył, że w związku z tym zamierza powrócić do walk w ringu i w czasie "WrestleManii" przerwać starania ulubieńca publiczności, Daniela Bryana, o główne mistrzostwo WWE. Nazwał ten moment początkiem nowej ery o nazwie "Reality Era".
New Era (2016–2022).
W 2016 WWE ogłosiło początek epoki New Era, a gala "Payback" z 1 maja zawczasu została nazwana pierwszą galą pay-per-view w nowej erze. Jedną z głównych zmian w New Era był powrót do podziału WWE na brandy. SmackDown i Raw zaczęły być traktowane jak dwie oddzielne franczyzy. Miały różne: personel, programy telewizyjne, komisarzy, menedżerów generalnych i specjalne gale pay-per-view. Rozwiązano grupę The Authority. Utworzono dywizję wagi lekkiej, a należący do niej zawodnicy mogli się starać o ekskluzywne mistrzostwo WWE Cruiserweight Championship. Zmieniono podejście do wrestlingu kobiet, podnosząc tym samym jego rangę w organizacji. Położono większy nacisk na jakość walk wrestlerskich pod względem atletycznym i akrobatycznym. Po długiej przerwie na galach znowu zaczęli pojawiać się jobberowie i zwiększyła się liczba squash matchów.
New Era to okres, kiedy firma WWE odnotowała najwyższe dochody w swojej historii. W 2017 wynosiły one rekordowe 800.96 milionów dolarów amerykańskich. Jednocześnie programy WWE miały najniższą oglądalność w historii. 9 lipca 2018 odcinek "WWE Raw" miał rekordowo niską oglądalność 2,470 milionów osób.
Przełom we wrestlingu kobiet (od 2016).
23 lutego 2015 w odcinku "Monday Night Raw" miała miejcie walka pomiędzy bliźniaczkami Bella i tag teamu Paige-Emma. Walka trwała 29 sekund, co wywołało oburzenie publiczności. Fani, którzy nie byli zadowoleni z poziomu wrestlingu kobiet w WWE rozpowszechnili na Twitterze tag #GiveDivasAChance (pl. "dajcie diwom szansę"). Zarząd WWE szybko zareagował, zapowiadając zmiany w najbliżej przyszłości. 3 kwietnia 2016, na gali WrestleManią 32 wystąpiła należąca do galerii sław WWE Hall of Fame była wrestlerka Lita, która oświadczyła, że termin "diva" przestanie od tej pory być używany, a pas WWE Divas Championship zostanie zlikwidowany. Tego dnia Charlotte, Becky Lynch i Sashą Banks walczyły o nowo utworzone mistrzostwo WWE Women’s Championship. Zwyciężyła Charlotte Flair.
30 października 2016 Charlotte i Sasha Banks zmierzyły się w walce typu Hell in a Cell na gali Hell in a Cell. Była to pierwsza walka zawodniczek WWE w klatce, a także pierwszy raz kiedy walka zawodniczek WWE była głównym wydarzeniem gali pay-per-view. 12 lutego 2017 na gali Elimination Chamber kobiety po raz pierwszy zmierzyły się w walce typu Elimination Chamber. Alexa Bliss obroniła w niej swój tytuł. 18 czerwca 2017 na gali Money in the Bank odbyła się pierwsza kobieca walka Money in the Bank ladder match. Zwyciężczyni Carmella posiadała walizkę (będącą nagrodą w money in the Bank ladder match) najdłużej ze wszystkich zawodników w historii, zarówno kobiet, jak i mężczyzn. Od 13 lipca do 12 września 2017 trwał turniej Mae Young Classic dla kobiet spoza WWE. Jego zwyciężczyni, Kairi Sane, została później przyjęta do NXT. Od 16 stycznia do 3 kwietnia 2018 trwał inny turniej z udziałem kobiet, WWE Mixed Match Challenge. W tym turnieju walki odbywały się na zasadach mixed match. 28 stycznia 2018 na gali Royal Rumble miała miejsce pierwsza walka Royal Rumble z udziałem kobiet. Wzięło w niej udział wiele zawodniczek z różnych epok z przeszłości: Lita, Torrie Wilson, Molly Holly, Michelle McCool, Vickie Guerrero, Kelly Kelly, Jacqueline, Beth Phoenix, Brie Bella i Trish Stratus. Zwyciężczynią została Asuka, która do tego momentu od 2015 nie przegrała ani jednej walki.
W 2018 do WWE dołączyła Ronda Rousey, judoczka, multimedalistka i była mistrzyni mieszanych sztuk walki w UFC, która w tamtym momencie słynęła z szybkiego kończenia walk, wieloletniej passy zwycięstw i jednego z najdłuższych panowań mistrzowskich w historii UFC, zarówno wśród kobiet, jak i mężczyzn. Rousey była kreowana na bardzo silną wrestlerkę. W czasie swojego ceremonialnego zakontraktowania podniosła Triple H-a i cisnęła nim o stół, który się przełamał. Na gali WrestleMania 34 ona i Kurt Angle zmierzyli się ze Stephanie McMahon i Triple H-em w walce na zasadach mixed match, jednak zgodnie z poleceniem Triple H-a zasady zostały nagięte w trakcie, przez co dochodziło do konfrontacji między nim, a debiutującą wrestlerką. Walkę wygrali Rousey i Angle. 
28 października 2018 roku WWE zorganizowało swój pierwszy całkowicie kobiecy pay per view, WWE Evolution, w którym odbył się bardzo ceniony Last Woman Standfing match pomiędzy Becky Lynch i Charlotte Flair, który Lynch wygrała. 17 lutego 2019 na gali Elimination Chamber miał miejsce Elimination Chamber match z udziałem sześciu drużyn, mający na celu wyłonić inauguracyjne posiadaczki WWE Women’s Tag Team Championship. Zwyciężczyniami zostały The Boss 'n' Hug Connection (Bayley i Sasha Banks). Kulminacją tego było WrestleMania 35, gdzie trzy kobiety, Becky Lynch, Charlotte Flair i Ronda Rousey wzięły udział w walce wieczoru PPV, a Becky Lynch wygrała walkę. To było pierwszy raz w historii, kiedy kobiety main eventowały WrestleManię.
Drugi podział WWE na brandy (od 2016).
25 maja 2016 ogłoszono powrót do podziału WWE na brandy. 19 lipca 2016 został wyemitowany odcinek "SmackDown" na żywo, mający inną obsadę i scenarzystów, niż "Raw". Tego dnia odbyło się przydzielenie każdego członka personelu do określonego programu. Fabularnie przyczyną ponownego podziału była chęć wyłonienia następcy przez prezesa WWE, Vince’a McMahona, spośród swoich dzieci. W tym celu Shane McMahon i Stephanie McMahon otrzymali stanowiska prezesów wykonawczych kolejno "Smackdown" i "Raw". 18 lipca, Mick Foley został wybrany przez Stephanie na stanowisko komisarza "Raw", zaś Daniel Bryan został komisarzem "SmackDown". 19 lipca 2016 miał miejsce pierwszy Draft w nowej erze.
Pas WWE Championship został przejęty przez Smackdown. W związku z tym Raw utworzyło własne główne mistrzostwo, WWE Universal Championship. WWE United States Championship zostało przypisane do Raw, a WWE Intercontinental Championship do SmackDown, ale oba brandy wymieniają się tymi tytułami co jakiś czas. WWE Women’s Championship zostało przydzielone Raw i przemianowane na WWE Raw Women’s Championship. Na potrzeby Smackdown utworzono zatem WWE SmackDown Women’s Championship. Pas WWE Tag Team Championship również został przejęty przez Raw, a jego nazwę zmieniono na WWE Raw Tag Team Championship, więc w Smackdown powstał jego odpowiednik, WWE SmackDown Tag Team Championship. Powstało też mistrzostwo dla zawodników wagi lekkiej, WWE Cruiserweight Championship. Jego inauguracyjnym posiadaczem został 14 września 2016 zwycięzca specjalnego turnieju, TJP. Początkowo pas był broniony w Raw, jednak 26 listopada 2016 dywizja wagi lekkiej doczekała się własnego programu, WWE 205 Live.
15 stycznia 2017 utworzono mistrzostwo WWE United Kingdom Championship, które jest w założeniu głównym mistrzostwem przyszłego brandu mającego funkcjonować w Wielkiej Brytanii. Obecnie jest ono bronione w rozwojowym brandzie NXT. Specjalnie dla NXT utworzono także ekskluzywne mistrzostwo drugorzędne, NXT North American Championship, którego inauguracyjnym mistrzem 18 listopada 2017 został Adam Cole.
WWE po przejściu Vince’a McMahona na emeryturę i po jego powrocie (od 2022).
17 czerwca 2022 r., podczas dochodzenia przeprowadzonego przez Radę Dyrektorów WWE w sprawie zgłoszonych „potajemnych pieniędzy” wypłaconych byłemu pracownikowi przez Vince’a McMahona po romansie, Mr. McMahon ustąpił ze stanowiska prezesa rady dyrektorów i dyrektora generalnego WWE i został zastąpiony przez swoją córkę, Stephanie McMahon Levesque, jako tymczasowego prezesa rady dyrektorów i tymczasowego dyrektora genarnego WWE. Pomimo zmiany, Vince McMahon pojawił się tamtej nocy na "WWE SmackDown", otwierając show krótkim przemówieniem, którego najważniejsze momenty „wtedy, teraz, na zawsze i co najważniejsze razem” były cytowane przez różne media, gdy Vince informował ludzi, że nadal kontroluje Creative team zza kulis. 22 lipca Vince McMahon oficjalnie ogłosił swoją emeryturę na Twitterze, mówiąc: „W wieku 77 lat czas na emeryturę. Dziękuję WWE Universe. Wtedy. Teraz. Na zawsze. Razem”. Po ogłoszeniu przejścia Vince’a na emeryturę, Stephanie McMahon Levesque została oficjalnie mianowana prezesem rady dyrektorów, podczas gdy ona i Nick Khan zostali mianowani współdyrektorami generalnymi WWE. Triple H przejął stanowisko szefa działu kreatywnego, wznawiając jednocześnie stanowisko wiceprezesa wykonawczego ds. relacji z talentami, a później został awansowany na stanowisko Chief Content Officera. Komentatorzy podkreślali znaczenie emerytury McMahona, mówiąc, że oznacza to początek nowego okresu w historii WWE. Gala SummerSlam 2022, które odbyło się 30 lipca 2022 roku, było pierwszą galą WWE pay-per-view, które odbyło się pod przewodnictwem Stephanie McMahon i Triple H’a. 18 sierpnia WWE Hall of Famer Shawn Michaels został awansowany na wiceprezesa WWE ds. kreatywnego rozwoju talentów.
W styczniu 2023 roku, Vince McMahon ogłosił zamiar powrotu do firmy przed negocjacjami dotyczącymi praw medialnych. Prawa medialne WWE z Fox i USA Network wygasną w 2024 roku. W tym samym miesiącu JP Morgan zostało zatrudnione do obsługi ewentualnej sprzedaży firmy, z takimi firmami jak Comcast (właściciele NBCUniversal i wieloletni partnerzy WWE), Fox Corp (nadawca SmackDown), Disney (właściciele ESPN), Warner Bros. Discovery (nadawcy konkurencyjnej promocji AEW), Netflix, Amazon, Endeavour Group Holdings (właściciele UFC) i Liberty Media spekulują na zakup firmy z CAA i Funduszem Inwestycji Publicznych Arabii Saudyjskiej również na liście. 10 stycznia Stephanie McMahon zrezygnowała z funkcji prezesa rady dyrektorów i współdyrektora generalnego, również tego samego dnia Vince McMahon objął stanowisko prezesa wykonawczego rady dyrektorów WWE, podczas gdy Nick Khan został jedynym dyrektorem generalnym WWE.
Zarząd WWE.
Poniżej znajduje się lista osób, które pełniły funkcję przewodniczącego (akcjonariusza większościowego), dyrektora generalnego (CEO) lub prezesa rady dyrektorów firmy World Wrestling Entertainment, Inc., a także osoby, które odgrywały rolę członków zarządu na potrzeby programów telewizyjnych (kayfabe).
Właściciele.
Firma znana dziś jako WWE została założona w 1952 pod nazwą Capitol Wrestling Corporation (CWC) przez doświadczonego promotora boksu i wrestlingu, Jessa McMahona, oraz wpływowego promotora wrestlingu, Tootsa Mondta. Po śmierci Jessa McMahona 21 listopada 1954, jego syn, Vincent James McMahon, zastąpił go jako nowy współwłaściciel organizacji i szybko stał się akcjonariuszem większościowym. 6 czerwca 1982 Vincent Kennedy McMahon kupił organizację WWF od swojego ojca i jego parterów biznesowych i do tej pory jest akcjonariuszem większościowym firmy.
Zarząd w Kayfabe.
Lista postaci, które odgrywały role zarządców firmy lub poszczególnych brandów na potrzeby kayfabe, wraz z podanymi datami początku i końca odgrywania roli. W niektórych przypadkach osoby odgrywające role w rzeczywistości również pełniły stanowisko zarządcze.

</doc>
<doc id="4269984" url="https://pl.wikipedia.org/wiki?curid=4269984" title="Pécsi Mecsek FC w europejskich pucharach">
Pécsi Mecsek FC w europejskich pucharach



</doc>
<doc id="4269985" url="https://pl.wikipedia.org/wiki?curid=4269985" title="Chożów">
Chożów

Chożów (biał. "Хажова", ros. "Хожово") – agromiasteczko na Białorusi, w obwodzie mińskim, w rejonie mołodeczańskim, w sielsowiecie Chożów, którego jest siedzibą. Występuje także pod nazwami "Chożowo, Chożowa, Chożewo".
Znajdują tu się parafialna cerkiew prawosławna pw. św. Aleksandra Newskiego oraz lotnisko Mołodeczno-Chożów.
Wzmiankowana w 1434 roku, wtedy została własnością Sudymunta Dorgiewicza.
Dawne dziedzictwo Radziwiłłów. Istniała tu parafia katolicka.

</doc>
<doc id="4269987" url="https://pl.wikipedia.org/wiki?curid=4269987" title="Chożowo">
Chożowo



</doc>
<doc id="4269989" url="https://pl.wikipedia.org/wiki?curid=4269989" title="Chożowa">
Chożowa



</doc>
<doc id="4269990" url="https://pl.wikipedia.org/wiki?curid=4269990" title="Chożewo">
Chożewo



</doc>
<doc id="4269995" url="https://pl.wikipedia.org/wiki?curid=4269995" title="Mbote N’Dinga">
Mbote N’Dinga

Mbote N’Dinga , właśc. Mbote Amily N’Dinga (ur. 11 września 1966 w Kinszasie) – piłkarz z Demokratycznej Republiki Konga występujący na pozycji pomocnika.
Kariera klubowa.
N’Dinga karierę rozpoczynał w 1983 roku w klubie AS Vita Club, z którym w tym samym roku zdobył Puchar Zairu. W 1986 roku przeszedł do portugalskiej Vitórii Guimarães. W pierwszej lidze portugalskiej zadebiutował 23 sierpnia 1986 w wygranym 1:0 meczu z Bragą, a 7 września 1986 w zremisowanym 1:1 pojedynku z Varzim SC strzelił swojego pierwszego ligowego gola. W sezonie 1986/1987 wraz z zespołem zajął 3. miejsce w lidze i była to najwyższa pozycja zajęta z Vitórią w trakcie 10-letniej gry dla tego klubu. Łącznie rozegrał tam 285 spotkań i zdobył 16 bramek.
W 1998 roku N’Dinga wrócił do AS Vita Club, z którym w 2001 roku wywalczył Puchar Demokratycznej Republiki Konga. W 2003 roku reprezentował barwy kanadyjskiego BH Toronto i był to jego ostatni klub w karierze.
Kariera reprezentacyjna.
W 1988 roku N’Dinga został powołany do reprezentacji Zairu na Puchar Narodów Afryki, zakończony przez Zair na fazie grupowej. Rozegrał na nim 2 spotkania: z Marokiem (1:1) i Wybrzeżem Kości Słoniowej (1:1).
W 1992 roku ponownie wziął udział w Pucharze Narodów Afryki. Zagrał na nim w meczach z Marokiem (1:1), Kamerunem (1:1) i Nigerią (0:1), a Zair osiągnął ćwierćfinał turnieju.
W 1994 roku po raz trzeci znalazł się w składzie na Puchar Narodów Afryki. Wystąpił na nim w spotkaniach z Mali (1:0), Tunezją (1:1) i Nigerią (0:2), a Zair ponownie odpadł z turnieju w ćwierćfinale.
W 1996 roku po raz czwarty wziął udział w Pucharze Narodów Afryki. Rozegrał na nim 1 spotkanie, z Gabonem (0:2), Zair zaś po raz kolejny zakończył turniej na ćwierćfinale.

</doc>
<doc id="4270000" url="https://pl.wikipedia.org/wiki?curid=4270000" title="Chołchło">
Chołchło

Chołchło (biał. "Хоўхлава", ros. "Холхлово") – agromiasteczko na Białorusi, w obwodzie mińskim, w rejonie mołodeczańskim, w sielsowiecie Chożów.
Dobra Chołchło otrzymał Mikołaj II Radziwiłł od Aleksandra Jagiellończyka w 1495 roku. Prywatne miasto szlacheckie położone było w końcu XVIII wieku w powiecie mińskim województwa mińskiego. 
W czasach zaborów miasteczko w gminie Horodek, w powiecie wilejskim, w guberni wileńskiej Imperium Rosyjskiego. W 1865 własność Karnickich.
W latach 1921–1945 folwark leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 118 osób, 18 były wyznania rzymskokatolickiego, 94 prawosławnego a 6 mojżeszowego. Jednocześnie 22 mieszkańców zadeklarowało polską a 96 białoruską przynależność narodową. Było tu 21 budynków mieszkalnych. W 1931 w 36 domach zamieszkiwało 197 osób.
Wierni należeli do miejscowej parafii rzymskokatolickiej i prawosławnej. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.
Do 2013 siedziba sielsowietu Chołchło. W skład agromiasteczka również wchodzi dawna wieś Wielkie Sioło i dawny majątek Chołcho.
Kościół.
W 1738 wybudowano tu kościół katolicki. W wyniku represji popowstaniowych został przekształcony w cerkiew prawosławną. W międzywojennej Polsce świątynia została zwrócona katolikom. Po II wojnie światowej kościół został zamknięty przez władze radzieckie. Po upadku ZSRS ponownie służy jako świątynia.

</doc>
<doc id="4270002" url="https://pl.wikipedia.org/wiki?curid=4270002" title="GD Estoril Praia w europejskich pucharach">
GD Estoril Praia w europejskich pucharach



</doc>
<doc id="4270005" url="https://pl.wikipedia.org/wiki?curid=4270005" title="Hamilton Fish">
Hamilton Fish

Hamilton Fish (ur. 3 sierpnia 1808 w Nowym Jorku, zm. 7 września 1893 w hrabstwie Putnam) – amerykański polityk.
Życiorys.
Urodził się 3 sierpnia 1808 roku w Nowym Jorku. Ukończył Columbia College w 1827 roku, następnie podjął studia prawnicze, a po przyjęciu do palestry rozpoczął prywatną praktykę w Nowym Jorku. W 1843 roku został wybrany do Izby Reprezentantów z ramienia Partii Wigów i pełnił tę funkcję przez dwa lata. Gdy nie uzyskał reelekcji, powrócił do praktykowania prawa. W 1848 roku został wicegubernatorem Nowego Jorku, a rok później – gubernatorem i pozostał nim do 1850 roku. W tym samym czasie wygrał wybory do Senatu, w którym zasiadał przez sześć lat. Nie ubiegał się o reelekcję, natomiast w 1854 roku został dożywotnim przewodniczącym Towarzystwa Cyncynatów. W czasie wojny secesyjnej został mianowany przez prezydenta Abrahama Lincolna na jednego z członków komisji do spraw zwolnienia i wymiany jeńców wojennych na Południu. W latach 1867–1869 pełnił funkcję dyrektora New-York Historical Society. W 1869 roku Ulysses Grant mianował go sekretarzem stanu. W czasie jego urzędowania negocjował traktat waszyngtoński. Po zakończeniu kadencji prezydenta, Fish powrócił do praktykowania prawa w Nowym Jorku. Zmarł 7 września 1893 roku na terenie hrabstwa Putnam.
Jego żoną była Julia Kean, z którą miał ośmioro dzieci, m.in. Hamiltona II.

</doc>
<doc id="4270009" url="https://pl.wikipedia.org/wiki?curid=4270009" title="Radomiak Radom (ujednoznacznienie)">
Radomiak Radom (ujednoznacznienie)

2 polskie kluby sportowe:
Hasła opisujące historyczne sekcje Radomiaka:

</doc>
<doc id="4270011" url="https://pl.wikipedia.org/wiki?curid=4270011" title="Radomiak Radom (zapasy)">
Radomiak Radom (zapasy)

Radomiak Radom – sekcja zapasów powołana została w 1948 roku z inicjatywy trenera Władysława Miazia (nota bene jako zapaśnicza i podnoszenia ciężarów). Początkowo trenowało w niej 38 zawodników, wśród których wielu stanowiło reprezentację Radomiaka w rozgrywkach okręgu warszawskiego.
W 1949 roku zarząd Polskiego Związku Atletycznego powierzył szkoleniowcowi zorganizowanie w Radomiu mistrzostw Polski w zapasach i podnoszenia ciężarów (będące jednocześnie eliminacjami do mistrzostw Europy w Pradze). Andrzej Rejmont i Alfred Planeta uczestniczyli w obozie kondycyjnym dla reprezentacji Polski przed meczem z Czechosłowacją.
W latach 50. i 60. XX wieku zapaśnicy Radomiaka występowali w II lidze (zaplecze ekstraklasy). W latach 1950-1954 zawodnikiem radomskiej drużyny był m.in. Jan Żurawski. W 1966 roku szkoleniowca Miazię zastąpił Michał Kosna. Za jego czasów brązowy medal mistrzostw Polski wywalczyło 2 zawodników: Stanisław Krzesiński i Andrzej Magiera. W 1977 roku zapaśnicy Radomiaka pokonali reprezentację Stanów Zjednoczonych w hali RZO "Radoskór". W latach 80. i 90. trenerem sekcji był Jerzy Korczak. W grudniu 1995 roku sekcja zawiesiła działalność. Na jej bazie powstało Radomskie Towarzystwo Zapaśnicze.
Główną bazą treningową była Hala RZO „Radoskór”.

</doc>
<doc id="4270016" url="https://pl.wikipedia.org/wiki?curid=4270016" title="Aulasza">
Aulasza



</doc>
<doc id="4270018" url="https://pl.wikipedia.org/wiki?curid=4270018" title="Mary Winifred Cooper">
Mary Winifred Cooper



</doc>
<doc id="4270020" url="https://pl.wikipedia.org/wiki?curid=4270020" title="Dżubb ad-Damm">
Dżubb ad-Damm



</doc>
<doc id="4270023" url="https://pl.wikipedia.org/wiki?curid=4270023" title="FC Brașov w europejskich pucharach">
FC Brașov w europejskich pucharach



</doc>
<doc id="4270025" url="https://pl.wikipedia.org/wiki?curid=4270025" title="Martyna Majok">
Martyna Majok

Martyna Majok (ur. 1985 w Bytomiu) – polsko-amerykańska dramatopisarka, laureatka nagrody Pulitzera w dziedzinie dramatu w 2018 roku.
Życiorys.
Wraz z rodziną wyjechała do Stanów Zjednoczonych w 1990, w wieku 5 lat. Jej matka pracowała w fabryce, a ojczym był pracownikiem budowlanym. Dorastała w Kearny i Newark w stanie New Jersey oraz w Chicago. Pierwszy raz była w teatrze w wieku 17 lat; poszła wówczas na spektakl "Cabaret" do klubu Studio 54 w Nowym Jorku. 
Ukończyła studia na Uniwersytecie Chicagowskim z tytułem Bachelor of Arts w 2007 roku, studia na Uniwersytecie Yale (Yale School of Drama) z tytułem Master of Fine Arts w 2012; uczyła się ponadto w Juilliard School.
Przyznano jej m.in. następujące nagrody: Charles MacArthur Award, The Lanford Wilson Award, Davic Calicchio Emerging American Playwright Prize, The Dramatists Guild’s Lanford Wilson Award, czy nagrodę Greenfield jako pierwsza kobieta w historii tego wyróżnienia. W 2018 otrzymała nagrodę Pulitzera w dziedzinie dramatu za sztukę "Cost of Living".
Mieszka w Nowym Jorku, jej mężem jest aktor Josiah Bania.

</doc>
<doc id="4270031" url="https://pl.wikipedia.org/wiki?curid=4270031" title="Liubičius">
Liubičius

Liubičius (hist., pol. Lubicz) – wieś na Litwie w rejonie poniewieskim okręgu poniewieskiego, 6 km na północny zachód od Krakinowa.
Historia.
Dobra Lubicz wchodziły niegdyś w skład klucza mitruńskiego. Dzieląc ten klucz między dwie swoje córki Napoleon Sawicki przekazał Lubicz (z majątkami Podworniki, Kurguły i częścią Micun) swej starszej córce Helenie (~1847–1919) zamężnej za Ludwikiem Napoleonem Sobolewskim herbu Łada. Według dokumentu z 1884 roku cały majątek Heleny Sobolewskiej obejmował 49 569 dziesięcin. Odziedziczył go starszy syn Ludwika Zygmunt (1867–1921) żonaty ze Stanisławą z Gasztowtów herbu Abdank (1873–1932). Po nich majątek odziedziczyło ich czworo dzieci: Jadwiga, Ludwik, Stanisław i Helena.
Po III rozbiorze Polski w 1795 roku dobra Lubicz, wcześniej wchodzące w skład województwa trockiego Rzeczypospolitej były na terenie powiatu upickiego, który w latach 1801–1842 należał do guberni wileńskiej. Powiat upicki po utworzeniu guberni kowieńskiej został w 1842 roku przemianowany na poniewieski. Dobra Lubicz należały do gminy Krakinów. 10 października 1920 roku na podstawie umowy suwalskiej przyznano je Litwie, która w okresie 1940–1990, jako Litewska Socjalistyczna Republika Radziecka, wchodziła w skład ZSRR. 
W 2011 roku mieszkały tu 2 osoby.
Były dwór.
Dwór w Lubiczu został prawdopodobnie wybudowany około 1870 roku przez Helenę Sobolewską. Był to dom na podmurówce na planie prostokąta, parterowy, ze środkową częścią piętrową. Wejście stanowił ganek z czterema słupami dźwigającymi taras. Oba tarasy, dolny i górny, były zabezpieczone drewnianymi balustradami. Trójkątny szczyt domu też był zdobiony drewnianą plecionką. Dom był przykryty gładkim, czterospadowym dachem.
Wewnątrz w trakcie frontowym była centralna sień ze schodami prowadzącymi do kilku pokoi mieszkalnych na piętrze. Po prawej stronie na parterze były: salon, pokój jadalny i biblioteka. Po lewej stronie – pokoje mieszkalne i garderoba. Wszystkich pokoi, nie licząc przedpokoi i pomieszczeń gospodarczych, było jedenaście.
W ogrodzie rosło około 40 starych dębów. Ogród przecinały cztery aleje: dwie lipowe, klonowa i kasztanowa.
Majątek Lubicz został opisany w 3. tomie "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="4270034" url="https://pl.wikipedia.org/wiki?curid=4270034" title="Xenopeltis">
Xenopeltis



</doc>
<doc id="4270035" url="https://pl.wikipedia.org/wiki?curid=4270035" title="Strømsgodset IF w europejskich pucharach">
Strømsgodset IF w europejskich pucharach



</doc>
<doc id="4270037" url="https://pl.wikipedia.org/wiki?curid=4270037" title="Richard Olney">
Richard Olney

Richard Olney (ur. 15 września 1835 w Oxfordzie, zm. 8 kwietnia 1917 w Bostonie) – amerykański polityk.
Życiorys.
Urodził się 15 września 1835 w Oxfordzie. Ukończył studia na Uniwersytecie Browna w 1856 roku, a dwa lata później Harvard Law School. Po studiach otworzył prywatną praktykę prawniczą i zaangażował się w działalność Partii Demokratycznej. W pierwszej połowie lat 70. XIX wieku zasiadał w legislaturze stanowej Massachusetts. W 1893 roku prezydent Grover Cleveland mianował go na stanowisko prokuratora generalnego, które zajmował przez dwa lata. W czasie strajku kolejarzy w Pullman Company w 1894 roku, Olney uzyskał nakaz sądowy nakazujący powstrzymanie strajkujących od aktów przemocy, ustanawiając w ten sposób nowy precedens. Wysłał także oddziały wojskowe, by spacyfikowały strajk i zatrzymały protestujących, w tym Eugene’a Debsa. Rok później, Sąd Najwyższy podtrzymał jego decyzję. W wyniku śmierci Waltera Greshama Cleveland zaproponował Olneyowi stanowisko sekretarza stanu. Po objęciu urzędu stanął przed problemem rozwiązania sporu pomiędzy Wenezuelą a Wielką Brytanią dotyczącego Gujany. Olney wystosował agresywną notatkę, domagając się, aby Brytyjczycy, zgodnie z doktryną Monroe’a, rozstrzygnęli spór unikając wojny i zapewniając suwerenność Stanów Zjednoczonych na zachodniej półkuli. Po zakończeniu urzędowania w gabinecie federalnym, powrócił do praktykowania prawa. Zmarł 8 kwietnia 1917 roku w Bostonie.

</doc>
<doc id="4270039" url="https://pl.wikipedia.org/wiki?curid=4270039" title="Parafia Wniebowzięcia Najświętszej Maryi Panny w Wołogdzie">
Parafia Wniebowzięcia Najświętszej Maryi Panny w Wołogdzie

Parafia Wniebowzięcia Najświętszej Maryi Panny w Wołogdzie – rzymskokatolicka parafia znajdująca się w archidiecezji Matki Bożej w Moskwie, w Dekanacie Centralnym. Opieką duszpasterską parafii zajmują się misjonarze werbiści.
Rys historyczny parafii.
W 1861 roku rosyjskie Ministerstwo Spraw Wewnętrznych wyraziło zgodę na utworzenie rzymskokatolickiej parafii w Wołogdzie. Wówczas to oficjalnie została erygowana nowa parafia. 8 czerwca 1962 roku poświęcona została kaplica, której nadano wezwanie Wniebowzięcia Najświętszej Maryi Panny. 26 stycznia 1930 roku, na wniosek Rady Miejskiej, władze wydały zarządzenie o likwidacji kościoła parafialnego i nakazały zamknąć świątynię. Na początku lat 90. XX wieku, lokalna wspólnota katolików podjęła działania mające na celu ożywienie wspólnoty katolików w Wołogdzie. 25 lipca 1993 roku, ówczesny arcybiskup moskiewski, Tadeusz Kondrusiewicz powołał na nowo do życia parafię w Wołogdzie jednocześnie mianując pierwszego od kilkudziesięciu lat proboszcza parafii. Pierwsza msza św. dla odnowionej parafii odprawiona została w listopadzie 1993 roku. 

</doc>
<doc id="4270042" url="https://pl.wikipedia.org/wiki?curid=4270042" title="MKE Ankaragücü w europejskich pucharach">
MKE Ankaragücü w europejskich pucharach



</doc>
<doc id="4270046" url="https://pl.wikipedia.org/wiki?curid=4270046" title="MKE Ankaragücü">
MKE Ankaragücü



</doc>
<doc id="4270050" url="https://pl.wikipedia.org/wiki?curid=4270050" title="SKA Rostów nad Donem w europejskich pucharach">
SKA Rostów nad Donem w europejskich pucharach



</doc>
<doc id="4270058" url="https://pl.wikipedia.org/wiki?curid=4270058" title="Josamycyna">
Josamycyna



</doc>
<doc id="4270063" url="https://pl.wikipedia.org/wiki?curid=4270063" title="Pacyfikacja wsi Podklasztor">
Pacyfikacja wsi Podklasztor

Pacyfikacja wsi Podklasztor – pacyfikacja polskiej ludności cywilnej dokonana przez okupantów niemieckich we wsi Podklasztor (część Krasnobrodu) w województwie lubelskim, w powiecie zamojskim.
Zbrodnie niemieckie w Podklasztorze (część Krasnobrodu).
Podczas II wojny światowej i okupacji Polski przez III Rzeszę Niemcy dokonali w lutym 1942 pacyfikacji w Podklasztorze, obecnie jest to część Krasnobrodu. Rozstrzelali wówczas 9 osób podejrzanych o przynależność do partyzantki.
30 czerwca 1943 była druga pacyfikacja. Wieś otoczyły wojska niemieckie. Wszystkich mężczyzn spędzono na plac kościelny, wywieziono ich do obozu KL Majdanek lub na przymusowe roboty do Niemiec hitlerowskich. Do opuszczonej wsi w miejsce Polaków sprawadzono osadników niemieckich.
17 lutego 1944 okupanci niemieccy rozstrzelali 11 osób z powiatu tomaszowskiego, których zatrzymali w lesie.
Jesienią 1942 Niemcy dokonali kilku masowych mordów na ludności żydowskiej, rozstrzeliwując około 50 ludzi.

</doc>
<doc id="4270065" url="https://pl.wikipedia.org/wiki?curid=4270065" title="Zmarli w maju 2018">
Zmarli w maju 2018



</doc>
<doc id="4270066" url="https://pl.wikipedia.org/wiki?curid=4270066" title="Göztepe SK w europejskich pucharach">
Göztepe SK w europejskich pucharach



</doc>
<doc id="4270068" url="https://pl.wikipedia.org/wiki?curid=4270068" title="Emmy Award">
Emmy Award



</doc>
<doc id="4270070" url="https://pl.wikipedia.org/wiki?curid=4270070" title="8 Brygada Strzelców (APW)">
8 Brygada Strzelców (APW)

8 Brygada Strzelców (8 BS) – brygada piechoty Polskich Sił Zbrojnych.
Formowanie i zmiany organizacyjne.
Brygada wchodziła w skład 7 Dywizji Piechoty, później 7 Dywizji Zapasowej. Utworzona 8 grudnia 1942 roku, głównie na bazie 22 pułku piechoty. Od grudnia 1942 do marca 1943 roku w skład brygady wchodziły 22, 23 i 24 bataliony strzelców. Od reorganizacji 7 Dywizji Piechoty w marcu 1943 roku z dawnego stanu osobowego 8 Brygady Strzelców utworzono 24 batalion piechoty. Ponadto z pododdziałów ckm 7 i 8 brygady, utworzono 7 kompanię ckm. Dowództwo 8 Brygady Strzelców od marca 1943 roku istniało pod nazwą; Kadra 8 Brygady Strzelców/Piechoty w składzie: kadra dowództwa brygady i pluton sztabowy , ponadto kadra trzech batalionów strzelców (19, 20, 21). Na mocy wytycznych organizacyjnych Naczelnego Wodza z 25 listopada 1943 roku, Kadrę 8 Brygady Strzelców przekształcono w Ośrodek Zapasowy Armii, który pozostał w II rzucie Armii Polskiej na Wschodzie.

</doc>
<doc id="4270071" url="https://pl.wikipedia.org/wiki?curid=4270071" title="Academy Award">
Academy Award



</doc>
<doc id="4270072" url="https://pl.wikipedia.org/wiki?curid=4270072" title="Kung Fu Rider">
Kung Fu Rider

Kung Fu Rider (wcześniej występująca pod tytułem Slider) – gra akcji, dostępna jedynie na PlayStation 3. Została wyprodukowana przez Japan Studio i wydana na całym świecie przez Sony Computer Entertainment. Do obsługi gry potrzebny jest kontroler ruchu Sony – PlayStation Move. Została zapowiedziana podczas Game Developers Conference w 2010 roku w San Francisco. Wydana 17 września 2010.
Fabuła.
Gracz przejmuje kontrolę nad Tobym lub Karin. Toby jest prywatnym detektywem, natomiast Karin – jego asystentką. Postaci te w każdym z rozgrywanych poziomów zmuszone są do uciekania po ulicach Hongkongu przed goniącymi ich członkami triad.
Odbiór gry.
Gra spotkała się z negatywnym odbiorem recenzentów, uzyskując według serwisu Metacritic 36/100 punktów oraz 41,59% według agregatora GameRankings .

</doc>
<doc id="4270073" url="https://pl.wikipedia.org/wiki?curid=4270073" title="Çaykur Rizespor w europejskich pucharach">
Çaykur Rizespor w europejskich pucharach



</doc>
<doc id="4270075" url="https://pl.wikipedia.org/wiki?curid=4270075" title="Krisztina Egyed">
Krisztina Egyed

Krisztina Egyed (ur. 26 sierpnia 1976 w Budapeszcie) – węgierska łyżwiarka szybka.
Jej matka, Edit Mató, również była łyżwiarką (startowała w konkurencji par tanecznych). Z zawodu inżynier przemysłowy i marketingowiec. Sport zaczęła trenować w 1982 roku.
Czterokrotnie startowała na igrzyskach olimpijskich: w 1992, 1994, 1998 i 2002, na dwóch ostatnich pełniąc funkcję chorążego reprezentacji Węgier. W 2003 roku zajęła 11. miejsce na mistrzostwach Europy w wieloboju, na których uzyskała trzeci czas na dystansie 500 m. Wielokrotnie startowała w mistrzostwach świata i mistrzostwach Europy w wieloboju, jednak ani razu nie znalazła się w pierwszej dziesiątce końcowej klasyfikacji.
Mistrzyni Węgier w wieloboju z lat 1991–2004 i wicemistrzyni z 1990 oraz mistrzyni kraju w sprincie z lat 1991–1995, 1997–2001 i 2003–2004. Reprezentowała klub Rozmaring SE, a jej trenerami byli András Görgényi, a później György Ivánkai. W kwietniu 2004 roku zakończyła karierę. Wielokrotnie ustanawiała rekordy Węgier na poszczególnych dystansach, w wieloboju oraz wieloboju sprinterskim. Szesnastokrotnie była uznawana za najlepszą węgierską łyżwiarkę szybką roku, po raz ostatni w 2004.
Po zakończeniu kariery została sędzią łyżwiarstwa szybkiego.

</doc>
<doc id="4270076" url="https://pl.wikipedia.org/wiki?curid=4270076" title="Caersws F.C. w europejskich pucharach">
Caersws F.C. w europejskich pucharach



</doc>
<doc id="4270078" url="https://pl.wikipedia.org/wiki?curid=4270078" title="Obuchowszczyzna (sielsowiet Chożów)">
Obuchowszczyzna (sielsowiet Chożów)

Obuchowszczyzna (biał. "Абухаўшчына", ros. "Обуховщина") – wieś na Białorusi, w obwodzie mińskim, w rejonie mołodeczańskim, w sielsowiecie Chożów.
Przed 1939 w Polsce, w województwie wileńskim, w powiecie mołodeczańskim.

</doc>
<doc id="4270079" url="https://pl.wikipedia.org/wiki?curid=4270079" title="Rio Ave FC w europejskich pucharach">
Rio Ave FC w europejskich pucharach



</doc>
<doc id="4270081" url="https://pl.wikipedia.org/wiki?curid=4270081" title="Wojciech Federczyk">
Wojciech Federczyk

Wojciech Federczyk (ur. w 1977) – polski prawnik, urzędnik państwowy, doktor nauk prawnych. Od 2016 dyrektor Krajowej Szkoły Administracji Publicznej im. Prezydenta Rzeczypospolitej Polskiej Lecha Kaczyńskiego.
Życiorys.
Absolwent Uniwersytetu Warszawskiego. Od 2007 jest pracownikiem Wydziału Prawa i Administracji Uniwersytetu Kardynała Stefana Wyszyńskiego. W 2012 obronił tam napisaną pod kierunkiem Zbigniewa Cieślaka pracę doktorską na temat „Prawnopubliczne granice stosowania mediacji w postępowaniu administracyjnym i sądowoadministracyjnym. Ujęcie systemowe”. W latach 2009–2016 pracował w Biurze Trybunału Konstytucyjnego. W lutym 2016 został zastępcą dyrektora Departamentu Zezwoleń i Koncesji Ministerstwa Spraw Wewnętrznych i Administracji. 8 października 2016 został powołany przez ówczesną premier Beatę Szydło na dyrektora Krajowej Szkoły Administracji Publicznej im. Prezydenta Rzeczypospolitej Polskiej Lecha Kaczyńskiego. 
Prowadził badania w Niemieckim Instytucie Badawczym Administracji Publicznej w Spirze, na Uniwersytecie Humboldtów w Berlinie i na Karl-Franzens-Universität Graz. Jest autorem publikacji z dziedziny prawa administracyjnego i polubownych metod rozwiązywania sporów z udziałem administracji.
W 2022 odznaczony Medalem Stulecia Odzyskanej Niepodległości.

</doc>
<doc id="4270082" url="https://pl.wikipedia.org/wiki?curid=4270082" title="Adamowicze (obwód miński)">
Adamowicze (obwód miński)

Adamowicze (biał. "Адамавічы", ros. "Адамовичи") – wieś na Białorusi, w obwodzie mińskim, w rejonie mołodeczańskim, w sielsowiecie Chożów.

</doc>
<doc id="4270083" url="https://pl.wikipedia.org/wiki?curid=4270083" title="Rezerwat przyrody Turzyniec">
Rezerwat przyrody Turzyniec

Rezerwat przyrody Turzyniec – leśny rezerwat przyrody położony we wschodniej części województwa mazowieckiego, na terenie gminy Stoczek, w powiecie węgrowskim. Obejmuje obszar o powierzchni 72,17 ha, a celem ochrony rezerwatu jest zachowanie kompleksu lasów bagiennych i wilgotnych oraz śródleśnych turzycowisk.
Rezerwat leży w granicach Nadbużańskiego Parku Krajobrazowego.
Opis.
Rezerwat przyrody Turzyniec utworzony został 2 marca 2015 na mocy zarządzenia Regionalnego Dyrektora Ochrony Środowiska w Warszawie z dnia 10
lutego 2015. Rezerwat znajduje się na gruntach będących własnością Skarbu Państwa, administrowanych przez Regionalną Dyrekcję Lasów Państwowych w Warszawie i Nadleśnictwo Łochów. Pierwotnie w dokumentacji projektowej funkcjonował pod nazwą Majdan.
Istotnymi elementami szaty roślinnej rezerwatu są:
Flora roślin naczyniowych rezerwatu składa się z 183 gatunków, wśród których występują gatunki objęte ochroną: wawrzynek wilczełyko, storczyk kukułka krwista. Odnotowano też 3 gatunki wątrobowców i 24 mchów. Na terenie rezerwatu występuje 40 gatunków ptaków, w tym żuraw, dzięcioł czarny i średni, 15 gatunków ssaków, w tym łoś, bóbr i borsuk, 6 gatunków płazów i 3 gatunki gadów.
W pobliżu znajduje się rezerwat „Moczydło”.

</doc>
<doc id="4270085" url="https://pl.wikipedia.org/wiki?curid=4270085" title="Brody (rejon mołodecki)">
Brody (rejon mołodecki)

Brody (biał. "Броды", ros. "Броды") – wieś na Białorusi, w obwodzie mińskim, w rejonie mołodeczańskim, w sielsowiecie Chożów.
Dawniej używana nazwa – Brody Bierezowieckie.
Historia.
W czasach zaborów zaścianek w gminie Horodek, w powiecie wilejskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 41 osób, 8 było wyznania rzymskokatolickiego a 33 prawosławnego. Jednocześnie wszyscy mieszkańcy zadeklarowali polską przynależność narodową. Było tu 6 budynków mieszkalnych. W 1931 w 6 domu zamieszkiwało 39 osób.
Wierni należeli do parafii rzymskokatolickiej i prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="4270086" url="https://pl.wikipedia.org/wiki?curid=4270086" title="Siennik">
Siennik

Siennik – duży płócienny worek wypchany słomą lub sianem służący jako materac. 
Polski działacz niepodległościowy Karol Levittoux aresztowany przez władze rosyjskie w 1841 i osadzony w Cytadeli Warszawskiej, popełnił samobójstwo podpalając swój siennik.

</doc>
<doc id="4270091" url="https://pl.wikipedia.org/wiki?curid=4270091" title="Marsz dla Nauki">
Marsz dla Nauki

Marsz dla Nauki, oryg. March for Science (uprzednio Scientists' March on Washington) – seria zjazdów i demonstracji odbywających się w Waszyngtonie i 600 innych miastach świata w Dzień Ziemi 22 kwietnia 2017. Według organizatorów marsz miał charakter bezpartyjny, a jego rolą była celebracja nauki i jej roli w życiu codziennym. Marsze i demonstracje miały podkreślić rolę nauki jako dobra społecznego i wezwać do prowadzenia polityki opartej na dowodach w interesie społecznym. Organizatorzy marszu oszacowali liczbę uczestników na całym świecie na 1,07 mln, z czego 100 tys. wzięło udział w marszu w Waszyngtonie, 70 tys. w Bostonie, 60 tys. w Chicago, 50 tys. w Los Angeles, 50 tys. w San Francisco, 14 tys. w Phoenix i 11 tys. w Berlinie.
Organizatorzy zapowiedzieli kolejną edycję Marszu dla Nauki na 14 kwietnia 2018. Zarejestrowano około 70 wydarzeń satelitarnych, w tym w Nowym Jorku, Abudży (stolica Nigerii), Baraut (północne Indie). W Polsce lokalną, warszawską edycję zaplanowano na 22 kwietnia.
Zdaniem organizatorów marszu oraz popierających go osób wsparcie dla nauki powinno być bezpartyjne. Organizatorami marszy byli naukowcy nastawieni sceptycznie do poczynań Donalda Trumpa i krytycznie wobec jego polityki, uznanej przez nich za nieprzyjazną nauce. Na stronie organizatorzy zawarli przekaz: „Rząd amerykański, który ignoruje naukę, by wprowadzić swój nacechowany ideologią program, stanowi zagrożenie dla świata” (oryg. "American government that ignores science to pursue ideological agendas endangers the world").
Protestujący spośród różnych tematów powiązanych z polityką naukową podnosili między innymi ten związany z wspieraniem polityki opartej na dowodach, jak i również rządowego wsparcia finansowego dla naukowców, koncepcji "open government" i akceptacji konsensusu naukowców wobec zmiany klimatu oraz ewolucji biologicznej. Marsze stanowiły część narastającej ówcześnie politycznej aktywności amerykańskich naukowców. Przybrała wzmożoną formę po wyborach prezydenckich oraz Marszu Kobiet 2017.
Robert N. Proctor, historyk nauki na Uniwersytecie Stanforda, ocenił Marsz dla Nauki jako "niesłychany pod względem skali i różnorodności zaangażowanych [w niego] środowisk naukowych" oraz mający swe korzenie w "szerokim rozumieniu zmasowanego ataku na myśli naukowe uznane za nienaruszalne dla środowisk naukowych".
Tło.
Donald Trump.
W 2012 Donald Trump określił zachodzącą zmianę klimatu jako mistyfikację. W okresie swojej kandydatury obiecał wznowić konstrukcję rurociągu Keystone XL i wycofać regulacje Environmental Protection Agency (EPA) wdrożone przez rząd Baracka Obamy.
Po wybraniu na prezydenta, zespół przejścia Trumpa (tzw. "transition team") rozpoczął poszukiwania pracowników Departamentu Energii Stanów Zjednoczonych (DOE), którzy pracowali nad tematem zmiany klimatu podczas rządów Obamy. Przed inauguracją Trumpa wielu naukowców badających zmianę klimatu rozpoczęło pobieranie danych dotyczących klimatów ze stron internetowych, z obawy przed ich zdjęciem po objęciu urzędu przez nowego prezydenta. Inne działania obiecane przez rząd Trumpa, które miały wpływ na decyzję o organizacji marszu, to między innymi wycofanie się z porozumienia paryskiego, stanowiska członków jego gabinetu, wstrzymanie wydawania grantów na badania i zakaz wypowiadania się dla mediów nałożony na naukowców pracujących w EPA, a dotyczący przedstawiania wyników ich badań. W lutym 2017 William Happer, potencjalny doradca Trumpa sceptyczny wobec zachodzących zmian klimatycznych, opisał pole nauk o klimacie jako "przypominające kult", a samych naukowców jako mających "pusty wzrok" (oryg. "glassy-eyed", dotyczy szczególnie wzroku osób będącego pod wpływem środków psychoaktywnych). "ScienceInsider" odniósł się do pierwszych planów budżetowych Trumpa jako "ponurych", co miało związek z dużymi cięciami w finansowaniu National Oceanic and Atmospheric Administration (NOAA), Biura Badań i Rozwoju, biura naukowego i programów energetycznych DOE, United States Geological Survey (agencja naukowo-badawcza), National Institutes of Health i innych agencji.
Międzynarodowe wsparcie.
Zaplanowano wydarzenia satelitarne w krajach z całego świata. Lokalne marsze miały na celu zarówno wyrażenie jednomyślności z amerykańskimi naukowcami i tymi zajmującymi się klimatem ogółem, jak i potępienie naruszenie wolności akademickiej na całym świecie. Dotyczy to między innymi działań rządu węgierskiego związanych z Central European University w Budapeszcie, czystek wśród tureckich instytucji z 2016, jak i lokalnych problemów.
Przygotowanie i uczestnicy.
Głównym źródłem inspiracji dla organizatorów marszu był Marsz Kobiet 2017, który odbył się 21 stycznia 2017. Konkretny pomysł zrodził się podczas dyskusji na Reddicie dotyczącej usunięcia ze strony Białego Domu odniesień do zmiany klimatu. Anonimowy użytkownik o nicku Beaverteeth92 wyraził konieczność zorganizowania „marszu naukowców na Waszyngton”. Pomysł ten podchwycili inni użytkownicy. Jonathan Berman, będący na stażu podoktorskim w University of Texas Health Science Center i uczestnik pierwszej rozmowy na temat marszu, utworzył stronę wydarzenia na Facebooku, wpis na Twitterze oraz nową stronę dla marszu. W niecały tydzień wydarzenie na Facebooku zyskało 300 tys. zainteresowanych; liczba ta wzrosła później do 800 tys. Wśród naukowców znalazły się osoby zarówno wspierające, jak i krytykujące ten pomysł.
30 marca 2017 ogłoszono, że marszowi przewodniczyć będą Bill Nye, Mona Hanna-Attisha i Lydia Villa-Komaroff, mianowani honorowymi współprowadzącymi marsz. Protesty zaplanowano na Dzień Ziemi, a wydarzenia satelitarne odbyły się w setkach miast na całym świecie.
Podczas corocznego posiedzenia American Association for the Advancement of Science (AAAS), największej organizacji naukowej w stanach Zjednoczonych, podtrzymany został pomysł organizacji „Rally to Stand Up for Science” (dosł. "Zjazdu w obronie nauki") na Copley Square w Bostonie 19 lutego 2017. Jeszcze tego samego miesiąca AAAS wyraziło poparcie dla marszu. Do połowy marca blisko 100 organizacji naukowych stanęło po stronie organizatorów Marszu dla Nauki; wśród nich było wiele stowarzyszeń. Aprobatę dla organizatorów wyraziły takie organizacje jak American Geophysical Union, American Association of Geographers, American Association of Physical Anthropologists, Society for Neuroscience, Society for Freshwater Science, American Statistical Association, Association for Psychological Science, American Sociological Association, Electrochemical Society, Entomological Society of America, California Academy of Sciences czy Monterey Bay Aquarium.
University of Delaware Center for Political Communication od 31 marca do 18 kwietnia przeprowadziło za pośrednictwem internetu ankietę wśród 1040 uczestników marszu. Wyniki przedstawiono poniżej:
Przed nadejściem kwietnia entuzjaści marszu natrafili na dziergane czapki przypominające mózgi i zaproponowali je jako symbol wsparcia dla marszu, analogicznie do roli różowych „kocich” czapek w ruchu pussyhat.
Przemarsz.
Główny marsz w Waszyngtonie rozpoczął się zbiórką o 10 rano oraz serią przemówień przy Pomniku Waszyngtona. Na przemian wypowiadali się zwykli obywatele, naukowcy i inżynierowie; wśród nich znalazł się Denis Hayes, współorganizator pierwszego Dnia Ziemi (1970), oraz Bill Nye. W zlocie nie brali udziału politycy. O godzinie 14 tysiące uczestników mimo deszczu ruszyło w dół Constitution Avenue, kierując się na 3rd Street (NW) pomiędzy National Mall i zachodnią ścianą Kapitolu.
Protestujący zebrali się także w ponad setce miast świata, w tym w liczbie około 70 tys. w Botsonie i blisko 150 tys. w kilku miastach Kalifornii.
Odbiór.
Profesor Robert Proctor z Uniwersytetu Stanforda stwierdził, że Marsz dla Nauki był podobny do innych działań naukowców, jak Physicians for Social Responsibility; wyróżniał się jednak większą skalą, która stanowiła konsekwencję "szerzej pojętego zmasowanego ataku na myśli naukowe uznane za nienaruszalne dla środowisk naukowych".
Wsparcie.
26 stycznia 2017 ówczesny senator Bernie Sanders wstawił się za marszami, gratulując "tym naukowcom i badaczom, którzy stawiają opór". Bill Foster, fizyk i jedyny ówczesny członek Kongresu z doktoratem z dziedziny nauk przyrodniczych, zapowiedział udział w marszu, "nie jako Demokrata z Kongresu, tylko jako naukowiec". Według Fostera marsz miał charakter polityczny, lecz nie partyjny, stwierdzając: "widząc politykę, która nie jest spójna ze znanymi prawami nauki, każdy obywatel-naukowiec powinien otwarcie wypowiedzieć się".
W lutym AAAS oraz inne organizacje wyraziły pochwałę dla marszu. Rush Holt Jr., członek AAAS, odniósł się pozytywnie do zaangażowania naukowców w politykę. Holt podkreślił także znaczenie "docenienia i zrozumienia nauki w ogólnej populacji".
Krytyka.
Liczni naukowcy wyrazili zaniepokojenie z powodu organizacji marszu. Sylvester James Gates uprzedził, że "tak przepełnione polityką wydarzenie może dać publice do zrozumienia, że naukowcy są napędzani bardziej ideologią, niż dowodami". Zaprzeczający zmianie klimatu William Happer stwierdził, że "nie ma dowodów na to, że prezydent jest przeciw nauce" (w kontekście marszu). Pisząc dla "New York Times" Robert S. Young argumentował: "[marsz] wzmocni narrację ze strony sceptycznych konserwatystów, jakoby naukowcy byli interesowni i upolityczniali swoje dane, badania i odkrycia dla celów własnych". Zaproponował w zamian, by naukowcy "przemaszerowali przez tereny lokalnych stowarzyszeń, kościołów, wesołych miasteczek i, w prywatnym zakresie, biura urzędników".Odpowiadając na zarzuty upolityczniania marszu meteorolog i felietonista Eric Holthaus zaznaczył, że pole naukowe zawsze było upolitycznione i odniósł się do sprawy Galileusza. Holthaus stwierdził, że naukowcy powinni protestować, "gdy w wątpliwość podawana jest sama prawda".
Rozważając rolę nauki w polityce i rządach, Rush Holt wytknął błędne przekonanie o sprzeczności nauki z polityką:
Organizator marszu w San Francisco, Kristen Ratan, debatował z Jerrym Coyne w KQED w związku z jego krytyką marszu i zaznaczył, że millenialsi dopiero co zapoznają się z aktywizmem i powinni zostać do niego zachęceni. Ratan poczynił również rozróżnienie między czymś upolitycznionym a upartyjnionym, sugerując, że Marsz dla Nauki ma charakter polityczny, lecz nie partyjny, co oznaczałoby ślepe przywiązanie do danej partii.
Ciąg dalszy.
Po odbywającej się w 2017 edycji marszu organizatorzy zachęcili ludzi do udziału w „Week of Action” („Tygodniu Działań”), przedstawiając zarys codziennych zadań dla uczestników.

</doc>
<doc id="4270110" url="https://pl.wikipedia.org/wiki?curid=4270110" title="Bai Guang">
Bai Guang

Bai Guang (). właściwie Shi Yongfen (; ur. 27 czerwca 1921 w Pekinie, zm. 27 sierpnia 1999 w Kuala Lumpur) – chińska aktorka filmowa i piosenkarka. Należała do grupy siedmiu najbardziej znanych piosenkarek w Chinach w latach 40. XX wieku, tzw. Seven Great Singing Stars.
Życie prywatne.
Urodziła się 27 czerwca 1921 w Pekinie jako Shi Yongfen. Była symbolem seksu lat 40. i 50. ubiegłego wieku. Przygodę ze śpiewaniem rozpoczęła mając 22 lata. Była najbardziej znana z piosenek takich jak „Waiting for Your Return” (等著你回來) i „Autumn Evening” (秋夜). Jej ostatni publiczny występ miał miejsce na Tajwanie w 1979 roku, po czym przestała pokazywać się publicznie. Dopiero w 1985 podczas gali wręczenia nagród Golden Horse w Tajpej ujawniła, że zakończyła karierę. Zamieszkała w stolicy Malezji, Kuala Lumpur. Zmarła 27 sierpnia 1999 w swoim domu w Kuala Lumpur na raka jelita.

</doc>
<doc id="4270123" url="https://pl.wikipedia.org/wiki?curid=4270123" title="Zapasy na Igrzyskach Azjatyckich 1978">
Zapasy na Igrzyskach Azjatyckich 1978

Turniej zapasów na Igrzyskach Azjatyckich 1978 w stolicy Tajlandii, Bangkoku odbył się od 11 do 14 grudnia. Rozegrano tylko zawody mężczyzn w stylu wolnym.

</doc>
<doc id="4270132" url="https://pl.wikipedia.org/wiki?curid=4270132" title="Zapasy na Igrzyskach Azjatyckich 1974">
Zapasy na Igrzyskach Azjatyckich 1974

Turniej zapasów na Igrzyskach Azjatyckich 1974 w stolicy Iranu, Teheranie odbył się od 8 do 13 września. 

</doc>
<doc id="4270141" url="https://pl.wikipedia.org/wiki?curid=4270141" title="Claro Open Colombia">
Claro Open Colombia



</doc>
<doc id="4270144" url="https://pl.wikipedia.org/wiki?curid=4270144" title="Royal Guard Open Chile">
Royal Guard Open Chile



</doc>
<doc id="4270148" url="https://pl.wikipedia.org/wiki?curid=4270148" title="Next Generation Adelaide International">
Next Generation Adelaide International



</doc>
<doc id="4270159" url="https://pl.wikipedia.org/wiki?curid=4270159" title="Mikołaj Grochowski">
Mikołaj Grochowski

Mikołaj Grochowski herbu Bończa (zm. w 1570 roku) – kanonik katedralny poznański w 1564 roku, prepozyt kolegiaty św. Marii Magdaleny w Poznaniu, proboszcz w Błoniu, proboszcz koniński, profesor Akademii Lubrańskiego w Poznaniu w 1561 roku.
Studiował w Krakowie w 1539 roku, "magister artium" w 1549 roku.

</doc>
<doc id="4270162" url="https://pl.wikipedia.org/wiki?curid=4270162" title="Źródło Filipowskiego">
Źródło Filipowskiego

Źródło Filipowskiego – źródło w Dolinie Sąspowskiej w Ojcowskim Parku Narodowym. Znajduje się na lewym brzegu Sąspówki w dużym rozszerzeniu dna górnej części doliny. Wypływa u podnóża Złotej Góry, tuż przy szlaku turystycznym. Wypływająca z niego woda krótkim potoczkiem wpływa do Sąspówki. Nazwę źródła nadano dla uczczenia ojcowskiego przewodnika Władysława Filipowskiego żyjącego w latach 1905-2004.
Jest to naturalne źródło zwietrzelinowe. Woda wypływa w nim grawitacyjnie w martwicy wapiennej na wysokości 352 m n.p.m., Zamontowano przy nim tabliczkę informacyjną dla turystów. Źródło ma wydajność 6,5-8,6 l/s, temperatura wody wynosi 8,5° C, mineralizacja 420 mg/l.
W wodzie nie stwierdzono obecności mikroorganizmów. W potoku wypływającym ze źródła rosną 2 gatunki przetaczników: przetacznik bobownik ("Veronica anagalis") i przetacznik bobowniczek ("Veronica baccabunga"), nad wodą pierwiosnek wyniosły ("Primula elatior"). Z drobnych zwierząt w potoku wypływającym ze źródła żyją: ślimak źródlarka karpacka ("Bythinella austriaca"), chruściki "Drussus annulatus" i "Potamophylax nigricomis", sporadycznie wypławek alpejski ("Crenobia alpina").
W dolinie Sąspówki jest kilka źródeł zasilających Sąspówkę. Oprócz Źródła Filipowskiego są to: Źródło Harcerza, Źródło Ruskie i Źródło spod Graba.

</doc>
<doc id="4270165" url="https://pl.wikipedia.org/wiki?curid=4270165" title="Polifenylen">
Polifenylen



</doc>
<doc id="4270171" url="https://pl.wikipedia.org/wiki?curid=4270171" title="Rezerwat przyrody Czapliniec (powiat mrągowski)">
Rezerwat przyrody Czapliniec (powiat mrągowski)



</doc>
<doc id="4270185" url="https://pl.wikipedia.org/wiki?curid=4270185" title="Stanisław Bieniewski">
Stanisław Bieniewski



</doc>
<doc id="4270189" url="https://pl.wikipedia.org/wiki?curid=4270189" title="Boulevard">
Boulevard

Boulevard – jednostka osadnicza w Stanach Zjednoczonych, w stanie Kalifornia, w hrabstwie San Diego.

</doc>
<doc id="4270192" url="https://pl.wikipedia.org/wiki?curid=4270192" title="Bonita (Kalifornia)">
Bonita (Kalifornia)

Bonita – jednostka osadnicza w Stanach Zjednoczonych, w stanie Kalifornia, w hrabstwie San Diego.

</doc>
<doc id="4270193" url="https://pl.wikipedia.org/wiki?curid=4270193" title="Bostonia">
Bostonia

Bostonia – jednostka osadnicza w Stanach Zjednoczonych, w stanie Kalifornia, w hrabstwie San Diego.

</doc>
<doc id="4270195" url="https://pl.wikipedia.org/wiki?curid=4270195" title="Borrego Springs">
Borrego Springs

Borrego Springs – jednostka osadnicza w Stanach Zjednoczonych, w stanie Kalifornia, w hrabstwie San Diego.

</doc>
<doc id="4270197" url="https://pl.wikipedia.org/wiki?curid=4270197" title="Kodeks Stradomskiego">
Kodeks Stradomskiego

Kodeks Stradomskiego – polski kodeks rękopiśmienny z 1. połowy XVI wieku, zawierający tłumaczenia na język polski wcześniejszych tekstów prawnych.
Kodeks spisany jest na papierze w formacie folio. Składa się z 287 kart. Obecnie rękopis znajduje się w Bibliotece Jagiellońskiej (nr inwentarzowy 1174). Kodeks Stradomskiego został odkryty i opisany przez Michała Bobrzyńskiego.
Kodeks składa się z trzech odrębnych rękopisów, oprawionych wspólnie w 1550:
Język przekładów zawiera pewną liczbę cech charakterystycznych dla dialektu małopolskiego.
O Aleksym Stradomskim brak innych szczegółów biograficznych. O Macieju z Lipnicy wiadomo jedynie, że był plebanem gierałtowskim, o czym informuje jego własnoręczny wpis na karcie 270v: „Ty to książki dokonały się we wtorek Oktawy Bożego Ciała, przez mię, Macieja z Lipnice, plebana na ten czas gierałtowskiego 1518”.

</doc>
<doc id="4270198" url="https://pl.wikipedia.org/wiki?curid=4270198" title="Bonsall (Kalifornia)">
Bonsall (Kalifornia)

Bonsall – jednostka osadnicza w Stanach Zjednoczonych, w stanie Kalifornia, w hrabstwie San Diego.

</doc>
<doc id="4270199" url="https://pl.wikipedia.org/wiki?curid=4270199" title="Czaplisko Ławny Lasek">
Czaplisko Ławny Lasek



</doc>
<doc id="4270204" url="https://pl.wikipedia.org/wiki?curid=4270204" title="Usługi turystyczne">
Usługi turystyczne

Usługi turystyczne – usługi oferowane podróżnym, spośród których największe znaczenie mają usługi noclegowe, usługi wyżywieniowe oraz usługi transportowe.
Według polskiego prawa usługi turystyczne to przewóz pasażerów, zakwaterowanie w celach innych niż pobytowe, które nie jest nieodłącznym elementem przewozu pasażerów, wynajem pojazdów samochodowych lub innych pojazdów silnikowych, inną usługę świadczoną podróżnym, która nie stanowi integralnej części usług wyżej wymienionych. Przed 1 lipca 2018 r. usługi turystyczne obejmowały usługi przewodnickie, usługi hotelarskie oraz wszystkie inne usługi świadczone turystom lub odwiedzającym.

</doc>
<doc id="4270205" url="https://pl.wikipedia.org/wiki?curid=4270205" title="Wycieczka">
Wycieczka

Wycieczka – rodzaj imprezy turystycznej, której program obejmuje zmianę miejsca pobytu jej uczestników.

</doc>
<doc id="4270210" url="https://pl.wikipedia.org/wiki?curid=4270210" title="Antoni Cichecki">
Antoni Cichecki

Antoni Cichecki (ur. 1934, zm. 2018) – polski muzyk ludowy.
Życiorys.
Był muzycznym samoukiem. Na skrzypcach grał od 12-roku życia, próbując wraz z bratem także gry na bębnie i harmonii. Razem z bratem Marianem tworzył ludową Kapelę Braci Cicheckich z Grądek, występując na wiejskich weselach i zabawach, a później także biorąc udział w konkursach i festiwalach w tym między innymi w Maciejowicach, Siedlcach, Mińsku Mazowieckim (wielokrotnie zdobywcy I i II miejsca) i Festiwalu Kapel i Śpiewaków Ludowych w Kazimierzu Dolnym, gdzie w 1993 otrzymał główną nagrodę „Basztę”, a w 1994 Kapela Braci Cicheckich zdobyła I nagrodę. W 1998 Antoni Cichecki został wyróżniony Nagrodą im. Oskara Kolberga.
Nagrania Kapeli Braci Cicheckich trafiły także na płytę "„Mazowsze”" z serii "„Muzyka źródeł”" wydanej w ramach kolekcji muzyki ludowej Polskiego Radia.

</doc>
<doc id="4270212" url="https://pl.wikipedia.org/wiki?curid=4270212" title="Didier Ibrahim Ndong">
Didier Ibrahim Ndong



</doc>
<doc id="4270215" url="https://pl.wikipedia.org/wiki?curid=4270215" title="Turysta">
Turysta

Turysta – osoba, która podróżuje do innej miejscowości poza swoim stałym miejscem pobytu na okres nieprzekraczający 12
miesięcy, dla której celem podróży nie jest podjęcie stałej pracy w odwiedzanej miejscowości i która korzysta z noclegu przynajmniej przez jedną noc.

</doc>
<doc id="4270216" url="https://pl.wikipedia.org/wiki?curid=4270216" title="Kierz (Golędzinów)">
Kierz (Golędzinów)

Kierz – przysiółek wsi Golędzinów w Polsce, położony w województwie dolnośląskim, w powiecie trzebnickim, w gminie Oborniki Śląskie.
W latach 1975–1998 przysiółek administracyjnie należał do województwa wrocławskiego.

</doc>
<doc id="4270218" url="https://pl.wikipedia.org/wiki?curid=4270218" title="Jordi Canals">
Jordi Canals

Jordi Canals (ur. 1960 w Barcelonie) – hiszpański profesor ekonomii i zarządzania IESE Business School. Dziekan tejże w latach 2001–2016.
Życiorys.
Ukończył studia i uzyskał doktorat z ekonomii z wyróżnieniem na Uniwersytecie Barcelońskim. Laureat stypendium Fundacji Fullbrighta. "Post-Doctoral Fellow, Graduate School of Business Administration" na Uniwersytecie Harvarda. W latach 2001 – 2016 był Dyrektorem Generalnym i dziekanem IESE Business School. 

</doc>
<doc id="4270224" url="https://pl.wikipedia.org/wiki?curid=4270224" title="AZS Olsztyn w sezonie 2016/2017">
AZS Olsztyn w sezonie 2016/2017



</doc>
<doc id="4270226" url="https://pl.wikipedia.org/wiki?curid=4270226" title="KrasAvia">
KrasAvia

KrasAvia (ros. "КрасАвиа") – rosyjska regionalna linia lotnicza z siedzibą w Krasnojarsku. Powstała w roku 1956 jako część Aerofłotu pod nazwą „Turinskaja”, w 2002 przemianowana na „Evenkia Avia”. Obecną nazwę uzyskała w 2007 roku. Właścicielem firmy jest administracja Kraju Krasnojarskiego.
KrasAvia obsługuje lokalne połączenia pomiędzy lotniskami Kraju Krasnojarskiego. Wykonuje loty rozkładowe, czarterowe oraz towarowe. Flota KrasAvii składa się z ponad 50 samolotów i śmigłowców, m.in. An-2, An-32, An-24, An-26, Jak-42, Mi-8.
KrasAvia jest również właścicielem 6 regionalnych lotnisk:
W marcu 2018 prezes KrasAvii Iwan Popow został aresztowany pod zarzutem defraudacji 38 milionów rubli.

</doc>
<doc id="4270228" url="https://pl.wikipedia.org/wiki?curid=4270228" title="Ntumba Danga">
Ntumba Danga

Ntumba Danga, właśc. Francis Ntumba Danga (ur. 27 lipca 1963) – piłkarz z Demokratycznej Republiki Konga występujący na pozycji obrońcy.
Kariera klubowa.
W sezonie 1993/1994 Danga występował w belgijskim pierwszoligowym zespole KFC Lommel, a w sezonie 1995/1996 był zawodnikiem francuskiego Stade Brestois 29, grającego w trzeciej lidze.
Kariera reprezentacyjna.
W 1994 roku Danga został powołany do reprezentacji Zairu na Puchar Narodów Afryki, zakończony przez Zair na ćwierćfinale. Zagrał na nim w meczach z Mali (1:0; czerwona kartka) i Nigerią (0:2).
W 1996 roku ponownie znalazł się w składzie na Puchar Narodów Afryki. Wystąpił na nim w spotkaniach z Gabonem (0:2), Liberią (2:0) i Ghaną (0:1), a Zair ponownie odpadł z turnieju w ćwierćfinale.

</doc>
<doc id="4270229" url="https://pl.wikipedia.org/wiki?curid=4270229" title="Ilan (Syria)">
Ilan (Syria)

Ilan (arab. إيلان) – wieś w Syrii, w muhafazie Aleppo. W 2004 roku liczyła 2117 mieszkańców.

</doc>
<doc id="4270230" url="https://pl.wikipedia.org/wiki?curid=4270230" title="Electronic discovery">
Electronic discovery

Rozpoznawanie dowodów elektronicznych, odkrywanie elektroniczne (z ang. "electronic discovery", skr. "e-discovery", "ediscovery" lub "eDiscovery") to pochodzący z amerykańskiego systemu prawnego proces przygotowawczy prowadzony w ramach postępowania dowodowego, które dotyczyć może cywilnych sporów sądowych, śledztw prowadzonych z urzędu, postępowań wewnętrznych czy żądań udostępnienia informacji publicznej. W odkrywaniu elektronicznym mamy do czynienia z gromadzeniem, opracowywaniem i prezentowaniem dowodów elektronicznych, czyli środków dowodowych, które bazują na informacji przechowywanej elektronicznie.
Sposoby obchodzenia się z potencjalnymi dowodami w ramach eDiscovery są – w zależności od kontekstu – regulowane zasadami zależnymi od wymogów ustawowych bądź innymi uzgodnionymi wytycznymi. Mogą to być np. wewnętrzne procedury organizacji czy reguły postępowań cywilnych. Przed przekazaniem danych do wnioskującego dochodzi zazwyczaj do ich przeglądu w celu wyłonienia informacji istotnych ze względu na interes stron czy wyłączenia dokumentów objętych przywilejem (np. w związku z tajemnicą adwokacką, ochroną danych osobowych, tajemnicą przedsiębiorstwa bądź prawem świadka do odmowy składania obciążających go zeznań).
Informacja w postaci elektronicznej różni się od informacji przekazywanej z użyciem dokumentu w postaci papierowej tym, że jej forma jest niezwiązana z konkretnym medium. W rezultacie danych poddawanych przetwarzaniu może być znacznie więcej (brak ograniczenia wolumenu fizyczną przestrzenią), mogą być one ulotne (łatwiej o przypadkowe lub celowe zniszczenie bądź skasowanie), a jednocześnie łatwiejsze w ukrywaniu czy magazynowaniu (niski koszt wykonania i przesłania kopii).
Elektronicznie zapisanym informacjom towarzyszą zazwyczaj metadane, które rzadko towarzyszą konwencjonalnym dokumentom (np. w postaci metryczek, tabel informacyjnych, tabel rewizji, informacji wydawniczych itp.). Odgrywają one istotną rolę i w pewnych okolicznościach same mogą być odpowiednim środkiem dowodowym. Na przykład data i czas powstania bądź przesłania dokumentu mogą być istotne w sprawach dotyczących prawa autorskiego czy praw własności intelektualnej. 

</doc>
<doc id="4270234" url="https://pl.wikipedia.org/wiki?curid=4270234" title="Park Narodowy „Ziemla leoparda”">
Park Narodowy „Ziemla leoparda”

Park Narodowy „Ziemla leoparda” (ros. Национальный парк «Земля леопарда») – park narodowy w Kraju Nadmorskim w Rosji. Jego obszar wynosi 2619 km². Park został utworzony dekretem rządu Federacji Rosyjskiej z dnia 5 kwietnia 2012 roku. Jest kontynuacją jednego z najstarszych zapowiedników w Rosji, którego początki sięgają 1910 roku. Z Rezerwatem biosfery „Kiedrowaja Pad´” ma wspólną dyrekcję we Władywostoku.
Opis.
Obszar parku znajduje się między Morzem Japońskim a granicą rosyjsko-chińską. Jest to teren wyżynny, pokryty mieszanymi lasami Mandżurii. Głównym zadaniem parku jest zachowanie i odnowienie jedynej na świecie populacji lamparta amurskiego ("Panthera pardus orientalis)". Przed powstaniem parku liczba tych kotów wynosiła około 30 osobników, ale już w 2013 roku zarejestrowano około 50 lampartów. Ponadto teren parku zamieszkuje drugi z dużych kotów zagrożonych wyginięciem – tygrys syberyjski (około 20 osobników).
Teren parku charakteryzuje się bogatą różnorodnością flory i fauny. Żyją tu 54 gatunki ssaków, 184 gatunki ptaków, 7 gatunków płazów, 8 gatunków gadów, 12 gatunków ryb, 940 gatunków roślin naczyniowych, 283 gatunki słodkowodnych alg, 251 gatunków porostów, 179 mchów i 1914 gatunków grzybów.
Oprócz tygrysów i lampartów park zamieszkują m.in. niedźwiedzie himalajskie, niedźwiedzie brunatne, jelenie, rysie i wydry.
Rośnie tu 82 gatunków roślin naczyniowych należących do rzadkich i chronionych.
Klimat.
Średnia roczna temperatura powietrza +4,0 °C. Najzimniejszym miesiącem w roku jest styczeń o średniej temperaturze –15,0 °C, najcieplejszym jest sierpień ze średnią temperaturą +20,1 °C.
Średnia suma opadów to około 820 mm rocznie.

</doc>
<doc id="4270237" url="https://pl.wikipedia.org/wiki?curid=4270237" title="Al-Muftahijja">
Al-Muftahijja

Al-Muftahijja (arab. المفتاحية) – wieś w Syrii, w muhafazie Aleppo. W 2004 roku liczyła 1886 mieszkańców.

</doc>
<doc id="4270238" url="https://pl.wikipedia.org/wiki?curid=4270238" title="Roman Sławeta">
Roman Sławeta

Roman Sławeta – doktor habilitowany nauk weterynaryjnych, profesor nadzwyczajny Wyższej Szkoły Ekologii i Zarządzania w Warszawie, urzędnik państwowy, specjalista w zakresie mikrobiologii.
Życiorys.
W 1989 na podstawie dorobku naukowego oraz rozprawy pt. "Biologiczne właściwości nasienia buhaja w zależności od endogennego i egzogennego zredukowanego glutationu" uzyskał na Wydziale Weterynaryjnym Akademii Rolniczo-Technicznej im. Michała Oczapowskiego w Olsztynie stopień doktora habilitowanego nauk weterynaryjnych w specjalności rozród zwierząt.
Był profesorem nadzwyczajnym Wyższej Szkoły Ekologii i Zarządzania w Warszawie.
Został zatrudniony w Departamencie Strategii Ministerstwa Nauki i Szkolnictwa Wyższego. Objął stanowisko sekretarza Zespołu do spraw Etyki w Nauce Ministerstwa Nauki i Szkolnictwa Wyższego. Był członkiem Zespołu do spraw Dobrych Praktyk Akademickich w tym ministerstwie. Został radcą ministra w Departamencie Nauki Ministerstwa Nauki i Szkolnictwa Wyższego.
W 2011 został powołany przez ministra nauki i szkolnictwa wyższego w skład Zespołu do Spraw Molekularnych Badań Genetycznych i Biobankowania. W 2016 został przewodniczącym Zespołu do spraw uregulowania wykonywania testów genetycznych i biobankowania.

</doc>
<doc id="4270239" url="https://pl.wikipedia.org/wiki?curid=4270239" title="Famalicão (stacja kolejowa)">
Famalicão (stacja kolejowa)

Famalicão (port: "Estação Ferroviária de Famalicão") – przystanek kolejowy w Vila Nova de Famalicão, w dystrykcie Braga, w Portugalii. Znajduje się na Linha do Minho. Jest obsługiwana przez pociągi wszystkich kategorii w tym CP Urbanos do Porto i Alfa Pendular. W latach 1881-1995 była stacją końcową na Linha da Póvoa.
Historia.
Stacja znajduje się na odcinku Linha do Minho między Campanhã i Nine, która weszła do służby wraz z Ramal de Braga 21 maja 1875 r.

</doc>
<doc id="4270242" url="https://pl.wikipedia.org/wiki?curid=4270242" title="Gare de Port-Saint-Père - Saint-Mars">
Gare de Port-Saint-Père - Saint-Mars

Gare de Port-Saint-Père - Saint-Mars – przystanek kolejowy w miejscowości Port-Saint-Père, w departamencie Loara Atlantycka, w regionie Kraj Loary, we Francji. Jest zarządzany przez SNCF i obsługiwany przez pociągi TER Pays de la Loire.
Położenie.
Znajduje się na linii Nantes – Sainte-Pazanne – La Roche-sur-Yon, na km 20,100 między stacjami Bouaye i Sainte-Pazanne, na wysokości 6 m n.p.m. 
Historia.
Stacja została otwarta 11 września 1875 przez Compagnie des chemins de fer nantais wraz z odcinkiem linii między Pont-Rousseau i Pornic.

</doc>
<doc id="4270244" url="https://pl.wikipedia.org/wiki?curid=4270244" title="Dumajr ar-Ramadan">
Dumajr ar-Ramadan

Dumajr ar-Ramadan – wieś w Syrii, w muhafazie Damaszek. W 2004 roku liczyła 1768 mieszkańców.

</doc>
<doc id="4270246" url="https://pl.wikipedia.org/wiki?curid=4270246" title="Brochowszczyzna">
Brochowszczyzna

Brochowszczyzna (biał. "Брохаўшчына", ros. "Броховщина") – wieś na Białorusi, w obwodzie mińskim, w rejonie mołodeczańskim, w sielsowiecie Chożów.

</doc>
<doc id="4270247" url="https://pl.wikipedia.org/wiki?curid=4270247" title="Az-Zamanijja">
Az-Zamanijja

Az-Zamanijja – wieś w Syrii, w muhafazie Damaszek. W 2004 roku liczyła 1790 mieszkańców.

</doc>
<doc id="4270248" url="https://pl.wikipedia.org/wiki?curid=4270248" title="Edouard Drumont">
Edouard Drumont



</doc>
<doc id="4270249" url="https://pl.wikipedia.org/wiki?curid=4270249" title="Ortyle magdeburskie">
Ortyle magdeburskie

Ortyle magdeburskie – ortyle (orzeczenia i wyjaśnienia prawne) wydawane przez sąd ławniczy w Magdeburgu, dotyczące miast założonych na prawie magdeburskim.
W niejasnych przypadkach prawnych miasta lokowane na prawie magdeburskim (inaczej "niemieckim") zwracały się do sądu w Magdeburgu, skąd otrzymywały orzeczenia w języku niemieckim. Orzeczenia takie były płatne. Układano je w zbiory na użytek sądów miejskich. Zbiory w języku niemieckim pojawiły się w XIV wieku, zaś w XV wieku tłumaczenia na język łaciński i polski.
Ortyle w Polsce.
Aby uniezależnić się od wyroków sądu niemieckiego Magdeburga, Kazimierz Wielki powołał w Krakowie, prawdopodobnie w 1356, sąd prawa niemieckiego. W późniejszym czasie, około 1470, zwracanie się przez polskie miasta o porady prawne do Magdeburga ostro krytykował Jan Ostroróg w "De iure ex Maydemburg petendo". Jednak jeszcze do XVI wieku polskie sądy prawa niemieckiego odwoływały się do orzeczeń sądu magdeburskiego. Także sąd krakowski w chwili powołania otrzymał zbiór orzeczeń magdeburskich.
Znanych jest osiem odpisów polskich tłumaczeń ortyli (jeden zaginął podczas II wojny światowej), z których jeden pochodzi z XV wieku, zaś pozostałe z wieku XVI. Najstarsze polskie tłumaczenie ortyli powstało około 1450 we Lwowie lub jego okolicach na polecenie Mikołaja Gołogórskiego, podstolego lwowskiego. Najstarszy zachowany przekaz tłumaczenia ortyli powstał około 1480 we Lwowie lub na pograniczu województw bełskiego i ruskiego. Obecnie przechowywany jest w Bibliotece Ossolińskich we Wrocławiu (rękopis nr 50). Tekst ortyli, spisany w dwóch kolumnach jednym charakterem pisma, znajduje się na kartach 11–22v, 26–105. Jest on najstarszym znanym ciągłym zabytkiem staropolszczyzny reprezentującym dialekt południowokresowy.

</doc>
<doc id="4270250" url="https://pl.wikipedia.org/wiki?curid=4270250" title="Bruskowszczyzna">
Bruskowszczyzna

Bruskowszczyzna (biał. "Брускаўшчына", ros. "Брусковщина") – wieś na Białorusi, w obwodzie mińskim, w rejonie mołodeczańskim, w sielsowiecie Chożów.

</doc>
<doc id="4270251" url="https://pl.wikipedia.org/wiki?curid=4270251" title="Widjan ar-Rabi">
Widjan ar-Rabi

Widjan ar-Rabi – wieś w Syrii, w muhafazie Damaszek. W 2004 roku liczyła 2072 mieszkańców.

</doc>
<doc id="4270253" url="https://pl.wikipedia.org/wiki?curid=4270253" title="Kamienica przy Rynku 50 we Wrocławiu">
Kamienica przy Rynku 50 we Wrocławiu

Kamienica przy Rynku 50 – kamienica na wrocławskim rynku, na jego północnej pierzei, zwanej "Targiem Łakoci"; dawny dom handlowy Hünert, który wraz z przedwojennymi domami handlowymi „Marcus” i „Trautner” stanowi „najważniejszy relikt oryginalnej zabudowy północnej pierzei Rynku”.
Historia i architektura kamienicy.
Pierwszy budynek na parceli nr 50 wzniesiono w średniowieczu. W 1903 roku kamienica została rozebrana a na średniowiecznych murach od strony Rynku, wzniesiono nowy dom handlowy Hünert. Według Pawła Kirsche jego projektantem była spółka Schlesinger &amp; Benedict; Krystyna Kirschke za projektantów podaje architektów Richarda i Paula Ehrlichów dla których był to pierwszy wspólny projekt braci. Budynek był pięciokondygnacyjny z przyłączoną oficyną boczną i z czterokondygnacyjnym skrzydłem tylnym obniżającym się schodkowo w kierunku ulicy Igielnej. W części piwnicznej zachowano ceramiczne beczkowe sklepienia.
Częściowo secesyjna a częściowo pseudorenesansowa fasada kamienicy została wyłożona piaskowcem otaczającym wielkie witryny okienne o rozpiętości całej elewacji. Czwartej i piątej kondygnacji nadano formę zbliżoną do kamienicy mieszczańskiej. W osi środkowej te kondygnacje zostały spięte płaskim wykuszem opartym na kamiennym, pokrytym płaskorzeźbami wsporniku. Pośrodku wykusza, dwie kondygnacje rozdzielały rzeźby czterech putt Daszek zakończony był metalowym secesyjnym kwiatem słonecznika. Fasadę budynku zmykał wysoki szczyt ujęty w wolutowe spływy.
Do 1914 roku w budynku znajdował się Dom Handlowy Hünert (Geschäftshaus "Hünert") oraz Winiarnia Littauera. Po I wojnie światowej budynek został połączony z sąsiednią kamienicą nr 49 tworząc wspólnie Dom Handlowy "Trautner".
Po II wojnie światowej.
Działania wojenne w 1945 roku nie uszkodziły budynku. Od 1946 roku w kamienicy mieściła się Moda Polska oraz prywatna biblioteka narodowa "Książka na Śląsk" której właścicielem był Sergiusz Kazanowicz. Biblioteka obejmowała dwa pomieszczenia na parterze oraz trzy sale na I piętrze. Biblioteka w kamienicy działała do 9 grudnia 1949 roku a następnie przeniosła się do kamienicy nr 14, na pierwsze piętro . W latach 90. w kamienicy swoją siedzibę miał sklep Empik. Budynek został przebudowany wg projektu Biura Kapitońscy; zmianie uległa elewacja od strony ulicy Igielnej, tylne dziedzińce zostały zabudowane dla zwiększenia powierzchni handlowej. W 2008 roku kondygnacje czwarta i piąta zostały przerobione na apartamenty.

</doc>
<doc id="4270254" url="https://pl.wikipedia.org/wiki?curid=4270254" title="As-Salihijja (Damaszek)">
As-Salihijja (Damaszek)

As-Salihijja – wieś w Syrii, w muhafazie Damaszek. W 2004 roku liczyła 907 mieszkańców.

</doc>
<doc id="4270256" url="https://pl.wikipedia.org/wiki?curid=4270256" title="Cerda (stacja kolejowa)">
Cerda (stacja kolejowa)

Roccapalumba-Alia (wł. "Stazione di Cerda") – stacja kolejowa w Cerda, w prowincji Palermo, w regionie Sycylia, we Włoszech. Stacja znajduje się na linii Palermo – Katania oraz Palermo – Porto Empedocle. 
Według klasyfikacji RFI ma kategorię "brązową".

</doc>
<doc id="4270257" url="https://pl.wikipedia.org/wiki?curid=4270257" title="Al-Karmaszijja">
Al-Karmaszijja

Al-Karmaszijja – wieś w Syrii, w muhafazie Damaszek. W 2004 roku liczyła 856 mieszkańców.

</doc>
<doc id="4270258" url="https://pl.wikipedia.org/wiki?curid=4270258" title="EDiscovery">
EDiscovery



</doc>
<doc id="4270259" url="https://pl.wikipedia.org/wiki?curid=4270259" title="E-discovery">
E-discovery



</doc>
<doc id="4270260" url="https://pl.wikipedia.org/wiki?curid=4270260" title="Dajr al-Hadżar">
Dajr al-Hadżar

Dajr al-Hadżar – wieś w Syrii, w muhafazie Damaszek. W 2004 roku liczyła 1324 mieszkańców.

</doc>
<doc id="4270261" url="https://pl.wikipedia.org/wiki?curid=4270261" title="Rozpoznawanie dowodów elektronicznych">
Rozpoznawanie dowodów elektronicznych



</doc>
<doc id="4270263" url="https://pl.wikipedia.org/wiki?curid=4270263" title="Odkrywanie elektroniczne">
Odkrywanie elektroniczne



</doc>
<doc id="4270264" url="https://pl.wikipedia.org/wiki?curid=4270264" title="Tall Maskan">
Tall Maskan

Tall Maskan – wieś w Syrii, w muhafazie Damaszek. W 2004 roku liczyła 1207 mieszkańców.

</doc>
<doc id="4270265" url="https://pl.wikipedia.org/wiki?curid=4270265" title="August (Kalifornia)">
August (Kalifornia)

August – jednostka osadnicza w Stanach Zjednoczonych, w stanie Kalifornia, w hrabstwie San Joaquin.

</doc>
<doc id="4270266" url="https://pl.wikipedia.org/wiki?curid=4270266" title="Škoda 1Tr">
Škoda 1Tr

Škoda 1Tr – pierwszy trolejbus wyprodukowany w czechosłowackich zakładach Škoda. Był to jeden z trzech pojazdów, które skonstruowano dla nowo powstałej sieci trolejbusowej w Pradze.
Konstrukcja.
Konstrukcja podwozia trolejbusu 1Tr wywodziła się z samochodu Škoda 553; podwozie dostosowano do montażu silnika trakcyjnego oraz wyposażenia elektrycznego. Karoserię wyprodukowano w zakładach Škody w Mladej Boleslavi, wyposażenie elektryczne dostarczył oddział z Pilzna. Nadwozie było wykonane z drewna, wzmocnione metalowymi elementami i obłożone blaszanym poszyciem. 
Škoda 1Tr to trójosiowy trolejbus z dwiema osiami tocznymi (pierwsza i druga) oraz jedną napędową. Pojazd wyposażono w trzy rodzaje hamulców: rekuperacyjny, pneumatyczny i postojowy. Przystosowany był do ruchu lewostronnego: po lewej stronie nadwozia umieszczono dwoje dwuskrzydłowych drzwi harmonijkowych. Do kabiny kierowcy prowadziły dodatkowe, mniejsze drzwi zlokalizowane z prawej strony trolejbusu. Po powstaniu Protektoratu Czech i Moraw trolejbus przystosowano do ruchu prawostronnego.
Prototyp.
Prototyp powstał w 1936 r. Razem z prototypami trolejbusów Praga TOT i Tatra T 86 był przeznaczony dla pierwszego czechosłowackiego „nowoczesnego” transportu trolejbusowego w Pradze. Trolejbus 1Tr otrzymał numer 301 i eksploatowany był do 1955 r. Rok później skreślono go ze stanu praskiej sieci trolejbusowej i sprzedano do Narodowego Muzeum Techniki w Pradze. W 1961 r. trolejbus został zezłomowany.
Dostawy.
W 1936 r. wyprodukowano 1 prototypowy trolejbus.

</doc>
<doc id="4270269" url="https://pl.wikipedia.org/wiki?curid=4270269" title="Parafia Bogurodzicy Opiekunki Rodzin w Żdanowiczach">
Parafia Bogurodzicy Opiekunki Rodzin w Żdanowiczach

Parafia Bogurodzicy Opiekunki Rodzin w Żdanowiczach – rzymskokatolicka parafia znajdująca się w archidiecezji mińsko-mohylewskiej, w dekanacie Mińsk-Zachód, na Białorusi.
Została zarejestrowana 4 sierpnia 2006. Nabożeństwa odbywają się w kaplicy urządzonej w budynku dawnego laboratorium. Parafia nie posiada kościoła.

</doc>
<doc id="4270270" url="https://pl.wikipedia.org/wiki?curid=4270270" title="Al-Mubaraka">
Al-Mubaraka

Al-Mubaraka – wieś w Syrii, w muhafazie Damaszek. W 2004 roku liczyła 596 mieszkańców.

</doc>
<doc id="4270273" url="https://pl.wikipedia.org/wiki?curid=4270273" title="Nordhausen (stacja kolejowa)">
Nordhausen (stacja kolejowa)

Nordhausen () – stacja kolejowa w Nordhausen, w kraju związkowym Turyngia, w Niemczech. Węzeł kolejowy na linii Halle – Hann. Münden. Według DB Station&amp;Service ma kategorię 3. Jest ważnym węzłem kolejowym w północnej Turyngii.

</doc>
<doc id="4270274" url="https://pl.wikipedia.org/wiki?curid=4270274" title="Collierville (Kalifornia)">
Collierville (Kalifornia)

Collierville – jednostka osadnicza w Stanach Zjednoczonych, w stanie Kalifornia, w hrabstwie San Joaquin.

</doc>
<doc id="4270275" url="https://pl.wikipedia.org/wiki?curid=4270275" title="Kunratice">
Kunratice



</doc>
<doc id="4270276" url="https://pl.wikipedia.org/wiki?curid=4270276" title="Piotr Tomaszewski (biochemik)">
Piotr Tomaszewski (biochemik)

Piotr Tomaszewski (ur. 31 grudnia 1968 w Brnie na Morawach, zm. 20 czerwca 2018 w Warszawie) – polski biochemik i farmakolog, doktor habilitowany nauk farmaceutycznych, nauczyciel akademicki Warszawskiego Uniwersytetu Medycznego, profesor nadzwyczajny Wyższej Szkoły Ekologii i Zarządzania w Warszawie, dziekan Wydziału Ekologii tej uczelni, specjalista w zakresie biochemii i chemii klinicznej.
Życiorys.
W 1993 ukończył studia na kierunku farmacja w Akademii Medycznej w Warszawie. Tam też na Wydziale Farmaceutycznym na podstawie napisanej pod kierunkiem Jana Pachecki rozprawy pt. "Wzajemne relacje stężeń ciał ketonowych oraz kwasów żółciowych we krwi pacjentów z nowotworami wątroby" uzyskał w 2006 stopień naukowy doktora nauk farmaceutycznych w dyscyplinie farmacja. W 2014 na Wydziale Farmaceutycznym z Oddziałem Medycyny Laboratoryjnej Śląskiego Uniwersytetu Medycznego w Katowicach uzyskał stopień doktora habilitowanego nauk farmaceutycznych specjalność biochemia
W 1992 (jeszcze przed uzyskaniem dyplomu) został nauczycielem akademickim Wydziału Farmaceutycznego (Katedra i Zakład Biochemii i Chemii Klinicznej) Akademii Medycznej w Warszawie oraz adiunktem Wydziału Farmaceutycznego z Oddziałem Medycyny Laboratoryjnej Warszawskiego Uniwersytetu Medycznego. Został profesorem nadzwyczajnym Wyższej Szkoły Ekologii i Zarządzania w Warszawie. W latach 2010–2016 pełnił funkcję dziekana Wydziału Ekologii tej uczelni. Objął stanowisko adiunkta w II Wydziale Lekarskim z Oddziałem Nauczania w Języku Angielskim oraz Oddziałem Fizjoterapii WUM w Zakładzie Biochemii.
Został sekretarzem Komitetu Terapii i Nauk o Leku Polskiej Akademii Nauk.
Był żonaty z Grażyną.
Zmarł 20 czerwca 2018. 2 lipca 2018 został pochowany na cmentarzu Bródnowskim w Warszawie (kwatera 50B-5-6).

</doc>
<doc id="4270278" url="https://pl.wikipedia.org/wiki?curid=4270278" title="Country Club (Kalifornia)">
Country Club (Kalifornia)

Country Club – jednostka osadnicza w Stanach Zjednoczonych, w stanie Kalifornia, w hrabstwie San Joaquin.

</doc>
<doc id="4270279" url="https://pl.wikipedia.org/wiki?curid=4270279" title="Porto Recanati (stacja kolejowa)">
Porto Recanati (stacja kolejowa)

Porto Recanati (wł. "Stazione di Porto Recanati") – stacja kolejowa w Porto Recanati, w prowincji Macerata, w regionie Marche, we Włoszech. Znajduje się na linii Adriatica (Ankona – Lecce).
Według klasyfikacji RFI ma kategorię "srebrną".

</doc>
<doc id="4270284" url="https://pl.wikipedia.org/wiki?curid=4270284" title="Dogtown">
Dogtown

Dogtown – jednostka osadnicza w Stanach Zjednoczonych, w stanie Kalifornia, w hrabstwie San Joaquin.

</doc>
<doc id="4270285" url="https://pl.wikipedia.org/wiki?curid=4270285" title="Rahumäe (przystanek kolejowy)">
Rahumäe (przystanek kolejowy)

Rahumäe (est.: "Rahumäe raudteepeatus") – przystanek kolejowy w Tallinnie, w prowincji Harjumaa, w Estonii, w dzielnicy Rahumäe. Znajduje się na szerokotorowej linii Tallinn – Keila 6,8 km od dworca kolejowego w Tallinnie. Obsługiwany jest przez pociągi elektryczne Eesti Liinirongid.

</doc>
<doc id="4270286" url="https://pl.wikipedia.org/wiki?curid=4270286" title="Farmington (Kalifornia)">
Farmington (Kalifornia)

Farmington – jednostka osadnicza w Stanach Zjednoczonych, w stanie Kalifornia, w hrabstwie San Joaquin.

</doc>
<doc id="4270287" url="https://pl.wikipedia.org/wiki?curid=4270287" title="French Camp (Kalifornia)">
French Camp (Kalifornia)

French Camp – jednostka osadnicza w Stanach Zjednoczonych, w stanie Kalifornia, w hrabstwie San Joaquin.

</doc>
<doc id="4270288" url="https://pl.wikipedia.org/wiki?curid=4270288" title="Katedra Teorii i Filozofii Prawa Uniwersytetu im. Adama Mickiewicza w Poznaniu">
Katedra Teorii i Filozofii Prawa Uniwersytetu im. Adama Mickiewicza w Poznaniu

Zakład Teorii i Filozofii Prawa Uniwersytetu im. Adama Mickiewicza w Poznaniu – jednostka naukowo-dydaktyczna należąca od 1938 roku do struktur Wydziału Prawa i Administracji Uniwersytetu im. Adama Mickiewicza w Poznaniu.
Prowadzi działalność dydaktyczną i badawczą związaną z teorią i filozofią prawa, prawoznawstwem, etyką, logiką prawniczą, teorią państwa, prawami człowieka, prawem konstytucyjnym i wykładnią prawa; w jej strukturach rozwinęła się tzw. poznańska szkoła teorii i filozofii prawa.
Historia.
Okres przedwojenny.
W okresie międzywojennym podstawową jednostkę administracyjną Wydziału Prawno-Ekonomicznego stanowił zakład, zwany częściej seminarium, natomiast katedra była urzędem profesora. Zakład (Katedra) Teorii i Filozofii Prawa wywodzi się z seminarium o tej samej nazwie, wyodrębnionego w roku 1938 z Seminarium Prawa Publicznego, a tematycznie związanego z dwoma ówczesnymi katedrami: Katedrą Encyklopedii i Filozofii Prawa (od 1925 Katedrą Teorii i Filozofii Prawa), na którą powołano kolejno Antoniego Perietatkowicza (1919), Zygmunta Lisowskiego (1920-1921) i Czesława Znamierowskiego (1924-1939), oraz Katedrą Nauki o Państwie i Prawa Politycznego, piastowaną w latach 1919-1939 przez Antoniego Peretiatkowicza. Seminarium Prawa Publicznego mieściło się do 1934 w Zamku Cesarskim, skąd następnie przeniesiono je do gmachu Raiffeisena (późniejszego "Collegium Iuridicum"), na II piętro, po lewej stronie, gdzie znajduje się do dziś.
Okres powojenny.
W latach 1945-1960 Katedrą Teorii i Filozofii Prawa – przemianowaną w 1950 w duchu postępujących zmian politycznych na Katedrę Teorii Państwa i Prawa – kierował nadal Czesław Znamierowski. W okresie powojennym, do 1957, Katedra mieściła się w innym miejscu, początkowo w budynku klasztornym zakonu dominikanów u zbiegu ul. Libelta i Wałów Jana III, a następnie w gmachu przy ul. Kantaka.
We wrześniu 1946 do Katedry dołączył Zygmunt Ziembiński, który, poza badaniami nad problemami nauk dogmatycznych z perspektywy socjologii prawa, zajmował się początkowo logiką, a od połowy kolejnej dekady również problematyką teoretycznoprawną. Od 1950 z Katedrą współpracował Adam Łopatka, późniejszy Pierwszy Prezes Sądu Najwyższego (1987−1990), współautor Konwencji o prawach dziecka (1989).
Po Czesławie Znamierowskim, przeniesionym z końcem roku akademickiego 1959/1960 na emeryturę, funkcję kuratora Katedry sprawował krótko ówczesny rektor Uniwersytetu Alfons Klafkowski, a po uzyskaniu habilitacji w 1962 kierownictwo przejął Adam Łopatka. W ramach Katedry wydzielono wówczas jednostki organizacyjne. Na czele Zakładu Teorii Państwa i Prawa stanął Łopatka, Pracownię Historii Doktryn Politycznych i Prawnych, prowadził Henryk Olszewski, a Zygmunt Ziembiński objął Pracownię Prawniczych Zastosowań Logiki.
Od 1975 kierownikiem Zakładu Teorii Państwa i Prawa był Janusz Romul, późniejszy dziekan Wydziału Prawa SWPS. W 1981 na czele jednolitej Katedry Teorii Państwa i Prawa stanął Zygmunt Ziembiński. Uczniami Ziembińskiego byli Maciej Zieliński (od 1963), Leszek Nowak (od 1965), Sławomira Wronkowska (od 1966) oraz Stanisław Czepita (od 1978). Wśród seminarzystów Katedry i zarazem uczniów Ziembińskiego byli także senator Anna Bogucka Skowrońska (1964), reżyser Filip Bajon (1970) oraz kompozytor Jan A.P. Kaczmarek (1977).
Po 1989 roku.
W latach 1991-2013 kierownictwo Katedry pełniła Sławomira Wronkowska-Jaśkiewicz, prorektor UAM (2005-2008), sędzia Trybunału Konstytucyjnego w stanie spoczynku (2010-2019). Uczniami Wronkowskiej-Jaśkiewicz byli Jarosław Mikołajewicz (od 1988) oraz Marzena Kordela (od 1989). Od 2013 roku Katedrą kieruje Marek Smolak, wcześniej profesor UKSW, od 2018 redaktor naczelny Ruchu Prawniczego, Ekonomicznego i Socjologicznego. 1 stycznia 2020, Katedrę Teorii i Filozofii Prawa przemianowano na Zakład Teorii i Filozofii Prawa.

</doc>
<doc id="4270292" url="https://pl.wikipedia.org/wiki?curid=4270292" title="Garden Acres">
Garden Acres

Garden Acres – jednostka osadnicza w Stanach Zjednoczonych, w stanie Kalifornia, w hrabstwie San Joaquin.

</doc>
<doc id="4270294" url="https://pl.wikipedia.org/wiki?curid=4270294" title="Parafia Najświętszej Maryi Panny z Lourdes w Petersburgu">
Parafia Najświętszej Maryi Panny z Lourdes w Petersburgu

Parafia Najświętszej Maryi Panny z Lourdes w Petersburgu – rzymskokatolicka parafia znajdująca się w Petersburgu, w archidiecezji Matki Bożej w Moskwie w regionie północno-zachodnim.
Historia.
O powstanie kościoła starania czynili mieszkający w Petersburgu Francuzi przy wsparciu arcybiskupa mohylewskiego Szymona Kozłowskiego i ambasadora Francji w Petersburgu markiza de Montobello. 19 października 1898 car Mikołaj II wydał zgodę na budowę kościoła. 29 grudnia 1900 poświęcono tymczasową kaplicę. Społeczność francuska w mieście zaapelowała do Konsystorza Mohylewskiego o powołanie nowej parafii, którą erygował 1 stycznia 1901 arcybiskup mohylewski Bolesław Hieronim Kłopotowski.
Kościół zbudowano w 1909 roku. 22 listopada 1909 został on konsekrowany przez biskupa pomocniczego mohylewskiego Jana Cieplaka.
Od stycznia do czerwca 1923 kościół był zamknięty przez komunistów. Jednak w późniejszych latach był czynny. Od 1938 była to jedyna w mieście i jedna z dwóch (obok parafii św. Ludwika w Moskwie) czynnych parafii katolickich w Rosyjskiej FSRR (z wyjątkiem okresu od lipca 1941 do sierpnia 1945, kiedy z powodu usunięcia przez władze kapłana nie były w kościele odprawiane nabożeństwa). Parafie te przetrwały, gdyż znajdowały się pod ochroną ambasady francuskiej.
Początkowo opiekę nad parafią sprawowali francuscy dominikanie (ostatni został wydalony z kraju w 1941). Od 1946 proboszczami są księża pochodzący z ZSRR/Rosji.

</doc>
<doc id="4270296" url="https://pl.wikipedia.org/wiki?curid=4270296" title="Pentagon (zespół muzyczny)">
Pentagon (zespół muzyczny)

Pentagon (hangul: 펜타곤, również zapisywane jako PENTAGON lub PTG) – południowokoreański boysband k-popowy utworzony przez wytwórnię Cube Entertainment. Zespół został złożony poprzez południowokoreański reality show "Pentagon Maker", debiutując tym samym z dziesięcioma członkami: Jinho, Hui, Hongseok, E'Dawn, Shinwon, Yeo One, Yan An, Yuto, Kino oraz Wooseok. Debiutancki minialbum "Pentagon" ukazał się 10 października 2016 roku. Nazwa ich oficjalnego fanklubu to "Universe".
Historia.
Przed debiutem: "Pentagon Maker".
26 kwietnia 2016 roku Cube Entertainment zapowiedziało boysband Pentagon w zwiastunie „Come into the World”, po pierwszym wspomnieniu o planie utworzenia nowej grupy męskiej w grudniu 2015 roku.
O ostatecznym składzie Pentagonu zadecydował program rozrywkowy, "Pentagon Maker", który został wyemitowany w internecie za pośrednictwem cyfrowej sieci partnerskiej Mnetu – M2. Pod koniec programu Jinho, Hui, Hongseok, Yeo One, Yuto, Kino oraz Wooseok zostali zatwierdzeni jako oficjalni członkowie grupy.
9 lipca Pentagon wydali piosenki „Young” (wyprodukowane przez Dok2) i „Find Me” (wyprodukowany przez Tiger JK). Teledysk do utworu „Young” z udziałem Hui, Yeo One, Kino, Wooseok i Yuto miał swoją premierę 7 lipca 2016 roku.
Początkowo debiutancki koncert grupy miał odbyć się 23 lipca 2016 roku na Jamsil Indoor Stadium, ale Cube Entertainment opóźniło koncert i debiut zespołu w związku z problemami wewnętrznymi.
2016: Debiut z "Pentagon", "Five Senses".
Pentagon zadebiutowali oficjalnie 10 października 2016 roku w dziesięcioosobowym składzie, w tym z wyeliminowanymi uczestnikami z programu "Pentagon Maker", E'Dawn, Shinwon i Yan An.
Tego samego dnia Pentagon wypuścili swój debiutancki koreański minialbum "Pentagon" składający się z siedmiu utworów, w tym głównego utworu „Gorilla”, występując na pierwszym showcase'ie. Minialbum uplasował się na 7. miejscu listy Gaon Album Chart. Grupa zorganizowała także swój pierwszy solowy koncert "Pentagon Mini Concert Tentastic Vol. 1" 6 grudnia w Yes24 Live Hall w Gwangjin-gu, w Seulu. Bilety na koncert zostały wyprzedane w ciągu ośmiu minut od uruchomienia sprzedaży.
7 grudnia grupa wydała swój drugi minialbum, "Five Senses", wraz z głównym singlem „Can You Feel It” (kor. 감이 오지).
2017: Debiut w Japonii, "Ceremony", "Demo_01" i "Demo_02".
22 stycznia 2017 roku ukazał się specjalny teledysk do utworu „Pretty Pretty” z drugiego koreańskiego minialubu "Five Senses", w którym wystąpiła Kim Chung-ha z I.O.I.
29 marca Pentagon wydali pierwszy japoński minialbum "Gorilla", który zadebiutował na 5. pozycji na listy Oricon Album Chart. Album składał się z sześciu utworów, w tym z japońskich wersji wcześniej wydanych utworów „Gorilla”, „Can You Feel It”, „Pretty Pretty” i „You Are”, a także dwóch nowych utworów. 18 maja grupa wydała koreański singel „Beautiful”, balladę wyprodukowaną przez kolegę z wytwórni – Jung Il-hoona. Od 10 do 12 czerwca odbyły się koncerty "Tentastic Vol. 2 'Trust"' w Shinhan Card Fan Live Hall. Koncerty zostały podzielony na „P day”, „T day” oraz „G day”, podczas których zespół zaprezentował różne koncepcje i programy.
Trzeci koreański minialbum, zatytułowany "Ceremony", został wydany 12 czerwca. Zawierał 7 utworów, w tym główny „Critical Beauty” (kor. 예뻐죽겠네). Minialbum został pierwszym odnotowanym na liście Billboard US World, na miejscu 14. Yan An nie był w stanie uczestniczyć w promocji albumu z powodu kontuzji ręki. 24 lipca ukazał się teledysk dedykowany fanom grupy – „Precious Promise”.
6 września grupa wydała czwarty koreański minialbum, pt. "Demo_01", z głównym singlem „Like This”. Trzeci koncert solowy "Pentagon Mini Concert Tentastic Vol. 3 'Promise"' Yes24 Live Hall w Seulu.
23 listopada grupa wydała piąty EP "Demo_02", który zawierał główny utwór „Runaway”. Tego samego dnia odbył się czwarty solowy koncert "Pentagon Mini Concert Tentastic Vol. 4, 'Dream"' w Blue Square IMarket Hall w Seulu.
2018: "Positive", "Thumbs Up!" i odejście E'Dawna.
17 stycznia 2018 roku Pentagon wydali drugi japoński minialbum "Violet", który uplasował się na 4. pozycji listy Oricon Album Chart. Ostatni solowy koncert "Pentagon Mini Concert Tentastic Vol. 5 ~Miracle~", promujący kolejne koreańskie wydawnictwo, odbył się 1 kwietnia w Blue Square I-Market Hall w Seulu. Cyfrowa premiera szóstego minialbumu "Positive" odbyła się 2 kwietnia, a dzień później ukazał się album fizyczny. Głównym singlem jest piosenka „Shine” (kor. 빛나리). Singel, jako pierwszy, uplasował się w Top 10 listy Billboard World Digital Song Sales.
Trzeci japoński minialbum, pt. "Shine", został wydany 29 sierpnia. Znalazł się na 4 pozycji listy Oricon Album Chart.
10 września zespół powrócił z siódmym koreańskim minialbumem, "Thumbs Up!", który składał się z pięciu piosenek, w tym główną „Naughty Boy” (kor. 청개구리). W comebacku nie wzięli udziału E'Dawn oraz Yan An.
14 listopada Cube Entertainment oficjalnie potwierdziło odejście E'Dawna z zespołu i firmy.
2019: "Genie:us" i pierwsza światowa trasa.
W lutym 2019 roku zespół zadebiutował w Japonii z singlem „COSMO”, skomponowanym przez Teru. W celu jego promocji odbędzie się także japońska trasa koncertowa "The first Japan Zepp tour -Dear COSMO-."
24 lutego odbyło się drugie spotkanie dla fanów fanklubu "’UNIONE’ (Let's Play with Pentagon)" w Olympic Hall.
27 marca zespół wydał ósmy koreański minialbum "" z tytułową piosenką „Sha La La” (kor. 신토불이 (Sha La La)). Jeden z członków, Kino, nie był w stanie wziąć udział w promocji z powodu kontuzji, ale brał udział we wszystkich innych promocjach. 27 i 28 kwietnia odbyły się pierwsze solowe koncerty, pt. "PRISM". Bilety zostały wyprzedane w jeden dzień. 2 maja Cube Entertainment zapowiedziało pierwszą światową trasę Pentagon "PRISM" obejmującą 15 miast na całym świecie i 16 koncertów. W lipcu ogłoszono dodatkowe osiem miast do ich trasy, która objęła łącznie dwadzieścia trzy miasta na całym świecie.
17 lipca Pentagon wypuścili nowy minialbum ". W promocji nie wziął udziału Yan An ze względów zdrowotnych.
12 lutego 2020 grupa wydała pierwszy w karierze pełny album ".

</doc>
