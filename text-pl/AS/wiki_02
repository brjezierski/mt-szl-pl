<doc id="4270300" url="https://pl.wikipedia.org/wiki?curid=4270300" title="Hala RZO „Radoskór” w Radomiu">
Hala RZO „Radoskór” w Radomiu

Hala RZO „Radoskór” (krócej Hala RZO lub Hala Kongresowa) – istniejąca w latach 1932–1999 hala widowiskowo-sportowa w Radomiu, położona przy ulicy Waryńskiego 4. Obiekt zachował się częściowo.
Historia.
Hala powstała z okazji I Kongresu Eucharystycznego Diecezji Sandomierskiej, organizowanej w Radomiu w dniach 27-29 czerwca 1932. Budowanie obiektu trwało 49 dni. Ponieważ obiekt posiadał charakterystyczne półkoliste sklepienie, a w Polsce były wówczas dwa budynki o tej charakterystyce, hala została wpisana do rejestru zabytków.
Podczas II wojny światowej, hala została zajęta przez Niemców, którzy więzili tam jeńców wojennych, później urządzono obiekt na magazyn. 
W latach 60. władze Radomia odebrały parafii teren i przekazały je Radoskórowi. W hali odbywały się koncerty m.in. zespołów SBB, TSA, Perfect czy węgierskiej grupy Locomotiv GT. Z hali korzystali także pięściarze Radomiaka i Broni, rozgrywając w tym miejscu swoje pojedynki, a z inicjatywy Władysława Miazio, obiekt stał się główną bazą zapaśniczą Radomiaka. Od tego miejsca wzięła się nazwa Radomskiej Kapeli Podwórkowej „Halniacy”. 
W 1988 zważywszy na zły stan techniczny zamknięto halę. Ze względu na obawy ekspertów, że hali nie da się uratować, postanowiono o wykreśleniu jej z rejestru zabytków. W 1996, Parafia Opieki Najświętszej Maryi Panny w Radomiu odzyskała obiekt, jednak konstrukcja obiektu była już spróchniała. W nocy z 20 na 21 lutego 1999, pod naporem śniegu zawalił się dach i jedna ze ścian bocznych hali. To spowodowało przyspieszenie prac nad rozbiórką obiektu planowaną w marcu/kwietniu 1999. 
Po rozbiórce, nastąpił remont części administracyjnej budynku, gdzie przez kilka lat mieścił się tam Centralny Ośrodek Duszpasterstwa Akademickiego w Radomiu. 25 lutego 2021 rozpoczęło się wyburzenie administracyjnej części budynku.

</doc>
<doc id="4270301" url="https://pl.wikipedia.org/wiki?curid=4270301" title="Pentagon (ujednoznacznienie)">
Pentagon (ujednoznacznienie)



</doc>
<doc id="4270303" url="https://pl.wikipedia.org/wiki?curid=4270303" title="Kennedy (Kalifornia)">
Kennedy (Kalifornia)

Kennedy – jednostka osadnicza w Stanach Zjednoczonych, w stanie Kalifornia, w hrabstwie San Joaquin.

</doc>
<doc id="4270304" url="https://pl.wikipedia.org/wiki?curid=4270304" title="Lincoln Village (Kalifornia)">
Lincoln Village (Kalifornia)

Lincoln Village – jednostka osadnicza w Stanach Zjednoczonych, w stanie Kalifornia, w hrabstwie San Joaquin.

</doc>
<doc id="4270309" url="https://pl.wikipedia.org/wiki?curid=4270309" title="Linden (Kalifornia)">
Linden (Kalifornia)

Linden – jednostka osadnicza w Stanach Zjednoczonych, w stanie Kalifornia, w hrabstwie San Joaquin.

</doc>
<doc id="4270311" url="https://pl.wikipedia.org/wiki?curid=4270311" title="Lockeford">
Lockeford

Lockeford – jednostka osadnicza w Stanach Zjednoczonych, w stanie Kalifornia, w hrabstwie San Joaquin.

</doc>
<doc id="4270313" url="https://pl.wikipedia.org/wiki?curid=4270313" title="Morada">
Morada

Morada – jednostka osadnicza w Stanach Zjednoczonych, w stanie Kalifornia, w hrabstwie San Joaquin.

</doc>
<doc id="4270314" url="https://pl.wikipedia.org/wiki?curid=4270314" title="Park Narodowy „Bikin”">
Park Narodowy „Bikin”

Park Narodowy „Bikin” (ros. Национальный парк «Бикин») – jeden z większych parków narodowych w Rosji. Znajduje się w rejonie pożarskim w Kraju Nadmorskim, a jego obszar wynosi 11 604 km². Park został utworzony dekretem rządu Federacji Rosyjskiej z dnia 3 listopada 2015 roku. W 2018 roku został wpisany na Listę Światowego Dziedzictwa UNESCO i razem, wpisanym już na listę w 2001 roku, Sichotealińskim Rezerwatem Biosfery figuruje pod wspólną nazwą „Środkowy Sichote-Aliń”. W 2004 roku został zakwalifikowany przez BirdLife International jako ostoja ptaków IBA. 
Opis.
Park obejmuje środkową i górną część dorzecza rzeki Bikin, jednego z największych dopływów Ussuri. Położony jest na zachodnich zboczach gór Sichote-Aliń. Cały teren parku pokryty jest lasami. We wschodniej części dominują lasy modrzewiowe i jodłowo-świerkowe, w części zachodniej lasy sosny syberyjskiej i jodłowo-sosnowe.
Głównym zadaniem parku jest ochrona tygrysa syberyjskiego. Jest to jest jedno z ostatnich jego naturalnych siedlisk. Na terenie parku mieszka około 10% światowej populacji tego kota (kilkadziesiąt osobników). Fauna parku to 48 gatunków ssaków (oprócz tygrysa to m.in. wilki, łosie, jelenie. sarny, niedźwiedzie brunatne i himalajskie), 194 gatunki ptaków, 7 gatunków płazów, 10 gatunków gadów i 26 gatunków ryb.
Klimat.
Klimat na terenie parku jest umiarkowany chłodny monsunowy.

</doc>
<doc id="4270316" url="https://pl.wikipedia.org/wiki?curid=4270316" title="Mountain House">
Mountain House

Mountain House – jednostka osadnicza w Stanach Zjednoczonych, w stanie Kalifornia, w hrabstwie San Joaquin.

</doc>
<doc id="4270317" url="https://pl.wikipedia.org/wiki?curid=4270317" title="Zdanowicza">
Zdanowicza



</doc>
<doc id="4270318" url="https://pl.wikipedia.org/wiki?curid=4270318" title="Sielsowiet Zdanowicza">
Sielsowiet Zdanowicza



</doc>
<doc id="4270319" url="https://pl.wikipedia.org/wiki?curid=4270319" title="Peters (Kalifornia)">
Peters (Kalifornia)

Peters – jednostka osadnicza w Stanach Zjednoczonych, w stanie Kalifornia, w hrabstwie San Joaquin.

</doc>
<doc id="4270320" url="https://pl.wikipedia.org/wiki?curid=4270320" title="Piasino">
Piasino

Piasino (ros. Пя́сино) – jezioro w azjatyckiej części Rosji, w Kraju Krasnojarskim, około 20 km na północ od Norylska. Jego powierzchnia wynosi 735 km², a powierzchnia zlewni 24 tysiące km².
Długość jeziora wynosi 70 km, a szerokość 15 km. Średnia głębokość to 4 m, przy maksymalnej 8 m. Jest to więc jezioro stosunkowo płytkie, w porównaniu do innych w okolicy, które potrafią mieć nawet do 600 m głębokości. Do jeziora wpływa kilka rzek, spośród których największa to Norilskaja. Wypływa z niego Piasina, uchodząca do Morza Karskiego.
Nazwa jeziora pochodzi z języka nienieckiego – słowo "piasina" oznacza w nim tundrę.
Wody jeziora są mocno zanieczyszczone ze względu na spuszczanie do nich wody wykorzystanej w zakładach Nornickel zajmujących się obróbką niklu i palladu. Z tego względu nie występują w nim praktycznie żadne ryby.

</doc>
<doc id="4270321" url="https://pl.wikipedia.org/wiki?curid=4270321" title="Parafia Bogurodzicy Opiekunki Rodzin w Zdanowiczy">
Parafia Bogurodzicy Opiekunki Rodzin w Zdanowiczy



</doc>
<doc id="4270322" url="https://pl.wikipedia.org/wiki?curid=4270322" title="Taft Mosswood">
Taft Mosswood

Taft Mosswood – jednostka osadnicza w Stanach Zjednoczonych, w stanie Kalifornia, w hrabstwie San Joaquin.

</doc>
<doc id="4270323" url="https://pl.wikipedia.org/wiki?curid=4270323" title="Terminous">
Terminous

Terminous – jednostka osadnicza w Stanach Zjednoczonych, w stanie Kalifornia, w hrabstwie San Joaquin.

</doc>
<doc id="4270324" url="https://pl.wikipedia.org/wiki?curid=4270324" title="Ajlan">
Ajlan



</doc>
<doc id="4270327" url="https://pl.wikipedia.org/wiki?curid=4270327" title="Thornton (Kalifornia)">
Thornton (Kalifornia)

Thornton – jednostka osadnicza w Stanach Zjednoczonych, w stanie Kalifornia, w hrabstwie San Joaquin.

</doc>
<doc id="4270329" url="https://pl.wikipedia.org/wiki?curid=4270329" title="Al-Mubarka">
Al-Mubarka



</doc>
<doc id="4270331" url="https://pl.wikipedia.org/wiki?curid=4270331" title="Victor (Kalifornia)">
Victor (Kalifornia)

Victor – jednostka osadnicza w Stanach Zjednoczonych, w stanie Kalifornia, w hrabstwie San Joaquin.

</doc>
<doc id="4270332" url="https://pl.wikipedia.org/wiki?curid=4270332" title="Park Narodowy „Ziemia Leoparda”">
Park Narodowy „Ziemia Leoparda”



</doc>
<doc id="4270334" url="https://pl.wikipedia.org/wiki?curid=4270334" title="Pierre-Paul-Émile Martin">
Pierre-Paul-Émile Martin

Pierre-Paul-Émile Martin SM (ur. 22 lutego 1910 w Paryżu we Francji, zm. 8 kwietnia 1987) – francuski duchowny rzymskokatolicki, marysta, misjonarz, wikariusz apostolski Nowej Kaledonii i arcybiskup Numei.
Biografia.
1 października 1939 otrzymał święcenia prezbiteriatu i został kapłanem Towarzystwa Maryi.
9 listopada 1956 papież Pius XII mianował go wikariuszem apostolskim Nowej Kaledonii oraz biskupem tytularnym Selinusu. 2 lutego 1957 przyjął sakrę biskupią z rąk biskupa Metzu Josepha-Jeana Heintza. Współkonsekratorami byli biskup pomocniczy paryski Jean-Marie Villot oraz biskup pomocniczy lyoński Claude Marie Joseph Dupuy.
Jako ojciec soborowy wziął udział w soborze watykańskim II. 21 czerwca 1966 wikariat apostolski Nowej Kaledonii został podniesiony do rangi archidiecezji. Tym samym bp Martin został arcybiskupem metropolitą Numei. 7 kwietnia 1972 zrezygnował z archikatedry. Zmarł 8 kwietnia 1987.

</doc>
<doc id="4270335" url="https://pl.wikipedia.org/wiki?curid=4270335" title="Waterloo (Kalifornia)">
Waterloo (Kalifornia)

Waterloo – jednostka osadnicza w Stanach Zjednoczonych, w stanie Kalifornia, w hrabstwie San Joaquin.

</doc>
<doc id="4270336" url="https://pl.wikipedia.org/wiki?curid=4270336" title="Port lotniczy Tura">
Port lotniczy Tura

Port lotniczy Tura (IATA: "brak", ICAO: UNIT) – regionalne lotnisko w Rosji w Kraju Krasnojarskim. Znajduje się około 13 km od osiedla typu wiejskiego Tura, położonego u ujścia rzeki Koczeczum do Dolnej Tunguzki. Miejscowość jest połączona z lotniskiem drogą federalną A383, jednak nie łączą się one z resztą sieci drogowej Rosji. W połączeniu ze słabą żeglownością Dolnej Tunguzki sprawia to, że lotnisko jest praktycznie jedyną drogą transportową do Tury.
Z lotniska Tura realizowane są loty do Krasnojarska przez linie KrasAvia oraz NordStar.
Lotnisko posiada jeden pas startowy o długości 1400 m.

</doc>
<doc id="4270338" url="https://pl.wikipedia.org/wiki?curid=4270338" title="Woodbridge (Kalifornia)">
Woodbridge (Kalifornia)

Woodbridge – jednostka osadnicza w Stanach Zjednoczonych, w stanie Kalifornia, w hrabstwie San Joaquin.

</doc>
<doc id="4270339" url="https://pl.wikipedia.org/wiki?curid=4270339" title="Jurij Skworcow">
Jurij Skworcow

Jurij Aleksandrowicz Skworcow (ros. Юрий Александрович Скворцов, ur. 20 lutego 1929 w Moskwie, zm. 1998) – rosyjski skoczek narciarski reprezentujący Związek Radziecki, a następnie trener tej dyscypliny sportu. Akademicki mistrz świata (1953), uczestnik mistrzostw świata seniorów (1954). Wielokrotny medalista mistrzostw ZSRR.
Życiorys.
Był zawodnikiem klubu Dinamo Moskwa. W jego barwach czterokrotnie zdobywał mistrzostwo Związku Radzieckiego (w 1948, 1949, 1952 i 1953).
Dwukrotnie stawał na podium akademickich mistrzostw świata – w 1953 zwyciężył w tych zawodach, a trzy lata później zdobył srebrny medal. W 1954 wziął udział w mistrzostwach świata seniorów, zajmując 31. lokatę w konkursie indywidualnym.
Startował w czwartej i piątej edycji Turnieju Czterech Skoczni – największy sukces odniósł 8 stycznia 1956, wygrywając konkurs rozegrany w Bischofshofen.
W 1955 zajął 7. lokatę w próbie przedolimpijskiej w Cortinie d’Ampezzo, jednak rok później nie wystartował w rozegranych w tej miejscowości igrzyskach olimpijskich.
Zajmował pozycje w drugiej dziesiątce prestiżowych imprez międzynarodowych – Festiwalu Narciarskim w Holmenkollen i Igrzyskach Narciarskich w Lahti. Ponadto stawał na podium konkursów międzynarodowych niższej rangi rozgrywanych w Sztokholmie i Moskwie.
Po zakończeniu kariery sportowej został trenerem.
Zmarł w 1998 roku. Został pochowany na Cmentarzu Kuncewskim w Moskwie.

</doc>
<doc id="4270343" url="https://pl.wikipedia.org/wiki?curid=4270343" title="Avila Beach">
Avila Beach

Avila Beach – jednostka osadnicza w Stanach Zjednoczonych, w stanie Kalifornia, w hrabstwie San Luis Obispo, nad Oceanem Spokojnym.

</doc>
<doc id="4270345" url="https://pl.wikipedia.org/wiki?curid=4270345" title="Linia kolejowa Oker – Bad Harzburg">
Linia kolejowa Oker – Bad Harzburg

Linia kolejowa Oker – Bad Harzburg – niezelektryfikowana, jednotorowa i lokalna linia kolejowa w kraju związkowym Dolna Saksonia, w Niemczech. Linia łączy Oker z Bad Harzburg.

</doc>
<doc id="4270346" url="https://pl.wikipedia.org/wiki?curid=4270346" title="Super Mario Odyssey">
Super Mario Odyssey

Super Mario Odyssey – komputerowa gra platformowa stworzona przez japońską firmę Nintendo. Została udostępniona 27 października 2017 roku.
Rozgrywka.
Gracz steruje postacią Mario poruszającą się po otwartym świecie. Głównym zadaniem w grze jest uwolnienie Księżniczki Peach od Bowsera. W tym celu musi zebrać wymaganą liczbę księżyców. Gra nie narzuca kolejności wykonywania zadań. W grze zawarto specjalne lokacje w 2D stylizowane na starsze odsłony serii. Mario może rzucać czapką żeby zebrać monety albo atakować przeciwników.
Odbiór.
Redaktor z Gry-Online pochwalił nową mechanikę poruszania się wcześniej przejętymi przedmiotami. Jego zdaniem duża liczba istot do przejęcia i unikalny sposób poruszania się urozmaica rozgrywkę. Pozytywnie opisał też projekty poziomów, które motywują gracza do dalszej eksploracji świata. W trzy dni od premiery sprzedano ponad 2 miliony kopii.
Do 30 czerwca 2021 sprzedano ponad 21 milionów kopii gry.

</doc>
<doc id="4270347" url="https://pl.wikipedia.org/wiki?curid=4270347" title="Blacklake">
Blacklake

Blacklake – jednostka osadnicza w Stanach Zjednoczonych, w stanie Kalifornia, w hrabstwie San Luis Obispo.

</doc>
<doc id="4270348" url="https://pl.wikipedia.org/wiki?curid=4270348" title="Koczeczum">
Koczeczum

Koczeczum () – rzeka w azjatyckiej części Rosji, w Kraju Krasnojarskim. Dopływ Dolnej Tunguzki. Jej długość wynosi 733 km, zaś powierzchnia zlewni 96 400 km².
Źródła rzeki znajdują się w południowej części płaskowyżu Putorana. Płynie przez płaskowyż Sywerma, będący częścią Wyżyny Środkowosyberyjskiej. Uchodzi do Dolnej Tunguzki w miejscowości Tura. Głównymi dopływami Koczeczumu są: Embenczinme, Tembenczi (prawe) oraz Turu (lewy).
Nazwa pochodzi z języka ewenkijskiego i oznacza „chłodna”.
Koczeczum płynie przez tereny klimatu kontynentalnego subarktycznego. Zimą temperatury spadają nawet do -60°C. Dorzecze pokrywa wieczna zmarzlina, w związku z czym rzeka jest zasilana niemal wyłącznie przez topniejący śnieg. Zamarza od października do maja lub czerwca.

</doc>
<doc id="4270351" url="https://pl.wikipedia.org/wiki?curid=4270351" title="Edoardo Bresson">
Edoardo Bresson

Edoardo Bresson SM (ur. 4 lipca 1884 w Langogne we Francji, zm. 28 kwietnia 1967) – francuski duchowny rzymskokatolicki, marysta, misjonarz, wikariusz apostolski Nowej Kaledonii.
Biografia.
4 lipca 1909 otrzymał święcenia prezbiteriatu i został kapłanem Towarzystwa Maryi.
1 lipca 1937 papież Pius XI mianował go wikariuszem apostolskim Nowej Kaledonii oraz biskupem tytularnym Cestrusu. 3 października 1937 przyjął sakrę biskupią z rąk swojego poprzednika Claude'a-Marii Chanriona. Asystował o. Jules Halbert.
9 listopada 1956 zrezygnował z katedry. Jako ojciec soborowy wziął udział w pierwszej sesji soboru watykańskiego II. Zmarł 28 kwietnia 1967.

</doc>
<doc id="4270352" url="https://pl.wikipedia.org/wiki?curid=4270352" title="Callender (Kalifornia)">
Callender (Kalifornia)

Callender – jednostka osadnicza w Stanach Zjednoczonych, w stanie Kalifornia, w hrabstwie San Luis Obispo.

</doc>
<doc id="4270357" url="https://pl.wikipedia.org/wiki?curid=4270357" title="Mosty Kalińskie">
Mosty Kalińskie

Mosty Kalińskie – rezerwat przyrody położony na terenie gminy Zielonka, powiat wołomiński, w środkowej części województwa mazowieckiego. Rezerwat krajobrazowy, którego celem jest ochrona i zachowanie fragmentu doliny rzeki Długiej wraz z bogactwem siedlisk otwartych i leśnych.
Opis.
Rezerwat przyrody „Mosty Kalińskie” utworzony został 4 czerwca 2015 na mocy zarządzenia Regionalnego Dyrektora Ochrony Środowiska w Warszawie z dnia 14 maja 2015. Rezerwat znajduje się na gruntach będących własnością Skarbu Państwa, administrowanych przez Regionalną Dyrekcję Lasów Państwowych w Warszawie, Nadleśnictwo Drewnica. Położony jest na terenie poligonów wojskowych w Lasach Okuniewsko-Rembertowskich i zajmuje teren o powierzchni 201,4409 ha. Na odcinku ok. 3 km, między miejscowościami Ossów i Okuniew, znajduje się dolina niewielkiej rzeki Długiej. Dolina ma od 300 do 700 m szerokości, jest podmokła i płytka. Wzdłuż obrzeży, miejscami, ciągną się niskie wydmy porosłe borem sosnowym.
Dawniej w tej okolicy znajdowały się wsie Kaleń, Mamki i Dembe Małe, które zostały wysiedlone pod koniec XIX w., a na tym terenie utworzono carski Rembertowski Poligon Artyleryjski. Nazwa uroczyska Kalińskie Mosty jest pozostałością po jednej z nich. Zachowały się tam także lasy łęgowe ze okazami starych olch, wiązów, wierzb jesionów i lip drobnolistnych, które są unikalne w skali całego Mazowsza. Lasy zajmują ok. 70% rezerwatu. W większości stanowią naturalne drzewostany: łęgi wiązowo-jesionowe, łęgi wierzbowe i topolowe. W południowej części obszaru występuje ols porzeczkowy, w północno-wschodniej części rezerwatu, z łęgami sąsiadują zbiorowiska grądowe. Na krańcach doliny, po obu stronach, są głównie mieszane bory, w których runie obecny jest widłak goździsty. Nad rzeką Długą znajdują się lasy, gdzie w piętrze krzewów przeważa kruszyna pospolita, występuje również leszczyna pospolita, porzeczka czerwona, czeremcha zwyczajna, kalina koralowa. Znaczączny jest rozrost pnączy kielisznika zaroślowego, chmielu oraz kolczurki klapowanej. Pozostały teren porastają czyżnie i zarośla łozowe. Wzdłuż koryta rzeki obecne są zbiorowiska otwarte: trzcinowe, mannowe, szuwary wielkoturzycowe, ziołorośla, są też niewielkie połacie zarastających łąk, na których występuje rzadki czarcikęsik Kluka, który wpisany jest do Polskiej Czerwonej Księgi Roślin a także kukułka szerokolistna. W rezerwacie zarejestrowano 23 gatunki roślin chronionych, 351 roślin naczyniowych oraz 11 gatunków mchów.
Na terenie rezerwatu występuje około 50 gatunków ptaków, z czego 40 to gatunki lęgowe, takie jak żuraw, bocian czarny, krogulec, jastrząb, puszczyk, dzięcioł średni, dzięcioł czarny, brodziec samotny, derkacz zwyczajny, słonka zwyczajna i bekas kszyk. Ssaki reprezentowane są tu m.in. przez łosie, dziki, wydry i bobry. Występuje także bardzo rzadki w skali kraju gatunek ssaka: nietoperz mroczek pozłocisty objęty ochroną gatunkową. Unikalnym gatunkiem jest też niewielki gryzoń smużka leśna. Wśród płazów występuje w rezerwacie ropucha szara, rzekotka drzewna, żaba jeziorkowa, żaba trawna a z gadów żmija zygzakowata, zaskroniec, jaszczurka zwinka, padalec. Faunę bezkręgowców stanowi 25 gatunków motyli dziennych. Zarejestowano występowanie modraszka amandusa, a także ważki świteziankę błyszczącą i świteziankę modrą.

</doc>
<doc id="4270359" url="https://pl.wikipedia.org/wiki?curid=4270359" title="Patryk Chyliński">
Patryk Chyliński

Patryk Chyliński (ur. 1 marca 1992 w Gdańsku) – polski artysta współczesny, muzyk eksperymentalny. Twórca instalacji interaktywnych, łączy świat rzeczywisty ze światem cyfrowym.

</doc>
<doc id="4270360" url="https://pl.wikipedia.org/wiki?curid=4270360" title="Cambria (Kalifornia)">
Cambria (Kalifornia)

Cambria – jednostka osadnicza w Stanach Zjednoczonych, w stanie Kalifornia, w hrabstwie San Luis Obispo, nad Oceanem Spokojnym.

</doc>
<doc id="4270368" url="https://pl.wikipedia.org/wiki?curid=4270368" title="Zabójstwo Stanisława Koryzmy">
Zabójstwo Stanisława Koryzmy



</doc>
<doc id="4270370" url="https://pl.wikipedia.org/wiki?curid=4270370" title="Claude-Marie Chanrion">
Claude-Marie Chanrion

Claude-Marie Chanrion SM (ur. 6 października 1865 w Régnié-Durette we Francji, zm. 17 października 1941) – francuski duchowny rzymskokatolicki, marysta, misjonarz, wikariusz apostolski Nowej Kaledonii.
Biografia.
27 września 1887 złożył śluby zakonne. 1889 otrzymał święcenia prezbiteriatu i został kapłanem Towarzystwa Maryi.
1 grudnia 1905 papież Pius X mianował go wikariuszem apostolskim Nowej Kaledonii oraz biskupem tytularnym Chariopolisu. 25 marca 1906 przyjął sakrę biskupią z rąk wikariusza apostolskiego Nowych Hebrydów Isidore'a-Marii-Victora Douceré.
3 lutego 1937 zrezygnował z katedry. Zmarł 17 października 1941.

</doc>
<doc id="4270373" url="https://pl.wikipedia.org/wiki?curid=4270373" title="Alphonse-Hilarion Fraysse">
Alphonse-Hilarion Fraysse

Alphonse-Hilarion Fraysse SM (ur. 24 czerwca 1842 w La Salvetat-Peyralès we Francji, zm. 1 maja 1905) – francuski duchowny rzymskokatolicki, marysta, misjonarz, wikariusz apostolski Nowej Kaledonii.
Biografia.
W 1864 złożył śluby zakonne. 6 sierpnia 1865 otrzymał święcenia prezbiteriatu i został kapłanem Towarzystwa Maryi.
6 kwietnia 1880 papież Leon XIII mianował go wikariuszem apostolskim Nowej Kaledonii oraz biskupem in partibus infidelium Abila Lysaniae. 25 lipca 1880 w archikatedrze Najświętszej Maryi Panny w Sydney przyjął sakrę biskupią z rąk arcybiskupa Sydney Rogera Vaughana. Współkonsekratorami byli biskupa Armidale Elzear Torreggiani oraz biskupa Bathurst Matthew Quinn.
Zmarł 1 maja 1905.

</doc>
<doc id="4270377" url="https://pl.wikipedia.org/wiki?curid=4270377" title="Arena Jangchung">
Arena Jangchung



</doc>
<doc id="4270379" url="https://pl.wikipedia.org/wiki?curid=4270379" title="Yves Rocher (koncern)">
Yves Rocher (koncern)



</doc>
<doc id="4270381" url="https://pl.wikipedia.org/wiki?curid=4270381" title="Nadżha">
Nadżha

Nadżha – wieś w Syrii, w muhafazie Damaszek. W 2004 roku liczyła 1050 mieszkańców.

</doc>
<doc id="4270382" url="https://pl.wikipedia.org/wiki?curid=4270382" title="Murdżana">
Murdżana

Murdżana – wieś w Syrii, w muhafazie Damaszek. W 2004 roku liczyła 559 mieszkańców.

</doc>
<doc id="4270387" url="https://pl.wikipedia.org/wiki?curid=4270387" title="PBZ Zagreb Indoors">
PBZ Zagreb Indoors



</doc>
<doc id="4270391" url="https://pl.wikipedia.org/wiki?curid=4270391" title="Mira Modelska-Creech">
Mira Modelska-Creech

Mirosława Zofia Modelska-Creech (ur. 30 marca 1946 w Warszawie) – polska wykładowczyni, poetka, pisarka i tłumaczka.
Życiorys.
Ukończyła studia na Uniwersytecie Warszawskim. Obroniła doktorat na Polskiej Akademii Nauk z dziedziny socjologia pracy. W 1972 wyjechała do Stanów Zjednoczonych, gdzie zamieszkała na stałe. Według biogramu poprzedzającego wywiad dla radia WNET, na Uniwersytecie Warszawskim studiowała rusycystykę, specjalizując się w dziejach 300-letniej dynastii Romanowów, a następnie doktoryzowała się z prakseologii w Polskiej Akademii Nauk u profesora Witolda Kieżuna.
Według jej słów wykładała na Wydziale Historii i Dyplomacji Georgetown University, gdzie prowadziła seminaria na tematy związane z Polską, Europą Wschodnią i Związkiem Radzieckim, ale na stronie uniwersytetu nie ma żadnych wzmianek na jej temat. Wykładała też na Uniwersytecie Warszawskim i gościnnie w Wyższej Szkole Kultury Społecznej i Medialnej w Toruniu. W bazie cytowań Scopus i w wyszukiwarce Google Scholar brak śladów jej działalności naukowej.
Była też tłumaczem kabinowym. Pracowała dla takich organizacji jak: Bank Światowy, Międzynarodowy Fundusz Walutowy, ONZ, Kongres i Senat Stanów Zjednoczonych, Biblioteka Kongresu, Pentagon, Departament Stanu, Biały Dom i NASA. Specjalizowała się w trójkierunkowych tłumaczeniach kabinowych: angielsko-polsko-rosyjskich. Tłumaczyła m.in. Jimmy'ego Cartera, Michaiła Gorbaczowa, Billa Clintona i Lecha Wałęsę.
W 2009 roku została wydana książka jej stryja Tadeusza Modelskiego - "Byłem szefem wywiadu u naczelnego wodza". Modelska-Creech była tłumaczem książki i opatrzyła wstępem polskie wydanie. Sam tytuł publikacji wprowadza w błąd, ponieważ Modelski był szefem Działu Bezpieczeństwa w Ministerstwie Spraw Wewnętrznych w latach 1943–1944 (cywilnym pracownikiem kontrwywiadu, a nie wywiadu).
Napisała wstęp do wydanego w 2018 roku reprintu książki Hennecke Kardela "Hitler założycielem Izraela?".
W 2021 wydała książkę "Lichwa. Likwidator życia i majątku". W związku z tą publikacją zarzuca jej się promowanie antysemityzmu. Zarzuty spowodowały odwołanie spotkania promocyjnego w Państwowej Szkole Muzycznej w Suwałkach, planowanego na 1 grudnia 2022 r..
W wyborach parlamentarnych w 2019 wystartowała do Sejmu jako bezpartyjna kandydatka z listy Konfederacji Wolność i Niepodległość w okręgu wyborczym nr 19. Nie uzyskała mandatu (otrzymała 3303 głosy).
26 lutego 2021 roku brała udział, jako Senator Większy, w jednodniowej I Nadzwyczajnej Rady Senatu Królestwa Polskiego-Lehii i została mianowana Emisariuszem Królestwa Polskiego-Lehii ds. kontaktu z Donaldem Trumpem.
Działaczka społeczna i polonijna. Uczestniczy w wykładach i debatach historyczno-politycznych. Jest prezesem Stowarzyszenia „Wars i Sawa”, zajmującego się upamiętnieniem dziejów i ofiar KL Warschau.

</doc>
<doc id="4270392" url="https://pl.wikipedia.org/wiki?curid=4270392" title="FFA Cup (2016)">
FFA Cup (2016)

FFA Cup 2016 – trzecia edycja, australijskiego krajowego pucharu piłkarskiego FFA Cup. 
W rywalizacji wzięło udział łącznie 704 drużyn z całego kraju. Drużyny z A-League oraz mistrz National Premier Leagues (NPL; Blacktown City FC) rozpoczęły turniej od rundy głównej (1/16 finału) razem z 21 drużynami, które uzyskały awans z rundy kwalifikacyjnej. Runda główna FFA Cup rozpoczęła się 27 lipca, zakończyła się 30 listopada 2016. Zwycięzcą rozgrywek FFA Cup została drużyna Melbourne City FC, która pokonała w finale drużynę Sydney FC.
Sponsorem tytularnym rozgrywek było przedsiębiorstwo Westfield Group, w związku z czym obowiązywała nazwa marketingowa Westfield FFA Cup.
Format rozgrywek.
Turniej FFA Cup został podzielony na dwa główne etapy: rundę kwalifikacyjną i rundę główną. W rundzie kwalifikacyjnej brały udział zespoły, które występowały w National Premier Leagues oraz w niższych ligach stanowych. Awans do rundy głównej uzyskały 21 drużyny i łącznie z drużynami z A-League oraz mistrzem National Premier Leagues (zapewniony start od 1/16 finału) wystąpiło od tego etapu rozgrywek 32 drużyny.
Poszczególnym federacją stanowym przypadła określona liczba miejsc w rundzie głównej:
Liczba miejsc została ustalona na podstawie liczby zarejestrowanych piłkarzy w danej federacji.
Uczestnicy.
Objaśnienia: 

</doc>
<doc id="4270393" url="https://pl.wikipedia.org/wiki?curid=4270393" title="FFA Cup (2017)">
FFA Cup (2017)

FFA Cup 2017 – czwarta edycja, australijskiego krajowego pucharu piłkarskiego FFA Cup. 
W rywalizacji wzięło udział łącznie 735 drużyn z całego kraju. Drużyny z A-League oraz mistrz National Premier Leagues (NPL; Sydney United 58 FC) rozpoczęły turniej od rundy głównej (1/16 finału) razem z 21 drużynami, które uzyskały awans z rundy kwalifikacyjnej. Runda główna FFA Cup rozpoczęła się 26 lipca, zakończyła się 21 listopada 2017. Zwycięzcą rozgrywek FFA Cup została drużyna Sydney FC, która pokonała w finale drużynę Adelaide United.
Sponsorem tytularnym rozgrywek było przedsiębiorstwo Westfield Group, w związku z czym obowiązywała nazwa marketingowa Westfield FFA Cup.
Format rozgrywek.
Turniej FFA Cup został podzielony na dwa główne etapy: rundę kwalifikacyjną i rundę główną. W rundzie kwalifikacyjnej brały udział zespoły, które występowały w National Premier Leagues oraz w niższych ligach stanowych. Awans do rundy głównej uzyskały 21 drużyny i łącznie z drużynami z A-League oraz mistrzem National Premier Leagues (zapewniony start od 1/16 finału) wystąpiło od tego etapu rozgrywek 32 drużyny.
Poszczególnym federacją stanowym przypadła określona liczba miejsc w rundzie głównej:
Liczba miejsc została ustalona na podstawie liczby zarejestrowanych piłkarzy w danej federacji.
Uczestnicy.
Objaśnienia: 

</doc>
<doc id="4270394" url="https://pl.wikipedia.org/wiki?curid=4270394" title="Zuidplein (stacja metra)">
Zuidplein (stacja metra)

Zuidplein – stacja metra w Rotterdamie, położona na linii D (błękitnej) i E (niebieskiej). Została otwarta 9 lutego 1968. Stacja znajduje się koło centrum handlowego "Zuidplein". W pobliżu znajduje się również hala widowiskowo-sportowa Ahoy Rotterdam i szpital Ikazia.

</doc>
<doc id="4270395" url="https://pl.wikipedia.org/wiki?curid=4270395" title="Maashaven (stacja metra)">
Maashaven (stacja metra)

Maashaven – stacja metra w Rotterdamie, położona na linii D (błękitnej) i E (niebieskiej). Została otwarta 9 lutego 1968. Stacja znajduje się w porcie Maashaven, nad Nową Mozą.

</doc>
<doc id="4270396" url="https://pl.wikipedia.org/wiki?curid=4270396" title="Rijnhaven (stacja metra)">
Rijnhaven (stacja metra)

Rijnhaven – stacja metra w Rotterdamie, położona na linii D (błękitnej) i E (niebieskiej). Została otwarta 9 lutego 1968. Stacja znajduje się w porcie "Rijnhaven", nad Nową Mozą.

</doc>
<doc id="4270397" url="https://pl.wikipedia.org/wiki?curid=4270397" title="Pierre-Ferdinand Vitte">
Pierre-Ferdinand Vitte

Pierre-Ferdinand Vitte SM (ur. 4 listopada 1824 w Cormoz we Francji, zm. 9 grudnia 1883) – francuski duchowny rzymskokatolicki, marysta, misjonarz, wikariusz apostolski Nowej Kaledonii.
Życiorys.
W 1846 złożył śluby zakonne. W 1847 otrzymał święcenia prezbiteriatu i został kapłanem Towarzystwa Maryi.
4 kwietnia 1873 papież Pius IX mianował go wikariuszem apostolskim Nowej Kaledonii oraz biskupem in partibus infidelium Anastasiopolisu. 4 maja 1873 w bazylice Notre-Dame de Verdelais przyjął sakrę biskupią z rąk arcybiskupa Bordeaux kard. François Auguste’a Ferdinanda Donneta. Współkonsekratorami byli arcybiskup Auch Pierre-Henri Gérault de Langalerie oraz biskup Agen Hector-Albert Chaulet d’Outremont.
Zmarł 9 grudnia 1883.

</doc>
<doc id="4270399" url="https://pl.wikipedia.org/wiki?curid=4270399" title="SAMI Architekci">
SAMI Architekci



</doc>
<doc id="4270401" url="https://pl.wikipedia.org/wiki?curid=4270401" title="Pierre Rougeyron">
Pierre Rougeyron

Pierre Rougeyron SM (ur. 1 kwietnia 1817, zm. 15 listopada 1902) – francuski duchowny rzymskokatolicki, marysta, misjonarz, prowikariusz apostolski Nowej Kaledonii.
Biografia.
23 kwietnia 1843 otrzymał święcenia prezbiteriatu i został kapłanem Towarzystwa Maryi.
W 1855 papież Pius IX mianował go wikariuszem apostolskim Nowej Kaledonii. Ks. Rougeyron nigdy nie przyjął sakry biskupiej. Zrezygnował z katedry w 1873. Zmarł 15 listopada 1902.

</doc>
<doc id="4270407" url="https://pl.wikipedia.org/wiki?curid=4270407" title="Alexander Konopka">
Alexander Konopka

Alexander Leszek Konopka (ur. 1966) – polski inżynier, przedsiębiorca.
Życiorys.
Absolwent Politechniki Warszawskiej, Wydział Inżynierii Lądowej. Od 1989 pracował w Paryżu, najpierw w branży przemysłowej a od 1991 w branży brokerskiej (SCAC Bellan). W tym samym roku założył firmę brokerską Asekuracja II. Od 1994 związany jest z "Gras Savoye", a od 2004 roku prezes spółek "Gras Savoye Polska" i "Pol-Assistance" świadczących usługi ubezpieczeniowe. Jest absolwentem IESE Business School (Program AMP). Od 1 marca 2016 zarządza wspólnymi strukturami firm Willis Towers Watson i Gras Savoye w Polsce.

</doc>
<doc id="4270408" url="https://pl.wikipedia.org/wiki?curid=4270408" title="In Search of the Lost Chord">
In Search of the Lost Chord

In Search of The Lost Chord – trzeci album studyjny brytyjskiej grupy The Moody Blues wydany w lipcu 1968 roku przez Deram Records. Według Mike'a Pindera tytuł płyty jest nawiązaniem do utworu „I'm the Guy who Found the Lost Chord” Jimmy'ego Durante, która z kolei nawiązuje do kompozycji „The Lost Chord” sir Arthura Sullivana.
W Classic Special Edition „Pink Floyd &amp; The Story of Prog Rock” magazynów Q i Mojo, album został umieszczony na 37 miejscu listy „40 Cosmic Rock Albums".
Tło.
Praca nad płytą rozpoczęła się w styczniu 1968 roku. Nagranie charakteryzuje się użyciem indyjskich instrumentów takich jak sitar, tambura i tabla. Po raz kolejny pojawiają się napisane przez Graeme'a Edge'a recytowane utwory – otwierający album „Departure” oraz „The Word” stanowiący wstęp do „Om”.
Ray Thomas wspomina, że album powstał w okresie gdy członkowie grupy (z wyjątkiem Johna Lodge'a) nauczyli się medytacji transcendentalnej. Mniej więcej w tym samym czasie George Harrison spopularyzował sitar, na którym relatywnie szybko nauczył się grać Justin Hayward (on sam wspomina Raviego Shankara, Briana Jonesa oraz grupę Indo Jazz Fusions). W sumie grupa wykorzystała na albumie 33 instrumenty muzyczne niejednokrotnie ucząc się i improwizując (dla przykładu, John Lodge stroił wiolonczelę jak gitarę basową).
Wydanie.
Album wydany został 26 lipca 1968 roku. Osiągnął 5 miejsce w Wielkiej Brytanii i 23 w Stanach Zjednoczonych.

</doc>
<doc id="4270415" url="https://pl.wikipedia.org/wiki?curid=4270415" title="Lili Fijałkowska">
Lili Fijałkowska

Lili Fijałkowska (ur. 1949 w Kijowie) – polska malarka i rzeźbiarka. Twórczyni ceramiki artystycznej, autorka prac z zakresu grafiki warsztatowej i komputerowej.
Życiorys.
Ukończyła liceum plastyczne w Kijowie oraz studia wyższe na wydziale grafiki Moskiewskiej Akademii Sztuki i Drukarstwa im. Iwana Fiodorowa. Dyplom zdobyła u znanych rosyjskich grafików: profesorów A. Gonczarowa i W. Lachowa.
Laureatka nagrody w 1985 na IV Biennale Ceramiki Polskiej w Wałbrzychu za pracę „Hebany”. Uczestniczyła w wielu wystawach krajowych i zagranicznych, indywidualnych jak i zbiorowych. W latach 1996-1999 była dyrektorem i głównym koordynatorem w Fundacji „SURVIVORS OF THE SHOAH VISUAL HISTORY FOUNDATION” założonej przez Stevena Spielberga. Jest aktywną uczestniczką nowego kierunku w sztuce współczesnej - decentryzm. W Okręgu Warszawskim Związku Polskich Artystów Plastyków jest wiceprzewodniczącą sekcji grafiki. Należy do współzałożycieli grupy twórczej PositiveArt. 
Współorganizatorka wystawy w Hotelu Mazurkas w 2017 - I Forum Rzeźby. 
We wrześniu 2018 odbyło się II Forum Rzeźby.. 
Dnia 20 grudnia 2018 w Babicach koło Warszawy dokonano odsłonięcie rzeźby "Pojedynek Bohuna z Wołodyjowskim". Rzeźbę wykonali Lili Fijałkowska z mężem Wiesławem oraz Dariusz Kowalski-Kodar i jego żona Teresa Pastuszka-Kowalska.
W grudniu 2019 odsłonięto mural autorstwa Lili w Błoniu oraz w Lesznie. W Lesznie wraz z mężem Wiesławem odnowili pomnik "Poległym Obrońcom Ojczyzny 1914-1920".
Wraz z mężem Wiesławem mieszkają i pracują w Ożarowie Mazowieckim.

</doc>
<doc id="4270417" url="https://pl.wikipedia.org/wiki?curid=4270417" title="Jewgienij Tiszczenko">
Jewgienij Tiszczenko

Jewgienij Tiszczenko (ur. 15 lipca 1991 roku) – rosyjski bokser, mistrz olimpijski w wadze ciężkiej. Policjant oraz ochroniarz służb ochrony prezydenta.
Życiorys.
Wczesne życie.
Tiszczenko urodził się w miejscowości Kaniewskaja w okolicach Krasnodaru. Boks zaczął trenować w piątej klasie szkoły podstawowej. Trenuje pod okiem Iwana Lewiczewa. Na poziomie szkoły nie wykazał znaczących rezultatów, najlepszym osiągnięciem była nagroda na mistrzostwach Południowego Okręgu Federalnego.
Mistrzostwa.
W 2013 zdobył złoty medal na Letniej Uniwersjadzie oraz srebrny medal na mistrzostwach Świata 2013 w Ałmatym, przegrywając w finale z dwukrotnym srebrnym medalistą olimpijskim, Włochem Clemente Russo.
Startował na mistrzostwach Europy 2015 w Samokowie w Bułgarii, zdobywając złoto w kategorii wagi ciężkiej. W październiku powtórzył swój sukces, zdobywając złoto na mistrzostwach Świata 2015, pokonując w finale Kubańczyka Erislandy Savón.
Igrzyska olimpijskie.
Na Igrzyskach w Rio w 2016 roku zdobył złoty medal olimpijski, pokonując w finale Kazacha Wasilija Lewita. Jego wygrana wywołała falę kontrowersji, a sam zawodnik został wygwizdany. 
Kariera zawodowa.
W zawodowym debiucie 19 sierpnia 2018 w Jekaterynburgu pokonał przed czasem w piątej rundzie Williamsa Ocando (19-7, 16 KO).

</doc>
<doc id="4270420" url="https://pl.wikipedia.org/wiki?curid=4270420" title="Animafest Zagreb">
Animafest Zagreb

Animafest Zagreb – międzynarodowy festiwal filmów animowanych odbywający się od 1972 roku w Zagrzebiu. 
Historia.
W 1969 roku ASIFA w Londynie podjęła decyzję o organizacji festiwalu w Zagrzebiu, który miał odbywać się co dwa lata i na zmianę z festiwalem w Annecy. Ponieważ francuski festiwal odbył się już 8 razy pierwsza edycja w Zagrzebiu nosiła nazwę 9. Międzynarodowy Festiwal Filmu Animowanego. Podczas zimnej wojny dla krajów bloku wschodniego Jugosławia była oknem na świat i miejscem spotkań z Zachodem. Od 2005 roku festiwal odbywał się corocznie, z tym, że niektóre lata były poświęcone filmowi krótkometrażowemu, a niektóre fabularnemu. 
Międzynarodowy Festiwal Filmów Animowanych Animafest w Zagrzebiu to drugi najstarszy festiwal filmowy poświęcony w całości sztuce animacji. Jest uważany jest za jeden z czterech najważniejszych festiwali w tej dziedzinie. Od 1978 roku jest przyznawana przez publiczność nagroda Pana M. na cześć pierwszego dyrektora festiwalu Želimira Matko. Ma zachęcać widzów do aktywnego uczestnictwa w wydarzeniu. Po raz pierwszy trafiła do Zdenka Gašparovića za film „Satiemania” 
Organizacja.
Festiwal odbywa się co roku na początku czerwca. Logo festiwalu Z i pierwszy plakat opracował Borivoj Dovniković Bordo i Zlatko Bourek. Maskotka festiwalowa Mandlek, mały mężczyzna w meloniku, jest przeprojektowywana w każdym roku. Najbardziej znany projekt Zvonimira Lončaricia, wieloletniego autora plakatu festiwalowego. Rozpoznawalny sygnał festiwalowy skomponował znany muzyk jazzowy Igor Savin. Pierwszy festiwal w 1972 roku miał 308 zgłoszeń - w 2018 roku było ich ponad 1800. Hasło Z jak Zagrzeb zostało zaprojektowane przez krytyka filmowego Rona Hollowaya. 
Na początku festiwal organizował Zagreb Film, potem Zagreb Concert Management, a od 2007 roku prywatna firma produkcyjna Hulahop. 
Kategorie konkursowe: 
Nagrody.
Zwycięzcy Grand Prix Animafest bezpośrednio kwalifikują się Cartoon d’Or i mają ułatwione starania o nominację do Oscara. Nagrody:
1. W konkursie filmów krótkometrażowych:
2. W konkursie filmów pełnometrażowych 
3. Chorwacki konkurs filmowy - nagroda za najlepszy film chorwacki.
4. W konkursie filmów studenckich - nagroda Dušana Vukotića za najlepszy film studencki - w wysokości 1000 €
5. W konkursie filmów dla dzieci - nagroda za najlepszy film dla dzieci.

</doc>
<doc id="4270422" url="https://pl.wikipedia.org/wiki?curid=4270422" title="Dominique de La Rochefoucauld">
Dominique de La Rochefoucauld

Dominique de La Rochefoucauld (ur. 26 września 1712 w Saint-Chély-d’Apcher we Francji, zm. 23 września 1800 w Münster) – francuski duchowny rzymskokatolicki, arcybiskup Albi, arcybiskup Rouen i prymas Normandii, kardynał.
Biografia.
1 maja 1747 mianowany arcybiskupem Albi, co zatwierdził 29 maja 1747 papież Benedykt XIV. 29 czerwca 1747 przyjął sakrę biskupią z rąk biskupa Mende Gabriela-Florenta de Choiseul-Beaupré. Współkonsekratorami byli biskup Chartres Pierre-Augustin-Bernardin de Rosset de Rocozel de Fleury oraz biskup Rodez Charles de Grimaldi d’Antibes.
25 kwietnia 1759 wybrany arcybiskupem Rouen i prymasem Normandii. 30 kwietnia 1759 zrezygnował z arcybiskupstwa Albi. 2 czerwca 1759 papież Klemens XIII zatwierdził go na nowym stanowisku. 1 czerwca 1778 papież Pius VI kreował go kardynałem prezbiterem (nie otrzymał kościoła tytularnego).
Nie uczestniczył w konklawe 1799–1800. Zmarł 23 września 1800 w Münster, w Niemczech, gdzie uciekł przed rewolucją francuską.

</doc>
<doc id="4270425" url="https://pl.wikipedia.org/wiki?curid=4270425" title="Egzamin na małżonka">
Egzamin na małżonka

Egzamin na małżonka (hiszp.ː "El examen de maridos") – dramat Juana Ruiza de Alarcóna, komedia charakteru.
Data powstania utworu.
Komedia "Egzmian na małżonka" została wydana w "Części drugiej" dramatów Alarcóna w 1634 roku w Barcelonie.
Treść.
Donia Ines jest młodą wdową. W dniu, w którym postanawia zakończyć żałobę, jej majordom Beltran przypomina jej testament jej ojca, który zawierał jedno zdanieː "Zanim kogoś poślubisz, zastanów się." Ponieważ ma kilku starających się postanawia poddać ich próbie i oddać swą rękę temu, kto okaże się najbardziej godny. Dwaj głównie pretendenci to don Carlos i don Fadrique. Ines skłania się bardziej ku temu drugiemu. Donia Blanca, którą don Fadrique jakiś czas temu zostawił, postanawia jednak nie dopuścić, by poślubił inną. Jako pokojówka znajdującej się w trudnej sytuacji materialnej markizy, zjawia się u doni Ines pod pozorem sprzedaży biżuterii swojej pani. Przy okazji napomyka, że markiza została porzucona przez don Carlosa, który zakochał się w innej i rozważała wydanie się za don Fadrique'a, ten jednak okazał się kłamcą, pyszałkiem, niechlujnym i cierpiącym na ukryte dolegliwości. Ziarno posiane w duszy Ines zakiełkowało. Zaczęła dostrzegać wady w markizie i skłaniać się ku don Carlosowi, który jednak wcześniej odrzucany, zwrócił się tymczasem ku doni Blance.
Rozpoczyna się egzamin. Pierwszyz kandydatów don Juan de Vivero, młody, szlachetny i bogaty, okazuje się hazardzistą. Kto gra, będzie grał osądza Ines. Kolejnego don Juana de Guzmana, Ines uznaje po przeczytaniu jego liściku za nieuleczalnego głupca. Don Gomez z Toledo, noszący się pompatycznie jak minister jest za stary. Don Hurtado de Mendoza okazuje się gwałtowny i porywczy, choć szybko się uspokaja. Ines nie jest zainteresowana tym, czy się uspokoi, gdy już ją wyrzuci przez balkon. Kolejnym jest don Guillien d'Aragon, który procesuje się o tytuł książęcy. Ines każe go skreślić jak i kilku następnych. Gdy przychodzi kolej na don Juana z Andaluzji jest gotowa przejść do porządku nad tym, że jest kobieciarzem (po ślubie się ustatkuje), gwałtownikiem (w końcu jest Andaluzyjczykiem), że jest niesłowny, kapituluje, gdy okazuje się w dodatku wdowcem. Zostają jej dwaj ostatni. Don Carlosː dobrze urodzony, szlachetny, bogaty, pełen wdzięku, który ma tylko jedną wadę, Ines go nie kocha. I don Fadrique. Ines jest przekonana o jego wadach, ale nie potrafi go skreślić ze swego serca.
Sługa don Fadrique'a, Octavo, który przyszedł zalecać się do służącej doni Ines, Mencii, jest przypadkowym świadkiem tego wyznania. Informuje o wszystkim swego pana. Ten wszczyna na spotkaniu u doni Ines dysputęː kogo powinna wybrać dama, czy mężczyznę nie pozbawionego wad, którego kocha, czy raczej doskonałego mężczyznę, którego jednak nie kocha. Don Fadrique broni szans pierwszego, don Carlos, który kocha Blankę, drugiego. Ines ku zdziwieniu zebranych staje ostatecznie po stronie don Carlosa. Ten bierze ją na bok i informuje, że padła ofiarą insynuacji, z jego powodu, i że don Fadrique jest idealnym kandydatem na męża. Broni w ten sposób honoru Blanki, którą poślubia. Ines zaś wychodzi za Fadrique'a.
Analiza.
Autorstwo sztuki było przedmiotem kontrowersji. Alarcón bronił sztuki, wydanej pod imieniem Lopego de Vegi, jako swojej. Obecnie większość badaczy uznaje, że utwór wyszedł spod pióra Alarcóna. Źródeł komedii uczeni doszukują się w zbiorze włoskich nowel, który zainspirował Szekspira przy pisaniu "Kupca weneckiego" i Jeana Desmaretsa de Saint-Sorlin przy pracy nad "Les Visionnaires". Sztuka ta jak żadna inna odzwierciedla skłonność Alarcóna do wykorzystywania w swoich dziełach przysłów ludowych zarówno meksykańskich jak i hiszpańskich. Obrazowość języka pozwala autorowi z większą wyrazistością przedstawić konflikty między bohaterami utworu. W utworze widać próbę znalezienia równowagi pomiędzy formą estetyczną, a trawiącym pisarza zaangażowaniem w służbę prawdzie i wartościom moralnym.

</doc>
<doc id="4270426" url="https://pl.wikipedia.org/wiki?curid=4270426" title="Kościół Ewangelicko-Augsburski w Czerwionce-Leszczynach">
Kościół Ewangelicko-Augsburski w Czerwionce-Leszczynach

Kościół Ewangelicko-Augsburski – ewangelicko-augsburski kościół parafialny należący do diecezji katowickiej. Znajduje się w Czerwionce, dzielnicy miasta Czerwionka-Leszczyny.
Świątynia znajduje się na terenie kopalni „Dębieńsko” i została zbudowana w 1926 roku w stylistyce klasycyzującej. Z wyglądu przypomina zaadaptowany na cele sakralne kopalniany budynek przemysłowy. 
W 1998 roku przeprowadzono kapitalny remont świątyni razem z przebudową jej wnętrza według projektu małżeństwa Wandy i Edwarda Kryjaków z Tych. Świątynia otrzymała nowe elementy wyposażenia takie jak: witraż symbolizujący Ducha Świętego (wykonany przez Dariusza Plintę z Mikołowa) oraz zabytkowy krzyż z 1858 roku, znajdujący się dawniej w pierwszym ołtarzu kościoła Zmartwychwstania Pańskiego w Katowicach, do którego nowa figurę Chrystusa została wyrzeźbiona przez Wojciecha Swobodę z Tych.

</doc>
<doc id="4270428" url="https://pl.wikipedia.org/wiki?curid=4270428" title="Andrij Czajkowski">
Andrij Czajkowski

Andrij Jakowycz Czajkowski (ukr. Андрі́й Я́кович Чайко́вський, ur. 15 kwietnia 1857 w Samborze, zm. 8 października 1935 w Kołomyi) – ukraiński prawnik, adwokat, pisarz, doktor prawa.
Życiorys.
W 1876 ukończył VII klasę, a 1877 zdał egzamin dojrzałości w C. K. Wyższym Gimnazjum w Samborze. Podjął studia filozoficzne na Uniwersytecie Lwowskim, wkrótce przeniósł się na Wydział Prawny. Później pracował we Lwowie jako adwokat, następnie prowadził kancelarię adwokacką w Brzeżanach (otworzył je w domu Leidera w Rynku w marcu 1890), okres I wojny światowej spędził w Samborze, po wojnie przeniósł się do Kołomyi. Od 1888 pisał artykuły prasowe, m.in. o przyczynach ubóstwa chłopów. Potem zaczął pisać powieści i opowiadania o życiu szlachty galicyjskiej, które przyniosły mu ogromną popularność, m.in. "Oluńka" z 1895 i "W czużim hnizdi" z 1896. Po I wojnie światowej, w 1919 opublikował powieść "Małolitnij". Jest również autorem poczytnych mikropowieści, m.in. "Za sestroju" (1907) i "Na uchodach" (1925).

</doc>
<doc id="4270433" url="https://pl.wikipedia.org/wiki?curid=4270433" title="Istanbul Cup 2018">
Istanbul Cup 2018

Istanbul Cup 2018, właśc. TEB BNP Paribas Istanbul Cup 2018 – tenisowy turniej WTA kategorii WTA International Series w sezonie 2018 z cyklu Istanbul Cup rozgrywany pomiędzy 23–29 kwietnia 2018 roku w Stambule na kortach ceglanych o puli nagród wynoszącej 250 000 dolarów amerykańskich.

</doc>
<doc id="4270434" url="https://pl.wikipedia.org/wiki?curid=4270434" title="Roman Łubkiwski">
Roman Łubkiwski

Roman Marjanowycz Łubkiwski (ukr. Роман Мар'янович Лубківський, ur. 10 sierpnia 1941 w Ostrowczyku, zm. 23 października 2015 we Lwowie) – ukraiński poeta i tłumacz.
Życiorys.
Ukończył filologię na Uniwersytecie Lwowskim, w 1958 zaczął publikować. Pracował jako redaktor i wydawca, był m.in. zastępcą redaktora naczelnego pisma "Żowteń", 1980-1992 stał na czele lwowskiej organizacji Związku Pisarzy Ukrainy, był też członkiem Rady Wykonawczej Ukraińskiego Oddziału PEN Clubu. W latach 1990-1994 był deputowanym ludowym Ukrainy, w marcu 1992 został ambasadorem nadzwyczajnym i pełnomocnym Ukrainy w Czechosłowacji, 1993-1995 był ambasadorem w Czechach. W latach 1997-2001 kierował Zarządem Kultury w administracji obwodu lwowskiego i jednocześnie wykładał na Uniwersytecie Lwowskim im. Iwana Franki, w 2006 został przewodniczącym komitetu Nagrody Państwowej im. Tarasa Szewczenki. Uprawiał lirykę osobistą i społeczną, nawiązującą do tradycji poezji zachodniej Ukrainy, często inspirowaną folklorem i wątkami z literatur słowiańskich. W 1965 wydał zbiór poezji "Zaczudowani ołeni", a w 1967 i 1977 nawiązujące do polskiej poezji zbiory "Hromowe derewo" i "Zwizdar". Tłumaczył też zagraniczną poezję, m.in. polską ("Słowianśke nebo" z 1972). Polski wybór jego wierszy ukazał się w 1985 pt. "Majolika".

</doc>
<doc id="4270436" url="https://pl.wikipedia.org/wiki?curid=4270436" title="Alice Merton">
Alice Merton

Alice Merton (ur. 13 września 1993 we Frankfurcie nad Menem) – niemiecko-kanadyjsko-irlandzka piosenkarka, kompozytorka i autorka tekstów piosenek. W 2017 r. zyskała popularność dzięki swojemu debiutanckiemu singlowi pt. „No Roots”.
Biografia.
Jej ojciec jest Irlandczykiem, matka pochodzi z Niemiec. Urodziła się we Frankfurcie nad Menem, jednak dzieciństwo spędziła w Kanadzie. W wieku 13 lat powróciła do Niemiec. W 2013 r. ukończyła studia na Popakademie Baden-Württemberg w Mannheim. W ciągu swojego życia przeprowadzała się wielokrotnie; po studiach mieszkała kolejno w Monachium, Kolonii, Anglii, Augsburgu i Berlinie. Założyła wytwórnię płytową Paper Plane Records.
Pod koniec 2016 roku Alice wydała swój pierwszy singiel „No Roots”. Był on notowany w czołówce list przebojów w Austrii, Francji, oraz w Niemczech. Pokrył się platyną w tych krajach. Na początku lutego 2017 wydała swój debiutancki minialbum zatytułowany "No Roots".
Debiutancki, długogrający album Alice zatytułowany "Mint" został wydany 18 stycznia 2019. 7 września nastąpiła premiera singla Alice „Why So Serious”. Drugim oficjalnym singlem z płyty został utwór "Funny Business", który miał swoją premierę 30 listopada.
We wrześniu 2019 dołączyła do niemieckiego "The Voice" jako trenerka w 9 edycji.

</doc>
<doc id="4270437" url="https://pl.wikipedia.org/wiki?curid=4270437" title="Raajakumara">
Raajakumara

Raajakumara (ang. "Raajakumara", kan. ರಾಜಕುಮಾರ) – indyjski film z 2017 roku w reżyserii Santosh Ananddram. 
Piosenki śpiewają.
Piosenki do filmu, skomponowane przez V. Harikrishna:

</doc>
<doc id="4270438" url="https://pl.wikipedia.org/wiki?curid=4270438" title="Porsche Tennis Grand Prix 2018">
Porsche Tennis Grand Prix 2018

Porsche Tennis Grand Prix 2018 – tenisowy turniej WTA kategorii WTA Premier Series rangi WTA Premier w sezonie 2018 z cyklu Porsche Tennis Grand Prix rozgrywany w dniach 23–29 kwietnia 2018 roku w Stuttgarcie na kortach ceglanych w hali o puli nagród wynoszącej 816 000 dolarów amerykańskich.

</doc>
<doc id="4270440" url="https://pl.wikipedia.org/wiki?curid=4270440" title="Jurij Łypa">
Jurij Łypa

Jurij Iwanowycz Łypa (ukr. Юрій Іванович Липа, ur. 18 maja 1900 w Odessie, zm. 20 sierpnia 1944 w Szutowej) – ukraiński lekarz, pisarz i publicysta.
W 1920 wyemigrował do Polski, w 1929 ukończył medycynę na Uniwersytecie Poznańskim i przeniósł się do Warszawy, gdzie pracował jako lekarz. Założył tam też ugrupowania literackie "Soncecwit" i "Tank". W 1933 opublikował pracę "Fitoterapia". W II RP wydał tomiki poezji "Switlist" (1925), "Suworist" (1931) i "Wiruju" (1938). Napisał też (w 1935) powieść historyczną "Kozaky w Moskowiji" i (1936-1937) zbiory opowiadań "Notatnyk I", "Notatnyk II" i "Notatnyk III". W 1936 napisał esej "Bij za ukrajinśku literaturu" wyrażający idee nacjonalistyczne. W 1943 przeniósł się do okupowanej przez Niemców wschodniej Polski (Dystrykt Galicja), gdzie został lekarzem UPA i w 1944 zginął z rąk NKWD.

</doc>
<doc id="4270442" url="https://pl.wikipedia.org/wiki?curid=4270442" title="Półpens (moneta)">
Półpens (moneta)

Półpens – brytyjska moneta wprowadzonego w 1971 roku systemu dziesiętnego.
Awers monety przedstawia wizerunek królowej Elżbiety II autorstwa Arnolda Machina, rewers - koronę św. Edwarda. Na awersie znajduje się również data, a na rewersie - nominał.
Istnieją dwa typy monet półpensowych. Pierwszy z nich posiada nominał oznaczony jako "new penny ½" (emisje z lat 1971-1981), drugi - "half penny ½" (emisje z lat 1982-1984).
W latach 1972 i 1984 monety o tym nominale zostały wybite w stosunkowo niewielkiej ilości jedynie celem umieszczenia w zestawach rocznikowych.
Bicie monet półpensowych zakończono w lutym 1984, a w grudniu tego samego roku zostały one wycofane z obiegu wskutek inflacji i wysokich kosztów produkcji.

</doc>
<doc id="4270446" url="https://pl.wikipedia.org/wiki?curid=4270446" title="Hungarian Open 2018">
Hungarian Open 2018

Hungarian Open 2018 właśc. Gazprom Hungarian Open 2018 – tenisowy turniej ATP kategorii ATP World Tour 250 w sezonie 2018 z cyklu Hungarian Open rozgrywany w dniach 23–29 kwietnia 2018 roku w Budapeszcie na kortach ceglanych o puli nagród wynoszącej 561 345 dolarów amerykańskich.

</doc>
<doc id="4270447" url="https://pl.wikipedia.org/wiki?curid=4270447" title="Park Narodowy „Kodar”">
Park Narodowy „Kodar”

Park Narodowy „Kodar” (ros. Национальный парк «Кодар») – park narodowy w rejonie kalarskim Kraju Zabajkalskiego w Rosji. Jego obszar wynosi 4917 km². Park został utworzony dekretem rządu Federacji Rosyjskiej z dnia 19 lutego 2018 roku. Od zachodu graniczy z Rezerwatem Witimskim.
Opis.
Park obejmuje większą część gór Kodar – najwyższego pasma Gór Stanowych. Składa się z dwóch części. Część południowa obejmuje m.in. główny grzbiet Kodaru z lodowcami i najwyższym szczytem Pik BAM (3072 m n.p.m.), a także jezioro Niczatka (nazywane Małym Bajkałem), wąwóz Mramornoje i piaszczysty masyw Carskije Pieski. Część północna obejmuje głównie obszar wulkaniczny z wulkanami Aku, Dolinnyj, Inariczi, Czepe i Syni. 
Lasy modrzewiowe w parku sięgają do 1500-1700 m, wyżej są lasy brzozowe przechodzące w górską tundrę i skały. Występuje tu ponad 350 gatunków roślin, 45 gatunków ssaków, ponad 150 gatunków ptaków, 350 gatunków owadów, 23 gatunki ryb i 2 gatunki płazów. Z tego 87 gatunków zwierząt i ptaków jest zagrożonych wyginięciem.

</doc>
<doc id="4270450" url="https://pl.wikipedia.org/wiki?curid=4270450" title="Labūnava (okręg kowieński)">
Labūnava (okręg kowieński)

Labūnava (lit. "Labūnava", hist. Łabunów, Łabunowo) – wieś na Litwie położona w rejonie kiejdańskim okręgu kowieńskiego, 11 km na południe od Kiejdan, nad Niewiażą.
Historia.
W drugiej połowie XIV wieku w Łabunowie istniał zamek, który został spalony w 1363 roku przez wielkiego mistrza krzyżackiego Winricha von Kniprode. Po odbudowaniu został ponownie w 1366 roku spalony. Po kolejnej odbudowie został znów zniszczony, w 1381 roku, tym razem przez Konrada Zöllnera von Rotenstein.
Najdawniejszy udokumentowany właściciel Łabunowa to Mikołaj Zabiełło herbu Topór, cześnik żmudzki, pod koniec XVI wieku. Po nim dziedziczył jego syn Salomon (~1630–1685), żonaty z Teodorą z Kurdwiczów (Teklą Teodorą Kudrewicz), a po nim ich syn Mikołaj junior (~1670–1739) żonaty z Franciszką Białłozorówną (~1680–1761). Po nich Łabunów odziedziczył ich syn Jan Szymon Zabiełło (zm. 1761), kasztelan mścisławski żonaty z Teresą Sipajłówną (~1700–1755), a następnie syn Jana Ignacy (1745–?), chorąży kowieński, fundator tutejszego kościoła w 1779 roku, żonaty z Anną Elżbietą Monwid-Białłozorówną, a po nich – ich syn Onufry Szymon (1775–?), podkomorzy kowieński, żonaty z Krystyną von Vossberg (~1783–?). Szymon przekazał swą schedę synowi Karolowi (1808–?), który ożenił się z Matyldą Kobylińską (~1810–1887), po których dziedziczył ich syn Henryk Onufry (1844–1900), żonaty z Jadwigą Komarówną. Ich syn Karol Henryk (1868–1937) był ostatnim właścicielem Łabunowa. Po 1920 roku dobra łabunowskie zostały przejęte przez państwo litewskie.
Po III rozbiorze Polski w 1795 roku Łabunów, wcześniej wchodzący w skład województwa trockiego Rzeczypospolitej, znalazł się na terenie ujezdu kowieńskiego guberni litewskiej, a następnie wileńskiej i kowieńskiej Imperium Rosyjskiego. W drugiej połowie XIX wieku należał do gminy Bobty. Od 1920 roku Łabunów należy do Litwy, która w okresie 1940–1990, jako Litewska Socjalistyczna Republika Radziecka, wchodziła w skład ZSRR.
Wyżej wspomniany kościół z 1779 roku (erygowany w 1812 roku), spalony w czasie wojen napoleońskich, odbudowany w 1855 roku (wspomina o nim Napoleon Rouba w 1909 roku), został ostatecznie spalony w 1944 roku.
Stan obecny.
Na terenie wsi działa szkoła podstawowa, przedszkole, poczta, biblioteka (od 1956 roku), siedziba leśnictwa, hotel, przychodnia. Obecnie jako kościół wykorzystywana jest kaplica cmentarna z 1859 roku (kościół Opatrzności Bożej).
Nieistniejący pałac.
Pierwsza rezydencja Zabiełłów, o której wiadomo, została wybudowana prawdopodobnie w XVII wieku. Był to drewniany dom z łamanym dachem.
Nowy pałac został wybudowany między 1882 a 1909 rokiem według projektu Karola Kozłowskiego. Był to neorenesansowy, dwukondygnacyjny budynek o skomplikowanej bryle, portykiem na osi i czworoboczną wieżą z boku. Pałac ten nigdy nie był dłużej zamieszkany, gdyż Zabiełłowie mieszkali w swej głównej siedzibie, w Opitołokach. 
Pałac został zniszczony prawdopodobnie w czasie I wojny światowej.
Majątek Łabunów został opisany w 3. tomie "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="4270451" url="https://pl.wikipedia.org/wiki?curid=4270451" title="Henryk Kubiczek">
Henryk Kubiczek

Henryk Kubiczek (ur. 12 lutego 1902 w Myślenicach, zm. 21 sierpnia 1947 w Gdowie) – uczestnik walk niepodległościowych, kapral rezerwy Wojska Polskiego, instruktor Przysposobienia Wojskowego (PW).
Życiorys.
Urodził się w rodzinie szewca Jana i Marii z Drożdżów. Ukończył sześć klas szkoły powszechnej. 15 maja 1918, w wieku 16 lat wstąpił w szeregi Polskiej Organizacji Wojskowej, gdzie pełnił czynną służbę w tej organizacji do czasu rozbrojenia wojsk austriackich.
3 listopada 1918 wraz z tą organizacją pod dowództwem sierżanta Stanisława Łukasika, byłego legionisty 2 pułku piechoty Legionów Polskich wyjeżdża na odsiecz Lwowa. W wyjeżdżającym plutonie Stanisława Łukasika, który w Żurawicy dołącza do organizującego się 5 pułku piechoty Legionów pod dowództwem płk. Karasiewicza-Tokarzewskiego był również Andrzej Stańczyk. Henryk Kubiczek brał udział w walkach w Przemyślu, odsieczy Lwowa i innych walkach kampanii ukraińskiej. W ramach 2 kompanii karabinów maszynowych, II batalionu 5 pułku uczestniczył w konflikcie polsko-litewskim, łotewskiej wojnie o niepodległość (w walkach o Dyneburg).
W stopniu starszego legionisty walczył w wojnie polsko-bolszewickiej. Został mianowany kapralem i za czyny z dnia 6 września 1920, w trakcie walk o Nowy Dwór został odznaczony Krzyżem Walecznym. W uzasadnieniu znajdujemy "”...Bojowo bardzo dobry. Dzielny aż do lekkomyślności..”""." W 1921 został zwolniony jako rocznik niepoborowy.
15 maja 1921 wyjechał wraz z Andrzejem Stańczykiem na Górny Śląsk, gdzie brał czynny udział w III powstaniu śląskim w Grupie kapitana Wawelberga do czasu zlikwidowania powstania.
Po powrocie z powstania, w okresie międzywojennym, wykonywał zawód szewca i brał czynny udział w życiu Myślenic. Zostaje ponownie powołany do wojska do 26 pułku piechoty jako rocznik poborowy w latach 1925–1926. Dalsze lata to praca zawodowa przerywana ćwiczeniami wojskowymi rezerwistów, działalnością w roli instruktora Przysposobienia Wojskowego (PW). Był członkiem Powiatowego Koła Związku Peowiaków w Myślenicach prowadzonego w latach 30. XX w. przez Józefa Elińskiego. W 1938 został odznaczony Medalem Niepodległości.

</doc>
<doc id="4270455" url="https://pl.wikipedia.org/wiki?curid=4270455" title="Zakłady Amunicyjne Pocisk">
Zakłady Amunicyjne Pocisk



</doc>
<doc id="4270458" url="https://pl.wikipedia.org/wiki?curid=4270458" title="Natalia Liwycka-Chołodna">
Natalia Liwycka-Chołodna

Natalia Andrijiwna Liwycka-Chołodna (ukr. Наталя Андріївна Лівицька-Холодна, ur. 15 czerwca 1902 w chutorze Helmiazew k. Złotonoszy, zm. 28 kwietnia 2005 w Toronto) – ukraińska poetka.
Życiorys.
Była córką Andrija, ostatniego premiera Ukraińskiej Republiki Ludowej, z którym w 1919 wyemigrowała. Uczyła się w gimnazjach w Złotonoszy, po emigracji studiowała na Uniwersytecie Karola w Pradze, później przeniosła się do Polski - najpierw do Tarnowa, później w 1927 do Warszawy, gdzie studiowała filologię. Była jedną z organizatorów grupy literackiej "Tank" - wraz z Jurijem Łypą i Jewhenem Małaniukiem. W 1944 udała się na emigrację do RFN, po II wojnie światowej znalazła się w obozie dla przesiedleńców, potem była członkinią ugrupowania literackiego MUR. W 1950 wyjechała do Yonkers w USA, gdzie działała w Związku Ukrainek Ameryki, a później do Kanady. Należała do poetów tzw. szkoły praskiej, uprawiała lirykę miłosną i patriotyczną. Opublikowała poezji: "Wohoń i popił" (1934), "Sim liter" (1937) i "Poeziji stari i nowi" (USA, 1986). Poza tym tłumaczyła poezję francuską i włoską.

</doc>
<doc id="4270459" url="https://pl.wikipedia.org/wiki?curid=4270459" title="Slobodan Popović">
Slobodan Popović

Slobodan Popović (, ur. 28 września 1961 w Inđii) – serbski lekkoatleta, specjalizujący się w biegu na 800 metrów, reprezentant Jugosławii, uczestnik letnich igrzysk olimpijskich w 1988 i 1992 r. Jest złotym medalistą uniwersjady z 1987 r. w biegu na 800 m. Jest aktualnym rekordzistą Serbii w biegu na 800 i 1000 metrów na stadionie oraz na 800 m w hali.
Wyniki na letnich igrzyskach olimpijskich.
Po raz pierwszy wystartował na igrzyskach olimpijskich w Seulu, w 1988 r. Uczestniczył w rywalizacji biegu na 800 metrów, gdzie dotarł do półfinału. Reprezentował również Jugosławię w biegu sztafetowym na 400 m wraz z Branislavem Karaulićem, Slobodanem Brankovićem i Ismailem Mačevem – Jugosłowianie zakończyli rywalizację na piątym miejscu biegu półfinałowego. Popović wystąpił jeszcze na kolejnych igrzyskach, w Barcelonie, także w biegu na 800 m. Zakończył swą przygodę z igrzyskami po biegu eliminacyjnym. 

</doc>
<doc id="4270461" url="https://pl.wikipedia.org/wiki?curid=4270461" title="Caterina Assandra">
Caterina Assandra

Caterina Assandra (ur. ok. 1590 w Pawii, zm. po 1618 w Lomello) – włoska benedyktynka (imię zakonne Agata) i kompozytorka. Znana z zachowanej księgi Motetti à due, &amp; tre voci, op.2 (wyd. Mediolan, 1609). 
Życiorys i twórczość.
Caterina Assandra urodziła się około 1590 roku w Pawii. 
Około 1609 roku pobierała lekcje muzyki u prywatnych nauczycieli, utrzymywanych przez jej ojca. Była najprawdopodobniej przygotowywana do życia zakonnego, ponieważ trzy lata później, gdy opublikowane zostały niektóre jej motety, wstąpiła do klasztoru Sant’Agata w Lomello, gdzie pod imieniem zakonnym Agata, kontynuowała naukę muzyki pod kierunkiem Benedetta Rè. Wspomniane motety, dedykowane biskupowi Pawii, G.B. Biglii, znalazły się w zachowanej księdze, "Motetti à due, &amp; tre voci", op.2 wydanej w Mediolanie w 1609 roku. Jej op.1 (powstały prawdopodobnie przed 1608 rokiem) zaginął, ale dwa motety: „Ave verum corpus” i „Ego flos campi”, zachowane w niemieckiej tabulaturze organowej, pochodzą prawdopodobnie z tego opusu. Niewiele wiadomo o jej życiu, ponieważ klasztor, do którego wstąpiła był stary i położony na pustkowiu. Część jej muzyki przetrwała, szczególnie w tomach muzyki sakralnej. Jest znana z emocjonalnych, poetyckich strof w swoich kompozycjach, które prawdopodobnie napisała sama. Jej utwory znalazły się w zbiorach jej mistrza, Benedetta Rè: „Salve regina” w zbiorze "Vespri" z 1611 roku i motet „Audite verbum Dominum” w jego księdze motetów z 1618 roku.
Caterina Assandra komponowała utwory na różne zespoły wykonawcze. Dała się poznać jako utalentowana organistka. Jej styl ukształtował się pod wpływem Benedetta Rè i lokalnego kompozytora, Agazzariego. Jej motety były często pisane na dwa soprany, alt, bas i continuo; podobieństwa między partią basu i continuo umożliwiały ich wykonywanie przez mężczyzn, jak to miało miejsce w jej klasztorze.
Zmarła po 1618 roku w Lomello.

</doc>
<doc id="4270464" url="https://pl.wikipedia.org/wiki?curid=4270464" title="Barcelona Open 2018">
Barcelona Open 2018

Barcelona Open 2018, właśc. Barcelona Open Banc Sabadell 2018 – tenisowy turniej ATP kategorii ATP World Tour 500 w sezonie 2018 z cyklu Barcelona Open rozgrywany w dniach 23–29 kwietnia 2018 roku w Barcelonie na kortach ceglanych o puli nagród wynoszącej 2 794 220 euro.

</doc>
<doc id="4270466" url="https://pl.wikipedia.org/wiki?curid=4270466" title="Kara (Al-Kiswa)">
Kara (Al-Kiswa)

Kara – wieś w Syrii, w muhafazie Damaszek. W 2004 roku liczyła 901 mieszkańców.

</doc>
<doc id="4270468" url="https://pl.wikipedia.org/wiki?curid=4270468" title="As-Sa’ada">
As-Sa’ada

As-Sa’ada – wieś w Syrii, w muhafazie Damaszek. W 2004 roku liczyła 463 mieszkańców.

</doc>
<doc id="4270469" url="https://pl.wikipedia.org/wiki?curid=4270469" title="Umm al-Awamid">
Umm al-Awamid

Umm al-Awamid – wieś w Syrii, w muhafazie Damaszek. W 2004 roku liczyła 250 mieszkańców.

</doc>
<doc id="4270470" url="https://pl.wikipedia.org/wiki?curid=4270470" title="Az-Zurajkijja">
Az-Zurajkijja

Az-Zurajkijja – wieś w Syrii, w muhafazie Damaszek. W 2004 roku liczyła 1349 mieszkańców.

</doc>
<doc id="4270471" url="https://pl.wikipedia.org/wiki?curid=4270471" title="Hausz as-Sultan">
Hausz as-Sultan

Hausz as-Sultan – wieś w Syrii, w muhafazie Damaszek. W 2004 roku liczyła 477 mieszkańców.

</doc>
<doc id="4270472" url="https://pl.wikipedia.org/wiki?curid=4270472" title="Tembenczi">
Tembenczi

Tembenczi () – rzeka w azjatyckiej części Rosji, w Kraju Krasnojarskim. Prawy dopływ Koczeczumu. Ma 571 km długości, a jej zlewnia powierzchnię 21 600 km³.
Tembenczi swoje źródła ma na płaskowyżu Putorana. Płynie w kierunki południowo–wschodnim. Przepływa przez kilka jezior, spośród których największe to Tembenczi o długości prawie 45 km. Uchodzi do Koczeczumu 60 km przed jego ujściem do Dolnej Tunguzki w miejscowości Tura. Ujście znajduje się na wysokości 145 m n.p.m.
Jak większość rzek w regionie, zasilana jest głównie topniejącym śniegiem, gdyż wieczna zmarzlina nie pozwala na zasilanie przez wody gruntowe. Zamarza zwykle od października do maja.
Nazwa pochodzi z języka ewenkijskiego i oznacza „miękki, błotnisty”.

</doc>
<doc id="4270473" url="https://pl.wikipedia.org/wiki?curid=4270473" title="Cayucos">
Cayucos

Cayucos – jednostka osadnicza w Stanach Zjednoczonych, w stanie Kalifornia, w hrabstwie San Luis Obispo, nad Oceanem Spokojnym.

</doc>
<doc id="4270475" url="https://pl.wikipedia.org/wiki?curid=4270475" title="Pomnik ofiar NKWD w Rembertowie">
Pomnik ofiar NKWD w Rembertowie



</doc>
<doc id="4270476" url="https://pl.wikipedia.org/wiki?curid=4270476" title="Maria Dębska">
Maria Dębska

Maria Dębska (ur. 22 maja 1991 w Warszawie) – polska aktorka.
Życiorys.
Ukończyła pierwszy rok na Wydziale Fortepianu Akademii Muzycznej w Łodzi w klasie prof. Marka Drewnowskiego. Absolwentka Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi (2017).
Za tytułową rolę w "Marii Stuart" w reżyserii Grzegorza Wiśniewskiego została nagrodzona Grand Prix za wybitną osobowość sceniczną i Nagrodą Publiczności 34. Festiwalu Szkół Teatralnych w Łodzi, Nagrodą aktorską na Międzynarodowym Festiwalu Szkół Teatralnych w Brnie, a także łódzką „Złotą Maską” za najlepszy debiut aktorski w sezonie 2015/2016.
Na profesjonalnej scenie debiutowała w Teatrze Studio w Warszawie w spektaklu "Ripley pod ziemią" Radosława Rychcika. Wystąpiła m.in. w filmach "Zabawa, zabawa", "Cicha noc", "Moje córki krowy" i "Demon", występuje w serialu "Barwy szczęścia" jako Jaga, grała Weronikę Nowacką w serialu "W rytmie serca" oraz Zosię Joachim w serialu "Wojenne dziewczyny". Od 2021 roku wciela się w rolę Wiktorii w serialu "Kuchnia".
Od 2017 występuje w Teatrze Polskim im. Arnolda Szyfmana w Warszawie.
Jest laureatką nagrody Festiwalu Polskich Filmów Fabularnych w Gdyni za pierwszoplanową rolę kobiecą w filmie "Bo we mnie jest seks" (2021).
Życie prywatne.
Jest córką reżyserki Kingi Dębskiej. W latach 2020–2022 jej mężem był aktor Marcin Bosak. 

</doc>
<doc id="4270477" url="https://pl.wikipedia.org/wiki?curid=4270477" title="Creston (Kalifornia)">
Creston (Kalifornia)

Creston – jednostka osadnicza w Stanach Zjednoczonych, w stanie Kalifornia, w hrabstwie San Luis Obispo.

</doc>
<doc id="4270480" url="https://pl.wikipedia.org/wiki?curid=4270480" title="Edna (Kalifornia)">
Edna (Kalifornia)

Edna – jednostka osadnicza w Stanach Zjednoczonych, w stanie Kalifornia, w hrabstwie San Luis Obispo.

</doc>
<doc id="4270482" url="https://pl.wikipedia.org/wiki?curid=4270482" title="Garden Farms">
Garden Farms

Garden Farms – jednostka osadnicza w Stanach Zjednoczonych, w stanie Kalifornia, w hrabstwie San Luis Obispo.

</doc>
<doc id="4270483" url="https://pl.wikipedia.org/wiki?curid=4270483" title="Autostrada A41 (Portugalia)">
Autostrada A41 (Portugalia)

Autostrada A41 (port. "Autoestrada A41", "Circular Regional Exterior do Porto") – autostrada w północnej Portugalii, przebiegająca przez dystrykt Porto i Aveiro.
Autostrada stanowi dużą obwodnicę Porto i rozpoczyna się w Perafita i kończy w Espinho.

</doc>
<doc id="4270484" url="https://pl.wikipedia.org/wiki?curid=4270484" title="Lake Nacimiento">
Lake Nacimiento

Lake Nacimiento – jednostka osadnicza w Stanach Zjednoczonych, w stanie Kalifornia, w hrabstwie San Luis Obispo.

</doc>
<doc id="4270486" url="https://pl.wikipedia.org/wiki?curid=4270486" title="Sojuz MS-13">
Sojuz MS-13

Sojuz MS-13 – misja załogowego statku Sojuz na Międzynarodową Stację Kosmiczną, która dostarczyła troje członków 60. i 61. tury stałej załogi. Start odbył się 20 lipca 2019 r. Był to 142. lot kapsuły załogowej z serii Sojuz i trzynasty lot wersji Sojuz MS. Lądowanie odbyło się 6 lutego 2020 r. w Kazachstanie.

</doc>
<doc id="4270493" url="https://pl.wikipedia.org/wiki?curid=4270493" title="Los Berros">
Los Berros

Los Berros – jednostka osadnicza w Stanach Zjednoczonych, w stanie Kalifornia, w hrabstwie San Luis Obispo.

</doc>
<doc id="4270494" url="https://pl.wikipedia.org/wiki?curid=4270494" title="Stanisław Cielątko">
Stanisław Cielątko

Stanisław Cielątko herbu Ciołek (ur. w Liszynie, zm. przed 2 listopada 1451) – prawnik, profesor i rektor Uniwersytetu Krakowskiego.
Życiorys.
Był synem Jana łożnego królewskiego. Wpisał się na Akademię Krakowską w 1429 jako scholastyk sandomierskiej kolegiaty Najświętszej Maryi Panny, 15 maja został bakałarzem sztuk wyzwolonych, a 16 października 1430 magistrem. Dalszą naukę kontynuował na Wydziale Prawa uzyskując przed kwietniem 1442 stopień doktora dekretów. 25 kwietnia 1442 został wybrany rektorem Akademii i pełnił ten urząd przez trzy kadencje do października 1443, kolejny raz został wybrany rektorem 16 października 1445 i kierował uczelnia do końca kwietnia 1446. Pracował jako komisarz arcybiskupa gnieźnieńskiego Wincentego Kota, prowadził jeszcze po jego śmierci rozpoczęte sprawy sądowe. Zmarł przed 2 listopada 1451, bowiem tego dnia papież Mikołaj V przyznał prebendę scholastyka sandomierskiego Wojciechowi Rytwiańskiemu, kanonikowi gnieźnieńskiemu.

</doc>
<doc id="4270496" url="https://pl.wikipedia.org/wiki?curid=4270496" title="Lady Caroline Lamb">
Lady Caroline Lamb



</doc>
<doc id="4270498" url="https://pl.wikipedia.org/wiki?curid=4270498" title="Los Ranchos">
Los Ranchos

Los Ranchos – jednostka osadnicza w Stanach Zjednoczonych, w stanie Kalifornia, w hrabstwie San Luis Obispo.

</doc>
<doc id="4270500" url="https://pl.wikipedia.org/wiki?curid=4270500" title="Nipomo">
Nipomo

Nipomo – jednostka osadnicza w Stanach Zjednoczonych, w stanie Kalifornia, w hrabstwie San Luis Obispo.

</doc>
<doc id="4270501" url="https://pl.wikipedia.org/wiki?curid=4270501" title="NordStar">
NordStar

NordStar – rosyjska linia lotnicza z siedzibą w Norylsku w Kraju Krasnojarskim. Jej głównym lotniskiem jest Ałykiele.
NordStar powstał w roku 2008 na bazie istniejącej wcześniej linii lotniczej "Tajmyr". Właścicielem od początku jest Nornickel (wówczas jeszcze pod nazwą Norilsk Nickel), a głównym celem istnienia linii jest utrzymywanie połączeń pomiędzy okręgiem przemysłowym Norylska, a wieloma rosyjskimi miastami, m.in. Moskwą, Petersburgiem, Krasnojarskiem, Krasnodarem, Soczi, Anapą, Nowosybirskiem, Jekaterynburgiem, Tomskiem i Surgutem. Linia realizuje też międzynarodowe połączenie z Pekinem.
Od 2011 roku NordStar jest największą linią lotniczą w Kraju Krasnojarskim (wcześniej była nią KrasAvia). W 2017 roku firma przeszła międzynarodowy audyt i została wpisana do rejestru IOSA (IATA Operational Safety Audit).
Flota.
Flota NordStar składa się z 9 samolotów Boeing 737-800, 1 Boeing 737-300 i 5 ATR 42-500, przystosowanych do warunków panujących na rosyjskiej północy.

</doc>
<doc id="4270503" url="https://pl.wikipedia.org/wiki?curid=4270503" title="Jemielno (gromada)">
Jemielno (gromada)

Jemielno – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jemielno z siedzibą GRN w Jemielnie utworzono – jako jedną z 8759 gromad na obszarze Polski – w powiecie górowskim w woj. wrocławskim, na mocy uchwały nr 13/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Jemielno, Bieliszów, Borki, Cieszyny, Łęczyca, Piskorze, Smolne i Zdziesławice ze zniesionej gminy Psary w tymże powiecie. Dla gromady ustalono 11 członków gromadzkiej rady narodowej.
1 stycznia 1960 do gromady Jemielno włączono obszar zniesionej gromady Psary w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie górowskim utworzono gminę Jemielno.

</doc>
<doc id="4270504" url="https://pl.wikipedia.org/wiki?curid=4270504" title="Piasina (rzeka)">
Piasina (rzeka)



</doc>
<doc id="4270505" url="https://pl.wikipedia.org/wiki?curid=4270505" title="Oak Shores">
Oak Shores

Oak Shores – jednostka osadnicza w Stanach Zjednoczonych, w stanie Kalifornia, w hrabstwie San Luis Obispo.

</doc>
<doc id="4270508" url="https://pl.wikipedia.org/wiki?curid=4270508" title="Wąsosz (gromada w powiecie górowskim)">
Wąsosz (gromada w powiecie górowskim)

Wąsosz – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wąsosz z siedzibą GRN w Wąsoszu (wówczas wsi) utworzono – jako jedną z 8759 gromad na obszarze Polski – w powiecie górowskim w woj. wrocławskim, na mocy uchwały nr 13/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Wąsosz, Chocieborowice, Kowalowo i Górka Wąsoska ze zniesionej gminy Wąsosz, Cieszkowice i Gola Wąsoska ze zniesionej gminy Rudna Wielka oraz Czeladź Wielka ze zniesionej gminy Psary w tymże powiecie. Dla gromady ustalono 27 członków gromadzkiej rady narodowej.
31 grudnia 1959 z gromady Wąsosz wyłączono miejscowość Wąsosz, z której to utworzono osiedle Wąsosz; Wąsosz pozostał jednak nadal siedzibą gromady Wąsosz.
1 stycznia 1960 do gromady Wąsosz włączono obszar zniesionej gromady Pobiel w tymże powiecie.
1 lipca 1968 do gromady Wąsosz włączono wsie Bełcz Górny, Lechitów, Wierzowice Małe i Wierzowice Wielkie ze zniesionej gromady Ślubów w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie górowskim reaktywowano gminę Wąsosz, której siedzibą stał się pozbawiony statusu osiedla Wąsosz (jako wieś). Dopiero 1 stycznia 1984 przywrócono Wąsoszowi utracony w 1946 roku status miasta.

</doc>
<doc id="4270509" url="https://pl.wikipedia.org/wiki?curid=4270509" title="Oceano (Kalifornia)">
Oceano (Kalifornia)

Oceano – jednostka osadnicza w Stanach Zjednoczonych, w stanie Kalifornia, w hrabstwie San Luis Obispo.

</doc>
<doc id="4270510" url="https://pl.wikipedia.org/wiki?curid=4270510" title="Czernina (gromada)">
Czernina (gromada)

Czernina – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Czernina z siedzibą GRN w Czerninie utworzono – jako jedną z 8759 gromad na obszarze Polski – w powiecie górowskim w woj. wrocławskim, na mocy uchwały nr 13/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Czernina, Czernina Dolna, Czernina Górna i Ligota ze zniesionej gminy Czernina w tymże powiecie. Dla gromady ustalono 17 członków gromadzkiej rady narodowej.
1 stycznia 1960 do gromady Czernina włączono wsie Borszyn Mały, Kruszyniec, Strumyk i Borszyn Wielki ze zniesionej gromady Borszyn Mały oraz wsie Zaborowice, Giżyn i Sułków ze zniesionej gromady Zaborowice w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie górowskim reaktywowano gminę Czernina (zniesiono ją ponownie 15 stycznia 1976).

</doc>
<doc id="4270513" url="https://pl.wikipedia.org/wiki?curid=4270513" title="Mini-Research Module 1">
Mini-Research Module 1



</doc>
<doc id="4270514" url="https://pl.wikipedia.org/wiki?curid=4270514" title="Luboszyce (gromada w powiecie górowskim)">
Luboszyce (gromada w powiecie górowskim)

Luboszyce – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Luboszyce z siedzibą GRN w Luboszycach utworzono – jako jedną z 8759 gromad na obszarze Polski – w powiecie górowskim w woj. wrocławskim, na mocy uchwały nr 13/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Luboszyce, Bełcz Wielki, Chorągwice, Ciechanów, Irządze, Luboszyce Małe, Lubów i Masełkowice ze zniesionej gminy Luboszyce oraz przysiółek Kietlów–PGR z dotychczasowej gromady Osetno Małe ze zniesionej gminy Stara Góra w tymże powiecie. Dla gromady ustalono 16 członków gromadzkiej rady narodowej.
1 stycznia 1960 do gromady Luboszyce włączono wsie Głobice i Lipowiec ze zniesionej gromady Wągroda w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4270517" url="https://pl.wikipedia.org/wiki?curid=4270517" title="San Miguel (hrabstwo San Luis Obispo)">
San Miguel (hrabstwo San Luis Obispo)

San Miguel – jednostka osadnicza w Stanach Zjednoczonych, w stanie Kalifornia, w hrabstwie San Luis Obispo.

</doc>
<doc id="4270518" url="https://pl.wikipedia.org/wiki?curid=4270518" title="Rudna Wielka (gromada w powiecie górowskim)">
Rudna Wielka (gromada w powiecie górowskim)

Rudna Wielka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rudna Wielka z siedzibą GRN w Rudnej Wielkiej utworzono – jako jedną z 8759 gromad na obszarze Polski – w powiecie górowskim w woj. wrocławskim, na mocy uchwały nr 13/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Rudna Wielka, Bronów, Czarnoborsko, Dochowa, Rudna Mała, Sułów Wielki, Sułów Mały, Wiewierz, Wiklina, Zbaków Dolny i Zbaków Górny ze zniesionej gminy Rudna Wielka w tymże powiecie. Dla gromady ustalono 18 członków gromadzkiej rady narodowej.
1 stycznia 1960 do gromady Rudna Wielka włączono wieś Czechnów ze zniesionej gromady Zaborowice w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4270519" url="https://pl.wikipedia.org/wiki?curid=4270519" title="San Simeon">
San Simeon

San Simeon – jednostka osadnicza w Stanach Zjednoczonych, w stanie Kalifornia, w hrabstwie San Luis Obispo.

</doc>
<doc id="4270520" url="https://pl.wikipedia.org/wiki?curid=4270520" title="Siciny (gromada)">
Siciny (gromada)

Siciny – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Siciny z siedzibą GRN w Sicinach utworzono – jako jedną z 8759 gromad na obszarze Polski – w powiecie górowskim w woj. wrocławskim, na mocy uchwały nr 13/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Siciny, Łękanów, Tarpno, Wioska i Wronów ze zniesionej gminy Siciny w tymże powiecie. Dla gromady ustalono 17 członków gromadzkiej rady narodowej.
1 stycznia 1960 do gromady Siciny włączono wsie Brzeżany i Bogucin ze zniesionej gromady Brzeżany w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4270522" url="https://pl.wikipedia.org/wiki?curid=4270522" title="Kamień Górowski (gromada)">
Kamień Górowski (gromada)

Kamień Górowski – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kamień Górowski z siedzibą GRN w Kamieniu Górowskim utworzono – jako jedną z 8759 gromad na obszarze Polski – w powiecie górowskim w woj. wrocławskim, na mocy uchwały nr 13/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Kamień Górowski, Drozdowice Wielkie, Drozdowice Małe, Lubiel, Płoski, Wrząca Śląska i Wrząca Wielka ze zniesionej gminy Wąsosz w tymże powiecie. Dla gromady ustalono 17 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4270525" url="https://pl.wikipedia.org/wiki?curid=4270525" title="Witoszyce (gromada)">
Witoszyce (gromada)

Witoszyce – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Witoszyce z siedzibą GRN w Witoszycach utworzono – jako jedną z 8759 gromad na obszarze Polski – w powiecie górowskim w woj. wrocławskim, na mocy uchwały nr 13/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Witoszyce, Chróścina, Nowa Wioska i Radosław ze zniesionej gminy Siciny w tymże powiecie. Dla gromady ustalono 18 członków gromadzkiej rady narodowej.
1 stycznia 1960 do gromady Witoszyce włączono wsie Łagiszyn i Polanowice ze zniesionej gromady Brzeżany w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4270529" url="https://pl.wikipedia.org/wiki?curid=4270529" title="Psary (gromada w powiecie górowskim)">
Psary (gromada w powiecie górowskim)

Psary – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Psary z siedzibą GRN w Psarach utworzono – jako jedną z 8759 gromad na obszarze Polski – w powiecie górowskim w woj. wrocławskim, na mocy uchwały nr 13/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Psary, Czeladź Mała, Daszów, Osłowice i Piotrowice Małe ze zniesionej gminy Psary w tymże powiecie. Dla gromady ustalono 12 członków gromadzkiej rady narodowej.
1 stycznia 1960 gromadę zniesiono, a jej obszar włączono do gromady Jemielno w tymże powiecie.

</doc>
<doc id="4270530" url="https://pl.wikipedia.org/wiki?curid=4270530" title="Santa Margarita (Kalifornia)">
Santa Margarita (Kalifornia)

Santa Margarita – jednostka osadnicza w Stanach Zjednoczonych, w stanie Kalifornia, w hrabstwie San Luis Obispo.

</doc>
<doc id="4270531" url="https://pl.wikipedia.org/wiki?curid=4270531" title="Pobiel (gromada)">
Pobiel (gromada)

Pobiel – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Pobiel z siedzibą GRN w Pobielu utworzono – jako jedną z 8759 gromad na obszarze Polski – w powiecie górowskim w woj. wrocławskim, na mocy uchwały nr 13/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Pobiel, Bartków, Kąkolno, Ługi, Świniary i Wodniki ze zniesionej gminy Wąsosz w tymże powiecie. Dla gromady ustalono 14 członków gromadzkiej rady narodowej.
1 stycznia 1960 gromadę zniesiono, a jej obszar włączono do gromady Wąsosz w tymże powiecie.

</doc>
<doc id="4270532" url="https://pl.wikipedia.org/wiki?curid=4270532" title="Shandon">
Shandon

Shandon – jednostka osadnicza w Stanach Zjednoczonych, w stanie Kalifornia, w hrabstwie San Luis Obispo.

</doc>
<doc id="4270534" url="https://pl.wikipedia.org/wiki?curid=4270534" title="Wągroda (gromada)">
Wągroda (gromada)

Wągroda – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wągroda z siedzibą GRN w Wągrodzie utworzono – jako jedną z 8759 gromad na obszarze Polski – w powiecie górowskim w woj. wrocławskim, na mocy uchwały nr 13/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Wągroda, Bartodzieje, Głobice, Karów, Lipowiec, Szaszorowice, Świerczów i Żabin ze zniesionej gminy Luboszyce w tymże powiecie. Dla gromady ustalono 11 członków gromadzkiej rady narodowej.
1 stycznia 1960 gromadę zniesiono, a jej obszar włączono do gromad: Luboszyce (wsie Głobice i Lipowiec) i znoszonej Żuchlów (wsie Szaszorowice, Żabin, Wągroda, Karów, Świerczów i Bartodzieje) w tymże powiecie.

</doc>
<doc id="4270535" url="https://pl.wikipedia.org/wiki?curid=4270535" title="Stara Góra (gromada)">
Stara Góra (gromada)

Stara Góra (od 31 XII 1961 "Góra") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Stara Góra z siedzibą GRN w Starej Górze utworzono – jako jedną z 8759 gromad na obszarze Polski – w powiecie górowskim w woj. wrocławskim, na mocy uchwały nr 13/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Stara Góra, Gola Górowska, Jastrzębia, Osetno Małe (bez przysiółka Kietlów–PGR), Ryczeń i Rogów Górowski ze zniesionej gminy Stara Góra w tymże powiecie. Dla gromady ustalono 20 członków gromadzkiej rady narodowej.
1 stycznia 1960 do gromady Stara Góra włączono wsie Strumienna, Sławięcice i Glinka ze zniesionej gromady Brzeżany oraz wsie Włodków Dolny i Kłoda Wielka ze zniesionej gromady Borszyn Mały w tymże powiecie.
31 grudnia 1961 gromadę Stara Góra zniesiono, przenosząc siedzibę GRN ze Starej Góry do Góry i zmieniając nazwę jednostki na "gromada Góra".

</doc>
<doc id="4270537" url="https://pl.wikipedia.org/wiki?curid=4270537" title="Templeton (Kalifornia)">
Templeton (Kalifornia)

Templeton – jednostka osadnicza w Stanach Zjednoczonych, w stanie Kalifornia, w hrabstwie San Luis Obispo.

</doc>
<doc id="4270538" url="https://pl.wikipedia.org/wiki?curid=4270538" title="Piotr Stasik">
Piotr Stasik

Piotr Stasik (ur. 23 września 1976) – polski reżyser, scenarzysta, autor zdjęć i montażysta filmów dokumentalnych.
Laureat kilkunastu nagród i wyróżnień filmowych, w tym: Polskiej Nagrody Filmowej, Orzeł w kategorii: najlepszy film dokumentalny, Złotego Grona w Konkursie Filmów Dokumentalnych na Lubuskim Lecie Filmowym oraz nominowany do Europejskiej Nagrody Filmowej w kategorii: najlepszy film dokumentalny.

</doc>
<doc id="4270540" url="https://pl.wikipedia.org/wiki?curid=4270540" title="Brzeżany (gromada)">
Brzeżany (gromada)

Brzeżany – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Brzeżany z siedzibą GRN w Brzeżanach utworzono – jako jedną z 8759 gromad na obszarze Polski – w powiecie górowskim w woj. wrocławskim, na mocy uchwały nr 13/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Brzeżany, Łagiszyn, Bogucin i Polanowice ze zniesionej gminy Siciny oraz Glinka, Sławięcice i Strumienna ze zniesionej gminy Stara Góra w tymże powiecie. Dla gromady ustalono 16 członków gromadzkiej rady narodowej.
1 stycznia 1960 gromadę zniesiono, a jej obszar włączono do gromad: Witoszyce (wsie Łagiszyn i Polanowice), Stara Góra (wsie Strumienna, Sławięcice i Glinka) i Siciny (wsie Brzeżany i Bogucin) w tymże powiecie.

</doc>
<doc id="4270541" url="https://pl.wikipedia.org/wiki?curid=4270541" title="Ślubów (gromada)">
Ślubów (gromada)

Ślubów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ślubów z siedzibą GRN w Ślubowie utworzono – jako jedną z 8759 gromad na obszarze Polski – w powiecie górowskim w woj. wrocławskim, na mocy uchwały nr 13/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Ślubów, Bełcz Górny, Szedziec, Wierzowice Małe, Wierzowice Wielkie i Lechów ze zniesionej gminy Rudna Wielka oraz Grabowno i Zawiścice ze zniesionej gminy Stara Góra w tymże powiecie. Dla gromady ustalono 16 członków gromadzkiej rady narodowej.
1 lipca 1968 gromadę zniesiono, a jej obszar włączono do gromad: Góra (wsie Grabowno, Szedziec, Ślubów i Zawiścice) i Wąsosz (wsie Bełcz Górny, Lechitów, Wierzowice Małe i Wierzowice Wielkie) w tymże powiecie.

</doc>
<doc id="4270542" url="https://pl.wikipedia.org/wiki?curid=4270542" title="Whitley Gardens">
Whitley Gardens

Whitley Gardens – jednostka osadnicza w Stanach Zjednoczonych, w stanie Kalifornia, w hrabstwie San Luis Obispo.

</doc>
<doc id="4270543" url="https://pl.wikipedia.org/wiki?curid=4270543" title="Borszyn Mały (gromada)">
Borszyn Mały (gromada)

Borszyn Mały – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Borszyn Mały z siedzibą GRN w Borszynie Małym utworzono – jako jedną z 8759 gromad na obszarze Polski – w powiecie górowskim w woj. wrocławskim, na mocy uchwały nr 13/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Borszyn Mały, Borszyn Wielki i Strumyk ze zniesionej gminy Czernina oraz Kłoda Wielka, Kłoda Mała, Kruszyniec i Włodków Dolny ze zniesionej gminy Stara Góra w tymże powiecie. Dla gromady ustalono 11 członków gromadzkiej rady narodowej.
1 stycznia 1960 gromadę zniesiono, a jej obszar włączono do gromad: Stara Góra (wsie Włodków Dolny i Kłoda Wielka) i Czernina (wsie Borszyn Mały, Kruszyniec, Strumyk i Borszyn Wielki) w tymże powiecie.

</doc>
<doc id="4270545" url="https://pl.wikipedia.org/wiki?curid=4270545" title="Croatia Film">
Croatia Film

Croatia Film – przedsiębiorstwo z siedzibą w Zagrzebiu zajmujące się produkcją i dystrybucją filmów.
Historia.
Po raz pierwszy nazwa Croatia Film pojawiła się w 1917 roku, kiedy powstałą pierwsza chorwacka firma założona w 1917 roku przez Hamilkara Boškovicia i Julio Bergmana. W tym samym roku mają premierę dwa pierwsze chorwackie filmy – "Brcko u Zagrebu" (reżyser Anton Masovčić) i "Matija Gubec" (reżyser A. Binički). W kolejnych latach powstały tu kolejne filmy ze znanymi aktorami i kilka filmów dokumentalnych. Było również wydawane czasopismo poświęcone filmowi "Tjednik". W 1920 roku firma zaprzestaje działalności.
W 1946 roku powstaje przedsiębiorstwo zajmujące się dystrybucją, produkcją i wyświetlaniem filmów. Pod nazwą Croatia działa od 1954 roku. Po 1959 roku ogranicza działalność wyłącznie do dystrybucji. W 1969 roku rozpoczyna produkcję filmów fabularnych, a od 1971 roku reklamowych i animowanych. Na początku 1990 roku firma została sprywatyzowana.

</doc>
<doc id="4270546" url="https://pl.wikipedia.org/wiki?curid=4270546" title="Żuchlów (gromada)">
Żuchlów (gromada)

Żuchlów (od 1 I 1960 "Niechlów") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Żuchlów z siedzibą GRN w Żuchlowie utworzono – jako jedną z 8759 gromad na obszarze Polski – w powiecie górowskim w woj. wrocławskim, na mocy uchwały nr 13/54 WRN we Wrocławiu z dnia 2 października 1954. W skład jednostki weszły obszary dotychczasowych gromad: Żuchlów, Naratów i Niechlów ze zniesionej gminy Siciny, Miechów ze zniesionej gminy Luboszyce oraz Wroniniec ze zniesionej gminy Stara Góra w tymże powiecie. Dla gromady ustalono 18 członków gromadzkiej rady narodowej.
1 stycznia 1960 do gromady Żuchlów włączono wsie Szaszorowice, Żabin, Wągroda, Karów, Świerczów i Bartodzieje ze zniesionej gromady Wągroda w tymże powiecie, po czym gromadę Żuchlów zniesiono, przenosząc siedzibę GRN z Żuchlowa do Niechlowa i zmieniając nazwę jednostki na "gromada Niechlów".

</doc>
<doc id="4270547" url="https://pl.wikipedia.org/wiki?curid=4270547" title="Woodlands (Kalifornia)">
Woodlands (Kalifornia)

Woodlands – jednostka osadnicza w Stanach Zjednoczonych, w stanie Kalifornia, w hrabstwie San Luis Obispo.

</doc>
<doc id="4270549" url="https://pl.wikipedia.org/wiki?curid=4270549" title="Zaborowice (gromada w powiecie górowskim)">
Zaborowice (gromada w powiecie górowskim)

Zaborowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zaborowice z siedzibą GRN w Zaborowicach utworzono – jako jedną z 8759 gromad na obszarze Polski – w powiecie górowskim w woj. wrocławskim, na mocy uchwały nr 13/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Zaborowice, Giżyn i Sułków ze zniesionej gminy Czernina oraz Czechnów ze zniesionej gminy Rudna Wielka w tymże powiecie. Dla gromady ustalono 14 członków gromadzkiej rady narodowej.
1 stycznia 1960 gromadę zniesiono, a jej obszar włączono do gromad: Czernina (wsie Zaborowice, Giżyn i Sułków) i Rudna Wielka (wieś Czechnów) w tymże powiecie.

</doc>
<doc id="4270551" url="https://pl.wikipedia.org/wiki?curid=4270551" title="Rafał Pietrzak (piłkarz)">
Rafał Pietrzak (piłkarz)



</doc>
<doc id="4270555" url="https://pl.wikipedia.org/wiki?curid=4270555" title="Broadmoor">
Broadmoor

Broadmoor – jednostka osadnicza w Stanach Zjednoczonych, w stanie Kalifornia, w hrabstwie San Mateo.

</doc>
<doc id="4270557" url="https://pl.wikipedia.org/wiki?curid=4270557" title="Emerald Lake Hills">
Emerald Lake Hills

Emerald Lake Hills – jednostka osadnicza w Stanach Zjednoczonych, w stanie Kalifornia, w hrabstwie San Mateo.

</doc>
<doc id="4270558" url="https://pl.wikipedia.org/wiki?curid=4270558" title="Czarodziejski las">
Czarodziejski las

Czarodziejski las / Śpiewający las ("Čudesna šuma," ang."The Elm Chanted Forest") – film animowany z 1986 roku w reżyserii Milana Blažekovića i Doro Vlado Hreljanovića. Film animowany produkcji studia Croatia Film. Film powstał na podstawie utworu Sunčany Škrinjarić.
Fabuła.
Malarz, który zasypia pod magicznym drzewem otrzymuje cudowną moc, która pozwala mu nie tylko wspaniale rysować, ale również porozumiewać się ze stworzeniami z lasu. Dar otrzymał aby pomóc mieszkańcom lasu, które znalazły się w niebezpieczeństwie. Wspólnie walczą ze złym Kaktusowym Królem, który planuje zniszczyć magiczny las i jego mieszkańców, aby na tym miejscu mogły rosnąc kaktusy.
Wersja polska.
W Polsce film wszedł na ekrany kin w 1989 roku.
Autorem plakatu w Polsce był Mirosław Łakomski.
Źródło:
Film został wydany na kasetach VHS przez NVC pod tytułem Śpiewający las.

</doc>
<doc id="4270560" url="https://pl.wikipedia.org/wiki?curid=4270560" title="Anjulie">
Anjulie

Anjulie, właściwie "Anjulie Persaud" (ur. 21 maja 1983 roku) – kanadyjska piosenkarka popowa i autorka tekstów. Pisze teksty m.in. dla Kelly Clarkson, Nicki Minaj i innych artystów..
Życiorys.
Dzieciństwo.
Anjulie urodziła się i wychowała w Oakville w Kanadzie. Uczęszczała do szkoły średniej św. Ignacego Loyoli. Jej dziadkowie wyemigrowali z Indii do Gujany.
2006-2009 Początki i Album: "Anjulie".
Nad Albumem Anjulie "prawdopodobnie" pracowała już w 2006 roku, ponieważ singiel "The Heat" znajdujący się na debiutanckim albumie artystki wyciekł na youtube 22 września 2006 roku.
Album został wydany 4 sierpnia 2009 roku, a single go promujące to "Boom", który dotarł do pierwszego miejsca w amerykańskich klubach tanecznych, "Rain", a także "Love Songs", które nie powtórzyły sukcesu poprzedniego singla.

</doc>
<doc id="4270561" url="https://pl.wikipedia.org/wiki?curid=4270561" title="Chiyo Miyako">
Chiyo Miyako

 – japońska superstulatka, od 21 kwietnia do 22 lipca 2018 roku najstarsza żyjąca osoba na świecie.
Mieszkała w prefekturze Kanagawa, której od 2015 po śmierci Kiyoko Ishiguro była najstarszą mieszkanką. 21 kwietnia 2018 w wieku 116 lat i 354 dni po śmierci swojej rodaczki Nabi Tajima została także najstarszą żyjącą osobą na świecie zweryfikowaną przez Gerontology Research Group.
Zmarła 22 lipca 2018 w wieku 117 lat 81 dni. Jest 9. pod względem długości życia osobą w historii (w chwili śmierci zajmowała na tej liście miejsce ósme) oraz 3. pod względem długości życia w historii Japonii. Chiyo Miyako była pierwszą w historii osobą urodzoną w XX wieku, która przejęła tytuł najstarszej osoby na świecie.

</doc>
<doc id="4270564" url="https://pl.wikipedia.org/wiki?curid=4270564" title="El Granada">
El Granada

El Granada – jednostka osadnicza w Stanach Zjednoczonych, w stanie Kalifornia, w hrabstwie San Mateo.

</doc>
<doc id="4270569" url="https://pl.wikipedia.org/wiki?curid=4270569" title="Związkowiec Radom">
Związkowiec Radom



</doc>
<doc id="4270571" url="https://pl.wikipedia.org/wiki?curid=4270571" title="I Got Stung">
I Got Stung

I Got Stung – rock and rollowa piosenka wykonywana przez Elvisa Presleya, napisana przez Aarona Schroedera i Davida Hilla. Utwór został nagrany i wydany po raz pierwszy w 1958. Wydany jako podwójny album A razem z "One Night" i osiągnął pierwsze miejsce na liście przebojów w Wielkiej Brytanii w styczniu 1959. W 2005 singiel ponownie został wydany w Wielkiej Brytanii w 2005 i ponownie znalazł się na pierwszym miejscu.
„I Got Stung” wykonywali m.in. Johnny Worth, Rupert, Burt Blanca, Good Rockin' Tonight, The Paralyzers, Paul McCartney, Hubbas, Lennon Page, Di Maggio Bros, Priscilla, Kingcats i Jessi Mallory.
Wydania.
Utwór „I Got Stung” znalazł się na wielu albumach Elvisa:

</doc>
<doc id="4270572" url="https://pl.wikipedia.org/wiki?curid=4270572" title="Bainbridge Colby">
Bainbridge Colby

Bainbridge Colby (ur. 22 grudnia 1869 w Saint Louis, zm. 11 kwietnia 1950 w hrabstwie Chautauqua) – amerykański polityk.
Życiorys.
Urodził się 22 grudnia 1869 w Saint Louis w bogatej, nowojorskiej rodzinie. W 1890 ukończył Williams College, a następnie podjął studia prawnicze na Uniwersytecie Columbia. Po roku przeniósł się do New York Law School, którą ukończył w 1892 roku i otworzył prywatną praktykę w Nowym Jorku. Na początku XX wieku zasiadał w legislaturze stanowej Nowego Jorku. Zaangażował się wówczas w działalność Partii Republikańskiej, którą jednak opuścił w 1912 roku na rzecz Partii Postępowej. Cztery lata później publicznie poparł Woodrowa Wilsona w wyborach prezydenckich, z którym się zaprzyjaźnił. W latach 1914 i 1916 bezskutecznie kandydował do Senatu. W 1917 roku prezydent zaproponował Colby’emu członkostwo w amerykańskiej delegacji na konferencję sojuszniczą w Londynie. Gdy w 1920 roku Robert Lansing zrezygnował ze stanowiska, Colby został mianowany nowym sekretarzem stanu. Funkcję tę pełnił do końca kadencji Wilsona w marcu 1921 roku. Zmarł 11 kwietnia 1950 roku na terenie hrabstwa Chautauqua.

</doc>
<doc id="4270573" url="https://pl.wikipedia.org/wiki?curid=4270573" title="Castro (miasto w Chile)">
Castro (miasto w Chile)



</doc>
<doc id="4270575" url="https://pl.wikipedia.org/wiki?curid=4270575" title="Castro (miasto)">
Castro (miasto)



</doc>
<doc id="4270585" url="https://pl.wikipedia.org/wiki?curid=4270585" title="Meagan Duhamel">
Meagan Duhamel

Meagan Duhamel (ur. 8 grudnia 1985 w Greater Sudbury) – kanadyjska łyżwiarka figurowa, startująca w parach sportowych. Mistrzyni olimpijska z Pjongczangu (2018, drużynowo), wicemistrzyni olimpijska z Soczi (2014, drużynowo) i brązowa medalistka olimpijska z Pjongczangu (2018, w parach sportowych), dwukrotna mistrzyni świata (2015, 2016), dwukrotna mistrzyni czterech kontynentów (2013, 2015), multimedalistka finału Grand Prix (zwycięstwo w 2014) oraz siedmiokrotna mistrzyni Kanady (2012–2018).
Po zakończeniu kariery sportowej w 2018 roku została trenerką oraz komentatorką łyżwiarstwa figurowego, a następnie zaczęła prowadzić własny biznes niezwiązany ze sportem.
Życiorys.
Początki kariery.
Duhamel rozpoczynała karierę łyżwiarską jako solistka, ale w 2004 roku zaczęła równolegle startować w konkurencji par sportowych. Jej pierwszym partnerem był Ryan Arnold z którym występowała w latach 2004–2006, debiutując w seniorskich zawodach Golden Spin of Zagreb i Nebelhorn Trophy, w których kolejno zajęli pierwsze i drugie miejsce. 
W latach 2007–2010 jej partnerem sportowym był Craig Buntin. W trakcie trzech wspólnych sezonów zajmowali miejsca na podium zawodów z cyklu Grand Prix oraz mistrzostw Kanady. Ich największym sukcesem był brązowy medal mistrzostw czterech kontynentów 2010 w Jeonju. W czasie wspólnych występów Buntin wielokrotnie doznawał kontuzji, które uniemożliwiały im występy na niektórych zawodach. Pierwsze problemy zdrowotne miał już w styczniu 2008 roku, kiedy podczas gali po mistrzostwach Kanady doznał kontuzji ramienia. To wykluczyło Duhamel i Buntina ze startu w mistrzostwach czterech kontynentów. Kontuzja odnowiła się podczas już podczas kolejnego startu, w mistrzostwach świata na których zajęli szóste miejsce. Buntin poddał się operacji, która wykluczyła ich ze startu w Skate America 2008, jednak w listopadzie 2008 podczas programu dowolnego na Trophée Eric Bompard Buntin po raz kolejy doznał kontuzji kiedy to Duhamel najechała łyżwą na jego rękę. Para musiała przerwać występ z powodu dużej ilości krwi na lodowisku, ale dali radę dokończyli program po przerwie i zajęli trzecie miejsce w zawodach. Duhamel i Buntin nie zdołali zakwalifikować się na Zimowe Igrzyska Olimpijskie 2010 w Vancouver. W lipcu 2010 roku Craig Buntin zakończył karierę, przez co Duhamel również zaczęła rozważać odejście ze sportu borykając się z własnymi problemami zdrowotnymi: dyskopatią kręgosłupa, dysfunkcją nerwów w nodze, dwoma załamaniami nerowymi. 
Partnerstwo z Ericem Radfordem.
W sezonie 2010/2011 Duhamel zadebiutowała w parze z Erikiem Radfordem. Podczas mistrzostw Kanady zdobyli srebrny medal i kwalifikację na dwie docelowe imprezy sezonu. Na mistrzostwach czterech kontynentów 2011 wywalczyli srebro, zaś na mistrzostwach świata 2011 zajęli siódme miejsce, po tym jak podczas programu dowolnego Duhamel uderzyła Radforda w nos łokciem na początku tańca podczas obrotu w powietrzu. Duhamel proponowała przerwanie tańca po dostrzeżeniu krwi, ale Radford zadecydował, że nie potrzebuje przerwy. W kolejnym sezonie zaczęli regularnie stawać na podium zawodów z cyklu Grand Prix oraz rozpoczęli dominację w zawodach krajowych, która była nieprzerwana przez kolejne następne siedem lat. W 2013 roku zostali mistrzami czterech kontynentów i brązowymi medalistami mistrzostw świata w kanadyjskim London. Kolejny brązowy medal na mistrzostwach świata wywalczyli rok później. W swoim debiucie olimpijskim, na Zimowych Igrzyskach Olimpijskich 2014 zajęli siódme miejsce w konkurencji par sportowych, zaś w zawodach drużynowych zdobyli srebrny medal z reprezentacją Kanady.
W sezonie 2014/2015 Kanadyjczycy byli niepokonani w sześciu zawodach międzynarodowych. Wywalczyli drugi tytuł mistrzów czterech kontynentów, pierwszy tytuł mistrzów świata i zwyciężyli w finale Grand Prix. W sezonie 2015/2016 potwierdzili dominację swoim drugim tytułem mistrzów świata i zwycięstwami w zawodach Grand Prix oraz Challenger Series, ustępując jedynie rosyjskiemu duetowi Ksienija Stołbowa i Fiodor Klimow podczas finału Grand Prix. W sezonie 2016/2017 zwyciężali w zawodach Grand Prix, a w jego finale zdobyli brązowy medal. Podczas mistrzostw czterech kontynentów w 2017 przegrali jedynie z Chińczykami Sui Wenjing i Han Cong. 
Sezon 2017/2018 rozpoczęli od podium na zawodach z cyklu Challenger Series i Grand Prix. Podczas finału Grand Prix w Nagoi zdobyli brązowy medal i byli wymieniani w szerokiej czołówce jako pretendenci do medalu olimpijskiego. Podczas swoich drugich zimowych igrzysk olimpijskich w 2018 w Pjongczangu zaprezentowali się w zawodach drużynowych, gdzie razem z drużyną Kanady zostali mistrzami olimpijskimi. W tańcu krótkim zajęli drugie miejsce za Rosjanami, zaś w programie dowolnym byli najlepsi. Był to ich największy sukces w karierze i drugi medal olimpijski. W konkurencji par sportowych zdobyli 76,82 pkt za program krótki i 153,33 pkt za program dowolny, co pozwoliło im wywalczyć brązowy medal olimpijski, przegrywając jedynie z duetami Sawczenko/Massot i Wenjing/Cong. Duhamel i Radford zdecydowali się nie brać udziału w mistrzostwach świata w 2018, przez co występ na igrzyskach był ich ostatnim w karierze. Obydwoje ogłosili zakończenie kariery od razu po igrzyskach, zaś oficjalne potwierdzenie wystosowano 25 kwietnia. Jej partner, Eric Radford pomimo zapowiedzi zakończenia kariery wrócił do rywalizacji z inną partnerką, Vanessą James, bez informowania o swojej decyzji Duhamel, z którą miał słowną umowę na wspólne występy w rewiach zaraz po jej przerwie na urodzenie dziecka.
W listopadzie 2020 wzięła udział w kanadyjskim programie telewizyjnym "Battle of the Blades", w którym w tańcach na lodzie konkurują pary złożone z łyżwiarek figurowych i hokeistów. W parze z Wojtkiem Wolskim zwyciężyła w szóstym sezonie programu .
Życie prywatne.
Duhamel ma pochodzenie fińskie ze strony matki. W grudniu 2008 została weganką. W lipcu 2014 roku zaręczyła się ze swoim trenerem Bruno Marcotte. Para pobrała się 5 czerwca 2015 roku na Bermudach. Duhamel studiowała żywienie człowieka ze specjalistycznym certyfikatem w zakresie żywienia sportowego i żywienia wegetariańskiego oraz planowała zajęcie się programem odnowy biologicznej dla łyżwiarzy figurowych. 25 października 2019 roku urodziła córkę Zoey, zaś 14 lipca 2022 roku drugą córkę Miyę Charlie.

</doc>
<doc id="4270586" url="https://pl.wikipedia.org/wiki?curid=4270586" title="Super Mario Maker">
Super Mario Maker

Super Mario Maker – komputerowa gra platformowa i edytor poziomów stworzony przez japońską firmę Nintendo. Został wydany 11 września 2015 na konsolę Wii U oraz 2 grudnia 2016 na Nintendo 3DS. W czerwcu 2019 wydano kontynuację gry – "Super Mario Maker 2".
Rozgrywka.
Produkt składa się z dwóch odrębnych części, gry i edytora. W edytorze poziomów można tworzyć dowolne plansze z dostępnych przedmiotów. Ukończone mapy można udostępnić dla innych osób, które mogą w nie zagrać. W grze zawarto wyzwanie „100 Mario Challenge” polegające na przejściu stu losowo wybranych map.
Odbiór.
W ciągu pierwszych trzech tygodni od premiery sprzedano 245 000 kopii. Krytyk z IGN dobrze ocenił czytelny interfejs, który pozwala na szybką naukę tworzenia map. Pochwalił także tryb „10 Mario Challenge”. Uznał, że jest krótki, ale szeroki wybór map inspirowanych starszymi odsłonami serii powoduje pozytywne doznania. Skrytykował natomiast brak filtrowania listy znajomych.

</doc>
<doc id="4270590" url="https://pl.wikipedia.org/wiki?curid=4270590" title="Maria Duffek">
Maria Duffek

Maria Anna Duffek (ur. 7 kwietnia 1961 we Wrocławiu) – polska scenograf, dekorator wnętrz i kostiumograf filmowa.
Życiorys.
Absolwentka historii sztuki na Uniwersytecie Jagiellońskim. Laureatka Polskiej Nagrody Filmowej, Orzeł 2018 za scenografię filmu "Twój Vincent". Członkini Stowarzyszenia Filmowców Polskich.

</doc>
<doc id="4270591" url="https://pl.wikipedia.org/wiki?curid=4270591" title="Janusz Andrzejczak">
Janusz Andrzejczak

Janusz Andrzejczak (ur. 11 stycznia 1956 w Toruniu) – polski pisarz, malarz i pedagog.
Życiorys.
Po ukończeniu szkoły podstawowej podjął naukę w szkole leśnej, której nie ukończył. Został potem absolwentem technikum. Pracował następnie jako mistrz budowlany, robotnik w wykopach, dekorator wystaw sklepowych oraz dyrektor Gminnego Ośrodka Kultury. Ukończył studia na Uniwersytecie Mikołaja Kopernika w Toruniu, po czym przez rok pracował jako nauczyciel w okolicach Gorzowa Wielkopolskiego, a następnie przez blisko 20 lat w okolicach Torunia. Później został wychowawcą w internacie toruńskiego liceum.
Jest autorem wierszy, opowiadań, esejów, a także form prozatorskich. Główna tematyka jego dzieł to przyroda i człowiek (ukazanie jego samotności i nieprzystawalności do współczesnego świata). Swój pierwszy tomik poezji "Takijeden" wydał z inspiracji Jana Leończuka. W 2011 miał miejsce jego autorski występ w Książnicy Podlaskiej, a w 2013 Anna Polony i Andrzej Mrowiec zaprezentowali jego wiersze w Krakowskim Salonie Poezji w ramach Salonu Rekomendacji Mistrzowskich Anny Dymnej. Występował także w toruńskim ratuszu wraz z Leszkiem Długoszem. W 2013 zainicjował cykliczną toruńską Rynnę Poetycką, wzorowaną na zainicjowanej przez Leszka Długosza (od którego Janusz Andrzejczak otrzymał zgodę) krakowskiej Rynnie Poetyckiej (w której działalność angażowała się m.in. Wisława Szymborska). Publikował w prasie krajowej oraz polonijnej. Należy do warszawskiego oddziału Stowarzyszenia Pisarzy Polskich. Wydał kilka autorskich publikacji książkowych. Recenzje jego twórczości wydali m.in. Elżbieta Morawiec, Przemysław Dakowicz, Wojciech Wencel, Alicja Patey-Grabowska czy Jarosław Ławski.
Zajmował się również malowaniem. Miał autorskie wystawy obrazów i grafiki w Polsce i za granicą. Malował farbami olejnymi na płótnach o różnej fakturze. Zajmuje się grafiką o tematyce przyrodniczej.
Publikacje.
Jego autorskie publikacje książkowe to:
Publikuje także cyklicznie w kwartalniku SPP „Podgląd”, jak również m.in. w pismach „Arcana”, „Okolica Poetów”, „Almanach Prowincjonalny”, „Epea” i wielu innych.
Dzieła malarskie.
Malowany olejem portret św. Jana Pawła II jego autorstwa znajdował się w toruńskim kościele garnizonowym pw. św. Katarzyny. Jego inne olejne obrazy ("Panorama Torunia", autorski portret Jana Pawła II oraz portret bł. Stefana Wincentego Frelichowskiego) wyeksponowane są w toruńskich szkołach. Jego dzieła znajdują się głównie w prywatnych kolekcjach, na różnych kontynentach. Jest także autorem ilustracji w swoich książkach.
Nagrody i wyróżnienia.
Za książkę "Powłóczystość. Drogami, bezdrożami Podlasia" był nominowany do Nagrody Literackiej Prezydenta Miasta Białegostoku im. Wiesława Kazaneckiego za 2017 rok.

</doc>
<doc id="4270595" url="https://pl.wikipedia.org/wiki?curid=4270595" title="Przeznaczenie (film 2014)">
Przeznaczenie (film 2014)

Przeznaczenie – australijski thriller sci-fi z 2014 roku, w reżyserii braci Sperig, którzy napisali też scenariusz na podstawie opowiadania "Wszyscy wy zmartwychwstali" Heinleina. W rolach głównych wystąpili: Ethan Hawke, Sarah Snook, Noah Taylor.
Fabuła.
Film opowiada historię życia podróżnika w czasie, którego egzystencja zawarta jest w dużej mierze w pętlach czasowych. Skutkiem tego, bohater wielokrotnie spotyka samego siebie, z początku nie zdając sobie z tego sprawy. Jest agentem próbującym powstrzymać człowieka podkładającego ładunki wybuchowe w różnych okresach czasu, lecz jego wysiłki są z góry skazane na niepowodzenie, a los nieuchronny.
Odbiór.
Box office.
Film zarobił w kinach ponad pięć milionów dolarów, a sprzedaż na płytach DVD i Blu-ray przyniosła w USA i Kanadzie blisko 1,8 miliona .
Krytyka w mediach.
Film spotkał się z pozytywną reakcją krytyków. W serwisie Rotten Tomatoes 84% z 111 recenzji filmu uznano za pozytywne, a średnia ważona ocen wyniosła 6,80 na 10. Na portalu Metacritic średnia ocen z 28 recenzji wyniosła 69 punktów na 100.

</doc>
<doc id="4270609" url="https://pl.wikipedia.org/wiki?curid=4270609" title="Pacyfikacja Róży">
Pacyfikacja Róży

Pacyfikacja Róży – masowy mord na polskiej ludności cywilnej dokonany przez okupantów niemieckich 2 lutego 1943 we wsi Róża w województwie lubelskim, w powiecie tomaszowskim, w gminie Susiec.
Przebieg pacyfikacji.
Podczas II wojny światowej i niemieckiej operacji wysiedleńczej na Zamojszczyźnie w rejonie wsi Zaboreczno rozegrała się bitwa pomiędzy niemiecką policją a oddziałami Batalionów Chłopskich (1 lutego 1943). Niemcy ponieśli porażkę i stracili kilkudziesięciu zabitych. Po zakończeniu bitwy 5. kompania BCh dowodzona przez por. Stanisława Ligenzę ps. „Grom” zatrzymała się na odpoczynek we wsi Róża.
2 lutego 1943 roku Różę otoczyły niemieckie oddziały. Kompania „Groma” zdołała się wydostać z okrążenia, jednakże w ręce Niemców wpadli ranni z partyzanckiego punktu sanitarnego, który był ulokowany w miejscowej gajówce. Wszystkich jeńców wymordowano. Niemcy przeprowadzili również odwetową pacyfikację wsi. Zamordowano wtedy 36 mieszkańców, w tym trzynaście kobiet i ośmioro dzieci poniżej 15. roku życia. Najmłodsza ofiara liczyła 2 lata, najstarsza 70 lat. Spalono 9 gospodarstw. Sprawcami zbrodni byli funkcjonariusze niemieckiej żandarmerii z Krasnobrodu.
Niemcy po zamordowaniu ludzi i spaleniu połowy wsi Róża, wycofali się w stronę Krasnobrodu.
Po pacyfikacji wśród ocalałych budynków w Róży ukryła się ranna w nogę w czasie ucieczki z gajówki sanitariuszka Wanda Cisek. Została zamordowana później we wsi Krajkamionka w powiecie hrubieszowskim przez UPA podczas walk w 1944; przybili ją gwoździami na drzwiach stodoły.
Po wojnie w miejscu, gdzie znajdowała się gajówka, postawiono krzyż. W 1982 roku wzniesiono tam pomnik wykonany z piaskowca, upamiętniający partyzantów i mieszkańców Róży zamordowanych w czasie pacyfikacji.
O tragicznych wydarzeniach w Róży opowiada książka wydana przez Urząd Gminy Susiec autorstwa Mieczysława Kawki pt. "Dramat Róży 2 luty 1943 r."

</doc>
<doc id="4270612" url="https://pl.wikipedia.org/wiki?curid=4270612" title="Lančiūnava">
Lančiūnava

Lančiūnava (hist. pol. Łączynów, Łonczynów, Łanczanów, Łanczunowo) – wieś na Litwie położona w rejonie kiejdańskim okręgu kowieńskiego, 14 km na północny wschód od Kiejdan.
Historia.
Król Zygmunt August dyplomem z 3 maja 1562 roku nadał Piotrowi Kognowickiemu za waleczność w wojnach inflanckich starostwo na tych terenach. Syn jego i Wołłowiczówny, Kazimierz połączywszy ziemie po ojcu z ziemiami sąsiedniej wsi wniesionymi mu w wianie, nazwał je Łączynowem. W rękach męskich potomków Piotra Kognowickiego majątek pozostawał aż do II wojny światowej. Najwybitniejszym przedstawicielem tej linii był Kazimierz Kognowicki (1746–1825), syn Jana, miecznika kowieńskiego i Stankiewiczówny, jezuita i historyk. Ostatnim właścicielem majątku był Stanisław Kognowicki (1863–1941), prezes do 1939 roku Wileńskiego Koła Filistrów Konwentu Polonia, prezes Wileńskiego Prywatnego Banku Handlowego, żonaty po raz pierwszy z Zofią Dmochowską, a po raz drugi ze Stanisławą Dmochowską. 
Po III rozbiorze Polski w 1795 roku Łączynów, wcześniej wchodzący w skład województwa trockiego Rzeczypospolitej, znalazł się na terenie ujezdu kowieńskiego guberni litewskiej, a następnie wileńskiej i kowieńskiej Imperium Rosyjskiego. W drugiej połowie XIX wieku należał do gminy Kiejdany i parafii Opitołoki. Od 1920 roku Łączynów należy do Litwy, która w okresie 1940–1990, jako Litewska Socjalistyczna Republika Radziecka, wchodziła w skład ZSRR.
W 1736 roku wzniesiono tu drewnianą kaplicę katolicką Matki Boskiej. W 1863 roku ówczesny właściciel majątku Zygmunt Kognowicki zaczął budować kamienno-ceglany kościół pw. św. Kazimierza. W związku z wybuchem powstania styczniowego budowa została wstrzymana, ale po otrzymaniu odpowiednich zezwoleń w 1874 roku, w 1880 roku zakończono budowę. W 1885 roku władze zakazały korzystania z tego kościoła, ponownie po drugiej wojnie światowej, do 1991 roku, kościół nie działał.
Stan obecny.
Działa tu szkoła podstawowa, centrum kształcenia zawodowego, przedszkole, przychodnia lekarska, poczta i kawiarnia.
Pałac.
Ostatni właściciel Łączynowa, Stanisław Kognowicki rozebrał stary dwór i postawił tu pałac według projektu Tadeusza Rostworowskiego, który nieco przypominał Pałac Na Wyspie w warszawskich Łazienkach. Budynek składał się z trzech części: siedmioosiowej, dwukondygnacyjnej części środkowej o rzucie kwadratu i dwóch bocznych, dwuosiowych, parterowych. Trzyosiowowa część centralna dużego budynku była ożywiona wgłębnym portykiem o dwóch kolumnach w wielkim porządku. Narożniki portyku były ujęte w ramy pilastrów, które występowały również między wszystkimi oknami. Elewację wieńczył wydatny gzyms podparty kroksztynami. Część portykowa była zwieńczona gładką ścianą attykową, boczne części były zwieńczone balustradą tralkową.
Elewacja ogrodowa miała tylko pięć szeroko rozstawionych osi. Trzy środkowe osie miały parterowy portyk z balkonem wspartym na dwóch filarach i ośmiu kolummnach toskańskich. Balkon otaczała balustrada tralkowa. Nad płaskim dachem czterospadowym wznosił się belweder z czterema półkolistymi oknami, zwieńczony również tralkową balustradą. Nad belwederem była iglica, na której powiewała chorągiew herbowa właścicieli.
Stanisław Kognowicki przekomponował również dawny ogród dworski, tworząc rozległy park krajobrazowy typu angielskiego. Tylko frontowy gazon miał charakter ogrodu francuskiego. Stara i nowa część parku liczyły łącznie około 20 ha. Aleja lipowa miała prawie 3 km długości, aż do folwarku Stasin (obecnie wieś Stasinė).
Po I wojnie światowej majątek podupadł, gdy litewska reforma rolna przeprowadzona w 1922 roku zredukowała drastycznie obszar jego gruntów. Stanisław Kognowicki sprzedał ziemię w Stasinie i wyprowadził się do Wilna. W Łączynowie została jego córka, Zofia (1900–1985), zamężna za Karolem Henrykiem Zabiełłą (1868–1929), właścicielem majątku w Opitołokach i Łabunowie. W 1940 roku majątek Kognowickich upaństwowiono, a pałac zajęła dwuletnia szkoła rolnicza, którą po zakończeniu wojny zastąpiło technikum mechaniczne, a po kilku latach ponownie uplasowała się tu szkoła rolnicza. Po odzyskaniu przez Litwę niepodległości lokalne władze samorządowe wynajęły pałac miejscowemu rolnikowi, który urządził w nim magazyn zboża i sztucznych nawozów. W 2002 roku pałac nabył prywatny inwestor z zamiarem dokonania jego renowacji i przekształcenia w hotel. W lipcu 2016 roku pałac był opuszczony i zdewastowany. 
Majątek Łączynów został opisany w 3. tomie "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="4270613" url="https://pl.wikipedia.org/wiki?curid=4270613" title="Łączynów">
Łączynów



</doc>
<doc id="4270615" url="https://pl.wikipedia.org/wiki?curid=4270615" title="Obraz łaski">
Obraz łaski

Obraz łaski (lub obraz miłosierdzia) – malowana lub plastyczna reprezentacja świętego, przed którym wierni domagają się przyznania miłosierdzia od Boga. Przede wszystkim takie obrazy łaski są przedstawieniem Maryi, rzadziej dzieciątka Jezus.
Niektóre cudowne obrazy wiążą się z uzdrowieniami lub innymi wydarzeniami, uważanymi za cudowne, więc często są celem pielgrzymek. W takich przypadkach obraz Najświętszej Maryi Panny zwykle ma własną kaplicę. Figuratywne wizerunki Matki Bożej i Dzieciątka Jezus często zawierają również pozłacane korony i cenne szaty.
Opowieść o indywidualnych wizerunkach miłosierdzia wiąże się często z legendarnymi narracjami o ich odkryciu, zniszczeniu, rozboju lub złym traktowaniu. W historii obrazów łaski w ogóle należy zauważyć, że zyskały one od późnego średniowiecza na szczególnej jakości. Pojedyncze obrazy – w sensie devotio moderna odgrywały coraz to większą rolę. Nadwyżki budżetowe w późnośredniowiecznych Niemczech były na pierwszym planie. Wyzysk Maryi i uwielbienie świętych wzbudziły krytykę między innymi Marcina Lutra i Jana Kalwina, i były czynnikiem, który doprowadził do reformacji.
Znane obrazy miłosierdzia.
Znane obrazy miłosierdzia znajdują się na przykład w kapeli, w Altötting, Kevelaer i w Werl (wszystkie w Niemczech). W kapeli klasztoru Paulinów na Jasnej Górze i w Częstochowie.

</doc>
<doc id="4270622" url="https://pl.wikipedia.org/wiki?curid=4270622" title="San Isidro (Buenos Aires)">
San Isidro (Buenos Aires)

San Isidro – miasto w Argentynie, położone we wschodniej części prowincji Buenos Aires nad Atlantykiem.
Opis.
Miejscowość została założona 14 października 1706 roku. W odległości 28 km od miasta, znajduje się aglomeracja i stolica kraju Buenos Aires. W mieście znajduje się węzeł drogowy-RP4 i RP195. Przez miasto przebiega Autostrada Panamerykańska-AU9 i linia kolejowa. Obecnie San Isidro jest nadoceanicznym ośrodkiem turystycznym. Patronem miasta jest Święty Izydor Oracz.
Gospodarka.
W mieście rozwinął się przemysł spożywczy, gumowy, papierniczy oraz ceramiczny.

</doc>
<doc id="4270627" url="https://pl.wikipedia.org/wiki?curid=4270627" title="Jerzy Szarecki">
Jerzy Szarecki

Jerzy Szarecki, pseud. "Mewius" (ur. 9 grudnia 1910 w Charkowie, zm. 29 marca 1934 w Warszawie) – polski pisarz marynistyczny, publicysta i dziennikarz.
Został pochowany na cmentarzu Powązkowskim (kwatera 196–5–22).

</doc>
<doc id="4270629" url="https://pl.wikipedia.org/wiki?curid=4270629" title="Kamienica przy Rynku 49 we Wrocławiu">
Kamienica przy Rynku 49 we Wrocławiu

Kamienica przy Rynku 49 – kamienica na wrocławskim rynku, na jego północnej pierzei, zwanej "Targiem Łakoci"; dawny dom handlowy Trautner, który wraz z przedwojennymi domami handlowymi „Marcus” i „Hünert” stanowi „najważniejszy relikt oryginalnej zabudowy północnej pierzei Rynku”.
Historia.
Najstarsze ślady zabudowy na parceli nr 49 pochodzą z XIII wieku. Znajdujący się tu budynek miał 15-16 łokci szerokości i był połączony z zabudową zatylną o szerokości 19 łokci. Kamienica obejmowała wówczas dwie posesje 48 i 49. Została podzielona w XIII wieku, a w części zachodniej zwieńczona krenelażem. Fakt połączenia kamienicy z aneksem tylnym jest potwierdzony w źródłach z 1374 roku. W okresie późnogotyckim przebudowie uległy pomieszczenia wewnątrz budynku. Od 1489 roku na parterze kamienicy znajdowało się pomieszczenie sklepowe.
W 1901 rozebrano istniejącą w tym miejscu kamienicę i na zlecenie żydowskiego kupca Louisa Cohna, na średniowiecznej działce o wymiarach 10 na 70 m, wybudowano nowy dom handlowy Geschäftschaus Trautner, na planie litery „C”. Jego projektantem, według Harasimowicza i Eysymontta, byli bracia Richard i Paul Ehrlich, żydowscy architekci, potomkowie Louisa Ehrlicha projektanta wielu wrocławskich kamienic. Krystyna Kirschke jako projektantów wymienia Lea Schlesingera i Hermanna Benedickta tworzących biuro projektowe Schlesinger &amp; Benedickt.
Właściciele i postacie związane z kamienicą.
Od 1346 roku właścicielem kamienicy był Hanke Gismeystir (Giesmeister), a po jego śmierci w 1350 kamienica została odziedziczona przez jego żonę Katarzynę i dwojga dzieci. W 1355 kamienica została sprzedana Mikołajowi Hartusch, który sprzedał ją po dziewięciu latach i przeprowadził się do kamienicy przy ulicy Oławskiej. Nowym nabywcą była zamożna rodzina Dumloze. Jej przedstawiciel Dietwin w 1367 roku był właścicielem kamienicy Rynek 52. Kolejnymi właścicielami kamienicy byli bracia Megirlin: Hartman, Jakub i Piotr. Ten ostatni inwestował w różne majątki wiejskie, skupywał renty. W 1377 kamienicę nabył Konrad Swinsberg. Był on poborcą szosu w Kwartale Rzeźników w 1386, 1387 i w 1390 roku. W 1392 zbankrutował, a jego majątek został zlicytowany. W tym samym roku nowym właścicielem kamienicy został Andrzej Peiserer (von Peiser). Był on ośmiokrotnym rajcą i ławnikiem w latach 1391–1406, kramarzem, przysięgłym cechu w 1398 roku. Zajmował się handlem dalekosiężnym i dużymi transakcjami. Prócz kamienicy w Rynku posiadał lenno w Stabłowicach. Po śmierci Peiserera, ok. 1411–1415 roku dom odziedziczyła jego żona Hedwig, a następnie jego córka Margareth i jej mąż, kupiec Paul Wiener (Winer). Winer utrzymywał kontakty handlowe z Czechami Węgrami i południowymi Niemcami, miał liczne posiadłości ziemskie, w latach 1418, 1420–1422 był wybierany na rajcę i ławnika. W 1423 roku z powodu nadużyć został pozbawiony urzędu i wygnany z miasta, a następnie ze Śląska oraz pozbawiony majątku m.in. wsi Stabłowice otrzymanej od teściowej w 1419 roku. Zmarł w 1444 roku za granicą. W 1435 roku właścicielem kamienicy został bogaty kramarz Georg Katzbach, który w 1428–1435 był właścicielem kamienicy nr 57. Do niego należały posesje na roku ul. Odrzańskiej i Igielnej, słodowni przed Bramą Ruską oraz jeden lub dwa kramy. Już w 1437 roku Georg sprzedał kamienicę nr 49 złotnikowi Nikolasowi Polakowi. W jego rękach, a następnie w rękach jego spadkobierców kamienica pozostawała do 1453 roku. Wówczas zadłużoną posesję zakupił bogaty kramarza Niklas Greseling, wielokrotny rajca i ławnik (w 1448–1449, 1454–1455). W rodzinie Greselingów kamienica pozostawała do 1499 roku, kiedy właścicielem kamienicy został Sewalt Sawerman.
Historia rodziny Cohn.
Louis (Lippmann) Cohn (1843–1903) wraz z bratem Noritzem przybyli do Wrocławia w 1857 roku, z Poznania. Dzięki dodatkowej pomocy finansowej ich siostry, wykupili firmę pasmanteryjną od dwóch pań o nazwisku Trautner, mającą wówczas swoją siedzibę w odchodzącej uliczce od Rynku wrocławskiego. Pod koniec XIX wieku przenieśli siedzibę do kamienicy nr 52, a w 1902 roku wykupili kamienicę znajdującą się na posesji nr 49. Ich firma zajmowała niemal cały budynek: na górnych piętrach mieściły się zakłady produkcyjne konfekcji męskiej i damskiej, a dwie dolne dolne kondygnacje zajmowały sklepy handlowe początkowo rodzinnej firmy "Geschwister Trautner Nachfolger". Dom handlowy potocznie zaczął być nazywany "Trautner". W 1903 roku, w wieku sześćdziesięciu lat zmarł Louis Cohn. Był bardzo szanowanym obywatelem Wrocławia i aktywnym członkiem żydowskiej społeczności. Miał dwie żony: z pierwszą, Ernestiną Sachs, miał dwóch synów: Martina, późniejszego inżyniera oraz Hugona. Po śmierci pierwszej żony, ożenił się z Margarethe Hainhauer, z którą miał trzech synów Willy'ego, Erna i Rudolfa (1896–1958) i córkę Ernę (1891–1964). Jego funkcję zarządcy (wespół z wujem) przejął syn Hugon, który pracował na tym stanowisku do śmieci w 1932 roku. Sukcesję po nim przejął najmłodszy syn Louisa, Rudolf. W tym samym okresie firma popadła w kłopoty finansowe, częściowo w wyniku wielkiego kryzysu jaki uderzył w gospodarkę Niemiec. Firma została wykupiona przez zamożnego żydowskiego przedsiębiorcy, ale kamienica została w rękach rodziny Cohn. Rudolf pozostał na stanowisku managera domu handlowego Trautner.
W 1937 roku w nazistowskich Niemczech wprowadzono program aryzacji: żaden nie-aryjczyk (żyd) nie mógł zarządzać aryjczykiem. Według wspomnień Wanera Maxa Cordena sytuację te wykorzystał fabrykant Paul Grzesiak i na mocy prawa przejął zarządzaniem firmą i domem handlowym. Według dzienników Willy'ego Cohna Grzesiak już w styczniu 1934 roku wynajął pomieszczenia w kamienicy, a pierwsze próby jej wykupu podjął w 1936 roku. Rudolf Cohn stracił pracę co ostatecznie zmusiło go do emigracji do Australii. 12 lipcu 1939 roku pozostały członek rodziny, Willy Cohn, czwarty syn Ludwika, sprzedał pod presją, kamienicę Rynek 49 Paulowi Grzesiakowi.
Wuj Moritz w 1939 roku wraz z rodziną wyemigrował do Ameryki Południowej, do Buenos Aires gdzie zmarł w 1941 roku. Synowie Louisa: Martin, Hugon i Franz zmarli przed restrykcjami aryzacji w 1937, odpowiednio w 1922, 1932 i 1934 roku. Córka Erna zmarła w Nowym Jorku w 1964 roku.
Opis architektury.
Kamienica posiadała mały dziedziniec od wschodniej strony oraz czterokondygnacyjne skrzydło obniżające się schodkowo w kierunku ulicy Igielnej. Nowy pięciokondygnacyjny budynek wyłożony był okładziną kamienną. W jego manierystyczno-konstruktywistyczną fasadę, na dwóch pierwszych kondygnacjach wkomponowano duże przeszklone okno witrynowe, którego górna część zakończona była wielkim łukiem koszowym. W górnej jego części po obu stronach łuku umieszczono medaliony przedstawiające patronów kamienicy: Merkurego (Hermesa), opiekunów handlarzy i wizerunek Barbary Uttmann, niemieckiej XVI-wiecznej mistrzyni w tworzeniu wyrobów koronkowych i plecionek. W centralnej części trzyosiowej fasady umieszczono trzykondygnacyjny wykusz zakończony miedzianym daszkiem, a nad nim globus otoczony przez dwa niewielkie okienka zamknięte łukiem kotarowym. Globus był podświetlany elektrycznie, a na nim widniała reklama firmy Trautner, co w ówczesnym okresie było nowinką techniczną i stanowiło dużą atrakcję. Fasada zwieńczona została neomanierystycznym szczytem, a budynek zakryty był dwuspadowym dachem przenikającym się z głównym dachem kalenicowym.
Po II wojnie światowej.
Działania wojenne w 1945 roku nie uszkodziły budynku. W 1953 roku zamurowano wielką witrynę na parterze i zastąpiono ja trzema niewielkimi oknami zakończonymi łukami. W kamienicy, aż do 2003 roku, znajdowała się księgarnia muzyczna i biblioteka. W 2003 roku budynek został sprzedany za wylicytowaną kwotę 50 mln zł spółce Residence Development należącej do Irańczyka Ali Dadressana. W 2017 roku fasada kamienicy została odrestaurowana. Na parterze budynku znajduje się Pizza Hut.

</doc>
<doc id="4270634" url="https://pl.wikipedia.org/wiki?curid=4270634" title="Kamienica pod Złotym Jeleniem we Wrocławiu">
Kamienica pod Złotym Jeleniem we Wrocławiu



</doc>
<doc id="4270638" url="https://pl.wikipedia.org/wiki?curid=4270638" title="Kacper Habisiak">
Kacper Habisiak

Kacper Habisiak (ur. 10 lutego 1983 w Łodzi) – polski reżyser dźwięku.
Trzykrotny laureat Nagrody za dźwięk na Festiwalu Polskich Filmów Fabularnych w Gdyni oraz laureat Polskiej Nagrody Filmowej za najlepszy dźwięk (2018). Członek amerykańskiego stowarzyszenia Motion Picture Sound Edition.
Wybrana filmografia.
dźwięk/realizacja dźwięku:
opracowanie dźwięku:

</doc>
<doc id="4270639" url="https://pl.wikipedia.org/wiki?curid=4270639" title="Lili Fijalkowska">
Lili Fijalkowska



</doc>
<doc id="4270642" url="https://pl.wikipedia.org/wiki?curid=4270642" title="Parafia Najświętszej Maryi Panny Królowej Pokoju w Bierieznikach">
Parafia Najświętszej Maryi Panny Królowej Pokoju w Bierieznikach

Parafia Najświętszej Maryi Panny Królowej Pokoju w Bierieznikach – rzymskokatolicka parafia znajdująca się w archidiecezji Matki Bożej w Moskwie, w Dekanacie Wschodnim.

</doc>
<doc id="4270643" url="https://pl.wikipedia.org/wiki?curid=4270643" title="Parafia Najświętszej Maryi Panny Różańcowej we Włodzimierzu">
Parafia Najświętszej Maryi Panny Różańcowej we Włodzimierzu

Parafia Najświętszej Maryi Panny Różańcowej w Włodzimierzu – rzymskokatolicka parafia znajdująca się w archidiecezji Matki Bożej w Moskwie, w Dekanacie Wschodnim.

</doc>
<doc id="4270651" url="https://pl.wikipedia.org/wiki?curid=4270651" title="Na zawsze (film)">
Na zawsze (film)



</doc>
<doc id="4270659" url="https://pl.wikipedia.org/wiki?curid=4270659" title="Parafia Wniebowstąpienia Pańskiego w Iwanowie">
Parafia Wniebowstąpienia Pańskiego w Iwanowie

Parafia Wniebowstąpienia Pańskiego w Iwanowie – rzymskokatolicka parafia znajdująca się w archidiecezji Matki Bożej w Moskwie, w Dekanacie Wschodnim. Posługę duszpasterską w parafii prowadzą księża diecezjalni, a według stanu na kwiecień 2018, jej proboszczem jest ks. Krzysztof Terepka.

</doc>
<doc id="4270670" url="https://pl.wikipedia.org/wiki?curid=4270670" title="1. deild kvinnur (2018)">
1. deild kvinnur (2018)



</doc>
<doc id="4270676" url="https://pl.wikipedia.org/wiki?curid=4270676" title="Michael Morpurgo">
Michael Morpurgo

Sir Michael Andrew Bridge Morpurgo (ur. 5 października 1943 w St. Albans jako Michael Andrew Bridge) – brytyjski pisarz, autor książek dla dzieci, scenarzysta, librecista.
W 1967 ukończył studia licencjackie na King’s College London (część Uniwersytetu Londyńskiego). Później przez osiem lat pracował jako nauczyciel. Otrzymał nagrody literackie: "Laureat Dzieci" (2003–2005), "Whitbread Children's Book Award" (za powieść "The Wreck of the Zanzibar"), "Hampshire Book Award" i "California Young Reader Medal" (obie za powieść "Private Peaceful"), dwukrotnie "Nestlé Smarties Book Prize" (za powieści "Biały Książę" i "The Last Wolf"), czterokrotnie "Red House Children's Book Award" (za powieści: "Królestwo Kensuke", "Private Peaceful", "Smuga" i "An Eagle in the Snow") oraz trzykrotnie "Prix Sorcières" (za książki: "King of the Cloud Forests", "Wombat Goes Walkabouts", także "Królestwo Kensuke"). Jego powieści: "Friend or Foe", "Why the Whales Came" (tytuł filmu "When the Whales Came"), "My Friend Walter", "Czas wojny" i "Waiting for Anya", do dwóch z nich ("When the Whales Came" oraz "My Friend Walter") Morpurgo sam napisał scenariusze. W 2006 został odznaczony Orderem Imperium Brytyjskiego.
Życie prywatne.
Syn aktora Tony'ego Van Bridge'a, pasierb profesora literatury amerykańskiej Jacka Morpurgo, wnuk belgijskiego pisarza Émila Cammaertsa, zięć założyciela wydawnictwa Penguin Books Allena Lane'a.
W 1963 poślubił Clare Allen. Małżeństwo ma troje dzieci. Mieszkają w Londynie.
Dzieła.
Powieści.
seria "War Horse"
Seria Mudpuddle Farm

</doc>
<doc id="4270685" url="https://pl.wikipedia.org/wiki?curid=4270685" title="Næstved BK w europejskich pucharach">
Næstved BK w europejskich pucharach



</doc>
<doc id="4270697" url="https://pl.wikipedia.org/wiki?curid=4270697" title="Jeghisze Czarenc">
Jeghisze Czarenc

Jeghisze Czarenc (Եղիշե Չարենց, właśc. J. Soghomonian, ur. 25 marca 1897, Kars (Turcja), zm. 29 listopada 1937, Erywań) – poeta ormiański. Studiował w Moskwie. Wczesne wiersze tworzył pod wpływem symbolizmu. W 1917 był uczestnikiem rewolucji październikowej. Był autorem poematów, w tym utworów poświęconych Leninowi, wierszy patriotycznych opisujących naród ormiański, historię, przyszłość i przyszłe odrodzenie Armenii. Polskie przekłady wierszy Czarenca znalazły się w tomach "Poezje wybrane" (1962) i w antologii "Poezja armeńska" (1984). Autor stał się ofiarą terroru stalinowskiego.

</doc>
<doc id="4270708" url="https://pl.wikipedia.org/wiki?curid=4270708" title="Kaweh Rezaei">
Kaweh Rezaei

Kaweh Rezaei (pers. کاوه رضایی; ur. 5 kwietnia 1992 w Eslamabad-e Gharb) – irański piłkarz grający na pozycji napastnika. Od 2018 roku jest zawodnikiem klubu Club Brugge.
Kariera piłkarska.
Swoją karierę piłkarską Rezaei rozpoczynał w klubie Fulad Ahwaz. W 2009 roku awansował do kadry pierwszego zespołu i w sezonie 2009/2010 zadebiutował w jego barwach w Iran Pro League. W zespole Fuladu grał do końca sezonu 2011/2012. Latem 2012 przeszedł do klubu Saipa Karadż. W nim zadebiutował 20 lipca 2012 w zremisowanym 0:0 wyjazdowym meczu z Teraktorem Sazi Tebriz. W zespole Saipy grał do końca 2014 roku.
Na początku 2015 roku Rezaei przeszedł do klubu Zob Ahan Isfahan. Swój debiut w nim zaliczył 30 stycznia 2015 w wygranym 1:0 meczu z Perespolisem. W sezonie 2014/2015 zdobył z nim Puchar Iranu. W Zob Ahan grał do lata 2016 roku.
Latem 2016 Rezaei zmienił klub i został zawodnikiem Esteghlalu Teherean. Swój debiut w nim zaliczył 25 lipca 2016 w zremisowanym 1:1 domowym meczu z Naftem Teheran. W sezonie 2016/2017 został z Esteghlalem wicemistrzem kraju.
Latem 2017 roku Rezaei został piłkarzem belgijskiego klubu Royal Charleroi. W klubie tym swój debiut zaliczył 29 lipca 2017 w wygranym 1:0 domowym meczu z KV Kortrijk. W 2018 roku odszedł do Club Brugge.
Kariera reprezentacyjna.
W reprezentacji Iranu Rezaei zadebiutował 8 września 2015 roku w wygranym 3:0 meczu eliminacji do MŚ 2018 z Indiami, rozegranym w Bengaluru, gdy w 75. minucie tego meczu zmienił Chosrou Hejdariego.

</doc>
<doc id="4270710" url="https://pl.wikipedia.org/wiki?curid=4270710" title="Kaveh Rezaei">
Kaveh Rezaei



</doc>
<doc id="4270718" url="https://pl.wikipedia.org/wiki?curid=4270718" title="Puchar Wysp Owczych w piłce nożnej kobiet (2018)">
Puchar Wysp Owczych w piłce nożnej kobiet (2018)

Puchar Wysp Owczych w piłce nożnej kobiet 2018 – 28. edycja rozgrywek mających na celu wyłonienie zdobywcy Pucharu Wysp Owczych. Tytułu broni klub .

</doc>
<doc id="4270723" url="https://pl.wikipedia.org/wiki?curid=4270723" title="Rezerwat przyrody Jezioro Wiejki">
Rezerwat przyrody Jezioro Wiejki

Rezerwat przyrody „Jezioro Wiejki” – wodny rezerwat przyrody położony na terenie wsi Wiejki w gminie Gródek, powiat białostocki, we wschodniej części województwa podlaskiego. Obejmuje powierzchnię 22,50 ha. Celem ochrony przyrody jest zachowanie, ze względów dydaktycznych i naukowych, naturalnego jeziora mezotroficznego a także torfowiska i występujące na tym obszarze rzadkie i chronione gatunki zwierząt i roślin.
Opis.
Rezerwat „Jezioro Wiejki” powstał 29 grudnia 2005 na mocy rozporządzenia Wojewody Podlaskiego nr 66/05 z dnia 2 grudnia 2005. Obejmuje grunty, których właścicielem jest Skarb Państwa, administrowane przez Regionalnego Dyrektora Ochrony Środowiska w Białymstoku, Nadleśnictwo Waliły.
W latach 1997–2005 jezioro Wiejki było pod ochroną jako użytek ekologiczny. Pod koniec XIX w. wykopano Rów Tartaczny, co znacząco miało wpływ na układ hydrologiczny na obszarze Niecki Gródecko-Michałowskiej. Przeprowadzone w latach 1956–57 osuszanie terenów torfowych aby wykorzystać go do celów gospodarczych, miała duży wpływ na zmiany w zasobach wodnych. Do dziś istnieją powstałe w tym czasie kopalnie. W latach 70. i 80. XX w. przeprowadzone zostały melioracje, których skutkiem było znaczące obniżenia poziomu wód gruntowych w obszarze całej Niecki Gródecko-Michałowskiej.
Utworzenie rezerwatu ułatwiło przeprowadzenie szeregu ważnych przedsięwzięć z zakresu ochrony czynnej, aby zachować walory rezerwatu przyrody „Jezioro Wiejki”: koszenie łąk, odsłonięcie stanowisk brzozy niskiej, przerzedzenie drzew i krzewów rozsiewających się na torfowiska, zasypanie rowu melioracyjnego, budowa progu i przepustu z piętrzeniem. Wyremontowano także groblę sąsiadującą z rezerwatem.
Wodny rezerwat należy do rzadkich pozostałości jeziornego systemu obszarów staroglacjalnych, powiązanych z utworzonymi wytopiskami w czasie zlodowacenia środkowopolskiego. Ma na celu chronić nie tylko naturalny zbiór wodnych i bagiennych skupisk roślinnych, ale stanowi również schronienie dla rzadkich i zagrożonych gatunków zwierząt i roślin. Jedym z najcenniejszych walorów rezerwatu jest ekosystem niedużego jeziorka z wyraźnie zarysowanym, strefowym układem roślinności bagiennej i wodnej. Równomiernie od środka jeziora znajdują się kolejno szuwary skrzypu bagiennego i pałki szerokolistnej oraz pła bagiennego z zespołem turzycy obłej i turzycy dzióbkowatej. Można również spotkać stanowiska kukułki krwistej, kukułki plamistej i rosiczki okrągłolistnej. Łozowiska obejmują duże obszary w granicach pła bagiennego. Okalająca strefa utworzona jest tworzy przez ols porzeczkowy i las brzozowo-wierzbowy. 
W kierunku północno-wschodnim, w strefie zakrzaczeń brzozowych, znajduje się cenny gatunek roślinny, rzadki relikt, brzoza niska, która jest pod ścisłą ochroną. Oznaczona jest w Polskiej Czerwonej Księdze Roślin jako gatunek zagrożony wyginięciem w Polsce. Okoliczne łąki to zbiorowiska roślin z przewagą kostrzewy czerwonej. Zarówno jezioro z zespołem roślinności bagiennej, jak i łąki są istotnym schronieniem dla różnych gatunków ptaków, zarówno lęgowych jak i w okresie przelotów. Na terenie rezerwatu znajdują się miejsca lęgowe około 26–29 gatunków ptaków. Spotkać można tu wiele gatunków zwierząt łownych, w tym te podlegające ochronie m.in. rysie, wilki i bobry.
Zgodnie z obowiązującym planem ochrony, ustanowionym w 2016 r., obszar 19,22 ha rezerwatu objęty jest ochroną czynną, a obszar 3,23 ha krajobrazową.

</doc>
<doc id="4270779" url="https://pl.wikipedia.org/wiki?curid=4270779" title="Kierz (Wola Pierowa)">
Kierz (Wola Pierowa)

Kierz – część wsi Wola Pierowa w Polsce, położona w województwie łódzkim, w powiecie kutnowskim, w gminie Nowe Ostrowy.
Wierni kościoła rzymskokatolickiego należą do parafii pw. w. Andrzeja Ap w Woli Pierowej.
W latach 1975–1998 Kierz administracyjnie należał do województwa płockiego.

</doc>
<doc id="4270784" url="https://pl.wikipedia.org/wiki?curid=4270784" title="Marcin Krokier">
Marcin Krokier

Marcin Krokier (ur. ok. 1505 w Garbarach, zm. 2 kwietnia 1569 w Krakowie) – doktor prawa, siedmiokrotny rektor Akademii Krakowskiej.
Życiorys.
Pochodził z rodziny mieszczańskiej z Garbar, był synem Stanisława i Urszuli. W 1517 zapisał się na Akademię Krakowską w 1520 został bakałarzem sztuk wyzwolonych, a w 1527 magistrem. Wykładał na Wydziale Filozoficznym studiując jednocześnie prawo. W 1530 był bakałarzem prawa, a doktorat uzyskał pod kierunkiem Marcina Bełzy w 1534. W latach 1527- 1534 był rektorem szkoły przy kościele Mariackim. w 1536 utrzymywał się z udzielania porad prawnych, w 1537 otrzymał probostwo w Liszkach. W 1538 był asesorem w konsystorzu krakowskim. Od grudnia 1540 do lutego 1542 był seniorem Bursy Prawników. 15 lutego 1542 otrzymał prebendę w kościele św. Marii Magdaleny. W sierpniu 1544 wyjechał na 2 lata do Włoch celem dalszego doskonalenia umiejętności prawniczych. W 1549 został za zgodą króla Zygmunta Augusta kanclerzem biskupa łuckiego Waleriana Protasewicza. W latach 1554-1556 pracował jako audytor Stanisława Slomowskiego W październiku 1558 został wybrany po raz pierwszy na funkcję rektora uczelni rządy sprawował przez trzy kolejne kadencje, potem wybierany był jeszcze na tę funkcję czterokrotnie. Jako rektor podjął próbę zaostrzenia i egzekwowania dyscypliny wśród profesorów zaniedbujących swoje obowiązki, nałożył także kary na studentów nienocujących w bursach lub wracających po zamknięciu bram. w 1559 wprowadził stałą pensję dla rektorów. Przez rok od 6 kwietnia 1568 był proboszczem w Luborzycy a wcześniej w lutym 1567 otrzymał kanonię kapituły we Wrocławiu i Głogowie. W swoim testamencie zawarł plan reformy życia uniwersyteckiego wykładowców oraz zapisał 1400 zł dla Kollegium Prawniczego.

</doc>
<doc id="4270787" url="https://pl.wikipedia.org/wiki?curid=4270787" title="Parafia Najświętszego Serca Jezusowego w Kirowie">
Parafia Najświętszego Serca Jezusowego w Kirowie

Parafia Najświętszego Serca Jezusowego w Kirowie – rzymskokatolicka parafia znajdująca się w archidiecezji Matki Bożej w Moskwie, w Dekanacie Wschodnim. Posługę duszpasterską w parafii prowadzą księża diecezjalni, a według stanu na kwiecień 2018, jej proboszczem jest ks. Grzegorz Zwoliński. 

</doc>
<doc id="4270795" url="https://pl.wikipedia.org/wiki?curid=4270795" title="San Isidro (Catamarca)">
San Isidro (Catamarca)

San Isidro – miasto w Argentynie, położone w środkowej części prowincji Catamarca.
Opis.
Miejscowość została założona w 1668 roku. W mieście znajduje się węzeł drogowy-RP1 i RP41.

</doc>
<doc id="4270803" url="https://pl.wikipedia.org/wiki?curid=4270803" title="San José de Metán">
San José de Metán

San José de Metán – miasto w Argentynie, położone w południowo-wschodniej części prowincji Salta.
Opis.
Miejscowość została założona 26 maja 1859 roku. W mieście jest węzeł drogowy-RN9 i RP45, przebiega też linia kolejowa. 

</doc>
<doc id="4270807" url="https://pl.wikipedia.org/wiki?curid=4270807" title="Pałac Fengerów">
Pałac Fengerów



</doc>
<doc id="4270811" url="https://pl.wikipedia.org/wiki?curid=4270811" title="Parafia Wniebowzięcia Najświętszej Maryi Panny w Niżnym Nowogrodzie">
Parafia Wniebowzięcia Najświętszej Maryi Panny w Niżnym Nowogrodzie

Parafia Wniebowzięcia Najświętszej Maryi Panny w Niżnym Nowogrodzie – rzymskokatolicka parafia znajdująca się w archidiecezji Matki Bożej w Moskwie, w Dekanacie Wschodnim. Posługę duszpasterską w parafii prowadzą księża diecezjalni, a według stanu na kwiecień 2018, jej proboszczem jest ks. Grigorij Kromkin. W parafii posługują również siostry felicjanki. 
Rys historyczny parafii.
W 1857 roku katoliccy kupcy złożyli do miejscowych władz wniosek o pozwolenie na budowę kaplicy na placu targowym. Po długich wysiłkach udało się im uzyskać stosowne pozwolenie. Pierwsza kaplica powstała tam dzięki połączeniu ofiar miejscowych parafian wraz z datkami od kupców. Poświęcenie tejże kaplicy połączone z nadaniem jej wezwania Wniebowzięcia Najświętszej Maryi Panny miało miejsce w 1861 roku. 

</doc>
<doc id="4270834" url="https://pl.wikipedia.org/wiki?curid=4270834" title="Percy Sands">
Percy Sands

Percy Robert Sands (ur. 1881 w Londynie, zm. grudzień 1965) – angielski piłkarz występujący na pozycji obrońcy. Siedemnaście lat swojej kariery spędził grając w barwach Arsenalu, co czyni go jednym z najdłużej związanych z drużyną zawodników.
Życiorys.
Sands urodził się w Norwood w Londynie, młodość spędził jednak w Cheltenham, gdzie przygotowywał się do pracy nauczyciela, zaś w międzyczasie zgłosił się do Cheltenham Town. W 1902 roku dołączył do Woolwich Arsenal jako amator. Mimo to w sezonie 1903/04 stał się podstawowym obrońcą, debiutując 5 września 1903 roku w meczu przeciwko Blackpool. Przez kolejne trzy lata nie zdecydował się przejść na zawodowstwo i grę w klubie łączył z pracą nauczyciela.
W 1904 roku Arsenal zapewnił sobie awans do First Division, zaś Sands występował niemalże w każdym meczu. I chociaż w tamtym czasie klub nie należał do czołówki, dwa lata z rzędu, tj. w sezonie 1905/06 oraz 1906/07, udawało mu się osiągać półfinał Pucharu Anglii. Z kolei sam Sands, który otrzymał przydomek "Mr Reliable", pozostał w zespole nawet w trudnych czasach problemów finansowych oraz spadku w sezonie 1912/13. W tamtym okresie został on kapitanem drużyny i uczestniczył w przenosinach klubu na Highbury.
W związku z wybuchem I wojny światowej rozgrywki piłkarskie zostały zawieszone. Mimo to mający wówczas 33 lata Sands kontynuował grę dla Arsenalu w spotkaniach nieoficjalnych. Z czasem wyjechał jednak, by wspomóc Royal Army Medical Corps na froncie zachodnim. Po nastaniu pokoju dołączył do Southend United, a krótko po tym zakończył karierę. W sumie rozegrał dla Arsenalu 350 spotkań, ustanawiając rekord, który dopiero piętnaście lat później pobił Bob John.
Nigdy nie udało mu się wystąpić w reprezentacji Anglii, chociaż bywał powoływany na zgrupowania, a także grał dla reprezentacji Football League. Zmarł w grudniu 1965 roku w wieku 84 lat.

</doc>
<doc id="4270841" url="https://pl.wikipedia.org/wiki?curid=4270841" title="Muzeum Zerwanych Związków">
Muzeum Zerwanych Związków

Muzeum Zerwanych Związków (chorw. "Muzej prekinutih veza") – muzeum w Zagrzebiu założone przez byłą parę – producentkę filmową, Olinkę Višticę i projektanta wnętrz Dražena Grubišicia. W 2011 roku otrzymało nagrodę Kennetha Hudsona przyznawaną przez Europejskie Forum Muzeów.
Historia.
Pomysł na ekspozycję powstał w 2003 roku, gdy po 4 latach bycia razem Olinka Vištica i Dražen Grubišić rozstali się. Zastanawiali się co zrobić z pozostałymi po związku pamiątkami. W 2006 roku powstała wystawa, na której znalazły się również eksponaty podarowane przez znajomych pary. Początkowo miała to być wystawa tymczasowa, ale w 2010 roku muzeum znalazło swoje stałe miejsce w Zagrzebiu. W 2015 roku muzeum odwiedziło 70 000 zwiedzających. W 2016 roku John B. Quinn założył podobne muzeum w Los Angeles, które od listopada 2017 jest zamknięte.
Zbiory.
Na kolekcję składają się zbiory podarowane przez darczyńców: zwrócony pierścionek zaręczynowy, pamiątki ze wspólnych podróży, miłosne liściki. Część ekspozycji w formie wystawy czasowej jest pokazywana na świecie, m.in. w Meksyku, Bośni i Hercegowinie, Niemczech, Serbii, Słowenii, Singapurze, RPA, Turcji, Wielkiej Brytanii, USA, na Filipinach i w Japonii. Wystawa jest zmieniana co dwa lata, aby pokazać jak najwięcej ciekawych historii, bo kolekcja wciąż się powiększa. Eksponaty są zbierane również w miastach, w których jest pokazywana wystawa czasowa.
Lokalizacja.
Muzeum mieści się barokowym pałacu Kulmer na Górnym Mieście, w historycznej części Zagrzebia na ulicy Cyryla i Metodego 2.
Nagrody.
W 2011 roku muzeum otrzymało nagrodę Kennetha Hudsona przyznawaną przez Europejskie Forum Muzeów. Nagroda nazwana imieniem założyciela Europejskiego Forum Muzeów ("European Museum Forum") jest przyznawana od 2011 roku za inicjatywy, które zmieniają tradycyjne postrzeganiu roli muzeum w społeczeństwie. 

</doc>
<doc id="4270852" url="https://pl.wikipedia.org/wiki?curid=4270852" title="Herb gminy Dzwola">
Herb gminy Dzwola

Herb gminy Dzwola przedstawia w polu czerwonym dwie kopie w krzyż skośny, złote a na nich takaż trzecia na opak w słup - pomiędzy rozdwojoną gałązką sosny złotą, gdzie na dole każdej przy rozdwojeniu takaż szyszka.
Herb został ustanowiony przez Radę Gminy 19 marca 2018 r.
Autorem projektu herbu jest Robert Szydlik.

</doc>
<doc id="4270856" url="https://pl.wikipedia.org/wiki?curid=4270856" title="Highlands-Baywood Park">
Highlands-Baywood Park

Highlands-Baywood Park – jednostka osadnicza w Stanach Zjednoczonych, w stanie Kalifornia, w hrabstwie San Mateo.

</doc>
<doc id="4270857" url="https://pl.wikipedia.org/wiki?curid=4270857" title="Ladera">
Ladera

Ladera – jednostka osadnicza w Stanach Zjednoczonych, w stanie Kalifornia, w hrabstwie San Mateo.

</doc>
<doc id="4270860" url="https://pl.wikipedia.org/wiki?curid=4270860" title="La Honda">
La Honda

La Honda – jednostka osadnicza w Stanach Zjednoczonych, w stanie Kalifornia, w hrabstwie San Mateo.

</doc>
<doc id="4270861" url="https://pl.wikipedia.org/wiki?curid=4270861" title="Dmitrij Bieriestow">
Dmitrij Bieriestow

Dmitrij Władimirowicz Bieriestow (ros. Дмитрий Владимирович Берестов, ur. 13 czerwca 1980 w Moskwie) – rosyjski sztangista. Złoty medalista olimpijski z Aten. 
Zawody w 2004 były jego jedynymi igrzyskami olimpijskimi. Po złoto sięgnął w wadze do 105 kilogramów. Na mistrzostwach Europy wywalczył srebrny medal w 2004 i złoto w 2008.

</doc>
<doc id="4270865" url="https://pl.wikipedia.org/wiki?curid=4270865" title="Gare de Cernay (Górny Ren)">
Gare de Cernay (Górny Ren)

Gare de Cernay – stacja kolejowa w miejscowości Cernay, w departamencie Górny Ren, w regionie Grand Est, we Francji. Jest zarządzany przez SNCF i obsługiwany przez pociągi TER Grand Est.
Położenie.
Znajduje się na linii Lutterbach – Kruth, na km 9,147 między stacjami Graffenwald i Vieux-Thann-ZI, na wysokości 302 m n.p.m. 
Historia.
Stacja została otwarta 23 października 1855 przez Compagnie des chemins de fer de l'Est wraz z odcinkiem linii między Haguenau i Wissembourg.

</doc>
<doc id="4270866" url="https://pl.wikipedia.org/wiki?curid=4270866" title="Loma Mar">
Loma Mar

Loma Mar – jednostka osadnicza w Stanach Zjednoczonych, w stanie Kalifornia, w hrabstwie San Mateo.

</doc>
<doc id="4270871" url="https://pl.wikipedia.org/wiki?curid=4270871" title="Montara">
Montara

Montara – jednostka osadnicza w Stanach Zjednoczonych, w stanie Kalifornia, w hrabstwie San Mateo, nad Oceanem Spokojnym.

</doc>
<doc id="4270873" url="https://pl.wikipedia.org/wiki?curid=4270873" title="Bazylika Wniebowzięcia Najświętszej Marii Panny w Rzeszowie">
Bazylika Wniebowzięcia Najświętszej Marii Panny w Rzeszowie



</doc>
<doc id="4270879" url="https://pl.wikipedia.org/wiki?curid=4270879" title="Wörth (Rhein)">
Wörth (Rhein)

Wörth (Rhein) (niem.: "Bahnhof Wörth (Rhein)") – stacja kolejowa w Wörth am Rhein, w kraju związkowym Nadrenia-Palatynat, w Niemczech. Według DB Station&amp;Service ma kategorię 4. Węzeł kolejowy na linii Schifferstadt – Wörth, Wörth – Strasbourg i Winden – Karlsruhe. Stacja znajduje się w obszarze sieci Karlsruher Verkehrsverbund (KVV) i należy do strefy taryfowej 540.

</doc>
<doc id="4270881" url="https://pl.wikipedia.org/wiki?curid=4270881" title="Oksana Ermakowa">
Oksana Ermakowa



</doc>
<doc id="4270882" url="https://pl.wikipedia.org/wiki?curid=4270882" title="Moss Beach">
Moss Beach

Moss Beach – jednostka osadnicza w Stanach Zjednoczonych, w stanie Kalifornia, w hrabstwie San Mateo, nad Oceanem Spokojnym.

</doc>
<doc id="4270886" url="https://pl.wikipedia.org/wiki?curid=4270886" title="Port Wostocznyj">
Port Wostocznyj

Port Wostocznyj (ros. Восто́чный порт) – intermodalny port morski na Morzu Japońskim (zatoka Nachodka) na Rosyjskim Dalekim Wschodzie. Znajduje się w dawnej miejscowości Wrangel, obecnie włączonej w granice miasta Nachodka. Funkcjonuje od 1973 roku.
Port specjalizuje się w transporcie węgla, głównie wydobytego w obwodzie kemerowskim. W 2016 roku przeładowano w nim 23,5 mln ton, co stanowi 19% całego obrotu węglem we wszystkich rosyjskich portach. Wostocznyj jest połączony z Koleją Transsyberyjską (odgałęzienie w pobliżu Władywostoku).
Port znajduje się w naturalnej zatoce Wrangel. Jest wolny od lodu cały rok. Ma 22 m głębokości i może obsługiwać statki do 180 000 DWT.

</doc>
<doc id="4270888" url="https://pl.wikipedia.org/wiki?curid=4270888" title="North Fair Oaks">
North Fair Oaks

North Fair Oaks – jednostka osadnicza w Stanach Zjednoczonych, w stanie Kalifornia, w hrabstwie San Mateo.

</doc>
<doc id="4270889" url="https://pl.wikipedia.org/wiki?curid=4270889" title="Üllő (stacja kolejowa)">
Üllő (stacja kolejowa)

Üllő (węg. "Üllő vasútállomás") – stacja kolejowa w Üllő, w komitacie Pest, na Węgrzech. 
Przystanek znajduje się na ważnej linii 100 Budapest – Cegléd – Szolnok – Debrecen – Nyíregyháza i obsługuje pociągi regionalne. 

</doc>
<doc id="4270891" url="https://pl.wikipedia.org/wiki?curid=4270891" title="Pescadero">
Pescadero

Pescadero – jednostka osadnicza w Stanach Zjednoczonych, w stanie Kalifornia, w hrabstwie San Mateo.

</doc>
<doc id="4270893" url="https://pl.wikipedia.org/wiki?curid=4270893" title="West Menlo Park">
West Menlo Park

West Menlo Park – jednostka osadnicza w Stanach Zjednoczonych, w stanie Kalifornia, w hrabstwie San Mateo.

</doc>
<doc id="4270895" url="https://pl.wikipedia.org/wiki?curid=4270895" title="Gare de Marolles-en-Hurepoix">
Gare de Marolles-en-Hurepoix

Gare de Marolles-en-Hurepoix – stacja kolejowa w Marolles-en-Hurepoix, w departamencie Essonne, w regionie Île-de-France, we Francji.
Jest przystankiem Société nationale des chemins de fer français (SNCF), obsługiwanym przez pociągi Réseau express régional d'Île-de-France linii C.
Rocznie z usług przystanku skorzystało 1 171 800 pasażerów.
Położenie.
Znajduje się na km 36,107 linii Paryż – Bordeaux, pomiędzy stacjami Brétigny i Bouray, na wysokości 87 m n.p.m.

</doc>
<doc id="4270896" url="https://pl.wikipedia.org/wiki?curid=4270896" title="Herb gminy Solec-Zdrój">
Herb gminy Solec-Zdrój

Herb gminy Solec-Zdrój przedstawia w polu błękitnym od podstawy godło herbu Jastrzębiec rodziny Zborowskich, czyli złota podkowa zwrócona barkiem do podstawy tarczy, z takimż krzyżem kawalerskim w jej środku. Od głowicy tarczy srebrny zdrój (fontanna) z czterema strumieniami wody, po dwa z każdej strony.
Herb został ustanowiony przez Radę Gminy 28 marca 2018 r.

</doc>
<doc id="4270898" url="https://pl.wikipedia.org/wiki?curid=4270898" title="Sunčana Škrinjarić">
Sunčana Škrinjarić

Sunčana Škrinjarić (ur. 11 grudnia 1931 w Zagrzebiu, zm. 21 kwietnia 2004 tamże) – chorwacka pisarka, poetka i dziennikarka.
Życiorys.
Studiowała język chorwacki na Akademii Pedagogicznej, ale nie została nauczycielką. Pracowała jako dziennikarka i prowadziła w radiu program edukacyjny dla dzieci, równocześnie pracując w przychodni (Domu zdravlja), a potem Instytucie statystycznym (Statičkom zavodu). Sunčana Škrinjarić jest jedną z najbardziej znanych w Chorwacji autorek książek dla dzieci. Pisała również poezje i scenariusze m.in. do filmu "Czarodziejski las," który powstał na podstawie jej książki.
Twórczość.
Dwie jej książki zostały zaadaptowane na filmy fabularne: "Czarodziejski las" (1986) i "Čarobnjakov šešir (The Magician's Hat)" (1990) w reżyserii Milana Blažekovicia.

</doc>
<doc id="4270899" url="https://pl.wikipedia.org/wiki?curid=4270899" title="Park Narodowy „Sajlugiemskij”">
Park Narodowy „Sajlugiemskij”

Park Narodowy „Sajlugiemskij” (ros. Национальный парк «Сайлюгемский») – park narodowy w rejonie kosz-agackim Republiki Ałtaju w Rosji. Jego obszar wynosi 1183 km². Park został utworzony dekretem rządu Federacji Rosyjskiej z dnia 27 lutego 2010 roku. Siedzibą administracji parku jest Kosz-Agacz.
Opis.
Park znajduje się w najodleglejszym regionie Republiki Ałtaju, położony jest wysoko w łańcuchu górskim Ałtaj, co powoduje, że klimat jest zbliżony do klimatu zza koła podbiegunowego. Najwyższy punkt nad poziomem morza wynosi 3499 m n.p.m., najniższy to 570 m n.p.m. Park położony jest w paśmie Sajlugiem oraz częściowo w Górach Katuńskich i Górach Północnoczujskich przy granicy z Mongolią i Kazachstanem. Zachowała się tutaj dziewicza przyroda lasów liściastych, wysokogórskich stepów tundry, półpustyń, lodowców i zimnych jezior.
Głównym zadaniem parku jest zachowanie największej populacji irbisów śnieżnych ("Panthera uncia") w Ałtaju oraz najliczniejszej populacji owcy ałtajskiej ("Ovis ammon ammon") na tym terenie. Park dzieli się na trzy części:
Sajlugiem.
Część parku położona w głównym grzbiecie pasma Sajlugiem przy granicy z Mongolią. Na jej terenie znajdują się najwyższe szczyty tego pasma. Znajduje się tu duża populacja owcy ałtajskiej licząca około 400 osobników.
Ułandryk.
Niewielka część położona w paśmie Sajlugiem w dorzeczu rzeki Ułandryk, w pobliżu części Sajlugiem. Tu również występuje owca ałtajska.
Argut.
Największa, najdziksza i najtrudniej dostępna część parku. Znajduje się w dorzeczu rzeki Argut, na zboczach Gór Katuńskich i Gór Północnoczujskich. Została objęta ochroną ze względu na zamieszkujące ją irbisy śnieżne (największa populacja w Rosji – w całym dorzeczu około 40 osobników).
Fauna i flora.
Oprócz owcy ałtajskiej i irbisa śnieżnego w parku zamieszkuje duża populacja koziorożca syberyjskiego, a także m.in. piżmowce syberyjskie, gronostaje, łasice, wilki, rysie, manule stepowe oraz niedźwiedzie brunatne.
W parku występuje 146 gatunków ptaków, 20 z nich jest zagrożonych wyginięciem.
Na wyżynach górskich dominują porosty i kamieniste tundry, na południowych zboczach poniżej 2600 m przeważają tereny z roślinnością stepową. Flora parku obejmuje 722 gatunki roślin naczyniowych należących do 66 rodzin i 232 rodzajów.
Klimat.
Średnia miesięczna temperatura stycznia wynosi –32 °C. Minimalna temperatura potrafi spaść do –62 °C. Latem natomiast przekracza często 30 °C. Ilość opadów nie przekracza 250–300 mm rocznie.

</doc>
<doc id="4270901" url="https://pl.wikipedia.org/wiki?curid=4270901" title="Lubow Bruletowa">
Lubow Bruletowa

Lubow Aleksandrowna Bruletowa (ros. Любовь Александровна Брулетова, ur. 17 września 1973) – rosyjska judoczka. Srebrna medalistka olimpijska z Sydney i odpadła w eliminacjach w Atenach 2004.
Zawody w 2000 były jej pierwszymi igrzyskami olimpijskimi, brała również udział w igrzyskach w 2004. Po medal sięgnęła w wadze ekstralekkiej, do 48 kilogramów. Była trzykrotną medalistką mistrzostw Europy (złoto w 2003, srebro w 2000, brąz w 1999). Zdobyła szereg medali na mistrzostwach kraju, w tym siedmiokrotnie zostawała mistrzynią w rywalizacji seniorów.

</doc>
<doc id="4270902" url="https://pl.wikipedia.org/wiki?curid=4270902" title="Surrey Grass Court Championships">
Surrey Grass Court Championships

 Surrey Grass Court Championships – nierozgrywany turniej tenisowy organizowany z przerwami w latach 1890–1981 w Surbiton, w gminie Royal Borough of Kingston upon Thames pod Londynem.
Ostatnią edycję w 1981 roku wygrała Betsy Nagelsen. Po osiemnastu latach (1997) turniej został wznowiony, ale w randze ITF.

</doc>
<doc id="4270905" url="https://pl.wikipedia.org/wiki?curid=4270905" title="Cabra del Santo Cristo-Alicún">
Cabra del Santo Cristo-Alicún

Cabra del Santo Cristo-Alicún (hiszp. "Estación de Cabra del Santo Cristo-Alicún") – stacja kolejowa w Cabra del Santo Cristo, w Prowincji Jaén, we wspólnocie autonomicznej Andaluzja, w Hiszpanii. Na północ od stacji znajduje się słynny most kolejowy Puente del Hacho.
Położenie stacji.
Znajduje się na linii kolejowej Linares Baeza – Almería w km 94,37.

</doc>
<doc id="4270906" url="https://pl.wikipedia.org/wiki?curid=4270906" title="Roddy McEachrane">
Roddy McEachrane

Roderick "Roddy" John McEachrane (ur. 3 lutego 1877 w Inverness, zm. 16 listopada 1952) – szkocki piłkarz występujący na pozycji pomocnika, były gracz Thames Ironworks oraz Woolwich Arsenal.
Życiorys.
W wieku 20 lat McEachrane przeniósł się do Canning Town w Londynie, by podjąć tam pracę w Thames Iron Works i jednocześnie dołączyć do klubu piłkarskiego Thames Ironworks. Wkrótce został ustawiny jako lewy obrońca, który znany był z tego, że trudno było go przejść. W sezonie 1898/99 był podstawowym zawodnikiem drużyny i przyczynił się do jej zwycięstwa w Southern League Division Two. Także w kolejnych dwóch sezonach, w tym także pierwszym pod nazwą West Ham United, był wiodącą postacią zespołu. Jednocześnie jako jeden z pierwszych członków klubu zdecydował się przejść na zawodowstwo i w sumie w barwach Thames Ironworks i West Hamu rozegrał 113 spotkań, w których zdobył 6 bramek.
W maju 1902 McEachrane przeniósł się za południowy brzeg Tamizy, by tam trafić do grającego wówczas w Second Division Woolwich Arsenal. Z czasem dołączyli tam zresztą również dwaj jego koledzy z czasów gry w West Hamie, tj. James Bigden oraz Charlie Satterthwaite. 6 września 1902 roku Szkot zadebiutował w barwach klubu podczas meczu z Preston North End. Wraz z jego przyjściem dla Arsenalu rozpoczął się okres sukcesów – w sezonie 1902/03 zakończył zmagania na trzecim miejscu, zaś w sezonie 1903/04 na trzecim, dzięki czemu awansował do First Division. Sam McEachrane niemalże bez przerwy występował w podstawowym składzie i chociaż drużyna zwykle kończyła walkę w najwyższej klasie rozgrywkowej w środku tabeli, to w sezonach 1905/06 i 1906/07 udało jej się dotrzeć do półfinału Pucharu Anglii.
Przez kolejne cztery sezony Szkot grał w niemal wszystkich meczach, zaś w sezonie 1908/09, w którym Arsenal zajął szóste miejsce, opuścił zaledwie dwa spotkania. Nie mogło to jednak trwać wiecznie i już w 1911 roku, gdy miał 33 lata, stracił miejsce w składzie na rzecz swojego rodaka, Angusa McKinnona. Jako zmiennik McKinnona pozostał w zespole jeszcze przez cztery kolejne lata i to mimo faktu, że ten w sezonie 1912/13 spadł z ligi. Po raz ostatni w barwach pierwszej drużyny Arsenalu wystąpił 22 listopada 1913 roku.
W związku z wybuchem I wojny światowej rozgrywki piłkarskie zostały zawieszone, zaś kariera McEachrane'a w Arsenalu dobiegła końca. W sumie w trakcie jedenastu lat wystąpił w barwach klubu w 346 meczach, nigdy jednak nie udało mu się zdobyć gola. Jednocześnie stał się rekordzistą Arsenalu jako zawodnik z największą liczbą rozegranych spotkań, który nigdy nie sięgnął z drużyną po żaden puchar. Zmarł w 1952 roku w wieku 74 lat.

</doc>
<doc id="4270908" url="https://pl.wikipedia.org/wiki?curid=4270908" title="Mouquim (przystanek kolejowy)">
Mouquim (przystanek kolejowy)

Mouquim (port: "Apeadeiro de Mouquim") – przystanek kolejowy w Mouquim (część gminy Vila Nova de Famalicão), w dystrykcie Braga, w Portugalii. Znajduje się na Linha do Minho. Jest obsługiwany przez pociągi CP Urbanos do Porto.
Historia.
Stacja znajduje się na odcinku Linha do Minho między Campanhã i Nine, która weszła do służby wraz z Ramal de Braga 21 maja 1875 r.

</doc>
<doc id="4270913" url="https://pl.wikipedia.org/wiki?curid=4270913" title="Ballard (Kalifornia)">
Ballard (Kalifornia)

Ballard – jednostka osadnicza w Stanach Zjednoczonych, w stanie Kalifornia, w hrabstwie Santa Barbara.

</doc>
<doc id="4270932" url="https://pl.wikipedia.org/wiki?curid=4270932" title="Parafia Podwyższenia Krzyża Świętego w Jarosławiu (Rosja)">
Parafia Podwyższenia Krzyża Świętego w Jarosławiu (Rosja)

Parafia Podwyższenia Krzyża Świętego w Jarosławiu – rzymskokatolicka parafia znajdująca się w archidiecezji Matki Bożej w Moskwie, w Dekanacie Wschodnim. 
Rys historyczny parafii.
Początek wspólnoty rzymskokatolickiej w Jarosławiu jest związany z osobą abpa Zygmunta Szczęsnego Felińskiego, który w 1863 roku został zesłany do Jarosławia, gdzie zaangażował się w posługę miejscowym katolikom. Według źródeł, w 1874 roku wspólnota katolicka w Jarosławiu liczyła około 1200 wiernych. W 1875 roku przekazano katolikom dom przy ul. Żelaznej, który stał się pierwszą stałą kaplicą pod wezwaniem Podwyższenia Krzyża Świętego. W 1891 roku dom ten przeszedł gruntowny remont. W latach 20. XX wieku społeczność katolicka w Jarosławiu była represjonowana, co ostatecznie 11 listopada 1931 roku doprowadziło do wejścia w życie rozkazu władz komunistycznych o likwidacji parafii rzymskokatolickiej w Jarosławiu. Dopiero w 2000 roku nastąpiło odrodzenie tej wspólnoty, a stosowny dekret wydał ówczesny administrator apostolski, późniejszy arcybiskup moskiewski, Tadeusz Kondrusiewicz. 

</doc>
<doc id="4270937" url="https://pl.wikipedia.org/wiki?curid=4270937" title="Deepika Bhardwaj">
Deepika Bhardwaj

Deepika Bhardwaj, pełne nazwisko: Deepika Narayan Bhardwaj (ur. 1985 lub 1986) – indyjska dziennikarka, autorka filmów dokumentalnych, działaczka społeczna na rzecz praw mężczyzn.
Jej działalność koncentruje się na krytyce artykułu 498A indyjskiego kodeksu karnego, który w założeniu miał chronić kobiety przed przemocą, lecz z drugiej strony jest często nadużywany poprzez fałszywe oskarżenia, motywowane na przykład chęcią zemsty. Indyjski Sąd Najwyższy nazwał nadużywanie tego przepisu "legalnym terroryzmem", problem dostrzegła też indyjska Narodowa Komisja dla Kobiet.
Międzynarodową rozpoznawalność przyniósł jej film dokumentalny "Martyrs of Marriage" (w wolnym przekładzie: "męczennicy małżeństwa"), w którym przedstawiła przykłady nadużywania prawa przez kobiety i niesprawiedliwości indyjskiego prawa.

</doc>
<doc id="4270938" url="https://pl.wikipedia.org/wiki?curid=4270938" title="Żdanowicze (stacja kolejowa)">
Żdanowicze (stacja kolejowa)

Żdanowicze (biał. "Ждановічы", ros. "Ждановичи") – stacja kolejowa w miejscowości Żdanowicze, w rejonie mińskim, w obwodzie mińskim, na Białorusi.
Przed II wojną światową przystanek

</doc>
<doc id="4270947" url="https://pl.wikipedia.org/wiki?curid=4270947" title="Liebiadziny (przystanek kolejowy)">
Liebiadziny (przystanek kolejowy)

Liebiadziny (biał. "Лебядзіны", ros. "Лебяжий") – przystanek kolejowy w Mińsku, na Białorusi.

</doc>
<doc id="4270952" url="https://pl.wikipedia.org/wiki?curid=4270952" title="Casmalia">
Casmalia

Casmalia – jednostka osadnicza w Stanach Zjednoczonych, w stanie Kalifornia, w hrabstwie Santa Barbara.

</doc>
<doc id="4270955" url="https://pl.wikipedia.org/wiki?curid=4270955" title="Masiukowszczyzna (przystanek kolejowy)">
Masiukowszczyzna (przystanek kolejowy)

Masiukowszczyzna (biał. "Масюкоўшчына", ros. "Масюковщина") – przystanek kolejowy w Mińsku, na Białorusi.

</doc>
<doc id="4270960" url="https://pl.wikipedia.org/wiki?curid=4270960" title="Organizacja Palestyny Arabskiej">
Organizacja Palestyny Arabskiej

Organizacja Palestyny Arabskiej (arab. منظمة فلسطين العربية) – niewielka grupa partyzantów palestyńskich.
Istnienie organizacji ogłoszono w sierpniu 1969 roku. Twórcami partyzantki byli lewicowi rozłamowcy z Ludowego Frontu Wyzwolenia Palestyny – Główne Dowództwo, a jej pierwszym i jedynym dowódcą Ahmed Zaarur. W chwili sformowania oddziały wierne grupie liczyły około 50 bojowników. W sierpniu 1969 roku formacja przyznała się do zamachu bombowego na izraelskie stoisko na Międzynarodowych Targach Wielobranżowych w Izmirze. 8 lipca 1971 roku Organizacja Palestyny Arabskiej wraz z Organizacją Walki o Wyzwolenie Palestyny i Palestyńskim Ludowym Frontem Walki włączona została do struktur Al-Fatah.

</doc>
<doc id="4270961" url="https://pl.wikipedia.org/wiki?curid=4270961" title="Antoni Gąsiorowski (powstaniec styczniowy)">
Antoni Gąsiorowski (powstaniec styczniowy)

Antoni Gąsiorowski – weteran powstania styczniowego, spiritus movens sprawy Barbary Ubryk.
Karierę zawodową rozpoczął jako księgarz. Po wybuchu powstania styczniowego dołączył do oddziału Antoniego Jeziorańskiego. Następnie walczył w oddziale Dionizego Czachowskiego. Brał udział w bitwie pod Kobylanką. Po zakończeniu powstania prowadził biuro informacyjno-komisowe w Krakowie. W 1869 roku przyczynił się do uwolnienia zakonnicy Barbary Ubryk, przetrzymywanej bezprawnie w nieludzkich warunkach w celi klasztoru w Krakowie przez ponad 20 lat. 

</doc>
<doc id="4270962" url="https://pl.wikipedia.org/wiki?curid=4270962" title="Julija Ałłagułowa">
Julija Ałłagułowa

Julija Jakunowna Ałłagułowa, ros. Юлия Якуновна Аллагулова (ur. 25 czerwca 1972 w Leningradzie) – radziecka i rosyjska łyżwiarka szybka, specjalizująca się w short tracku, wicemistrzyni świata (1991), brązowa medalistka olimpijska (1992).
W kwietniu 1989 roku zajęła 18. miejsce w wieloboju na mistrzostwach świata w Solihull. W marcu 1991 roku wystąpiła na mistrzostwach świata w Sydney, podczas których zdobyła srebrny medal w rywalizacji sztafet (wspólnie z Natalją Isakową, Juliją Własową i Mariną Pyłajewą). W biegach indywidualnych zajęła czwarte miejsce na dystansach 1500 i 3000 m oraz siódmą pozycję w wieloboju. Również w marcu zajęła czwarte miejsce w drużynowych mistrzostwach świata w Seulu, startując z Własową, Pyłajewą i Isakową.
W lutym 1992 roku uczestniczyła w igrzyskach olimpijskich w Albertville. W zawodach startowała jako reprezentantka Wspólnoty Niepodległych Państw. Wystartowała w jednej konkurencji – rywalizacji kobiecych sztafet, w której wspólnie z Natalją Isakową, Juliją Własową i Wiktoriją Taraniną zdobyła brązowy medal olimpijski. W marcu tego samego roku drużyna w tym samym składzie zajęła szóste miejsce na drużynowych mistrzostwach świata w Minamimaki.
Wyróżniona honorowym tytułem Zasłużonego Mistrza Sportu Rosji.

</doc>
<doc id="4270963" url="https://pl.wikipedia.org/wiki?curid=4270963" title="Yuliya Allagulova">
Yuliya Allagulova



</doc>
<doc id="4270964" url="https://pl.wikipedia.org/wiki?curid=4270964" title="Bilolo Tambwe">
Bilolo Tambwe

Bilolo Tambwe (ur. 26 kwietnia 1968) – piłkarz z Demokratycznej Republiki Konga występujący na pozycji bramkarza.
Kariera klubowa.
W swojej karierze Tambwe występował w zespole AS Vita Club.
Kariera reprezentacyjna.
W 1994 roku Tambwe został powołany do reprezentacji Zairu na Puchar Narodów Afryki, zakończony przez Zair na ćwierćfinale. Zagrał na nim w meczu z Nigerią (0:2).
W 1996 roku ponownie znalazł się w składzie na Puchar Narodów Afryki. Nie wystąpił jednak na nim w żadnym spotkaniu, a Zair ponownie odpadł z turnieju w ćwierćfinale.

</doc>
<doc id="4270966" url="https://pl.wikipedia.org/wiki?curid=4270966" title="Cuyama">
Cuyama

Cuyama – jednostka osadnicza w Stanach Zjednoczonych, w stanie Kalifornia, w hrabstwie Santa Barbara.

</doc>
<doc id="4270972" url="https://pl.wikipedia.org/wiki?curid=4270972" title="Blancafort">
Blancafort



</doc>
<doc id="4270973" url="https://pl.wikipedia.org/wiki?curid=4270973" title="Garey">
Garey

Garey – jednostka osadnicza w Stanach Zjednoczonych, w stanie Kalifornia, w hrabstwie Santa Barbara.

</doc>
<doc id="4270976" url="https://pl.wikipedia.org/wiki?curid=4270976" title="Rosyjski Daleki Wschód">
Rosyjski Daleki Wschód

Rosyjski Daleki Wschód, Daleki Wschód Rosji () – region geograficzny na wschodzie azjatyckiej części Rosji. Najczęściej traktuje się go jako część Dalekiego Wschodu znajdującą się w granicach Federacji Rosyjskiej. Od 2000 roku utożsamiany z Dalekowschodnim Okręgiem Federalnym, utworzonym dekretem prezydenta Władimira Putina.
Dalekowschodni Okręg Federalny zajmuje obszar 6,1 mln km² i jest zamieszkany przez 6,3 mln osób. W jego skład wchodzą następujące jednostki administracyjne: obwód amurski, obwód magadański, obwód sachaliński, Żydowski Obwód Autonomiczny, Czukocki Okręg Autonomiczny, Kraj Chabarowski, Kraj Kamczacki, Kraj Nadmorski oraz Jakucja. Do największych miast należą: Władywostok, Chabarowsk, Komsomolsk nad Amurem, Jakuck, Pietropawłowsk Kamczacki.
Historia.
Pod koniec XVI wieku rozpoczął się rosyjski podbój Syberii. W latach 1581–1585 kozacki ataman Jermak Timofiejewicz pokonał Chanat Syberyjski i zajął szereg tatarskich miast na wschód od Uralu. Rosyjscy myśliwi i traperzy zapuszczali się odtąd coraz bardziej na wschód, w poszukiwaniu futer. W 1639 dotarli po raz pierwszy do Pacyfiku (dokładniej do Morza Ochockiego), w następnych latach również na Czukotkę i Kamczatkę. W 1648 Siemion Dieżniow przepłynął po raz pierwszy Cieśninę Beringa i założył osadę Anadyrsk. Wcześniej, w 1647, założono Ochock.
W 1856 utworzono obwód nadmorski, ze stolicą najpierw w Nikołajewsku, potem w Chabarowsku, a następnie we Władywostoku. Obwód zlikwidowano w 1920. W latach 1920–1922, podczas rosyjskiej wojny domowej, funkcjonowała Republika Dalekiego Wschodu, ostatecznie włączona do RFSRR. W latach 1922–1926 istniał obwód dalekowschodni, a w latach 1926–38 Kraj Dalekowschodni.
W czasach Związku Radzieckiego Daleki Wschód funkcjonował głównie dzięki przemysłowi zbrojeniowemu oraz metalurgicznemu. Po rozpadzie ZSRR produkcja spadła nawet kilkudziesięciokrotnie. Dopiero około roku 2000 Rosja ponownie zaczęła inwestycje na Dalekim Wschodzie, głównie ze względu na potencjalny dostęp do rynków wschodniej Azji oraz istotnej z punktu widzenia geopolitycznego obecności militarnej w tej części świata.

</doc>
<doc id="4270977" url="https://pl.wikipedia.org/wiki?curid=4270977" title="Organizacja Walki o Wyzwolenie Palestyny">
Organizacja Walki o Wyzwolenie Palestyny

Organizacja Walki o Wyzwolenie Palestyny – niewielka grupa palestyńska.
Organizacja została założona w 1967 lub 1968 roku przez Isama as-Sartawiego. Pierwotnie struktury formacji mieściły się na terenie Jordanii. Początkowo stosowała pokojowe metody działania, w późniejszym czasie sformowała oddziały partyzanckie na granicy jordańsko-izraelskiej. Organizacja cieszyła się wsparciem ze strony rządu Iraku, as-Sartawi mieszkał w Bagdadzie, a iraccy żołnierze strzegli obozów treningów partyzantki na obszarze Jordanii. Fedaini we wrześniu 1971 roku przystąpili do wojny Palestyńczyków z jordańskim rządem (Czarny Wrzesień), a po poniesieniu militarnej porażki ewakuowali się do Bejrutu. 8 lipca 1971 roku Organizacja Walki o Wyzwolenie Palestyny wraz z Organizacją Palestyny Arabskiej i Palestyńskim Ludowym Frontem Walki włączona została do struktur Al-Fatah.
Grupa popierała doktrynę naseryzmu.

</doc>
<doc id="4270978" url="https://pl.wikipedia.org/wiki?curid=4270978" title="Billy Blyth">
Billy Blyth

William „Billy” Naismith Blyth (ur. 17 czerwca 1895 w Dalkeith, zm. 1 lipca 1968 w Worthing) – szkocki piłkarz występujący na pozycji pomocnika, były gracz Manchesteru City, Arsenalu oraz Birmingham.
Życiorys.
Blyth urodził się w Dalkeith w hrabstwie Midlothian i lata szkolne spędził na grze w lokalnym klubie Wemyss Athletic. Następnie na krótko trafił do Manchesteru City, który w maju 1914 roku zamienił na Arsenal. 21 listopada 1914 roku zadebiutował w nowych barwach podczas przegranego 0:3 meczu Second Division z Huddersfield Town. W sumie w sezonie 1914/15 Blyth wystąpił w dwunastu spotkaniach, gdy jednak wybuchła I wojna światowa dołączył do służącego we Francji Royal Army Service Corps.
Po zakończeniu działań wojennych i wznowieniu piłkarskich rozgrywek w 1919 roku Blyth powrócił do Arsenalu i z miejsca stał się podstawowym zawodnikiem drużyny. Określany jako energiczny pomocnik Szkot z reguły występował na lewej stronie boiska. Wraz z upływem czasu stał się bardzo ważnym elementem zespołu i na przestrzeni kolejnych dziesięciu lat rozegrał ponad 300 ligowych spotkań, zaś w 1925 roku został mianowany kapitanem. W 1927 roku wystąpił także w finale Pucharu Anglii, w którym Arsenal przegrał 0:1 z Cardiff City. W sumie wystąpił w barwach klubu w 343 meczach, strzelając przy tym 51 goli.
W maju 1929 roku przeniósł się do Birmingham. Po raz ostatni na boisku pojawił się we wrześniu 1930, a po sezonie 1930/31 postanowił zakończyć karierę. W 1930 roku wystąpił w jednym z pierwszych filmów odnoszących się bezpośrednio do piłki nożnej, "The Great Game". Po zakończeniu kariery Blyth powrócił do Szkocji i otworzył pub w Port Seton. Zmarł w 1968 w angielskim Worthing mając wówczas 73 lata.

</doc>
<doc id="4270982" url="https://pl.wikipedia.org/wiki?curid=4270982" title="Isla Vista">
Isla Vista

Isla Vista – jednostka osadnicza i miasteczko studenckie w Stanach Zjednoczonych, w stanie Kalifornia, w hrabstwie Santa Barbara.
23 maja 2014 w miasteczku doszło do masakry. 22-letni Elliot Rodger zabił na terenie kampusu uniwersyteckiego UCSB 6 osób i zranił 14 innych, po czym popełnił samobójstwo.

</doc>
<doc id="4270987" url="https://pl.wikipedia.org/wiki?curid=4270987" title="Walenty z Olkusza">
Walenty z Olkusza

Walenty z Olkusza (zm. 21 sierpnia 1508 w Krakowie) – prawnik, profesor i rektor Akademii Krakowskiej.
Życiorys.
Był synem Jakuba, zamożnego mieszczanina z Olkusza. W 1459 rozpoczął studia na Wydziale Sztuk Wyzwolonych Akademii Krakowskiej. Stopień bakałarza uzyskał w 1462, a magistra nauk wyzwolonych w grudniu 1468. Prowadził wykłady na Wydziale Sztuk Wyzwolonych, równocześnie studiując prawo kanoniczne. Stopień bakałarza dekretów uzyskał w 1475, a w 1478 stopień doktora dekretów. W 1481 był pierwszym seniorem Bursy Prawników ufundowanej dla uczelni przez Jana Długosza. W 1484 był dziekanem Wydziału Prawa, ponownie w 1495. W 1486 został proboszczem w Luborzycy i przeszedł na Akademii na Katedrę Nowych Praw. 24 września 1491 został kanonikiem kapituły katedralnej. W semestrze zimowym 1492 pod nieobecność rektora Jana z Latoszyna kierował Akademią. Wybrano go rektorem w 1495 i ponownie w 1499. W 1499 powierzono mu stanowisko wicekanclerza i obrońcy praw oraz przywilejów uczelni, które sprawował do 1503. Od 1492 był także zarządcą dóbr katedralnych. W lutym 1501 Fryderyk Jagiellończyk mianował go oficjałem generalnym krakowskim.
Do 1500 był prebendarzem Kaplicy św. Trójcy na Wawelu.

</doc>
<doc id="4270988" url="https://pl.wikipedia.org/wiki?curid=4270988" title="Los Alamos (Kalifornia)">
Los Alamos (Kalifornia)

Los Alamos – jednostka osadnicza w Stanach Zjednoczonych, w stanie Kalifornia, w hrabstwie Santa Barbara.

</doc>
<doc id="4270994" url="https://pl.wikipedia.org/wiki?curid=4270994" title="Los Olivos">
Los Olivos

Los Olivos – jednostka osadnicza w Stanach Zjednoczonych, w stanie Kalifornia, w hrabstwie Santa Barbara.

</doc>
<doc id="4270997" url="https://pl.wikipedia.org/wiki?curid=4270997" title="Park Narodowy Lake Butig">
Park Narodowy Lake Butig

Park Narodowy Lake Butig – znajdujący się na Filipinach park narodowy, położony w prowincji Lanao del Sur, w gminie Butig. Park zajmuje powierzchnię 68 hektarów i obejmuje jezioro Butig i okalające je lasy. Został powołany 4 maja 1965 roku ustawą „Republic Act no. 4190”, którą wprowadził w życie „Executive order no. 42”.
Topografia i uwarunkowania.
Park znajduje się na wysokości 500 metrów n.p.m. Las parku jest domem dla czterech rodzin ptaków: dzioborożców, papugowatych, dzięciołowatych i kaczkowatych, a faunę uzupełniają także filipińskie małpy, jelenie i dzikie świnie. Do okolicznych atrakcji przyrodniczych należą między innymi rzeka Malaig czy wulkan Makaturing.

</doc>
<doc id="4271000" url="https://pl.wikipedia.org/wiki?curid=4271000" title="Prymas Tysiąclecia">
Prymas Tysiąclecia



</doc>
<doc id="4271001" url="https://pl.wikipedia.org/wiki?curid=4271001" title="Peter Scott (ornitolog)">
Peter Scott (ornitolog)

Peter Markham Scott (ur. 14 września 1909, zm. 29 sierpnia 1989) – brytyjski ornitolog, działacz na rzecz ochrony przyrody, malarz, oficer Royal Navy, prezenter telewizyjny, sportowiec. Jeden z założycieli WWF. Jedyny syn brytyjskiego badacza Antarktydy Roberta Falcona Scotta i rzeźbiarki Kathleen Scott.
Życiorys.
Dzieciństwo i młodość.
Urodził się w Londynie, był jedynym dzieckiem polarnika Roberta Falcona Scotta i rzeźbiarki Kathleen Scott. Jego ojciec zginął podczas swojej drugiej wyprawy na Antarktydę kiedy Peter miał zaledwie 2,5 roku. W swoim ostatnim liście Robert Falcon Scott napisał do żony, aby zainteresowała syna przyrodą, ponieważ uważał to za lepsze niż sport. Drugie imię Peter Scott otrzymał na cześć Sir Clementsa Markhama, geografa i organizatora pierwszej wyprawy jego ojca. Ojcem chrzestnym był J.M. Barrie, autor Piotrusia Pana, przyjaciel rodziny.
Uczęszczał do niezależnej szkoły Oundle School w Northamptonshire. Studiował w Trinity College w Cambridge, początkowo nauki przyrodnicze, ostatecznie ukończył historię sztuki w 1931 roku.
Podobnie jak matka był utalentowany artystycznie. Zajmował się malarstwem akwarelowym, malował głównie ptaki. Pierwsze jego prace zostały wystawione w Londynie w 1933 roku. Status społeczny i sytuacja materialna pozwoliły mu na rozwijanie zainteresowań artystycznych, sportowych oraz przyrodniczych.
II wojna światowa.
Podczas II wojny światowej służył w Royal Navy Volunteer Reserve. Brał udział w ewakuacji wojsk brytyjskich z kontynentu latem 1940 roku. Później służył na niszczycielach. Został dowódcą jedynej eskadry kanonierek parowych (ang. "Steam Gun Boat"), która patrolowała wody Kanału La Manche oraz brała udział w Rajdzie na Dieppe. Został odznaczony Krzyżem Wybitnej Służby (ang. Distinguished Service Cross).
Scott pracował także nad schematami malowania okrętów pływających na obszarze Western Aproaches, kamuflaż zastosowany według jego wytycznych, opartych o wcześniejsze prace Abbotta Handersona Thayera, okazał się skuteczny. Za swoją pracę został odznaczony Orderem Imperium Brytyjskiego.
Ochrona środowiska.
W 1946 roku założył Fundusz Mokradeł Severn (ang. "Severn Wildfowl Trust"), obecnie Fundusz Dzikiego Ptactwa i Mokradeł (ang. "Wildfowl &amp; Wetlands Trust")"". Pierwszy rezerwat Funduszu powstał w Slimbridge. W ramach działania tej organizacji w latach 50. XX wieku udało się reintrodukować zagrożoną wyginięciem berniklę hawajską.
W kolejnych latach Scott brał udział w wielu ekspedycjach ornitologicznych na całym świecie. Rozpoczął również karierę telewizyjną. Prowadzony przez niego program "Look" był pierwszym programem w historii BBC poświęconym historii naturalnej. W swoich programach popularyzował wiedzę na temat dzikiego ptactwa oraz badań terenów podmokłych. Jego film pt. "Prywatne życie zimorodka" (ang. "The Private Life of the Kingfisher)" z 1968 roku był pierwszym kolorowym filmem przyrodniczym nadanym przez BBC. Scott napisał oraz zilustrował kilka książek przyrodniczych w tym autobiografię pt. "The Eye of the Wind" wydaną w 1961 roku.
Był jednym z założycieli World Wide Fund for Nature oraz zaprojektował logo organizacji. Jego działania przyczyniły się do podpisania Układu Antarktycznego oraz zmian w polityce Międzynarodowej Komisji Wielorybnictwa.
Był członkiem i przewodniczącym Society of Wildlife Artists, organizacji artystów przedstawiających w swoich dziełach dziką przyrodę oraz Nature in Art Trust, galerii i muzeum wystawiających sztukę inspirowaną przyrodą.
Był także członkiem i wieloletnim wiceprezesem Brytyjskiego Stowarzyszenia Naturalistów (ang. "British Naturalists' Association").
Kariera sportowa.
Reprezentował Wielką Brytanię na Igrzyskach Olimpijskich w 1936 roku w Berlinie, gdzie zdobył brązowy medal w żeglarskiej klasie O-Jolle.
W 1964 roku wystartował jako skipper jachtu "Sovereign" Regatach o Puchar Ameryki, regaty zakończyły się zwycięstwem Amerykanów 4:0. W latach 1955-1969 był prezesem Międzynarodowej Federacji Żeglarskiej.
Po II wojnie światowej zainteresował się szybownictwem, w 1963 został mistrzem Wielkiej Brytanii a w latach 1968-1970 był prezesem British Gliding Association.
Życie prywatne.
W 1942 roku poślubił pisarkę Elizabeth Jane Howard, z którą miał córkę Nicolę (ur. w 1943 roku). Howard odeszła od Scotta w 1946 roku, rozwiedli się w 1951 roku.
W 1951 roku podczas wyprawy na Islandię ożenił się ze swoją asystentką Philippą Talbot-Ponsonby, w 1952 roku przyszła na świat ich córka Dafila (imię to jest alternatywną nazwą gatunkową rożeńca zwyczajnego ptaka z rodziny kaczkowatych). Dafila Scott jest malarką, podobnie jak ojciec maluje ptaki. W 1954 roku urodził się ich syn Falcon.
Zmarł 29 sierpnia 1989 roku w Bristolu, przyczyną śmierci był atak serca.
Wyróżnienia, nagrody i upamiętnienie.
W czasie II wojny światowej dwukrotnie został wymieniony w sprawozdaniu, za udział w ratowaniu rozbitków z płonącego okrętu w 1941 roku i za odwagę w czasie rajdu na Dieppe w 1942 roku. 1 czerwca 1943 roku został odznaczony Krzyżem Wybitnej Służby.
5 czerwca 1942 roku został mianowany Kawalerem Orderu Imperium Brytyjskiego (ang. "Member of the Most Excellent Order of the British Empire (MBE)"). Z okazji koronacji królowej Elżbiety II został awansowany do rangi Komandora Orderu Imperium Brytyjskiego (ang. "Commander of the Most Excellent Order of the British Empire (CBE)"). 27 lutego 1973 roku został pasowany na rycerza. W 1987 roku został odznaczony Orderem Towarzyszów Honoru (ang. "Order of the Companions of Honour") w uznaniu zasług dla ochrony przyrody.
Brytyjskie Stowarzyszenie Przyrodników (ang. "British Naturalists' Association"), co roku przyznaje nagrodę im. Petera Scotta (ang. "Peter Scott Memorial Award") za wybitne osiągnięcia w dziedzinie badań nad historią naturalną i ochroną przyrody.
W hrabstwie Norfolk, wytyczono Ścieżkę Petera Scotta (ang. "Peter Scott Walk"), prowadzi ona od przeprawy promowej King's Lynn do ujścia rzeki Nene, gdzie znajduje się latarnia morska, w której przez kilka lat mieszkał i prowadził obserwacje ptaków.
Dom Scotta w Slimbridge, z którego przez wiele lat nadawał swój program przyrodniczy "Look" i gdzie pracował, ma zostać udostępniony do zwiedzania.

</doc>
<doc id="4271005" url="https://pl.wikipedia.org/wiki?curid=4271005" title="Natalja Isakowa">
Natalja Isakowa

Natalja Leonidowna Isakowa, ros. Наталья Леонидовна Исакова (ur. 23 października 1966) – radziecka i rosyjska łyżwiarka szybka, specjalizująca się w short tracku, wicemistrzyni świata (1991), brązowa medalistka olimpijska (1992), wicemistrzyni uniwersjady (1989).
W 1989 roku zdobyła srebrny medal w sztafecie kobiet podczas zimowej uniwersjady w Sofii. W kwietniu tego roku zajęła 27. miejsce w wieloboju na mistrzostwach świata w Solihull. W marcu 1991 roku wystąpiła na mistrzostwach świata w Sydney, podczas których zdobyła srebrny medal w rywalizacji sztafet (wspólnie z Juliją Ałłagułową, Juliją Własową i Mariną Pyłajewą). Isakowa zajęła ponadto dziesiątą pozycję w wieloboju. Również w marcu zajęła czwarte miejsce w drużynowych mistrzostwach świata w Seulu, startując z Własową, Pyłajewą i Ałłagułową.
W lutym 1992 roku uczestniczyła w igrzyskach olimpijskich w Albertville. W zawodach startowała jako reprezentantka Wspólnoty Niepodległych Państw. Wystartowała w dwóch konkurencjach – w biegu na 500 m, w którym zajęła 17. miejsce, oraz w rywalizacji kobiecych sztafet, w której wspólnie z Juliją Ałłagułową, Juliją Własową i Wiktoriją Taraniną zdobyła brązowy medal olimpijski. W marcu tego samego roku drużyna w tym samym składzie zajęła szóste miejsce na drużynowych mistrzostwach świata w Minamimaki. W marcu 1993 roku zawodniczka uplasowała się na 13. miejscu w wieloboju podczas mistrzostw świata w Pekinie.
Wyróżniona honorowym tytułem Zasłużonego Mistrza Sportu Rosji.

</doc>
<doc id="4271006" url="https://pl.wikipedia.org/wiki?curid=4271006" title="Mission Canyon">
Mission Canyon

Mission Canyon – jednostka osadnicza w Stanach Zjednoczonych, w stanie Kalifornia, w hrabstwie Santa Barbara.

</doc>
<doc id="4271007" url="https://pl.wikipedia.org/wiki?curid=4271007" title="Ewa Jeglińska">
Ewa Jeglińska

Ewa Stanisława Jeglińska, z domu Orzechowska herbu Oksza, ps. „Ewa (319)” (ur. 17 listopada 1923, zm. 9 marca 2018) – uczestniczka powstania warszawskiego, działaczka opozycyjna w PRL.
Życiorys.
Urodziła się 17 listopada 1923. Była córką por./kpt. Ludwika Michała Oksza-Orzechowskiego (lekarz, odznaczony Orderem Virtuti Militari za obronę Lwowa 1918, oficer Wojska Polskiego) i Marii (z domu Korwin-Sokołowska, nauczycielka). Od dzieciństwa zamieszkiwała w Warszawie. Podczas II wojny światowej w okresie okupacji niemieckiej kształciła się na tajnych kompletach Akademii Sztuk Pięknych. Na przełomie 1941/1942 była zaangażowana w działalność konspiracyjną, uczestniczyła w kursach udzielania pomocy medycznej, była kurierką prasy podziemnej. W powstaniu warszawskim 1944 służyła w Komendzie Obwodu V Mokotów, pełniąc funkcję łączniczki komendy, była podporządkowana cichociemnemu ppor. Zbigniewowi Mrazkowi ps. „Aminius”. Była także sanitariuszką. Od połowy sierpnia 1944 była jedną z pięciu łączniczek kanałowych batalionu „Olza” w składzie Zgrupowania pułku „Baszta”, działając między komendą Mokotowa a Śródmieścia.
Po wojnie zamieszkiwała w Warszawie. W 1950 wyszła za mąż za Stanisława Jeglińskiego (1924–1969), także powstańca warszawskiego ps. „Baśka”. Miała córkę Magdalenę i syna Piotra (ur. 1951), który po wyjeździe na Zachód, został wydawcą zakazanych w PRL publikacji. W tym czasie Ewa Jeglińska zajmowała się w Warszawie pośrednictwem w kolportażu wydawnictwa w tzw. drugim obiegu. Z uwagi na to była inwigilowana, rewidowana i prześladowana przez służby PRL oraz została ranna w spowodowanym przez nie wypadku drogowym w 1986. Była współzałożycielką Muzeum Teatralnego w Warszawie.
Zmarła 9 marca 2018, a 23 marca 2018 została pochowana w Alei Zasłużonych na Cmentarzu Wojskowym na Powązkach w Warszawie (kwatera G rząd Tuje grób 8).
Odznaczenia.
Została awansowana na stopień porucznika. Za udział w powstaniu otrzymała Złoty Krzyż Zasługi z Mieczami, Krzyż Walecznych, Medal Wojska, Warszawski Krzyż Powstańczy. Wyróżniono ją także Złotym Krzyżem Zasługi.
Postanowieniem prezydenta Andrzeja Dudy z 19 lipca 2017 została odznaczona Krzyżem Oficerskim Orderu Odrodzenia Polski "za wybitne zasługi dla niepodległości Rzeczypospolitej Polskiej, za działalność na rzecz przemian demokratycznych w Polsce", którym udekorowano ją podczas uroczystości 31 lipca 2017.

</doc>
<doc id="4271012" url="https://pl.wikipedia.org/wiki?curid=4271012" title="Mińsk Wschodni">
Mińsk Wschodni

Mińsk Wschodni (biał. "Мінск-Усходні", ros. "Минск-Восточный") – stacja kolejowa w Mińsku, na Białorusi. Leży na linii Moskwa - Mińsk - Brześć.

</doc>
<doc id="4271013" url="https://pl.wikipedia.org/wiki?curid=4271013" title="Hafciarz Juan López de Robredo">
Hafciarz Juan López de Robredo

Hafciarz Juan López de Robredo (hiszp. "El bordador Juan López de Robredo") – obraz olejny hiszpańskiego malarza Francisca Goi, znajduje się w prywatnej kolekcji.
Okoliczności powstania.
Obraz był wcześniej błędnie uważany za portret Matíasa Gaspariniego, neapolitańczyka zatrudnionego przy dekoracji Pałacu Królewskiego w Madrycie, lub jego syna Antonia. Dopiero w 1974 María Luisa Barreno Sevillano zidentyfikowała postać jako Juana Lópeza de Robredo, pochodzącego z rodziny artystów od pokoleń zajmujących się haftem. Po śmierci ojca w 1788, López de Robredo zajął jego stanowisko nadwornego hafciarza króla Karola IV. Zajmował się projektowaniem i tworzeniem wyszukanych haftów, które zdobiły stroje dworzan. Projektował stroje dla całej rodziny królewskiej. Wykonywał także zasłony, baldachimy i haftowane obrazy, wśród których wyróżniają się te zamówione przez królową Marię Ludwikę przechowywane w hiszpańskich rezydencjach królewskich.
Wykonawcy zawodów takich jak hafciarz czy złotnik byli zaliczani do rzemieślników, co niekorzystnie wpływało na ich status społeczny. López de Robredo otrzymał szlachectwo, ale dworzanie nie używali należnego mu tytułu „don”. Zdarzało się także, że nie zapraszano hafciarzy do przygotowywania i przedstawiania wzorów. Z tych powodów kilkakrotnie skarżył się królowi. Aby podkreślić swój status społeczny, wystąpił o pozwolenie na używanie uniformu, podobnego do tego, który nosili nadworni malarze, rzeźbiarze i szlifierze diamentów. Zaproponował również szczególny wzór haftu dla stroju swojego gremium. Otrzymał zgodę w lipcu 1798; prawdopodobnie z tej okazji zamówił portret u Francisca Goi. Wybór znanego portrecisty i jednego z faworytów hiszpańskiego dworu świadczy o ambicji Lópeza de Robredo. Goya mógł dobrze rozumieć aspiracje hafciarza, gdyż jego własna droga do kariery na dworze i pozycji w madryckim społeczeństwie nie była łatwa. Obraz powstał w 1798, roku zatwierdzenia uniformu, lub w 1799.
Opis obrazu.
Goya przedstawił hafciarza w półpostaci, siedzącego w fotelu. Jest przesadnie wyprostowany, wydaje się pewny siebie i dumny z wykonywanego zawodu. Na sobie ma uniform nadwornego hafciarza, o którego powstanie zabiegał, a w ręce trzyma znamienny wzór haftu z motywem roślinnym zaprojektowany dla jego gremium. Stroju dopełnia biała koszula z wysokim kołnierzykiem. Uwagę przykuwają liczne złote hafty na niebieskawym uniformie i czerwonej kamizelce. Padające światło rozjaśnia przede wszystkim twarz modela, podkreślając jego charakter. Rozświetlona twarz kontrastuje z dominującymi ciemnymi tonami. Widoczna jest dysproporcja pomiędzy stosunkowo małą głową a korpulentnym torsem.
Istnieje replika tego obrazu (kolekcja Aldama), którą José Gudiol uznał za autorską.
Proweniencja.
Od czasu powstania obraz miał wielu właścicieli. W 1947 został nabyty poza Hiszpanią przez Juana Gómeza Acebo y Moret, markiza de Zurgena. W 1955 jako darowizna przeszedł do nowego właściciela. W 1996 należał do kolekcji księżnej de Santo Buono. W 2011 Hiszpania zezwoliła na sprzedaż obrazu poza krajem; został wystawiony w domu aukcyjnym Christie’s w Londynie, ale nie znalazł kupca.

</doc>
<doc id="4271015" url="https://pl.wikipedia.org/wiki?curid=4271015" title="Las Solnicki">
Las Solnicki

Las Solnicki – teren zielony położony na terenie gminy Białystok w województwie podlaskim.
Las Solnicki położony jest w południowej części Białegostoku, w sąsiedztwie lotniska Krywlany. Powierzchnia lasu wynosi około 700 ha. Razem z lasem Pietrasze i Lasem Wesołowskim, zajmują powierzchnię ponad 13km2. Jego atrakcyjność turystyczna wynika z występowania siedliska boru mieszanego świeżego i drzewostanu w wieku 60-80 lat. Nadzór nad gospodarką leśną sprawuje Nadleśnictwo Dojlidy.
Przyroda.
Głównymi gatunkami tworzącymi drzewostan Lasu Solnickiego są: sosna zwyczajna, świerk pospolity, dąb szypułkowy, lipa drobnolistna, klon zwyczajny, jesion wyniosły, brzoza brodawkowata, wiąz szypułkowy, modrzew europejski, olsza czarna, grab zwyczajny, topola osika, grusza dzika, jarząb pospolity, głóg jednoszyjkowy, jabłoń dzika.
Występują dwa gatunki porostów z rodzaju włostek Bryońa i dwa z rodza­ju brodaczek Usnea, dzięcioł średni, czarny i zielonosiwy oraz sowy z gatunku puszczykowatych.
Rekreacja.
Na terenie lasu znajduje się wiele ścieżek rekreacyjnych i rowerowych.

</doc>
<doc id="4271017" url="https://pl.wikipedia.org/wiki?curid=4271017" title="Mission Hills (Kalifornia)">
Mission Hills (Kalifornia)

Mission Hills – jednostka osadnicza w Stanach Zjednoczonych, w stanie Kalifornia, w hrabstwie Santa Barbara.

</doc>
<doc id="4271018" url="https://pl.wikipedia.org/wiki?curid=4271018" title="Montecito">
Montecito

Montecito – jednostka osadnicza w Stanach Zjednoczonych, w stanie Kalifornia, w hrabstwie Santa Barbara.

</doc>
<doc id="4271021" url="https://pl.wikipedia.org/wiki?curid=4271021" title="New Cuyama">
New Cuyama

New Cuyama – jednostka osadnicza w Stanach Zjednoczonych, w stanie Kalifornia, w hrabstwie Santa Barbara.

</doc>
<doc id="4271024" url="https://pl.wikipedia.org/wiki?curid=4271024" title="Ogród zoologiczny w Zagrzebiu">
Ogród zoologiczny w Zagrzebiu

Ogród zoologiczny w Zagrzebiu ("Zoološki vrt grada Zagreba") – zoo znajdujące się w Maksimir Park w Zagrzebiu. 
Historia.
Zoo w Zagrzebiu zostało otwarte 17 czerwca 1925 roku. Założycielem był chorwacki inżynier Mijo Filipović. Przekonał on ówczesnego burmistrza Zagrzebia Vjekoslava Heinzla przekazania na potrzeby ogrodu wyspy w istniejącym od 1794 roku Maksimir Parku. W momencie otwarcia ogród nazywany "szkółką zoologiczną" miał trzy sowy i dwa lisy. Dotacje i darowizny spowodowały, że w 1926 roku mieszkało tam już 320 zwierząt i ogród trzeba było poszerzyć. W 1928 roku, aby zdobyć pieniądze na funkcjonowanie i rozwój ogrodu Mijo Filipović poprosił swojego przyjaciela architekta Otto Pristera o pomoc i udostępnienie za darmo swojego ogrodu. Dom znajdował się w centrum Zagrzebia i w ogrodzie pokazywano za opłatą zwierzęta z Ogrodu Zoologicznego.
Na terenie ogrodu umieszczono wiele obecnie zabytków architektury jak np. pochodzący z 1926 roku zbudowany z kamieni wybieg dla niedźwiedzia lub wilka nazywany "zaczarowanym dziedzińcem". Na brzegu jeziora znajdują się rzeźby m.in. posąg Egipcjanina lub neapolitańskiego rybaka.
Od 1990 roku jest prowadzona przebudowa ogrodu. Zagreb Zoo jest członkiem zarówno Europejskiego jak i Światowego Stowarzyszenia Ogrodów Zoologicznych i Akwariów i uczestniczy programie ochrony w europejskich gatunków zagrożonych.
Organizacja.
Zagrzebskie ZOO jest podzielone na sekcje m. in Insektarium, Afrykańska Wioska, sekcję australijską oraz Dziecięce Zoo, gdzie dzieci mogą mieć bezpośredni kontakt z wybranymi zwierzętami. 

</doc>
<doc id="4271026" url="https://pl.wikipedia.org/wiki?curid=4271026" title="Park Narodowy Kauhaneva-Pohjankangas">
Park Narodowy Kauhaneva-Pohjankangas

Park Narodowy Kauhaneva-Pohjankangas (fiń. "Kauhanevan-Pohjankankaan kansallispuisto") – park narodowy w południowo-zachodniej Finlandii, w regionach Ostrobotnia Południowa i Satakunta. Został utworzony w 1982 roku. Zajmuje powierzchnię 57 km². Zarządcą Parku Narodowego Kauhaneva-Pohjankangas, podobnie jak wszystkich pozostałych fińskich parków narodowych, jest państwowe przedsiębiorstwo Metsähallitus.
Opis parku.
Park Narodowy Kauhaneva-Pohjankangas tworzą głównie największe w tym rejonie torfowiska wysokie. Składają się one z suchszych kęp poprzedzielanych wilgotniejszymi zagłębieniami i licznymi kałużami wody. Na kępach rosną torfowce ("Sphagnum sp") i sosny ("Pinus sylvestris"). Zewnętrzne rejony Kauhaneva, głównego torfowiska parku narodowego, zostały osuszone w latach 1960. i 1970., lecz obecnie powracają do stanu naturalnego. Kauhaneva wraz z położonym na północ od niego Kampinkeidas stanowią kompleks torfowisk o dużym znaczeniu międzynarodowym.
Położone w południowej części parku Pohjankangas stanowi część większego pasma ozów. Lasy są suche, a wrzosowiska porasta sosna. W runie dominuje chrobotek reniferowy ("Cladonia rangiferina") i rokietnik pospolity ("Pleurozium schreberi"). Oprócz tego rośnie tam wrzos zwyczajny ("Calluna vulgaris"), borówka brusznica ("Vaccinium vitis-idaea") i mącznica lekarska ("Arctostaphylos uva-ursi").
Turystyka.
Park Narodowy Kauhaneva-Pohjankangas jest doskonałym miejscem do obserwacji ptaków, zwłaszcza wiosną. Dla turystów została wyznaczona okrężna trasa o długości 4–5 km, dwukilometrowy jej odcinek jest wyłożony deskami. Obok trasy, na północ od niewielkiego jeziora Kauhalammi, znajduje się wieża obserwacyjna. Przez teren parku przebiega szlak rowerowy. Dozwolona jest jazda na nartach, w jeziorze Kauhalammi można wędkować.
Fauna.
Do występujących na terenie parku narodowego ptaków należą m.in. żuraw zwyczajny ("Grus grus"), łabędź krzykliwy ("Cygnus cygnus"), mewa srebrzysta ("Larus argentatus"), mewa mała ("Larus minutus"), pliszka żółta ("Motacilla flava"), siewka złota ("Pluvialis apricaria"), kulik mniejszy ("Numenius phaeopus"), łęczak ("Tringa glareola", umieszczony w logo parku), krwawodziób ("Tringa totanus"), kwokacz ("Tringa nebularia"), nur czarnoszyi ("Gavia arctica") i rdzawoszyi ("Gavia stellata"), lelek zwyczajny ("Caprimulgus europeaus"), pleszka zwyczajna ("Phoenicurus phoenicurus").

</doc>
<doc id="4271027" url="https://pl.wikipedia.org/wiki?curid=4271027" title="Julija Własowa">
Julija Własowa

Julija Iwanowna Własowa, ros. Юлия Ивановна Власова (ur. 1 maja 1967 w Jekaterynburgu) – radziecka i rosyjska łyżwiarka szybka, specjalizująca się w short tracku, wicemistrzyni świata (1991), brązowa medalistka olimpijska (1992).
W marcu 1991 roku wystąpiła na mistrzostwach świata w Sydney, podczas których zdobyła srebrny medal w rywalizacji sztafet (wspólnie z Juliją Ałłagułową, Natalją Isakową i Mariną Pyłajewą). Również w marcu zajęła czwarte miejsce w drużynowych mistrzostwach świata w Seulu, startując z Isakową, Pyłajewą i Ałłagułową.
W lutym 1992 roku uczestniczyła w igrzyskach olimpijskich w Albertville. W zawodach startowała jako reprezentantka Wspólnoty Niepodległych Państw. Wystartowała w dwóch konkurencjach – w biegu na 500 m, w którym zajęła siódme miejsce, oraz w rywalizacji kobiecych sztafet, w której wspólnie z Juliją Ałłagułową, Natalją Isakową i Wiktoriją Taraniną zdobyła brązowy medal olimpijski. W marcu tego samego roku drużyna w tym samym składzie zajęła szóste miejsce na drużynowych mistrzostwach świata w Minamimaki. W marcu 1993 roku zawodniczka zajęła 14. miejsce w wieloboju podczas mistrzostw świata w Pekinie.
Wyróżniona honorowym tytułem Zasłużonego Mistrza Sportu Rosji.

</doc>
<doc id="4271029" url="https://pl.wikipedia.org/wiki?curid=4271029" title="Orcutt">
Orcutt

Orcutt – jednostka osadnicza w Stanach Zjednoczonych, w stanie Kalifornia, w hrabstwie Santa Barbara.

</doc>
<doc id="4271033" url="https://pl.wikipedia.org/wiki?curid=4271033" title="Montblanc">
Montblanc



</doc>
<doc id="4271035" url="https://pl.wikipedia.org/wiki?curid=4271035" title="Mały Moduł Badawczy Rasswiet">
Mały Moduł Badawczy Rasswiet



</doc>
<doc id="4271036" url="https://pl.wikipedia.org/wiki?curid=4271036" title="Amadeo Ponzone">
Amadeo Ponzone

Amadeo Ponzone, hrabia (ur. 16 lutego 1880 w Savonie, zm. 8 kwietnia 1957) – włoski urzędnik konsularny.
Rodzicami byli Giacomo Enrico Ponzone oraz Ermenegilda 'Gilda' Larco. Pełnił funkcję konsula generalnego Włoch w Dreźnie (1926-1928), i Gdańsku (1935-1938).

</doc>
<doc id="4271038" url="https://pl.wikipedia.org/wiki?curid=4271038" title="Santa Ynez">
Santa Ynez

Santa Ynez – jednostka osadnicza w Stanach Zjednoczonych, w stanie Kalifornia, w hrabstwie Santa Barbara.

</doc>
<doc id="4271041" url="https://pl.wikipedia.org/wiki?curid=4271041" title="Quart">
Quart



</doc>
<doc id="4271043" url="https://pl.wikipedia.org/wiki?curid=4271043" title="Sisquoc">
Sisquoc

Sisquoc – jednostka osadnicza w Stanach Zjednoczonych, w stanie Kalifornia, w hrabstwie Santa Barbara.

</doc>
<doc id="4271046" url="https://pl.wikipedia.org/wiki?curid=4271046" title="Rothmans Surrey GC Championships">
Rothmans Surrey GC Championships



</doc>
<doc id="4271048" url="https://pl.wikipedia.org/wiki?curid=4271048" title="Muzeum Kultury Kurpiowskiej w Ostrołęce">
Muzeum Kultury Kurpiowskiej w Ostrołęce

Muzeum Kultury Kurpiowskiej w Ostrołęce – samorządowa instytucja kultury w województwie mazowieckim, znajdująca się przy Placu gen. Józefa Bema 8. Pełni ważną funkcję w propagowaniu kultury Ostrołęki i regionu.
Historia.
Muzeum od grudnia 1975 roku funkcjonowało jako Muzeum Okręgowe, natomiast jako Muzeum Kultury Kurpiowskiej działa od 1998 roku, kiedy nadano mu nowy statut oraz regulamin organizacyjny. Od 1999 roku organizatorem instytucji jest Samorząd Województwa Mazowieckiego. Muzeum mieści się w neoklasycystycznej kamienicy z lat 20. XIX wieku. Początkowo placówka użytkowała tylko jedno piętro, ale od 1980 roku muzeum dysponuje całym budynkiem. Od początku powstania placówki funkcjonowały działy: Dział Etnograficzny, Dział Historyczny, Dział Sztuki i Dział Oświatowy. W 1997 roku utworzono Dział Archeologiczny. Funkcjonują następujące działy merytoryczne: Dział Historyczno-Artystyczny, Dział Etnograficzny, Dział Edukacji i Promocji.
Kapitalny remont budynku przeprowadzono w latach 1989–1992. Dobudowany został budynek administracyjny na podwórku, w wyniku czego zostało zwiększone miejsce na eksponaty, a warunki pracy się polepszyły. Parę lat później, po zakończeniu remontu, muzeum nadano nową, obecną nazwę. Dzięki kolejnemu gruntownemu remontowi, trwającemu od czerwca do listopada 2006 roku, poprawiły się warunki magazynowania muzealiów (dzięki specjalistycznym regałom oraz monitoringowi wilgotności i temperatury). Zadaszony został dziedziniec, na którym odbywają się imprezy, koncerty i spotkania.
Muzeum działa w zakresie edukacji, organizując warsztaty, zajęcia oraz lekcje dla dzieci i młodzieży. Cieszą się dużym zainteresowaniem. Tematy zajęć często dotyczą wystaw stałych lub czasowych.
Wedle stanu na 2022 rok zbiory muzeum liczą ponad 16 tys. muzealiów i ponad 10 tys. książek w bibliotece muzealnej.
Oddziały.
Oddziałem Muzeum Kultury Kurpiowskiej w Ostrołęce jest Zagroda Kurpiowska w Kadzidle. W zagrodzie prezentowane są obiekty budownictwa drewnianego i przedmioty codziennego użytku z początku XX wieku. Odbywa się tutaj szereg imprez regionalnych, m.in. warsztaty etnograficzne „Ginące Zawody” i „Wesele Kurpiowskie”.

</doc>
<doc id="4271049" url="https://pl.wikipedia.org/wiki?curid=4271049" title="Summerland (Kalifornia)">
Summerland (Kalifornia)

Summerland – jednostka osadnicza w Stanach Zjednoczonych, w stanie Kalifornia, w hrabstwie Santa Barbara, nad Oceanem Spokojnym.

</doc>
<doc id="4271052" url="https://pl.wikipedia.org/wiki?curid=4271052" title="Toro Canyon">
Toro Canyon

Toro Canyon – jednostka osadnicza w Stanach Zjednoczonych, w stanie Kalifornia, w hrabstwie Santa Barbara, nad Oceanem Spokojnym.

</doc>
<doc id="4271055" url="https://pl.wikipedia.org/wiki?curid=4271055" title="Vandenberg Village">
Vandenberg Village

Vandenberg Village – jednostka osadnicza w Stanach Zjednoczonych, w stanie Kalifornia, w hrabstwie Santa Barbara.

</doc>
<doc id="4271059" url="https://pl.wikipedia.org/wiki?curid=4271059" title="Kamienica przy Rynku 46 we Wrocławiu">
Kamienica przy Rynku 46 we Wrocławiu

Kamienica przy Rynku 46 – kamienica na wrocławskim rynku, na jego północnej pierzei, zwanej "Targiem Łakoci".
Historia i architektura kamienicy.
Kamienica swoim rodowodem sięga okresu średniowiecznego, z okresu którego zachowały się piwnice ze sklepieniem kolebkowym oraz partie murów granicznych powstających na przełomie lat 1300-1475. Budynek został wzniesiony wraz z przylegającymi do niego kamienicami nr 45 i 47, pomiędzy drugą połową XIV wieku a drugą tercją XV wieku. Pierwotnie był to budynek o wymiarach 8 x 18 metrów, dwutraktowy. Przynajmniej do 1564 roku posesja była podzielona na dwie części: zachodnia miała szerokość 7,5 łokcia, a wschodnia 8 łokci, a w kolejnych latach na jej tyłach wydzielono trzecią. Wzniesienie kamienicy na posesji zachodniej datowane jest na rok 1372; w latach 1449-1451 była ona połączona z zatylną posesją przy ulicy Igielnej 21. 
Pod koniec XV wieku i na początku XVI przebudowano tylny trakt piwnic, dzieląc go na dwa poziomy połączone z parterem bliźniaczymi biegami schodów, założonymi po wschodniej i zachodniej stronie traktu. Powstałe nowe pomieszczenia zostały przykryte stropami kolebkowymi. 
W 1562 roku budynek miał wysokość czterech kondygnacji i jednokondygnacyjny strych. Kamienica posiadała dwa niezależne wejścia oraz dwutraktowy podział parteru. Od 1748 roku właścicielem kamienicy był wrocławski kupiec J.G. Selenke, założyciela we Wrocławiu, w 1775 roku domu opieki dla nieszczęśliwych kupców. Za jego sprawą, około 1750 roku budynek przeszedł gruntowną przebudowę wnętrz i zmianę fasady w stylu późnobarokowym , a dekoracje stropów dwóch frontowych pokoi (cęgowe sploty oraz charakterystyczne motywy wazonów i lambrekinowych baldachimów zapowiadały styl rokokowy. Najważniejszą zmianą było przeniesienie klatki schodowej znajdującej się dotychczas na zewnętrznej stronie tylnej ściany kamienicy, do jej wnętrza. Nad czterema kondygnacjami umieszczono dwukondygnacyjne mieszkalne poddasze i jednokondygnacyjny strych. Budynek pokrywał dwuspadowy dach w układzie szczytowym. Czteroosiowa fasada uzyskała barokowy wygląd: na wysokości drugiej i trzeciej kondygnacji, po bokach umieszczono boniowane lizeny. Pomiędzy czwartą kondygnacją a szczytem znajdował się profilowany gzyms, a pod nim, w centralnej części, umieszczono kartusz z monogramem właściciela "J. G. S.". Opaski okienne znajdujące się na pierwszym i drugim piętrze zostały połączone z gzymsami nadookiennymi, a wolne płaszczyzny wypełniono chrząstkowo-roślinnymi ornamentami. Nad gzymsem, prostokątna część szczytowa ujęta została zdwojonymi pilastrami zakończonymi trójkątnym naczółkiem.
W Kamienicy na parterze znajdowała się Ring Cafe.
Właściciele i postacie związane z kamienicą.
Posesja wschodnia.
Pierwszym znanym właścicielem posesji wschodniej numer 46 był posiadacz Herman Kezemeyer. Jako właściciel występował w dokumentach w latach 1349-1350. W marcu 1350 sprzedał dom Petirowi Stricholcz (Streichholz), choć sam nadal mieszkał w kamienicy. W rodzinie Stricholcz kamienica pozostawała do 1361, kiedy to nowym właścicielem został, na krótko, siodlarz Mikołajowi Thoruner (Toruńczykowi) a następnie, jeszcze w tym samym roku, Petrir Trinksus. Trinksus był przedsiębiorcą i zajmował się handlem nieruchomości; kupował i szybko sprzedawał domy, głównie w północnej części Wrocławia, m.in. przy ulicy Garbarskiej czy Świdnickiej. Kamienica 46, również została szybko sprzedana; w 1364 nabyli ją Petrus Yppir i Hartmannus Magir. Od 1365 kamienica była w dyspozycji rady miasta, a ta, do 1384, wynajmowała ją rajcom. W 1384 posesja na cztery lata trafiła do rąk Klemensa Hoppera i jego szwagra Piotra Genode. W latach 1393-1428 właścicielem kamienicy był rymarz Martin Hawenschilt. 
W 1428 sprzedał dom siodlarzowi Hansowi Jauer a ten, po czterech latach sprzedał ją złotnikowi Hansowi Beyer, obywatelowi Wrocławia od 1414. . Po jego śmierci dom odziedziczyła jego żona Barbara (synowie zrzekli się spadku), która wyszła ponownie za mąż, za złotnika Vincenza Eynsedela. Był on obywatelem miasta od 1443, a w 1452 wybrano go na starszego cechu. W 1454 Eynsedel Sprzedał kamienice by kupić inne dwa domy m.in. przy ulicy Św. Wojciecha. Nowym nabywcą został mistrz krawiectwa Martin Kreuzburg (Kreuzberg) i pozostawał nim aż do śmieci w 1460, kiedy to spadkobiercy sprzedali posesję złotnikowi Hansowi Bischdorf. Bischdorf mieszkał pod adresem Rynek 46 wraz ze swoją żoną Agnes, przez kolejne czterdzieści lat. Oboje zmarli około 1500 roku bezdzietnie, a kamienica została przekazana pod opiekę starszych złotników, którzy w 1501 sprzedali dom innemu złotnikowi i przysięgłemu cechu, Niklasowi Münzer.
Posesja zachodnia.
Do 1360 roku zachodnia część kamienicy nr 46 była dodatkowo podzielona poprzecznie na mniejsze lokale mieszkalne. Jednym z właścicieli, nie do końca wiadomo jakiej części tej posesji był (rymarz) Willusch Rimer, który w 1347 roku sprzedał prawa do posesji bratu Hanusowi Rimer. W 1354 właścicielem kamienicy ponownie był Willusch Rimer, a posesja pozostawała w rękach rodziny do około 1384 przechodząc do rąk spadkobierców lub innych członków rodziny. Na przestrzeni lat jej powierzchnia zmniejszała się przez odsprzedawanie jej zatylnej części właścicielom sąsiadujących działek. Od 1384 kamienica była własnością Heinricha Lutenrande (1384-1385) a następnie Heinricha von Erfurda (1385-1397). Kolejnym udokumentowanym właścicielem posesji był kuśnierz Stefan von der Olsen, który zamieszkiwał dom do 1409 a nowym właścicielem był spowinowacony z nim Junge Hanke oraz Hans Schramme. Ci dwaj na przemian zarządzali posesja by ostatecznie w 1419 roku właścicielem kamienicy został Junge Hanke, a Hans Schramme przeniósł się do zakupionej przez siebie rok wcześniej kamienicy Rynek 1. Junge Hanke zmarł w 1426 roku, pozostawiając majątek swojej zonie Annie i dzieciom, Kasprowi i Agnith. 
W 1426 roku spadkobiercy Hanke sprzedali kamienice rymarzowi Lorenzowi Monch, a ten w 1433 odsprzedał ją złotnikowi Hanuschke von Freiburg. Freiburg pochodził prawdopodobnie ze Świebodzic, prawa miejskie nabył w 1424, a w latach 1431 i 1434 był wybierany na starszego cechu. Zmarł w 1436 roku. Aż do 1469 roku kamienica przechodziła co kilka lat w ręce nowych właścicieli: w latach 1436-1448 był nim złotnik Niclas Danyel i jego spadkobiercy, Johannes Florean (1448-1454), Veczencz von Gandaw (1454-1455)- właściciela również posesji Rynek 48 i Lorenz Stock, wytwórca kusz i łuków oraz jego
spadkobiercy (1455-1469). W 1469 roku nowym nabywcą został złotnikowi Matthiasowi Stoncke, starszemu cechu w 1477. W jego majątku kamienica pozostawała do 1485, kiedy to została sprzedana złotnikowi Mathisowi Packisch. Kolejny ślad własności posesji pojawia się w 1492, kiedy to jej zarządcą jest miasto. 10 marca 1492 kamienica zostaje sprzedana Hedwig Peterowej Franckowej i pozostaje w rękach jej rodziny do 1500.
Po II wojnie światowej.
Działania wojenne w 1945 roku nie zniszczyły kamienicy. W latach 1956-1960 przeprowadzono gruntowny remont budynku, zachowując jego wygląd od strony frontowej. Zmieniono natomiast wewnętrzny układ pomieszczeń kamienicy; zlikwidowano klatkę schodową, a trzecią i czwartą kondygnację oraz pomieszczenia mieszkalne na strychu połączono z klatką schodową kamienicy nr 47 "Szwedzka Sień". W pomieszczeniu frontowym umieszczono drewniany polichromowany strop z XVIII wieku pochodzący z tylnego traktu. Na początku lat 90. XX wieku przeprowadzono remont budynku, głównie elewacji w wyniku czego podzielono pomieszczenia parterowe na dwie osobne części wybijając jednocześnie w miejsce okna witrynowego osobne prawe wejście do kamienicy i powstałego lokalu.

</doc>
<doc id="4271060" url="https://pl.wikipedia.org/wiki?curid=4271060" title="Braunschweigische Südbahn">
Braunschweigische Südbahn

Braunschweigische Südbahn – niezelektryfikowana, jednotorowa i lokalna linia kolejowa w kraju związkowym Dolna Saksonia, w Niemczech. Linia łączy Börßum z Kreiensen.

</doc>
<doc id="4271062" url="https://pl.wikipedia.org/wiki?curid=4271062" title="Kamienica przy Rynku 3 w Tarnowskich Górach">
Kamienica przy Rynku 3 w Tarnowskich Górach



</doc>
<doc id="4271063" url="https://pl.wikipedia.org/wiki?curid=4271063" title="Liège-Bastogne-Liège (kobiecy) 2018">
Liège-Bastogne-Liège (kobiecy) 2018

2. edycja kobiecego wyścigu kolarskiego Liège-Bastogne-Liège odbyła się 22 kwietnia 2018 roku w Belgii. Trasa wyścigu liczyła 135,5 km, zaczynając się w mieście Bastogne, zaś kończąc w Ans. Wyścig wygrała Holenderka Anna van der Breggen, dla której było to drugie z rzędu zwycięstwo w tym wyścigu oraz czwarte w tym sezonie w cyklu UCI Women’s World Tour. Kolejne miejsca na podium zajęła Australijka Amanda Spratt oraz Holenderka Annemiek van Vleuten.
Liège-Bastogne-Liège był dziewiątym w sezonie wyścigiem cyklu UCI Women’s World Tour, będącym serią najbardziej prestiżowych zawodów kobiecego kolarstwa. Poza wyścigiem kobiecym tego samego dnia, lecz na dłuższej trasie zorganizowano również wyścig mężczyzn.

</doc>
<doc id="4271064" url="https://pl.wikipedia.org/wiki?curid=4271064" title="Kamienica przy Rynku 1 w Tarnowskich Górach">
Kamienica przy Rynku 1 w Tarnowskich Górach



</doc>
<doc id="4271065" url="https://pl.wikipedia.org/wiki?curid=4271065" title="Kamienica przy Rynku 2 w Tarnowskich Górach">
Kamienica przy Rynku 2 w Tarnowskich Górach



</doc>
<doc id="4271066" url="https://pl.wikipedia.org/wiki?curid=4271066" title="Kamienica przy Rynku 5 w Tarnowskich Górach">
Kamienica przy Rynku 5 w Tarnowskich Górach



</doc>
<doc id="4271068" url="https://pl.wikipedia.org/wiki?curid=4271068" title="Maciej Łącki">
Maciej Łącki

Maciej Łącki herbu Lis (ur. ok. 1505 we wsi Ląkie, zm. 12 listopada 1557 w Krakowie) – rektor Akademii Krakowskiej, doktor obojga praw, sekretarz królewski.
Życiorys.
Wywodził się ze średnio zamożnej szlachty, był synem Jana i Małgorzaty Arciszewskiej. W 1521 został na Akademii Krakowskiej bakałarzem sztuk wyzwolonych, a w 1524 magistrem i zarazem powierzono mu stanowisko notariusza uniwersyteckiego. W latach 1524-1526 wykładał na Wydziale Filozoficznym. Podjął także studia prawnicze i w styczniu 1529 uzyskał licencjat praw, doktorat obronił w tym samym roku. W 1533 był seniorem Bursy Prawników, a następnie uzyskał urlop z uczelni niezbędny do realizowania funkcji kościelnych. Był doradcą prymasów Jana Latalskiego, Piotra Gamrata i Mikołaja Dzierzgowskiego. Na Akademię Krakowska powrócił w 1555 zostając wybrany jej rektorem, funkcję tę sprawował nieprzerwanie przez trzy kadencje. W 1527 u biskupa Piotra Tomickiego był instygatorem w latach 1529-1533 posiadał kanonię wiślicką i był kanonikiem sandomierskim. W latach 1532-1544 był archidiakonem pomorskim w kapitule włocławskiej. w 1536 został u biskupa Jana Latalskiego audytorem sądu biskupiego, a w 1537 kanclerzem kurii prymasowskiej. 12 kwietnia 1540 został kanonikiem kapituły gnieźnińskiej oraz altarystą ołtarza św. Tomasza w katedrze wawelskiej. Przygotowywał synod łęczycki w 1555 oraz w następnym roku łowicki i kolejny w 1557 piotrkowski. Król Zygmunt August mianował go swoim sekretarzem korespondencja z królem utrzymał się także w czasach gdy Maciej Łącki był rektorem Akademii. Zmarł nagle w Krakowie, został pochowany w katedrze wawelskiej.

</doc>
<doc id="4271073" url="https://pl.wikipedia.org/wiki?curid=4271073" title="Tatjana Gołdobina">
Tatjana Gołdobina

Tatjana Władimirowna Gołdobina (ros. Татьяна Владимировна Голдобина, ur. 4 listopada 1975) – rosyjska strzelczyni sportowa. Srebrna medalistka olimpijska z Sydney.
Urodziła się na terenie obecnego Kirgistanu. Specjalizowała się w strzelaniu z karabinu pneumatycznego i karabinu kulowego z trzech postaw. Zawody w 2000 były jej pierwszymi igrzyskami olimpijskimi, brała również udział w igrzyskach w 2004 i 2008. Po medal sięgnęła w karabinie sportowym (trzy postawy). Indywidualnie zdobyła trzy złote medale mistrzostw Europy - w 2005 i 2009 w trzech postawach, w 2006 w karabinie pneumatycznym.

</doc>
<doc id="4271076" url="https://pl.wikipedia.org/wiki?curid=4271076" title="Kamienica przy ul. Gliwickiej 6 w Tarnowskich Górach">
Kamienica przy ul. Gliwickiej 6 w Tarnowskich Górach



</doc>
<doc id="4271081" url="https://pl.wikipedia.org/wiki?curid=4271081" title="Bierezowce">
Bierezowce

Bierezowce (biał. "Бярозаўцы", ros. "Берёзовцы") – wieś na Białorusi, w obwodzie mińskim, w rejonie mołodeczańskim, w sielsowiecie Chożów.
Dawniej używana nazwa – Berezowce.
Historia.
W czasach zaborów w gminie Horodek, w powiecie wilejskim, w guberni wileńskiej Imperium Rosyjskiego. W 1866 roku liczyła 16 dusz rewizyjnych w części należącej do Chełkowskich, 44 dusze w części Tyszkiewiczów i 3 dusze w części Boharewicza .
W latach 1921–1945 wieś leżała w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 305 osób, 105 było wyznania rzymskokatolickiego a 200 prawosławnego. Jednocześnie wszyscy mieszkańcy zadeklarowali polską przynależność narodową. Były tu 54 budynki mieszkalne. W 1931 w 60 domach zamieszkiwało 314 osób.
Wierni należeli do parafii rzymskokatolickiej i prawosławnej w Chołchle. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="4271082" url="https://pl.wikipedia.org/wiki?curid=4271082" title="Ołeksandr Antipenko">
Ołeksandr Antipenko

Ołeksandr Iwanowicz Antipenko (ukr. Олександр Іванович Антипенко, ur. 25 sierpnia 1938 w Kijowie) – ukraiński operator filmowy.
Życiorys.
W 1962 był kamerzystą podczas realizacji filmu "Cwietok na kamne" Siergieja Paradżanowa, w 1966 ukończył studia na Wydziale Operatorskim Wszechrosyjskiego Państwowego Uniwersytetu Kinematografii im. S.A. Gierasimowa. Po ukończeniu uniwersytetu pracował w Kijowskim Studiu Filmowym im. Dowżenki, filmował także w studiach „Gruzija-Film”, „Lenfilm” i „Uzbekfilm”, od 1976 pracował jako operator w studiu filmowym im. Gorkiego. Pracował w Kijowie, Moskwie, Leningradzie, później w Gruzji, Uzbekistanie i Norwegii. Ważniejsze filmy, których był operatorem, to "Błaganie" (1968) Tengiza Abuladze, "Kijowskie freski" (1969, film nie dokończony) Siergieja Paradżanowa i "Proszę o głos" (1976) Gleba Panfiłowa. W 1969 był scenarzystą, reżyserem i operatorem filmu dokumentalnego "Siem minut s kinooperatorom Urusiewskim". 19 listopada 1997 został odznaczony Orderem Honoru.

</doc>
<doc id="4271084" url="https://pl.wikipedia.org/wiki?curid=4271084" title="Biertoszki">
Biertoszki

Biertoszki (biał. "Бяртошкі", ros. "Бертошки") – wieś na Białorusi, w obwodzie mińskim, w rejonie mołodeczańskim, w sielsowiecie Chożów.
Przed 1939 w Polsce, w województwie wileńskim, w powiecie mołodeczańskim.

</doc>
<doc id="4271089" url="https://pl.wikipedia.org/wiki?curid=4271089" title="My3">
My3

My3 – polski zespół muzyczny wykonujący dziecięco-młodzieżową muzykę rozrywkową, powstały w 2017. Pierwotnie w skład tria wchodzą: Julia „Julka” Trojanowska, Natalia „Natka” Klewicz i Karolina „Gefi” Rozum (wcześniej występująca pod nazwiskiem Gefert). 10 marca 2023 został ogłoszony nowy skład My3 : Aleksandra „Sandi” Bruszkiewicz, Aleksandra „Ola” Gwazdacz i Amelia „Amelia” Kuształa
W latach 2017–2018 na antenie telewizji Polsat emitowany był program o tej samej nazwie, prowadzony przez członkinie grupy.
Nazwa zespołu.
Nazwa zespołu My3 pochodziła z tłumaczenia na język polski nazwy Wir 3 używanej w latach 2007–2010 przez niemiecki odpowiednik zarówno wspomnianego dziewczęcego tria z Polski, jak i działąjacego na tej samej zasadzie zespołu K3 z Belgii i Holandii. W skład wspomnianego, niemieckiego tria posługującego się nazwą Wir 3 wchodziły Lina Sasnauskaite, Linda Hesse i Vera Huebner.
Historia zespołu.
2017: Powstanie grupy i program telewizyjny.
Skład zespołu wyłoniony został podczas castingu organizowanego przez agencję producencką Tako Media. Zespół powstał 11 października 2017 roku choć sam proces formowania się składu grupy trwał od stycznia aż do 25 czerwca 2017 roku. 11 października 2017 roku (a więc w dniu powstania zespołu My3) ukazał się też pierwszy, debiutancki singiel, zatytułowany "Mammaje", który w siedem miesięcy od premiery osiągnął ponad milion wyświetleń na YouTube. Najczęściej wyświetlanym utworem zespołu w sieci jest piosenka „Szkolna sympatia”, która liczy ponad 12 milionów wyświetleń w serwisie YouTube (stan na sierpień 2020). We wrześniu wokalistki zadebiutowały w zestawieniu dwudziestu najchętniej oglądanych teledysków na platformie Vevo.
11 listopada 2017 na antenie telewizji Polsat zadebiutował program "My3" prowadzony przez członkinie zespołu. Celem programu jest zainspirowanie dzieci do odkrywania świata, poszukiwania autorytetów oraz zachęcenie ich do odnalezienia pasji i czerpania z niej radości. Program składa się z kilku stałych elementów, którym są m.in.: ćwiczenia sportowe i taneczne, przygotowanie prostego i zdrowego posiłku, nauka rysowania, rozwiązywanie dylematów, rozmowa z gośćmi, doświadczenia naukowe oraz propozycje zabaw dla najmłodszych. Ponadto w programie są też prezentowane teledyski grupy My3. Producentem wykonawczym programu jest Tako Media. Programowi towarzyszy czołówkowa piosenka "My3" (pochodząca z pierwszej płyty zespołu My3) i nagrany do niej w studio programu teledysk.
Od 2018: Debiut fonograficzny, zawieszenie programu.
26 stycznia 2018 nakładem wydawnictwa Universal Music Polska ukazał się debiutancki album grupy, zatytułowany po prostu "My3", który został wydany w wersji zwyczajnej i rozszerzonej, uzupełnionej o drugi krążek z wersjami instrumentalnymi utworów, a także o gadżety związane z zespołem. Album ten w lutym 2019 roku uzyskał status złotej płyty.
Od 16 kwietnia 2018 zostały wprowadzone na oficjalny, blogowy kanał w serwisie YouTube – cykliczne, 30-50 minutowe transmisję na żywo z kamery, realizowane kilka razy w miesiącu, przeważnie w poniedziałki. Na tych transmisjach dziewczyny z zespołu My3 przekazują aktualne informacje na temat działalności zespołu (m.in. terminy nadchodzących koncertów, wrażenia po mających miejsce między transmisjami wydarzeniami z życia zespołu i jego członkiń, nowinki na temat najnowszych materiałów w social mediach i na obu kanałach (blogowym i muzycznym) w serwisie YouTube, a także kwestie dotyczące programu telewizyjnego i prowadzonych nagrań do niego), a także kontaktują się z fanami i odpowiadają na ich pytania, dzięki czemu każdy może he poznać bliżej przez internet i brać udział w bieżących działaniach zespołu My3. Spotkania na żywo z fanami w ramach transmisji na żywo w serwisie YouTube powstały przy okazji serii Q&amp;A gdzie fani zespołu mogli zadawać interesujące ich pytania członkiniom zespołu.
25 maja 2018 premierę miała druga płyta studyjna grupy, pt. "Podróż w czasie", na której znalazły się trzy autorskie utwory i covery siedmiu polskich przebojów w nowych aranżacjach. Pierwszym singlem promującym album był utwór „Pidżama Party” z 28 kwietnia 2018, do którego powstał teledysk. 2 czerwca 2018 wokalistki wraz z innymi polskimi artystami wystąpiły na specjalnym koncercie w Gdańsku. Koncert ten był transmitowany przez telewizję Polsat.
Jesienią 2018 poinformowano o zawieszeniu programu telewizyjnego "My3". Powrót programu na antenę był planowany na jesień 2019, jednak do powrotu programu nie doszło.
2 listopada 2018 ukazał się trzeci album studyjny grupy, pt. "3".
Czwarty album pt. "Za3majMY Radość" ukazał się 31 maja 2019. Promował go singiel „Różowe Okulary”, nagrany wspólnie z Anią Wyszkoni i jej córką Polą. Na albumie w części coverowej można znaleźć m.in. utwór Roksany Węgiel „Anyone I Want to Be” we wspólnej interpretacji tworzących zespół dziewczyn.
31 lipca 2019 potwierdzono udział zespołu My3 w młodzieżowym filmie "Jestem M. Misfit", który był ich aktorskim debiutem. Film ten trafił do kin 8 listopada, a wokalistki zespołu My3 zagrały w nim siebie jako uczennice szkoły, do której to uczęszcza główna bohaterka produkcji grana przez blogerkę i wokalistkę Sylwię Lipkę. W filmie użyto również nazwy My3 do określenia jednego ze szkolnych teamów które to tworzą wokalistki zespołu.
16 sierpnia 2019 My3 wraz z innymi młodymi polskimi artystami wystąpiło na deskach Opery Leśnej w Sopocie podczas koncertu „Young Choice Awards” stanowiącym czwarty dzień Sopot Top of The Top Festival. Koncert ten w przeciwieństwie do poprzednich części festiwalu nie był transmitowany w telewizji, lecz z opóźnieniem w internecie.
Jesienią zespół My3 postawił szerzej na aktywność w sieci publikując między innymi na Youtube dwa filmy fabularne – w tym parodię komedii „Kevin sam w domu” w którym to jedna z członkiń (Karolina „Gefi” Gefert) zagrała główną rolę i zarazem samą siebie a dwie pozostałe członkinie obok siebie zagrały też rolę złodziejek nawiedzających dom bohaterki produkcji.
2020: Obóz My3Camp, zakończenie działalności zespołu i pożegnalna trasa koncertowa.
Podczas ferii zimowych zespół My3 dwukrotnie zorganizował w Węgierskiej Górce dla swoich fanów obóz „My3Camp” na którym to dzieci i młodzież mogły połączyć wypoczynek z bliższym poznaniem zespołu, a także zabawą z nim podczas kilkudniowego turnusu.
5 lutego 2020 Dziewczyny z My3 poinformowały o końcu działalności zespołu z dniem 1 maja. Do tego czasu ma mieć miejsce pożegnalna trasa koncertowa „Przyjaciółki na zawsze” oraz sporo niespodzianek i wspomnień na social mediach i YouTube. Dosyć niespodziewana decyzja ze strony dziewczyn o rozwiązaniu zespołu wywołała smutek i spore poruszenie w komentarzach pod materiałem pożegnalnym zamieszczonym przez trio wokalistek. W związku z rozprzestrzenianiem się koronawirusa w Polsce trasa koncertowa została przełożona na wrzesień, jednak 28 sierpnia 2020 poinformowano o jej odwołaniu w związku z dalej panującą na świecie pandemią COVID-19 w wyniku czego zespół funkcjonował do 1 września 2020.
2021: Duet Twenty i działalność solowa Karoliny "Gefi" Gefert.
1 października 2020 roku, równo miesiąc po rozpadzie My3, powstał duet Twenty działający z inicjatywy Julii Trojanowskiej i Natalii Klewicz. Powstanie tego projektu zostało ogłoszone zarówno na profilu duetu jak i używanych już w czasie istnienia My3 prywatnych profilach wokalistek. W celu utworzenia projektu wokalistki Julia Trojanowska i Natalia Klewicz przeprowadziły się z Wrocławia do Warszawy. Menadżerką projektu została dziennikarka Radia Eska Kamila Ryciak współpracująca z Twenty jeszcze w czasach My3 z ramienia wytwórni Universal Music Polska.
30 kwietnia 2021 roku miała miejsce premiera pierwszej piosenki Twenty, „Ten Facet”, do której teledysk powstał we współpracy z Dominiką Klewicz (siostrą Natalii Klewicz) oraz influecerami takimi jak chociażby Julia Chatys. Kolejnym teledyskiem, przy którym Twenty współpracowało z influecerami, był ten do piosenki „I Love Summer”. Miał on premierę 6 sierpnia 2021 roku.
Piosenka „I Love Summer”, do której słowa i scenariusz teledysku napisały same wokalistki, powstała we współpracy z wokalistą i producentem muzycznym Mikiem Johnsonem. Od września 2021 Julię Trojanowską można było oglądać w serialu telewizji Polsat "Kuchnia" w roli Aleksandry Bubki – będącej kelnerką w serialowej restauracji Claude Monet. Za serial ten odpowiada agencja producencka Polot Media Sp. z o.o. Sp. k. odpowiadająca wcześniej (jeszcze pod nazwą Tako Media) zarówno za zespół i program telewizyjny "My3", jak i film "Jestem M. Misfit", w którym to obie wokalistki duetu Twenty wraz z Karoliną „Gefi” Gefert brały udział. W międzyczasie istnienia projektu swoich koleżanek Gefert skupiła się bardziej na swojej działalności w social mediach i serwisie YouTube, a także materiały zbliżone formatem do tego treści przedstawianych przez zespół My3 w czasie jego działalności.
7 stycznia 2022 roku w serwisie Youtube ukazał się debiutancki singiel Karoliny „Gefi” Gefert pt. „Moment” wydany pod szyldem wydawnictwa MyMusic. Making Of do towarzyszącego piosence „Moment” pojawił się na kanale jego autorki pod koniec marca 2022 roku.
9 lutego 2022 roku Natalia Klewicz wydała swoją debiutancką powieść pt. "Czy to sen?" której to bohaterka zmaga się z problemem depresji.
Od 2022: Reaktywacja zespołu My3.
21 grudnia 2022 roku zespół My3 zwiększył częstotliwość wypowiedzi w social mediach. Dzień później wokalistki zespołu My3 ogłosiły casting mający za zadanie wybranie ich następczyń oraz przedstawiły pierwszy od długiego czasu materiał, w którym to opisują to, co działo się u nich przez minione 3 lata. Efekty castingu zostały ogłoszone na social mediach zespołu w dniu 10 marca 2023 roku. Nowy skład zespołu to Aleksandra Brzuszkiewicz, Aleksandra Gwazdacz i Amelia Kuształa. Wszystkie nowe wokalistki zespołu My3 były znane do tej pory z programu The Voice Kids. Sceniczny debiut nowego składu zespołu nastąpi w kwietniu na trasie koncertowej pt. „My3 Show" obejmującej kilka miast w Polsce.
Porównania do zagranicznego zespołu K3.
Powstanie zespołu My3 inspirowane było istnieniem belgijsko-niderlandzkiego zespołu K3. Kilka lat przed powstaniem polskiej grupy istniały także lokalne wersje zespołu K3 na terenach Wielkiej Brytanii, Republiki Południowej Afryki i Niemczech. Zamysł powstania istniejących w tych krajach grup skupiał się przede wszystkim na tłumaczeniu piosenek zespołu K3 na rodzime języki, co nie przyniosło sukcesu i powstałe zespoły istniały maksymalnie 3 lata. W Polsce zastosowano inną metodę, polegającą na powstaniu odrębnych piosenek dla polskich odbiorców zespołu choć w teledyskach niektórych piosenek były odniesienia (w postaci chociazby scenografii) do tych nagranych przez zespół K3. Dodatkowo piosenka „Mammaje” posiada zbliżoną nazwę do „Mamase”, a więc utworu belgijsko-niderlandzkiego zespołu My3. Producenta i twórcę zespołu My3, wrocławskie przedsiębiorstwo Tako Media, wspierało belgijsko-niderlandzkie Studio 100, odpowiedzialne za działalność zespołu K3 czy na przykład istnienie niemieckiej wersji tej formacji czyli Wir 3. W wywiadzie dla belgijskiej telewizji VTM przedstawiciel Studia 100, Jan Pieter Boodts, potwierdził prowadzenie rozmów nad powstaniem zespołu My3 z polską stroną.
Również program telewizyjny „My3” ma swoje korzenie w jednym z innych krajów – powstał on na bazie emitowanego w Belgii popularnego programu „Iedereen K3”. emitowanego przez telewizję VTM.

</doc>
<doc id="4271099" url="https://pl.wikipedia.org/wiki?curid=4271099" title="Bertoszki">
Bertoszki



</doc>
<doc id="4271100" url="https://pl.wikipedia.org/wiki?curid=4271100" title="Berezowce">
Berezowce



</doc>
<doc id="4271111" url="https://pl.wikipedia.org/wiki?curid=4271111" title="Park Narodowy „Wyspy Szantarskie”">
Park Narodowy „Wyspy Szantarskie”

Park Narodowy „Wyspy Szantarskie” (ros. Национальный парк «Шантарские острова») – park narodowy w Kraju Chabarowskim w Rosji. Obejmuje położone w południowo-zachodniej części Morza Ochockiego Wyspy Szantarskie. Jego obszar wynosi 5 155 km², z czego 2 742 km² to przyległy obszar wodny. Park został utworzony dekretem rządu Federacji Rosyjskiej z dnia 30 grudnia 2013 roku. Siedzibą administracji parku jest Chabarowsk.
Opis.
Wyspy Szantarskie to 15 niezamieszkanych górzystych wysp i wiele wystających z morza skał. Brzegi wysp są skaliste, klifowe. Wody wokół wysp zamarzają średnio na około osiem miesięcy w roku.
Flora i fauna.
Park został stworzony w celu zachowania unikalnych ekosystemów, które są połączeniem naturalnych kompleksów północnej tajgi i tundry górskiej z elementami oryginalnej flory. Duże wyspy pokrywają lasy iglaste, w których rośnie przede wszystkim modrzew i świerk. Są tu bagna i rzeki. Z klifowych brzegów spadają do morza dziesiątki wodospadów. Małe wyspy pozbawione są lasów.
Flora wysp ma 663 gatunki wyższych roślin naczyniowych i jest generalnie podobna do flory kontynentalnej.
Fauna obejmuje 24 gatunki ssaków lądowych, 229 gatunków ptaków, 3 gatunki płazów i 2 gatunki gadów. Jest wiele gronostajów i wydr. Kiedy morze jest zamarznięte wilki, lisy i rosomaki przemieszczają się po lodzie między wyspami i stałym lądem. Największymi mieszkańcami są niedźwiedzie brunatne. Żyją na dużych wyspach, a ich liczba sięga kilkuset osobników.
Podczas sezonowych migracji miliony ptaków zatrzymują się na wyspach, tworząc skupiska 35-40 tysięcy osobników. Oprócz ptactwa morskiego są też łabędzie i czarne bociany. Prawdziwą ozdobą wysp jest bielik olbrzymi.
Wybrzeża zamieszkuje kilka gatunków fok, orki i uchatek grzywiasty, w morzu można zobaczyć blisko brzegów kilka gatunków wielorybów.
Klimat.
Bliskość zimnych regionów Jakucji i przewaga północno-zachodnich wiatrów powodują, że na wyspach jest zimno. Często występują mgły. Lato jest krótkie. Zaczyna się w lipcu, a w październiku pada już śnieg. W listopadzie morze zamarza. 

</doc>
<doc id="4271113" url="https://pl.wikipedia.org/wiki?curid=4271113" title="Cerkiew św. Michała Archanioła w Ostromieczewie">
Cerkiew św. Michała Archanioła w Ostromieczewie



</doc>
<doc id="4271117" url="https://pl.wikipedia.org/wiki?curid=4271117" title="Panas Myrny">
Panas Myrny

Panas Myrny, właśc. "Panas Rudczenko" (ukr. Панас Мирний (Ру́дченко), ur. 13 kwietnia 1849 w Myrhorodzie, zm. 28 stycznia 1920 w Połtawie) – ukraiński pisarz.
Życiorys.
Urodził się w rodzinie buchaltera. Uczył się w Myrhorodzie i Hadziaczu, od 1863 pracował w sądzie w Hadziaczu, od 1871 pracował jako urzędnik w Połtawie. Od 1872 zamieszczał swoje wiersze i opowiadania w lwowskim piśmie "Prawda" pod przybranym nazwiskiem Panas Myrny. W latach 70. i 80. dużo pisał i publikował, choć głównie za granicą, z powodu surowej cenzury w Imperium Rosyjskim. Był związany z ruchem narodowowyzwoleńczym, od 1875 brał udział w nielegalnej działalności rewolucyjnego koła "Unia", które powstało w Połtawie. W 1877 w Genewie ukazała się jego realistyczna powieść "Lichy liudi", a w 1880 napisana wraz z bratem Iwanem powieść "Chiba rewut' woły, jak jasła powni?". Pisał też powieści z życia ukraińskiej wsi po reformie z 1861 oraz obyczajowo-psychologiczne ("Powija" wydana w dwóch tomach 1883-1884, a w całości w 1928) i dramaty społeczne, m.in. "Łymeriwna" (1892), który osnuł na wątku ballady ludowej, a także komedie. Tłumaczył poezję rosyjską i utwory Szekspira. Panas Myrnyi założył w Połtawie wydawnictwo dla dzieci „Zirka”.

</doc>
<doc id="4271124" url="https://pl.wikipedia.org/wiki?curid=4271124" title="Secretariat">
Secretariat

Secretariat (ur. 30 marca 1970, zm. 4 października 1989) – amerykański koń wyścigowy pełnej krwi angielskiej, uważany za jednego z najwybitniejszych koni wyścigowych w historii. Zasłynął ze zdobycia Triple Crown w 1973 roku, gdzie udało mu się ustanowić rekordy niepobite do dziś w każdej z trzech gonitw wliczających się w Potrójną Koronę.
Przed narodzinami.
Oficjalnie hodowcą Secretariata jest Christopher Chenery i należące do niego Meadow Stud, jednak cały proces został zaaranżowany przez jego córkę, Penny Chenery-Tweedy, która przejęła obowiązki ojca w 1968, kiedy ten zachorował.
Ojcem Secretariata był Bold Ruler – bardzo dobry koń wyścigowy z licznymi zwycięstwami na koncie, Koń Roku 1957 i wiodący reproduktor w Stanach Zjednoczonych w latach 1963-1969 oraz w 1973 roku. Słynął z tego, że był bardzo szybki, ale gorzej radził sobie na długich dystansach. Wśród innych koni wyróżniał się także odwagą i zawziętością, które pomagały mu przezwyciężyć słabości, w tym chroniczny artretyzm. Matką Secretariata była Somethingroyal. Ścigała się tylko raz, zajmując dalekie miejsce, jednak miała dobry rodowód. Jej ojcem był Princequillo – irlandzki koń wyścigowy, słynący ze zwycięstw na długich dystansach. Swoją wytrzymałość później przekazywał potomstwu. Właściciele Bold Rulera postanowili zorganizować program hodowlany, w którym właściciele klaczy wysyłali je do Bold Rulera na krycie, a następnie rzut monetą decydował o tym, który źrebak zostanie z właścicielem klaczy. W 1968 roku Christopher Chenery wysłał klacze Hasty Matelda i Somethingroyal. Rok później ogiera odwiedziły Somethingroyal i Cicada. Wiosną 1969 urodziły się ogierek i klacz. Cicada nie poczęła, dlatego też wiosną 1970 roku spodziewano się tylko jednego źrebaka.
Rzut monetą odbył się w 1969 roku. Zwycięzca miał wziąć pierwszego źrebaka z 1969, natomiast przegrany brał drugiego źrebaka z 1969 oraz jedynego z 1970 roku. Chenery powiedział, że przy tych warunkach obie strony chciały przegrać rzut.
Rzut wygrał Ogden Phipps, właściciel Bold Rulera. Wziął klacz od Somethingroyal, urodzoną w 1969 roku. Później nazwano ją The Bride. Nigdy nie wygrała żadnego wyścigu, ale jej źrebięta wygrały parę gonitw. Chenery zgarnął ogierka od Hasty Mateldy z 1969 i nienarodzonego wówczas źrebaka Somethingroyal, którym później był Secretariat.
Narodziny i wczesne lata życia.
W nocy 30 marca 1970 roku, dziesięć minut po północy, Somethingroyal wydała na świat dużego, kasztanowatego ogierka z trzema skarpetkami na nogach i strzałką na łbie, połączoną z małą gwiazdką. Źrebak wstał po około 45 minutach. Secretariat wyrósł na dużego, potężnego, masywnego kasztana, który jako dorosły mierzył 168 cm wzrostu. Określano go jako „niemal idealnego”. Jego waga 15 czerwca 1973 roku wynosiła 513 kg. Był znany ze swojego dużego apetytu – jako trzylatek potrafił zjadać ponad 14 kilogramów owsa dziennie. Aby to nie wpłynęło negatywnie na jego wagę, musiał mieć intensywniejsze treningi niż większość koni.
Big Red, bo taki pseudonim mu nadano, miał reputację dobrego, sympatycznego i niewzruszonego tłumem konia, który początkowo jako biegacz był trochę niezdarny i wypadał gorzej na tle rówieśników. Jego trener, Lucien Laurin, raz powiedział do Chenery: „Twój wielki źrebak Bold Rulera niczego mi nie pokazuje. Nie może prześcignąć grubasa”.
Kariera wyścigowa.
Sezon 1972.
Jego debiut odbył się 4 lipca 1972 roku na torze Aqueduct Racetrack, gdzie startował jako faworyt. Koń o imieniu Quebec na starcie wpadł na Secretariata, blokując mu drogę i popychając na konia obok. Dosiadający go wówczas Paul Feliciano powiedział, że Secretariat upadłby, gdyby nie był tak silny. W wyniku incydentu na starcie spadł na dziesiąte miejsce, jednak później odzyskał rytm, przedarł się do przodu i ukończył wyścig na czwartym miejscu, jedynie 1 1⁄4 długości za zwycięzcą. Jedenaście dni później znów wystartował, z tym samym dżokejem na grzbiecie. Pomimo słabego startu, Secretariat wygrał o 6 długości. Podczas kolejnego wyścigu, gonitwy Allowance, która odbyła 31 lipca, dosiadł go Ron Turcotte. Był on regularnym dżokejem koni z Meadow Stable, jednak nie mógł dosiąść Secretariata na jego dwóch pierwszych wyścigach, ponieważ był w trakcie leczenia się po upadku z konia.
W sierpniu wystartował w Sanford Stakes. Został przyblokowany przez inne konie, ale udało mu się przedrzeć do przodu i wygrać o 3 długości. Dziesięć dni później wygrał Hopeful Stakes z przewagą 5 długości. W październiku wygrał Belmont Futurity o 1 i 1/2 długości.
W październiku pobiegł w Champagne Stakes jako faworyt. Dobiegł do celownika pierwszy, z przewagą 2 długości, ale został zdyskwalifikowany na drugie miejsce za wpadnięcie na konia Stop the Music. Dwa tygodnie później znów spotkał się ze Stop the Music w Laurel Futurity. Secretariat wygrał o 8 długości. Swój pierwszy sezon zakończył łatwym zwycięstwem w Golden State Futurity.
Za swoje osiągnięcia w 1972 roku, zdobył Nagrodę Eclipse dla najlepszego dwuletniego ogiera sezonu i tytuł Konia Roku. Zaszczyt ten niezwykle rzadko jest przyznawany dwulatkom.
Sezon 1973.
W styczniu 1973 roku zmarł Christopher Chenery, a podatki od jego majątku postawiły Penny w trudnej sytuacji finansowej – musiała ona rozważyć sprzedaż Secretariata. Zamiast tego, wraz z Sethem Hancockiem z Claiborne Farm, udało jej się sprzedać 32 akcje o wartości 190 000 dolarów każda, łącznie dając sumę nieco ponad 6 milionów dolarów. Suma ta przewyższała poprzedni rekord sprzedaży, który należał do ogiera Nijinsky. Chenery zachowała cztery udziały, więc nadal miała pełną kontrolę nad trzyletnią kampanią Secretariata, ale zgodziła się na to, by pod koniec sezonu przeszedł na emeryturę.
Jego pierwszy start w sezonie odbył się w drugiej połowie marca. Trener jednego z rywali stwierdził, że jedyna szansa dla innych koni będzie tylko wtedy, jeśli Secretariat upadnie. Big Red pod koniec gonitwy przedarł się przez dziurę pomiędzy końmi i wygrał z łatwością.
Na początku w Gotham Stakes Laurin chciał poeksperymentować. Turcotte od początku wyścigu pozwolił mu prowadzić. Secretariat zwyciężył z przewagą 3 długości.
Jego ostatnim sprawdzianem przed Kentucky Derby miało być Wood Memorial Stakes na torze Aqueduct. Niespodziewanie, Secretariat ukończył wyścig na trzecim miejscu. Gonitwę wygrał Angle Light, drugie miejsce zajął Sham, zwycięzca Santa Anita Derby. Jak się później okazało, Secretariat biegł z dużym ropniem w pysku. Przed i po tym wyścigu między Laurinem a trenerem Sham'a pojawił się konflikt, dodatkowo podsycany przez prasę. Po Wood Memorial pojawiły się także liczne komentarze dotyczące Secretariata. Mówiono, że jego szanse w Kentucky Derby spadły. Spekulowano na temat jego słabej wytrzymałości odziedziczonej po Bold Rulerze.
Triple Crown.
5 maja 1973 roku na torze Churchill Downs zjawiły się rekordowe tłumy – ponad 134 tysiące osób. Start w Derby był dosyć niefortunny. Twice a Prince uderzył w Our Native, ten z kolei spowodował, że Sham uderzył głową o bramkę, uszkadzając dwa zęby. Następnie Sham skaleczył się i uderzył w Navajo. Secretariat uniknął problemów, startując z jednej z ostatnich bramek. Secretariat pokonywał każde ćwierć mili szybciej i po zaciętej walce na ostatnich metrach, wygrał o dwie i pół długości z czasem 1:592⁄5, ustanawiając rekord niepobity do dziś. Był jednocześnie pierwszym koniem w historii, któremu udało się pokonać Derby w mniej niż dwie minuty. Sham dobiegł jako drugi. Trzecie miejsce zajął Our Native, dobiegając 8 długości za Shamem.
19 maja Secretariat wygrał Preakness Stakes z przewagą 2 i 1/2 długości. Drugie miejsce zajął Sham, 8 długości za nim Our Native. Był to pierwszy przypadek w historii, kiedy czołówka z Kentucky Derby ukończyła Preakness na tych samych pozycjach. Odległości między nimi również były takie same.Duże kontrowersje wzbudził czas gonitwy. Wyświetlany czas wynosił 1:55, ale urządzenie było uszkodzone przez tłumy ludzi, którzy chcieli dostać się do pola bramkowego. E.T. McLean Jr. pracujący na torze Pimlico ogłosił, że czas na jego zegarku wskazywał 1:542⁄5, ale dwaj dziennikarze z Daily Racing Form twierdzili, że wynosił on 1:532⁄5, co oznaczało pobicie rekordu konia Cañonero II. Zarząd toru ustanowił, że oficjalny czas wynosi 1:542⁄5, co nie spodobało się dziennikarzom z Daily Racing Form, którzy nie uznawali tego wyniku.19 czerwca 2012 roku, 39 lat po Preakness Stakes, zwołano specjalne spotkanie komisji wyścigowej z Maryland na prośbę Penny Chenery. Wynajęła ona firmę do przeglądu taśm z wyścigu. Po ponad dwóch godzinach analizowania nagrania i zeznań, komisja jednogłośnie zagłosowała za zmianą oficjalnego czasu z 1:542⁄5 na 1:53, co jednocześnie oznaczało pobicie rekordu czasowego. Przed Belmont Stakes, Secretariat pojawił się na okładkach Time'a, Newsweek'a i Sports Illustrated, stając się narodowym celebrytą. 9 czerwca do wyścigu Belmont Stakes stanęło tylko pięć koni: Secretariat, Sham, Twice a Prince, My Gallant i Private Smiles. Secretariat i Sham od samego początku rzucili się do walki, stopniowo oddalając się od reszty stawki, pokonując pół mili najszybciej w historii tego wyścigu. Po 6 furlongach Sham zaczął się męczyć i ostatecznie ukończył ostatni. Secretariat kontynuował szybkie tempo, ciągle oddalając się od rywali. Jego czas na milę wynosił 1:34 1/5, czyli o ponad sekundę szybciej niż rekord Belmont ustanowiony przez jego ojca Bolda Rulera, który ostatecznie zmęczył się i ukończył na trzecim miejscu. Pozostałe konie biegły ponad 100 metrów za nim. Ostatecznie Secretariat wygrał z przewagą 31 długości i czasem 2:24, ustanawiając rekord niepobity do dziś. Tym samym, stał się dziewiątym zdobywcą Triple Crown. Redaktor naczelny Blood-Horse, Kent Hollingsworth skomentował ten wyścig, mówiąc: „Równo dwa dwadzieścia cztery! Nie wierzę. Niemożliwe. Ale ja to widziałem. Nie mogę oddychać. Wygrał o jedną szesnastą mili! Widziałem to. Muszę w to wierzyć”.
Dalsza kariera.
Trzy tygodnie później Secretariat zwyciężył w Arlington Invitational o 9 długości. Następnie pojechał na tor Saratoga, nazywany "Cmentarzem Czempionów", gdyż często wiele świetnych koni nagle odnosi tam porażki. Secretariat nie był wyjątkiem. Niespodziewanie przegrał Whitney Stakes, kończąc na drugim miejscu, tuż za koniem o imieniu Onion. Secretariat biegł wtedy z niską gorączką i biegunką, spowodowaną przez infekcję wirusową. Po tym wyścigu Penny Chenery powiedziała: „Wiedzieliśmy, że miał infekcję, ale zdecydowaliśmy, że jest wystarczająco silny, aby wygrać. Byliśmy w błędzie”.
Secretariat źle wyglądał, stracił apetyt, wyglądał okropnie. Nie mógł pobiec w Travers Stakes. Pojechał do Belmont, gdzie miał odzyskać siły. Po czterech tygodniach doszedł do siebie. 15 września wygrał Marlboro Cup, ustanawiając rekord świata na tym dystansie. Na drugim miejscu dobiegł Riva Ridge, również należący do Meadow Stables.
Dwa tygodnie później Riva Ridge miał pobiec w Woodward Stakes, ale ponieważ nie znosił błotnistego toru, zamiast niego pobiegł Secretariat, pomimo tego, że nie był do tego przygotowany – w tym czasie trenował do innej gonitwy na innej nawierzchni. Secretariat prowadził przez większość wyścigu, ale pod koniec niespodziewanie wyprzedził go Prove Out, wygrywając o 4 i pół długości.
Dziewięć dni po przegranej w Woodward Stakes po raz pierwszy wystartował na trawie w Man o'War Stakes. Wygrał o 5 długości, ustanawiając nowy rekord.
Ostatnim wyścigiem Big Reda było Canadian International Stakes na torze Woodbine w Ontario w Kanadzie. Niestety, Ron Turcotte nie mógł dosiąść Secretariata z powodu pięciodniowego zawieszenia. Zastąpił go Eddie Maple. Wygrał z łatwością o 6 i pół długości.
Po tym wyścigu Secretariat wrócił na tor Aqueduct, gdzie zaczął swoją karierę, by wraz z Turcotte'em przejść przed kilkudziesięciotysięczną publiką w barwach Meadow Stable. Miało to być oficjalne pożegnanie Big Reda z torem wyścigowym.
Secretariat zakończył karierę z 16 zwycięstwami na 21 startów i zarobkiem dolarów. Za osiągnięcia w tym sezonie zdobył Nagrodę Eclipse dla najlepszego trzylatka i ponownie ogłoszono go Koniem Roku.
Emerytura i śmierć.
Secretariat emeryturę spędził na Claiborne Farm w Paris, Kentucky, gdzie zajmował boks, który niegdyś należał do jego ojca. W grudniu 1973 jego nasienie wykazywało pewne oznaki niedojrzałości, więc jeszcze w tym samym miesiącu pokryto nim trzy klacze innej rasy, by sprawdzić jego płodność.
W listopadzie 1974 roku na świat przyszedł pierwszy źrebak, nazwany First Secretary. Jego matka była rasy Appaloosa.
Pierwsze „oficjalne” źrebięta Secretariata przyszły na świat w 1975 roku. Było ich około 28.
Większość źrebiąt Secretariata nie odnosiło sukcesów na torze. Żaden z nich nie dorównał ojcu, ale kilka z nich okazało się bardzo dobrymi końmi wyścigowymi. Wśród nich są:
Łącznie był ojcem około 663 źrebiąt. Znacznie lepiej sprawdził się jako tzw. „ojciec matek”. Jego córki i wnuczki wydały na świat wiele dobrych koni wyścigowych, a on sam znajduje się w rodowodach takich koni jak American Pharoah, Tonalist, Rags to Riches, California Chrome, Creator czy Giant's Causeway.
Na padoku w Claiborne Farm sąsiadami Secretariata byli Drone, Sir Ivor i Spectacular Bid. Secretariat nie poświęcał zbyt wiele uwagi pierwszej dwójce, ale on i Spectacular Bid lubili się i okazjonalnie ścigali się ze sobą wzdłuż płotu dzielącego ich pastwiska.
Jesienią 1989 roku Secretariat zachorował na ochwat. Kiedy trwające ponad miesiąc leczenie nie przyniosło żadnych efektów, 4 października 1989 roku został poddany eutanazji. Pochowano go na Cmentarzu Claiborne Farm, gdzie miał zaszczyt pochowania w całości (zwykle chowa się tylko łeb, serce i kopyta, reszta jest kremowana).
Przed pogrzebaniem Secretariata wykonano sekcję jego zwłok. Jego serce okazało się znacznie większe niż u przeciętnego konia wyścigowego. Ważyło ok. 10 kg, było zdrowe, idealnie rozwinięte, nie miało żadnych wad. Sham również był posiadaczem serca większego niż u innych koni, ważyło ok. 8,2 kg. Uważa się, że pierwszym właścicielem takiego serca był Eclipse, który jest przodkiem większości współczesnych koni wyścigowych, w tym Secretariata.
Odbiór.
Secretariat zajmuje 2. miejsce na liście 100 Najwybitniejszych Koni Wyścigowych XX w. według magazynu The Blood-Horse. Na jego cześć postawiono mu kilka statuetek, dwie z nich znajdują się w Kentucky Horse Park. W 1994 roku magazyn Sports Illustrated umieścił go na 17 miejscu na liście 40 najlepszych sportowców ostatnich 40 lat.

</doc>
<doc id="4271125" url="https://pl.wikipedia.org/wiki?curid=4271125" title="Rezerwat przyrody Rabinówka">
Rezerwat przyrody Rabinówka

Rezerwat przyrody Rabinówka – faunistyczny rezerwat przyrody położony we wschodniej części województwa podlaskiego, w gminie Gródek w powiecie białostockim.
Celem ochrony przyrody w rezerwacie jest zachowanie ze względów dydaktycznych, przyrodniczych i naukowych miejsca występowania rzadkich i chronionych populacji cietrzewia i gatunków awifauny lęgowej na terenie Niecki Gródecko-Michałowskiej.
Opis.
Rezerwat przyrody Rabinówka utworzony został 29 grudnia 2005 na mocy rozporządzenia Nr 67/05 Wojewody Podlaskiego z dnia 2 grudnia 2005. Rezerwat znajduje się na gruntach będących własnością Skarbu Państwa, zarządzanych przez Nadleśnictwo Waliły, a nadzorowanych przez Regionalnego Dyrektora Ochrony Środowiska w Białymstoku.
Rezerwat przyrody Rabinówka, znajdujący się w części Niecki Gródecko-Michałowskiej, był w latach 70. XIX w. obszarem użytkowanym rolniczo, przede wszystkim jako łąki kośne. Powstanie Rowu Tartacznego pod koniec XIX w. oraz przeprowadzone w latach 50., 70. i 80. XX w. melioracje, miały wpływ na poważne obniżenie poziomu wód gruntowych nie tylko na ternie rezerwatu ale też w całej Niecce. Te modyfikacje oraz zaprzestanie użytkowania gruntów rolnych przyczyniły się do zubożenia cenionych siedlisk.
Rezerwat jest położony w okolicy wsi Mieleszki-Kolonia, w południowo-zachodniej części nadleśnictwa. Obfitością wody i typami roślinności przypomina Kotlinę Biebrzańską. Stanowi ostoję zwierzyny, szczególnie jeleniowatych: sarny, jelenie, łosie. Obserwacje prowadzone w latach 1992–1993 przez Północnopodlaskie Towarzystwo Ochrony Ptaków określiły występowanie na tym terenie 207 gatunków ptaków, z czego 140 gatunków gniazdujących. Znajduje się tam wiele bardzo rzadkich, a nawet zagrożonych wyginięciem występowania w Europie. Występują tam m.in. cietrzew, bekas dubelt, kulik wielki, przepiórka zwyczajna, bocian czarny, puchacz i orlik krzykliwy.
Jednym z cenniejszych składników flory rezerwatu jest brzoza niska, znajdująca się pod ścisłą ochroną gatunkową. Umieszona jest w Polskiej Czerwonej Księdze Roślin jako gatunek zagrożony wyginięciem na ternie Polski. To gatunek borealny (północny), relikt glacjalny, który zachował się z okresu lodowcowego. Zarastanie torfowisk i osuszanie w ostatnich dziesięcioleciach ma wpływ na zanikanie skupisk brzozy niskiej w Polsce.
Rezerwat nie ma aktualnego planu ochrony, posiada natomiast obowiązujące zadania ochronne, na podstawie których jego obszar objęty jest ochroną czynną.

</doc>
<doc id="4271128" url="https://pl.wikipedia.org/wiki?curid=4271128" title="Zlatan">
Zlatan

Zlatan () – imię męskie pochodzenia słowiańskiego. Popularne jest zwłaszcza wśród narodów południowosłowiańskich; Chorwatów, Serbów, Boszniaków, Macedończyków, Bułgarów i Sloweńców. Wywodzi się od południowosłowiańskiego słowa "zlato" () oznaczającego w języku polskim "złoto". Zdrobnienie imienia Zlatan to Zlatko, używane jest również jako samodzielne imię. Żeńskie formy tego imienia to Zlata i Zlatica.
Osoby o imieniu Zlatan obchodzą imieniny 18 października. W dniu tym wspominana jest (przez Bułgarski Kościół Prawosławny) święta Zlata Megleńska, która w 1796 r. została zabita przez Turków za odmowę przyjęcia islamu.
W Słowenii, wg danych na 2017 rok, imię Zlatan noszą 134 osoby, co czyni je 559. imieniem pod względem liczebności, z kolei imię Zlata nosi 681 osób, co daje mu 237. miejsce pod względem liczebności. Imię Zlatko nosi 2330 osób, co czyni je 103. pod względem liczebności, natomiast imię Zlatica nosi 199 osób, co daje mu 446. pozycję. W Chorwacji, wg danych na 2011 rok, imię Zlatan nosi 769 osób, Zlatko – 17 000 osób, Zlata – 6126 osób, natomiast Zlatica – 1818 osób.
Znane osoby noszące imię Zlatan.
Lista znanych osób noszących imię Zlatan lub Złatan.

</doc>
<doc id="4271129" url="https://pl.wikipedia.org/wiki?curid=4271129" title="Dmytro Bahalij">
Dmytro Bahalij

Dmytro Iwanowycz Bahalij (ukr. Дмитро Іванович Багалій, ur. 7 listopada 1857 w Kijowie, zm. 9 lutego 1932 w Charkowie) – ukraiński historyk i badacz kultury ukraińskiej.
Życiorys.
Urodził się w rodzinie drobnego rzemieślnika. Uczył się w szkole parafialnej, później ukończył ze złotym medalem gimnazjum w Kijowie, 1876-1880 studiował na Wydziale Historyczno-Filologicznym Uniwersytetu Kijowskiego, w 1882 obronił pracę dyplomową, później pracował jako wykładowca katedry historii Rosji, w 1883 wstąpił do Charkowskiego Towarzystwa Historyczno-Filologicznego. W 1887 został doktorem i profesorem nadzwyczajnym, a w 1889 profesorem zwyczajnym. Od 3 października 1906 do listopada 1911 był rektorem Uniwersytetu Charkowskiego. Wniósł znaczny wkład w założenie muzeów etnograficznych i muzeów sztuki przy Charkowskim Towarzystwie Historyczno-Filologicznym, prowadził również prace archeologiczne, był członkiem Imperatorskiego Moskiewskiego Towarzystwa Archeologicznego. W 1919 został akademikiem Ukraińskiej Akademii Nauk (której był współtwórcą), 1921-1927 był profesorem historii Ukrainy w Charkowskim Instytucie Edukacji Narodowej Pisał prace historyczne i poświęcone kulturze ukraińskiej, m.in. o Hryhoriju Skoworodzie, Ołeksandrze Potebni, Iwanie France i Tarasie Szewczence; jego ważniejsze dzieła to "Dekabrysty na Ukrajini" z 1926, "T.H. Szewczenko i selany w perekazach i istorycznij dijsnosti" z 1928. Był jednym z najwybitniejszych ukraińskich historyków, autorem ponad 400 publikacji.

</doc>
<doc id="4271133" url="https://pl.wikipedia.org/wiki?curid=4271133" title="Park Narodowy „Sajljugiemskij”">
Park Narodowy „Sajljugiemskij”



</doc>
<doc id="4271139" url="https://pl.wikipedia.org/wiki?curid=4271139" title="Ewa Dobierzewska-Mozrzymas">
Ewa Dobierzewska-Mozrzymas

Ewa Dobierzewska-Mozrzymas (ur. 26 stycznia 1936 w Poznaniu) – polska profesor fizyki, specjalistka w dziedzinie fizyki powierzchni i fizyki cienkich warstw, popularyzatorka nauki, członek rady naukowej interdyscyplinarnego seminarium Studium Generale Universitatis Wratislaviensis.
Życiorys.
Okres wojny i powstanie warszawskie przeżyła w Warszawie. W 1945 r. przyjechała do Wrocławia, gdzie kontynuowała naukę w szkole podstawowej, następnie ukończyła I Liceum Ogólnokształcące. Studia odbyła na Wydziale Matematyki, Fizyki i Chemii Uniwersytetu Wrocławskiego, a po ich ukończeniu podjęła pracę w Instytucie Fizyki Politechniki Wrocławskiej. W roku 1966 Rada Wydziału Mat.-Fiz.-Chem. UWr nadała jej stopień doktora, a w 1978 roku uzyskała stopień doktora habilitowanego nadany przez Radę Wydziału Podstawowych Problemów Techniki Politechniki Wrocławskiej. W 1990 roku została powołana na stanowisko profesora PWr, a w 1996 roku prezydent RP nadał jej tytuł naukowy profesora nauk fizycznych.
Kierunki działalności naukowej prof. Dobierzewskiej-Mozrzymas obejmowały badania struktury oraz fizycznych właściwości cienkich warstw metali i dielektryków oraz nieciągłych (dyspersyjnych) warstw metali na podłożach dielektrycznych. Określenie wpływu struktury na ich właściwości optyczne i elektryczne z uwzględnieniem progu perkolacji. Zastosowanie teorii efektywnego ośrodka oraz metody renormalizacyjnej do interpretacji fizycznych właściwości nieciągłych warstw metali, a do opisu ich struktury geometrii fraktalnej. Statystyczny opis warstw dyspersyjnych w oparciu o prawa skalowania. Jej dorobek naukowy obejmuje 87 prac opublikowanych w czasopismach o zasięgu międzynarodowym. Była recenzentem w czasopismach: Thin Solid Films, Applied Optics, Surface Science, Vacuum, Optica Applicata i innych. Odbyła staże naukowe na uniwersytetach w Paryżu, Monachium i Tuluzie. Wypromowała pięciu doktorów. Prowadziła wykład z fizyki ogólnej na Wydziale Budownictwa Lądowego i Wydziale Mechanicznym oraz wykład monograficzny „Metody badania powierzchni" i seminarium dyplomowe na WPPT. Była przewodniczącą komitetu organizacyjnego ogólnopolskiej konferencji „Nauczanie fizyki w wyższych szkołach technicznych w Polsce".
Prof. Dobierzewska-Mozrzymas pełniła funkcję redaktora naukowego Instytutu Fizyki oraz zastępcy dyrektora ds. rozwoju naukowego w tym instytucie. Była przewodniczącą Wrocławskiego Oddziału Polskiego Towarzystwa Fizycznego oraz członkiem Zarządu Głównego PTF. W 1995 r. była przewodniczącą Komitetu Organizacyjnego 33 Zjazdu Fizyków Polskich, który przypadł w 75. rocznicę powstania PTF-u oraz 50-lecie nauki w powojennym Wrocławiu. Członek The Optical Society i American Institute of Physics.
Za działalność naukową, dydaktyczną i organizacyjną otrzymała zespołową nagrodę ministra i kilkanaście nagród rektora Politechniki Wrocławskiej. Odznaczona Złotym Krzyżem Zasługi, Krzyżem Kawalerskim Orderu Odrodzenia Polski, Medalem Komisji Edukacji Narodowej oraz Złotą Odznaką PWr.
Od 2006 prof. Dobierzewska-Mozrzymas organizuje wraz z prof. Adamem Jezierskim interdyscyplinarne seminarium Studium Generale. Jego celem jest ukazywanie jedności otaczającego nas świata, prezentacja wyników badań naukowych w różnych dziedzinach wiedzy. Wykłady w postaci artykułów są drukowane w kolejnych tomach serii Studium Generale. Prof. Dobierzewska-Mozrzymas jest redaktorem 10 tomów tej serii. Za popularyzację wiedzy, działalność redakcyjną oraz integrację środowiska akademickiego otrzymała Nagrodę Kolegium Rektorów Uczelni Wrocławia, Opola, Częstochowy i Zielonej Góry (2011) oraz Złotą Odznakę Honorową Zasłużony dla Województwa Dolnośląskiego przyznaną przez Sejmik Województwa Dolnośląskiego w 2014 r.

</doc>
<doc id="4271140" url="https://pl.wikipedia.org/wiki?curid=4271140" title="Ersatz (film animowany)">
Ersatz (film animowany)



</doc>
<doc id="4271142" url="https://pl.wikipedia.org/wiki?curid=4271142" title="Dorwać Gunthera">
Dorwać Gunthera

Dorwać Gunthera (ang. "Killing Gunther") – amerykański film komediowy z gatunku akcja z 2017 roku w reżyserii Tarana Killama, wyprodukowany przez wytwórnię Saban Films. Główne role w filmie zagrali Arnold Schwarzenegger i Taran Killam.
Premiera filmu odbyła się 20 października 2017 w Stanach Zjednoczonych. Sześć miesięcy później, 27 kwietnia 2018 obraz trafił do kin na terenie Polski.
Fabuła.
Blake jest początkującym płatnym zabójcą. Ambitny młody mężczyzna chce sprzątnąć tajemniczego, znienawidzonego i niesławnego legendę branży killerskiej, Gunthera (Arnold Schwarzenegger), który podkopał jego z trudem budowany autorytet, a także miał romans z Lisą (Cobie Smulders), w której Blake kocha się na zabój. Mściwy młodzieniec z grupą niedoświadczonych specjalistów od mokrej roboty zmuszają ekipę filmowców do nagrania wyroku na Guntherze, aby mieć dowód swojego niebywałego wyczynu.
Produkcja.
Zdjęcia do filmu zrealizowano w Vancouver (Kanada). Okres zdjęciowy do filmu trwał od 18 lipca do 29 sierpnia 2016 roku.
Odbiór.
Film "Dorwać Gunthera" spotkał się z mieszaną reakcją krytyków. W serwisie Rotten Tomatoes 55% z dwudziestu recenzji filmu jest pozytywne (średnia ocen wyniosła 5,1 na 10). Na portalu Metacritic średnia ocen z 7 recenzji wyniosła 53 punkty na 100.

</doc>
<doc id="4271146" url="https://pl.wikipedia.org/wiki?curid=4271146" title="Lubinka (dopływ Dunajca)">
Lubinka (dopływ Dunajca)

Lubinka, także Lubianka – potok, prawy dopływ Dunajca. Ma źródła na wysokości około 440 m n.p.m. na północnych stokach wzgórza Wał na Pogórzu Rożnowskim. Początkowo spływa w kierunku północno-zachodnim, następnie w obrębie zabudowanych obszarów wsi Lubinka zmienia kierunek na południowo-zachodni i spływa dnem doliny między grzbietami Wału i Lubinki. Przepływa przez miejscowości Lubinka i Janowice. W tej ostatniej na wysokości około 208 m uchodzi do Dunajca.

</doc>
<doc id="4271147" url="https://pl.wikipedia.org/wiki?curid=4271147" title="Wilhelminaplein (stacja metra)">
Wilhelminaplein (stacja metra)

Wilhelminaplein – stacja metra w Rotterdamie, położona na linii D (błękitnej) i E (niebieskiej). Została otwarta 4 czerwca 1997. Stacja znajduje się w pobliżu Erasmusbrug, w Kop van Zuid.

</doc>
<doc id="4271149" url="https://pl.wikipedia.org/wiki?curid=4271149" title="Mychajło Maksymowycz">
Mychajło Maksymowycz

Mychajło Ołeksandrowycz Maksymowycz (, ur. 15 września 1804 w chutorze Tymkiwszczyna w guberni połtawskiej, zm. 22 listopada 1873 w chutorze Mychajłowa Hora w guberni połtawskiej) – ukraiński historyk, filolog, folklorysta i poeta.
Życiorys.
Pochodził z rodziny szlacheckiej wywodzącej się z kozackiej starszyzny średniej i niższej rangi. W 1819 ukończył gimnazjum w Nowogrodzie Siewierskim i wstąpił na Wydział Filologiczny Uniwersytetu Moskiewskiego, w 1821 przeniósł się na Wydział Fizyczno-Matematyczny tego uniwersytetu, w 1823 ukończył studia z dyplomem kandydata botaniki. Od 1825 nauczał botaniki i sadownictwa w szkole realnej, później wykładał historię na Uniwersytecie Młodzieży Szlacheckiej, w 1827 został magistrem historii. W latach 1833-1844 był rektorem Uniwersytetu Kijowskiego. Napisał wiele prac z historii Rusi Kijowskiej, m.in. "Oczerk Kijewa" (1847), Kozaczyzny (o hetmanie Sahajdacznym i Chmielnickim) i koliszczyzny. Był jednym z czołowych przedstawicieli romantyzmu, zwolennikiem filozofii Herdera i Schellinga. Zbierał i wydawał pieśni ludowe i dumy; w 1827 opublikował zbiór "Małorossijskije piesni", w 1834 "Ukrainskije narodnyje piesni", a w 1849 "Zbornik ukrainskich piesien". Pisał wiersze po rosyjsku i ukraińsku, zajmował się językiem ukraińskim i jego zabytkami literackimi. Poza tym pisał prace z dziedziny botaniki.

</doc>
<doc id="4271150" url="https://pl.wikipedia.org/wiki?curid=4271150" title="Leuvehaven (stacja metra)">
Leuvehaven (stacja metra)

Leuvehaven – stacja metra w Rotterdamie, położona na linii D (błękitnej) i E (niebieskiej). Została otwarta 9 lutego 1968. Stacja znajduje się pod Schiedamsedijk, na zachód od Leuvehaven, w pobliżu Erasmusbrug, Muzeum Morskiego i dzielnicy rozrywkowej Cool.

</doc>
<doc id="4271153" url="https://pl.wikipedia.org/wiki?curid=4271153" title="Peter Tschentscher">
Peter Tschentscher

Peter Tschentscher (ur. 20 stycznia 1966 w Bremie) – niemiecki polityk, lekarz i samorządowiec, działacz Socjaldemokratycznej Partii Niemiec (SPD), od 2018 burmistrz Hamburga.
Życiorys.
Egzamin maturalny zdał w Oldenburgu. Ukończył studia medyczne na Uniwersytecie Hamburskim. Odbył studia podyplomowe z biologii molekularnej. Doktoryzował się w 1995, zaś habilitował się w 2011. Poza działalnością naukową podjął praktykę lekarską w hamburskim szpitalu uniwersyteckim.
W 1989 dołączył do Socjaldemokratycznej Partii Niemiec. W 2007 został jej przewodniczącym w okręgu Hamburg-Nord. W latach 1991–2008 był radnym tego okręgu. W 2008 po raz pierwszy wybrany na posła do regionalnego parlamentu. W 2011 wszedł w skład Senatu Hamburga, od tego czasu w rządzie kraju związkowego odpowiadał za sprawy finansów.
W marcu 2018 został nowym burmistrzem Hamburga. Zastąpił Olafa Scholza, który przeszedł do pracy w rządzie federalnym. W 2022 został przewodniczącym Bundesratu na okres jednorocznej kadencji.

</doc>
<doc id="4271156" url="https://pl.wikipedia.org/wiki?curid=4271156" title="Stadhuis (stacja metra)">
Stadhuis (stacja metra)

Stadhuis – stacja metra w Rotterdamie, położona na linii D (błękitnej) i E (niebieskiej). Została otwarta 9 lutego 1968. Stacja znajduje się pod Coolsingel, w pobliżu Hofplein i Stadhuisplein, bezpośrednio przed ratuszem w Rotterdamu.

</doc>
<doc id="4271162" url="https://pl.wikipedia.org/wiki?curid=4271162" title="Narodowe Centrum Badawcze „Instytut Kurczatowa”">
Narodowe Centrum Badawcze „Instytut Kurczatowa”

Narodowe Centrum Badawcze „Instytut Kurczatowa” () – rosyjska instytucja naukowa, prowadząca badania dotyczące energii jądrowej.
Instytut został założony w 1943 roku jako „Laboratorium nr 2” leningradzkiego Instytutu Fizyko-Technicznego Rosyjskiej Akademii Nauk. Jego założycielem i pierwszym dyrektorem był Igor Kurczatow. W 1949 roku na bazie Laboratorium nr 2 powstało Laboratorium Instrumentów Pomiarowych Akademii Nauk ZSRR. W 1956 roku laboratorium zostało przemianowane na Instytut Energii Atomowej. W 1960 roku, po śmierci Kurczatowa, Instytutowi nadano jego imię, a dyrektorem został Anatolij Aleksandrow, który sprawował tę funkcję do 1989 roku.
W 1991 roku Instytut uzyskał statut Rosyjskiego Centrum Badawczego, a w 2010 został przemianowany na Narodowe Centrum Badawcze „Instytut Kurczatowa”.
Instytut był wiodącym ośrodkiem prowadzącym badania dotyczące rozwoju energii jądrowej. W 1946 roku uruchomiono w nim pierwszy reaktor jądrowy w Europie. Badania prowadzone w Instytucie doprowadziły do skonstruowania pierwszej bomby atomowej w ZSRR (1949), próbnego wybuchu bomby termojądrowej (1953), czy uruchomienia pierwszej elektrowni atomowej (elektrownia jądrowa Obninsk uruchomiona w 1954 roku). W Instytucie Energii Atomowej opracowano reaktory atomowe, użyte jako napęd lodołamacza (1957), okrętu podwodnego (1958) czy statku kosmicznego. W 1955 roku w Instytucie uruchomiono pierwszy tokamak na świecie.
Oprócz prac bezpośrednio dotyczących energii jądrowej w Instytucie prowadzono badania nad wykorzystaniem zjawiska nadprzewodnictwa w technologiach nuklearnych, a także mikroelektroniką.

</doc>
<doc id="4271164" url="https://pl.wikipedia.org/wiki?curid=4271164" title="Instytut Energii Atomowej Akademii Nauk ZSRR">
Instytut Energii Atomowej Akademii Nauk ZSRR



</doc>
<doc id="4271173" url="https://pl.wikipedia.org/wiki?curid=4271173" title="Mychajło Stelmach (pisarz)">
Mychajło Stelmach (pisarz)

Mychajło Panasowycz Stelmach (ukr. Михайло Панасович Стельмах, ur. 24 maja 1912 we wsi Diakiwcy w obwodzie winnickim, zm. 27 września 1983 w Kijowie) – ukraiński pisarz.
Życiorys.
Urodził się w biednej rodzinie chłopskiej. W 1933 ukończył studia na Wydziale Literackim Winnickiego Instytutu Pedagogicznego, 1933-1938 pracował jako wiejski nauczyciel w rodzinnych stronach i potem w obwodzie kijowskim. W 1936 rozpoczął działalność literacką, w 1941 wydał pierwszy zbiór wierszy pt. "Dobroje utra". Po ataku Niemiec na ZSRR był artylerzystą i później frontowym korespondentem gazety 1 Frontu Ukraińskiego "Za czest' Otczyzny", był dwukrotnie ciężko ranny i kontuzjowany. Podczas wojny opublikował w Woroneżu i Ufie dwa zbiory wierszy frontowych; część z nich napisał podczas pobytu w szpitalu. Po wojnie, 1945-1953 pracował w Instytucie Nauk o SztuceFolkloru i Etnografii Akademii Nauk Ukraińskiej SRR. Pisał wiersze patriotyczne, osnute na motywach folkloru, poza tym nowele i powieści będące kronikami życia ukraińskiej wsi, m.in. cykl powieściowy "Wielka rodzina" 1949-1951 (wyd. pol. t. 1-2, 1954), "Ludzka krew nie woda" 1957 (wyd. pol. 1960). Napisał też powieść o II wojnie światowej "Prawda i krywda" (pol. przekład pt. "Ziarno i plewa", 1967). Jest też autorem lirycznych powieści autobiograficznych, sztuk teatralnych i wierszy dla dzieci. Był deputowanym do Rady Najwyższej ZSRR od 6 do 9 kadencji.
Odznaczenia.
I medale.

</doc>
<doc id="4271176" url="https://pl.wikipedia.org/wiki?curid=4271176" title="Kościół Chrystusa - Obszar Świątyni">
Kościół Chrystusa - Obszar Świątyni



</doc>
<doc id="4271179" url="https://pl.wikipedia.org/wiki?curid=4271179" title="Golden (album)">
Golden (album)

Golden – czternasty studyjny album australijskiej piosenkarki Kylie Minogue. Został wydany 6 kwietnia 2018 roku przez wytwórnię BMG. Duża część materiału na album została nagrana w Nashville, gdzie Minogue szukała inspiracji dla tworzenia nowej muzyki. Pierwszym singlem promującym krążek został wydany 19 stycznia 2018 roku utwór "Dancing".
Album osiągnął pierwsze miejsce w notowaniu najlepiej sprzedających się albumów w Australii oraz Wielkiej Brytanii. W Polsce dotarł do 23 miejsca notowania OLiS.

</doc>
<doc id="4271180" url="https://pl.wikipedia.org/wiki?curid=4271180" title="Instytut Energii Atomowej im. I. Kurczatowa">
Instytut Energii Atomowej im. I. Kurczatowa



</doc>
<doc id="4271181" url="https://pl.wikipedia.org/wiki?curid=4271181" title="Instytut Energii Atomowej imienia Kurczatowa">
Instytut Energii Atomowej imienia Kurczatowa



</doc>
<doc id="4271184" url="https://pl.wikipedia.org/wiki?curid=4271184" title="Cristine Santanna">
Cristine Santanna

Cristine „Saka” Santanna (, trb. "kristina santana"; ur. 27 maja 1979 w São Paulo) – brazylijska siatkarka plażowa reprezentująca Gruzję.
W 2006 roku przy wsparciu rządu Gruzji i prezydenta Micheila Saakaszwilego otrzymała wraz z Andrezzą Martins paszporty tego kraju. Ich pseudonimy – Saka i Rtvelo oznaczą Gruzję (Sakartvelo) w języku gruzińskim. Ich naturalizacja miała na celu, m.in. poprzez występ na igrzyskach, rozwój siatkówki plażowej w Gruzji, kraju w którym, do tej pory nie było tradycji w tej dyscyplinie. Para uzyskała wsparcie finansowe od rządu, przeznaczone głównie na treningi i uczestnictwo w turniejach międzynarodowych. Reprezentowały one Gruzję na Letnich Igrzyskach Olimpijskich 2008. Po wygraniu jednego meczu i dwóch porażkach zakończyły rywalizację na fazie grupowej olimpijskiego turnieju. Ich najlepszym rezultatem osiągniętym podczas World Tour było 5. miejsce w 2008 r., podczas rozgrywek w norweskim Kristiansand. Jej mężem od 2007 r. jest Harley Marques, również będący siatkarzem plażowym.

</doc>
<doc id="4271198" url="https://pl.wikipedia.org/wiki?curid=4271198" title="Miami Floridians">
Miami Floridians

Miami Floridians – amerykański klub koszykarski z siedzibą pierwotnie w Minneapolis, następnie w Miami, działający w latach 1967–1972.
Historia.
Zespół powstał w 1967 jako Minnesota Muskies, miał swoją siedzibę w Minneapolis. Po roku zespół został przeniesiony Miami, gdzie spędził kolejne cztery lat, zanim nie został rozwiązany w 1972. W latach 1968–1970 nosił nazwę Miami Floridians, a przez kolejne dwa The Floridians.

</doc>
<doc id="4271201" url="https://pl.wikipedia.org/wiki?curid=4271201" title="Liège-Bastogne-Liège 2018">
Liège-Bastogne-Liège 2018

Liège-Bastogne-Liège 2018 była 104. edycją wyścigu, który rozegrana została na dystansie 258,5 kilometrów. Wyścig rozpoczął się w Liège a zakończył w Ans. Wyścig zaliczany był do cyklu UCI World Tour 2017.
Uczestnicy.
Na starcie wyścigu stanęło 25 ekip. Wśród nich znajdowało się wszystkie osiemnaście ekip UCI World Tour 2018 oraz siedem innych zaproszonych przez organizatorów.

</doc>
<doc id="4271202" url="https://pl.wikipedia.org/wiki?curid=4271202" title="Minnesota Muskies">
Minnesota Muskies



</doc>
<doc id="4271203" url="https://pl.wikipedia.org/wiki?curid=4271203" title="The Floridians">
The Floridians



</doc>
<doc id="4271211" url="https://pl.wikipedia.org/wiki?curid=4271211" title="Samochody Formuły 1">
Samochody Formuły 1



</doc>
<doc id="4271228" url="https://pl.wikipedia.org/wiki?curid=4271228" title="Alum Rock">
Alum Rock

Alum Rock – jednostka osadnicza w Stanach Zjednoczonych, w stanie Kalifornia, w hrabstwie Santa Clara.

</doc>
<doc id="4271230" url="https://pl.wikipedia.org/wiki?curid=4271230" title="Mistrzostwa Świata U-20 w Piłce Ręcznej Kobiet 2003">
Mistrzostwa Świata U-20 w Piłce Ręcznej Kobiet 2003

Mistrzostwa Świata U-20 w Piłce Ręcznej Kobiet 2003 – czternaste mistrzostwa świata U-20 w piłce ręcznej kobiet, oficjalny międzynarodowy turniej piłki ręcznej o randze mistrzostw świata organizowany przez IHF mający na celu wyłonienie najlepszej żeńskiej reprezentacji narodowej złożonej z zawodniczek do lat dwudziestu. Odbył się w dniach 4–17 sierpnia 2003 roku w Macedonii. Tytułu zdobytego w 2001 roku broniła reprezentacja Rosji.
Tytuł mistrzowski obroniły Rosjanki w powtórce finału sprzed dwóch lat pokonując Węgierki, brąz zdobyły zaś Norweżki. Po zakończonym turnieju IHF opublikowała statystyki indywidualne i drużynowe.
Informacje ogólne.
Początkowo mistrzostwa te zostały przyznane Brazylii, jednak z uwagi na zaplanowane w tym samym czasie Igrzyska Panamerykańskie 2003 oraz problemy wewnętrzne Algierii kraj ten otrzymał prawa do organizacji analogicznej imprezy męskiej. Gospodarzem zawodów żeńskich została natomiast Macedonia, która była przegranym kandydatem w pierwszej turze wyborów,
W mistrzostwach wzięło udział dwadzieścia reprezentacji wyłonionych w kontynentalnych kwalifikacjach. Losowanie grup zostało zaplanowane na 20 kwietnia 2003 roku w Skopju i w jego wyniku powstały cztery pięciozespołowe grupy. W połowie lipca 2003 roku Angola zrezygnowała z udziału z powodów finansowych, a jej miejsce zajęła Algieria. W tygodniu poprzedzającym zawody wycofała się z nich reprezentacja Urugwaju, która jednak odwołała tę decyzję dwa dni później.
Zawody odbyły się w trzech halach w trzech miastach. Reprezentacje w pierwszej fazie rywalizowały w ramach czterech pięciozespołowych grup systemem kołowym. Zwycięzca meczu zyskiwał dwa punkty, za remis przysługiwał jeden punkt, porażka nie była punktowana, a trzy czołowe zespoły z każdej grupy awansowały do dalszej walki o medale w drugiej fazie grupowej. Nad ich przebiegiem czuwało dwanaście par arbitrów, a jeden z sędziów, Rosjanin Siergiej Miedwiediew, zasłabł podczas przedmeczowej rozgrzewki i zmarł podczas transportu do szpitala.
Faza zasadnicza.
Mecze o miejsca 1–12.
Grupa I
Grupa II
Mecze o miejsca 13–20.
Grupa I
Grupa II
Faza pucharowa.
Mecz o 19. miejsce
Mecz o 17. miejsce
Mecz o 15. miejsce
Mecz o 13. miejsce
Mecz o 11. miejsce
Mecz o 9. miejsce
Mecz o 7. miejsce
Mecz o 5. miejsce
Mecze o miejsca 1–4
Nagrody indywidualne.
Nagrody indywidualne otrzymały:

</doc>
<doc id="4271233" url="https://pl.wikipedia.org/wiki?curid=4271233" title="Autostrada A42 (Portugalia)">
Autostrada A42 (Portugalia)

Autostrada A42 (port. "Autoestrada A42", "Autoestrada do Douro Litoral") – autostrada w północnej Portugalii, przebiegająca przez dystrykt Porto.
Autostrada rozpoczyna się w Alfena węzłem z i kończy w Felgueiras na węźle z .

</doc>
<doc id="4271237" url="https://pl.wikipedia.org/wiki?curid=4271237" title="Narodowi Republikanie">
Narodowi Republikanie

Narodowi Republikanie () – frakcja wyłoniona z Partii Demokratyczno-Republikańskiej w Stanach Zjednoczonych, która przez pewien okres funkcjonowała jako oddzielna partia polityczna. Działalność Narodowych Republikanów przypada na lata 1828–1834.
Frakcja Narodowych Republikanów zaczęła się formować w trakcie i po zakończeniu wyborów prezydenckich w 1824 roku. Ponieważ żaden kandydatów nie otrzymał wówczas wystarczającego poparcia, elekcji prezydenta dokonała Izba Reprezentantów, która zdecydowała się wybrać Johna Quincy'ego Adamsa. Na decyzję wpływ miało poparcie Henry’ego Claya, który otrzymał stanowisko sekretarza stanu w nowym gabinecie. Wywołało to głębokie niezadowolenie w obozie przeciwnym, co doprowadziło do rozłamu – zwolennicy Andrew Jacksona i Martina Van Burena pozostali przy nazwie „demokratycznych republikanów”, natomiast zwolennicy Adamsa i Claya nazwali się „narodowymi republikanami”. W czasie kadencji Adams naciskał na centralizację, co było sprzeczne z panującym trendem uniezależniania się stanów. W wyborach prezydenckich w 1828 roku ubiegał się o reelekcję, ponownie mierząc się z Jacksonem. Narodowych Republikanów popierali głównie urzędnicy państwowi, bankierzy, duchowni protestanccy oraz bogaci farmerzy z Południa. Mimo to poniósł on porażkę, otrzymując poparcie wyłącznie w stanach Nowej Anglii. Pomimo porażki siła Narodowych Republikanów wzrosła. W 1832 roku wystawili kandydaturę Henry’ego Claya, który postulował utrzymanie protekcjonistycznych taryf celnych i popierał Drugi Bank Stanów Zjednoczonych. Poparli go wyborcy z Connecticut, Delaware, Kentucky, Marylandu, Massachusetts i Rhode Island. Zwycięstwo ponownie odniósł Andrew Jackson. W latach 30. XIX wieku Narodowi Republikanie połączyli siły z konserwatystami, zwolennikami banku centralnego i antyjacksonistami (przeciwnikami ówczesnego prezydenta) i utworzyli Partię Wigów.

</doc>
<doc id="4271239" url="https://pl.wikipedia.org/wiki?curid=4271239" title="Burbank (hrabstwo Santa Clara)">
Burbank (hrabstwo Santa Clara)

Burbank – jednostka osadnicza w Stanach Zjednoczonych, w stanie Kalifornia, w hrabstwie Santa Clara.

</doc>
<doc id="4271241" url="https://pl.wikipedia.org/wiki?curid=4271241" title="Cambrian Park">
Cambrian Park

Cambrian Park – jednostka osadnicza w Stanach Zjednoczonych, w stanie Kalifornia, w hrabstwie Santa Clara.

</doc>
<doc id="4271244" url="https://pl.wikipedia.org/wiki?curid=4271244" title="East Foothills">
East Foothills

East Foothills – jednostka osadnicza w Stanach Zjednoczonych, w stanie Kalifornia, w hrabstwie Santa Clara.

</doc>
<doc id="4271245" url="https://pl.wikipedia.org/wiki?curid=4271245" title="ATS HS1">
ATS HS1

ATS HS1 – samochód Formuły 1, zaprojektowany przez Robina Herda i Johna Gentry’ego i skonstruowany przez ATS. Używany w sezonie 1978.

</doc>
<doc id="4271246" url="https://pl.wikipedia.org/wiki?curid=4271246" title="ATS D1">
ATS D1

ATS D1 – samochód Formuły 1, zaprojektowany przez Johna Gentry’ego i skonstruowany przez ATS. Używany w sezonie 1978.

</doc>
<doc id="4271247" url="https://pl.wikipedia.org/wiki?curid=4271247" title="Renata Zwoźniakowa">
Renata Zwoźniakowa

Renata Prawdzic-Rudzka Zwoźniakowa (ur. 1930, zm. 6 stycznia 1997) – polska pisarka i krytyk teatralny, przedstawicielka małego realizmu. Żona polskiego historyka i dziennikarza Zdzisława Zwoźniaka.
Jako eseistka i krytyk teatralny była wzorem postawy moralnej intelektualisty w czasach PRL, a w jej domu skupiały się w czasie stanu wojennego niezależne środowiska twórcze. Jej twórczość zebrano w tomie "Liście laurowe i bobkowe".
Zmarła 6 stycznia 1997 roku na raka gardła, po dziewięciu miesiącach walki o życie.
Nagrody.
W 1996 roku otrzymała nagrodę Zarządu Regionu "Solidarności" za "książkę roku", a katowicki Oddział SDP przyznał jej nagrodę specjalną za wybitne humanistyczne walory jej publikacji i ideowo-moralną postawę.

</doc>
<doc id="4271249" url="https://pl.wikipedia.org/wiki?curid=4271249" title="Fruitdale (Kalifornia)">
Fruitdale (Kalifornia)

Fruitdale – jednostka osadnicza w Stanach Zjednoczonych, w stanie Kalifornia, w hrabstwie Santa Clara.

</doc>
<doc id="4271254" url="https://pl.wikipedia.org/wiki?curid=4271254" title="Lexington Hills">
Lexington Hills

Lexington Hills – jednostka osadnicza w Stanach Zjednoczonych, w stanie Kalifornia, w hrabstwie Santa Clara.

</doc>
<doc id="4271259" url="https://pl.wikipedia.org/wiki?curid=4271259" title="Loyola (Kalifornia)">
Loyola (Kalifornia)

Loyola – jednostka osadnicza w Stanach Zjednoczonych, w stanie Kalifornia, w hrabstwie Santa Clara.

</doc>
<doc id="4271261" url="https://pl.wikipedia.org/wiki?curid=4271261" title="San Martín (Kalifornia)">
San Martín (Kalifornia)

San Martín – jednostka osadnicza w Stanach Zjednoczonych, w stanie Kalifornia, w hrabstwie Santa Clara.

</doc>
<doc id="4271265" url="https://pl.wikipedia.org/wiki?curid=4271265" title="Norbert Hans">
Norbert Hans

Norbert Hans (ur. 22 sierpnia 1944 w Pabianicach) – polski artysta plastyk.
Absolwent I Liceum Ogólnokształcącego im. Jędrzeja Śniadeckiego w Pabianicach, w którym otrzymał świadectwo dojrzałości w 1963 roku. W 1972 ukończył studia na wydziale tkaniny Państwowej Wyższej Szkoły Sztuk Plastycznych w Łodzi.
Od ukończenia studiów jest na stałe związany ze swoim rodzinnym miastem Pabianicami. Zaprojektował wielobarwną winietę dla regionalnego tygodnika "Życie Pabianic".
Tworzy w dziedzinie malarstwa, grafiki, rzeźby i tkaniny artystycznej. Od wielu lat prowadzi swoją pracownię plastyczną, w której między innymi przygotowuje przyszłych kandydatów na kierunki plastyczne.
Jego prace znajdują się w licznych zbiorach prywatnych i publicznych w Polsce i za granicą, między innymi w Bilderhaus-Frankfurt n/Menem, Centralnym Muzeum Włókiennictwa w Łodzi i w Muzeum Miasta Pabianic.
W latach 1998 – 2002 był radnym Rady Powiatu Pabianickiego. Za zasługi dla miasta Pabianic w roku 2008 otrzymał tytuł honorowego Obywatela Miasta Pabianic.
W ramach cyklu „Nasz Region - Ikony Kultury Pabianic" w 2011 został wybrany na Ikonę Kultury Pabianicc.

</doc>
<doc id="4271267" url="https://pl.wikipedia.org/wiki?curid=4271267" title="Natan Rybak">
Natan Rybak

Natan Samijłowycz Rybak (ukr. Натан Самійлович Рибак, ur. 3 stycznia 1913 we wsi Iwaniwka w obwodzie kirowohradzkim, zm. 2 września 1978 w Kijowie) – ukraiński radziecki pisarz pochodzenia żydowskiego.
Życiorys.
W latach 1929-1931 studiował w Kijowskim Instytucie Chemiczno-Technologicznym, później pracował w redakcjach i wydawnictwach, m.in. w redakcji pisma "Traktor" w Charkowie, "Mołodoj Bolszewik" w Kijowie, gazety "Komsomolec Ukrainy" w Kijowie i wydawnictwie "Radianśka literatura" w Charkowie. W latach 1940-1941 i ponownie 1947-1954 był głównym redaktorem wydawnictwa "Radianśkyj pyśmennyk" w Kijowie, a 1943-1946 korespondentem wojennym. Publikować zaczął w 1930. Pisał m.in. na tematy związane z wojną 1918-1922, wielkiej wojny ojczyźnianej 1941-1945, "budownictwa socjalistycznego" i o tematyce historycznej. Pisał też opowieści biograficzne, m.in. "Pomyłka Onore de Balzaka" (1940), powieści historyczne z czasów Bohdana Chmielnickiego - dylogia "Rada Perejasławska" (t. 1-2, 1948-1953, wyd. pol. 1951-1954) i społeczno-psychologiczne z życia inteligencji - trylogia "Czas spodiwań i zwerszeń" (1960-1965) i "Sołdaty bez mundiriw" (1966). Za "Radę Perejasławską" w 1950 otrzymał Nagrodę Stalinowską. Był również odznaczony Orderem Rewolucji Październikowej, Orderem Wojny Ojczyźnianej I i II klasy, dwukrotnie Orderem Czerwonego Sztandaru Pracy i Orderem Czerwonej Gwiazdy oraz medalami.

</doc>
<doc id="4271273" url="https://pl.wikipedia.org/wiki?curid=4271273" title="Signal du Petit Mont-Cenis">
Signal du Petit Mont-Cenis

Signal du Petit Mont-Cenis () lub Pointe de Clairy () – szczyt górski we francuskiej części Alp Kotyjskich, w masywie Mont-Cenis. Ma wysokość 3 162 m n.p.m. Pomiędzy nim, a położonym na wschód szczytem Pointe de Ronce znajduje się przełęcz Mont-Cenis. Na południe od przełęczy położone jest jezioro zaporowe Mont-Cenis. Na południe od Pointe de Clairy, na zachód od Mont Malamot znajduje się przełęcz Petit Mont-Cenis. Szczyt jest najłatwiej zdobyć od strony południowej, idąc ze schroniska Petit Mont Cenis przez przełęcz Col de Sollières.

</doc>
<doc id="4271277" url="https://pl.wikipedia.org/wiki?curid=4271277" title="Pointe de Clairy">
Pointe de Clairy



</doc>
<doc id="4271279" url="https://pl.wikipedia.org/wiki?curid=4271279" title="David Bredin">
David Bredin

David Bredin (ur. 21 grudnia 1973 w Lüneburgu) – niemiecki aktor teatralny, telewizyjny i filmowy.

</doc>
<doc id="4271282" url="https://pl.wikipedia.org/wiki?curid=4271282" title="Europejskie Centrum Edukacji Geologicznej">
Europejskie Centrum Edukacji Geologicznej

Europejskie Centrum Edukacji Geologicznej – ośrodek naukowo-badawczy Wydziału Geologii Uniwersytetu Warszawskiego, powstały w 2015 i mieszczący się we wnętrzu nieczynnego kamieniołomu Rzepka w Korzecku koło Chęcin. Otwarty dla gości z innych uczelni polskich i zagranicznych. 
Historia.
Uniwersytet Warszawski zaczął organizować zajęcia terenowe dla swoich studentów w Górach Świętokrzyskich w latach 50. XX w. Kursy odbywały się m.in. na Górze Zamkowej, Zelejowej, Czerwonej Górze i Miedziance. W Bocheńcu, w budynkach powstałych głównie w latach 60., mieściła się stacja naukowa uczelni, do której studenci przyjeżdżali na praktyki, w ramach których poznawali historię gór i ich budowę, uczyli się rozpoznawania minerałów i skał, a także metod ustalania ich wieku, badali skamieniałości bezkręgowców, analizowali i tworzyli mapy geologiczne. Do Bocheńca przyjeżdżali też studenci z Niemiec i krajów bałtyckich, m.in. z Litwy. Po raz ostatni praktykanci zostali zakwaterowani w bocheńskim ośrodku w 2013.
W połowie października 2013 władze Uniwersytetu Warszawskiego podpisały z władzami województwa świętokrzyskiego umowę na budowę Europejskiego Centrum Edukacji Geologicznej. Lokalizację nowego ośrodka w nieczynnym kamieniołomie Rzepka w Korzecku zaproponowała gmina Chęciny. W czerwcu 2014 rozpoczęto budowę, a w październiku tego roku wmurowano kamień węgielny. Kosztująca 35,4 mln zł inwestycja w większości (28,5 mln zł) została sfinansowana z pieniędzy unijnych w ramach regionalnego programu operacyjnego województwa świętokrzyskiego. Europejskie Centrum Edukacji Geologicznej otwarto 19 października 2015. W otwarciu, podczas którego rozbito specjalnie przygotowane na tę okazję płyty kalcytowe (zamiast tradycyjnego przecięcia wstęgi), uczestniczyła m.in. minister nauki i szkolnictwa wyższego Lena Kolarska-Bobińska. Pierwszym kierownikiem ECEG był dr Piotr Ziółkowski.
Edukacja.
Wydział Geologii Uniwersytetu Warszawskiego prowadzi w ośrodku trzy kursy dla studentów:
Ponadto w ECEG prowadzone są dla studentów studiów magisterskich i doktoranckich czterodniowe warsztaty z geologii strukturalnej, sedymentologii węglanów i sedymentologii klastyków.
W Europejskim Centrum Edukacji Geologicznej kursy terenowe odbywali m.in. studenci Wydziału Nauk o Ziemi Uniwersytetu Śląskiego w Katowicach, Wydziału Geologii i Geografii Uniwersytetu Wileńskiego, Uniwersytetu Łotwy, University of Hull i University of Houston.
Ośrodek prowadzi również zajęcia dla szkół oraz kursy dla firm i hobbystów.
Kompleks.
Europejskie Centrum Edukacji Geologicznej znajduje się w nieczynnym kamieniołomie w Korzecku, w pobliżu którego utworzono rezerwat przyrody nieożywionej Góra Rzepka, obejmując szczególną ochroną wychodnie skał dewońskich oraz ślady górnictwa kruszcowego. Kompleks ECEG składa się z pięciu dwukondygnacyjnych budynków o łącznej powierzchni ok. 6,5 tys. m² i w 90% zasilany jest z odnawialnych źródeł energii. Kompleks budynków został zaprojektowany przez polską pracownię WXCA
W budynku głównym (A) znajduje się osadzona w blokach skalnych sala audytoryjna dla 240 osób. W budynku laboratoryjnym-dydaktycznym (B) umieszczona jest 60-osobowa sala konferencyjna, która może zostać podzielona na trzy części. W budynku B znajdują się także pracownie dydaktyczne i sześć laboratoriów: geofizyczne; hydrogeochemiczne i hydrodynamiczne; kartowania geologicznego; komputerowe; mikroskopowe; przygotowania próbek geologicznych. W trzech pozostałych budynkach (C, D, E) utworzono 170 miejsc hotelowych dla kadry i gości ośrodka oraz studentów. Ponadto znajdują się w nich sale warsztatowe. Na terenie ośrodka funkcjonuje 50 miejsc parkingowych dla samochodów osobowych i cztery dla autokarów.
Europejskie Centrum Edukacji Geologicznej otrzymało tytuł najlepszego budynku użyteczności publicznej w Polsce w 2015 roku w konkursie European Property Awards. Zostało również nagrodzone Złotym Medalem w kategorii obiekty użyteczności publicznej w konkursie Świętokrzyska Budowla Roku 2015. W 2016 roku otrzymało nagrodę Eurobuild Awards in Architecture w kategorii „Proekologiczny obiekt sprzyjający komfortowi użytkowania”. W 2017 obiekt był nominowany do Nagrody Unii Europejskiej w konkursie architektury współczesnej im. Miesa van der Rohe.

</doc>
<doc id="4271291" url="https://pl.wikipedia.org/wiki?curid=4271291" title="Ahaetulla">
Ahaetulla

Ahaetulla – rodzaj węża z podrodziny Ahaetuliinae w rodzinie połozowatych (Colubridae). 
Zasięg występowania.
Rodzaj obejmuje gatunki występujące w Azji (Chiny, Nepal, Indie, Sri Lanka, Bangladesz, Bhutan, Mjanma, Laos, Wietnam, Kambodża, Tajlandia, Malezja, Singapur, Brunei, Indonezja i Filipiny). 
Charakterystyka.
Węże z rodzaju "Ahaetulla" prowadzą dzienny tryb życia. Są jadowite lecz nie są niebezpieczne dla człowieka.
Systematyka.
Podział systematyczny.
Do rodzaju należą następujące gatunki: 

</doc>
<doc id="4271293" url="https://pl.wikipedia.org/wiki?curid=4271293" title="Zawonia (gromada)">
Zawonia (gromada)

Zawonia – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zawonia z siedzibą GRN w Zawoni utworzono – jako jedną z 8759 gromad na obszarze Polski – w powiecie trzebnickim w woj. wrocławskim, na mocy uchwały nr 29/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Zawonia, Niedary, Pęciszów, Sędzice, Skotniki, Sucha Wielka i Tarnowiec ze zniesionej gminy Zawonia w tymże powiecie. Dla gromady ustalono 20 członków gromadzkiej rady narodowej.
1 stycznia 1960 do gromady Zawonia włączono wieś Miłonowice ze zniesionej gromady Węgrów oraz wieś Czachowo ze zniesionej gromady Taczów Wielki w tymże powiecie.
31 grudnia 1961 do gromady Zawonia włączono wsie Ludgierzowice, Prawocice i Rzędziszowice oraz przysiółki Pomianowice, Rościszowice i Kopiec ze zniesionej gromady Łuczyna w tymże powiecie.
1 stycznia 1972 do gromady Zawonia włączono wsie Czeszów, Złotów z przysiółkiem Trzemsze, i Trzęsawice z przysiółkiem Złotówek – ze zniesionej gromady Czeszów w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 powiecie trzebnickim reaktywowano gminę Zawonia (zniesiono ją ponownie przejściowo w latach 1977–1982).

</doc>
<doc id="4271295" url="https://pl.wikipedia.org/wiki?curid=4271295" title="Wisznia Mała (gromada)">
Wisznia Mała (gromada)

Wisznia Mała – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wisznia Mała z siedzibą GRN w Wiszni Małej utworzono – jako jedną z 8759 gromad na obszarze Polski – w powiecie trzebnickim w woj. wrocławskim, na mocy uchwały nr 29/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Wisznia Mała, Ligota Piękna, Malin, Pierwoszów i Strzeszów ze zniesionej gminy Wisznia Mała w tymże powiecie. Dla gromady ustalono 15 członków gromadzkiej rady narodowej.
1 stycznia 1960 do gromady Wisznia Mała włączono wsie Piotrkowiczki, Mienice i Machnice ze zniesionej gromady Piotrkowiczki w tymże powiecie.
31 grudnia 1961 do gromady Wisznia Mała włączono wsie Rogóż, Kryniczno, Cienin, Raków Wielki, Raków Mały i Biskupice Widawskie oraz przysiółki Biskupiczki, Gaj i Topolno ze zniesionej gromady Psary w tymże powiecie.
31 marca 1970 z gromady Wisznia Mała wyłączono wsie Biskupice Widawskie, Biskupiczki i Raków Mały, włączając je do gromady Widawa w powiecie wrocławskim w tymże województwie.
1 stycznia 1972 do gromady Wisznia Mała włączono wsie Ozorowice i Szewce ze zniesionej gromady Pęgów w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 powiecie trzebnickim reaktywowano gminę Wisznia Mała.

</doc>
<doc id="4271296" url="https://pl.wikipedia.org/wiki?curid=4271296" title="Blancafort (Cher)">
Blancafort (Cher)



</doc>
<doc id="4271299" url="https://pl.wikipedia.org/wiki?curid=4271299" title="Dawit Ilariani">
Dawit Ilariani

Dawit Ilariani (; ur. 20 stycznia 1981 w Tbilisi) – gruziński lekkoatleta, specjalizujący się w biegu na 110 m przez płotki.
Jako junior brał udział w mistrzstwach świata. Na eliminacjach kończyły się jego występy na halowych mistrzostwach świata w 2001, 2003 i 2006 roku. Uczestniczk mistrzostw świata z 2001 roku. W 2002 roku brał udział w mistrzostwach Europy na otwartym stadionie. W następnycm roku bez większych sukcesów wystąpił na młodzieżowych mistrzostwach Europy w Bydgoszczy oraz na mistrzostwach świata w Paryżu.
Trzykrotnie brał udział w igrzyskach olimpijskich – w 2004, 2008 oraz 2012 roku, a jego najlepszy rezultat to ćwierćfinał w 2008 roku. Sezon 2005 rozpoczął od wystartowania w halowym czempionacie starego kontynentu, gdzie dotarł do półfinału pobijając swój rekord życiowy. Na otwartym stadionie wystartował w najważniejszej imprezie sezonu, czyli w mistrzostwach świata. Uczestnik halowych mistrzostw Europy oraz mistrzostw świata w 2007 roku. W 2009 roku brał udział w halowych mistrzostwach Europy oraz mistrzostwach świata nie osiągając dobrych rezultatów. Przed igrzyskami w Londynie wystartował na mistrzostwach Europy w Helsinkach, gdzie dotarł do półfinału.
Mistrz Gruzji na otwartym stadionie z 2005 roku. Reprezentował swój kraj podczas zawodów pucharu Europy w 2000, 2001, 2002, 20032004, 2005, 2006, 2007 oraz 2008 roku. Od 2009 roku reprezontował Gruzję w drużynowych mistrzostwach Europy. W tych zawodach występował czterokrotnie – w 2009, 2010, 2013 oraz 2014 roku.
Rekordy życiowe: 110 m przez płotki – 13,58 (15 czerwca 2012, Sliwen), 60 m przez płotki – 7,77 (5 marca 2005, Madryt). Jest aktualnym rekordzistą kraju w boegu na 110 m przez płotki – 13,58.

</doc>
<doc id="4271302" url="https://pl.wikipedia.org/wiki?curid=4271302" title="Péter Bácsalmási">
Péter Bácsalmási

Péter Bácsalmási (do 1933 Skribanek; ur. 16 listopada 1908 w Bácsalmás, zm. 20 maja 1981 w Budapeszcie) – węgierski lekkoatleta.
Życiorys.
Był synem Mihálya Skribanka i Erzsébet Eckert. Jego brat Mihály Bácsalmási również był związany ze sportem. W 1932 ukończył wychowanie fizyczne na uniwersytecie Pétera Pázmánya, w 1937 zdał doktorat.
Dwukrotnie startował na igrzyskach olimpijskich: w 1932 i 1936, podczas obu pełniąc funkcję chorążego reprezentacji Węgier. W Los Angeles zajął 9. miejsce w trójskoku i 10. w dziesięcioboju, natomiast w Berlinie był 6. w skoku o tyczce i 12. w dziesięcioboju. Dziesięciokrotnie reprezentował Węgry w meczach lekkoatletycznych w latach 1931–1937. Siedmiokrotny mistrz Węgier: w latach 1931–1932 w trójskoku, a w latach 1931–1934 i 1937 w dziesięcioboju. Dwukrotnie ustanawiał rekord Węgier w dziesięcioboju oraz raz w trójskoku. W latach 1929–1933 reprezentował klub TFSC, a później BEAC. W latach 1933–1942 reprezentował ten klub w koszykówce, zdobywając mistrzostwo Węgier w 1942.
W latach 1946–1968 był trenerem reprezentacji Węgier w lekkoatletyce. W 1946 był wiceprezesem Magyar Atlétikai Szövetség.
Żonaty z Erzsébet Hayer, z którą miał syna László.

</doc>
<doc id="4271305" url="https://pl.wikipedia.org/wiki?curid=4271305" title="Trzebnica (gromada)">
Trzebnica (gromada)

Trzebnica – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Trzebnica z siedzibą GRN w mieście Trzebnicy (nie wchodzącym w skład gromady) utworzono – jako jedną z 8759 gromad na obszarze Polski – w powiecie trzebnickim w woj. wrocławskim, na mocy uchwały nr 29/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Nowy Dwór, Marcinowo, Raszów, Świątniki i Księginice ze zniesionej gminy Trzebnica oraz Cerekwica ze zniesionej gminy Zawonia w tymże powiecie. Dla gromady ustalono 14 członków gromadzkiej rady narodowej.
1 stycznia 1960 do gromady Trzebnica włączono: a) wsie Pawłów Trzebnicki, Brzyków i Szczytkowice ze zniesionej gromady Pawłów Trzebnicki, b) wsie Taczów Wielki i Brochocin ze zniesionej gromady Taczów Wielki, c) wsie Będkowo i Węgrzynów ze zniesionej gromady Piotrkowiczki oraz d) wsie Ligota, Kobylice, Masłów, Jaszyce i Jaźwiny ze zniesionej gromady Ligota – w tymże powiecie.
31 grudnia 1961 do gromady Trzebnica włączono wsie Rzepotowice i Malczów ze zniesionej gromady Kowale w tymże powiecie.
1 stycznia 1970 do gromady Trzebnica włączono grunty PGR Sady o powierzchni 118,17 ha z miasta Trzebnicy w tymże powiecie.
1 stycznia 1972 z gromady Trzebnica wyłączono wieś Pawłów Trzebnicki, włączając je do gromady Prusice w tymże powiecie; do gromady Trzebnica włączono natomiast wsie Skoroszów, Kuźniczysko, Blizocin i Masłowiec ze zniesionej gromady Czeszów tamże.
Gromada przetrwała do końca 1972 roku, czyli do kolejnej reformy gminnej. 1 stycznia 1973 powiecie trzebnickim reaktywowano gminę Trzebnica.

</doc>
<doc id="4271307" url="https://pl.wikipedia.org/wiki?curid=4271307" title="Kobiety - Piranie">
Kobiety - Piranie



</doc>
<doc id="4271309" url="https://pl.wikipedia.org/wiki?curid=4271309" title="John Breckinridge (prokurator generalny)">
John Breckinridge (prokurator generalny)

John Breckinridge (ur. 2 grudnia 1760 w hrabstwie Augusta, zm. 14 grudnia 1806 w hrabstwie Fayette) – amerykański polityk.
Życiorys.
Urodził się 2 grudnia 1760 roku na terenie hrabstwa Augusta. Studiował na Washington and Lee University, a następnie na College of William &amp; Mary. W 1780 roku został wybrany do legislatury stanowej, jednakże odmówiono mu zasiadania we władzach, ze względu na zbyt młody wiek. W czasie amerykańskiej wojny o niepodległość służył w milicji stanowej Wirginii. W latach 80. XVIII wieku studiował nauki prawne i został przyjęty do palestry. W 1792 roku został wybrany do Izby Reprezentantów, jednakże zrzekł się mandatu, jeszcze przed rozpoczęciem kadencji i przeniósł się do Kentucky. Otworzył tam prywatną praktykę w Lexington, a w 1794 roku bezskutecznie kandydował do Senatu. W latach 1795–1797 pełnił rolę stanowego prokuratora generalnego, a w latach 1798–1800 zasiadał w legislaturze stanowej. W 1801 roku zasiadł w izbie wyższej Kongresu, z ramienia Partii Demokratyczno-Republikańskiej. Po czterech latach zrezygnował z funkcji, by przyjąć propozycję prezydenta Thomasa Jeffersona objęcia stanowiska prokuratora generalnego. Na tym stanowisku zasiadał do śmierci, która nastąpiła 14 grudnia 1806 roku na terenie hrabstwa Fayette.
Jego bratem był James Breckinridge.

</doc>
<doc id="4271311" url="https://pl.wikipedia.org/wiki?curid=4271311" title="Chrysopelea">
Chrysopelea

Chrysopelea – rodzaj węża z podrodziny Ahaetuliinae w rodzinie połozowatych (Colubridae). 
Zasięg występowania.
Rodzaj obejmuje gatunki występujące w Azji (Chiny, Nepal, Indie, Sri Lanka, Bangladesz, Bhutan, Mjanma, Laos, Wietnam, Kambodża, Tajlandia, Malezja, Brunei, Singapur, Indonezja i Filipiny). 
Systematyka.
Podział systematyczny.
Do rodzaju należą następujące gatunki: 

</doc>
<doc id="4271314" url="https://pl.wikipedia.org/wiki?curid=4271314" title="Oborniki Śląskie (gromada)">
Oborniki Śląskie (gromada)

Oborniki Śląskie (alt. zapis "Oborniki Śl.") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Oborniki Śl. z siedzibą GRN w mieście Obornikach Śl. (nie wchodzącym w skład gromady) utworzono – jako jedną z 8759 gromad na obszarze Polski – w powiecie trzebnickim w woj. wrocławskim, na mocy uchwały nr 29/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Kuraszków, Możęcin Wielki, Siemianice i Świerzów ze zniesionej gminy Oborniki Śl. oraz Wilkowa Wielka ze zniesionej gminy Skokowa w tymże powiecie. Dla gromady ustalono 14 członków gromadzkiej rady narodowej.
1 stycznia 1960 do gromady Oborniki Śl. włączono wsie Osola i Wielka Lipa ze zniesionej gromady Osolin w tymże powiecie.
31 grudnia 1961 z gromady Oborniki Śl. wyłączono wieś Kopaszyn, włączając ją do gromady Prusice w tymże powiecie; do gromady Oborniki Śląskie włączono natomiast wsie Niziny, Lubnów, Jajków, Nowosielce i Zalesie ze zniesionej gromady Uraz oraz wsie Kowale, Piekary, Droszów, Przecławice, Borkowice i Wilczyn ze zniesionej gromady Kowale tamże.
1 stycznia 1972 do gromady Oborniki Śląskie włączono obszar zniesionej gromady Pęgów (oprócz wsi Ozorowice i Szewce) w tymże powiecie, tzn. wsie Pęgów, Golędzinów, Kotowice, Zajączków, Paniowice, Uraz i Raków.
Gromada przetrwała do końca 1972 roku, czyli do kolejnej reformy gminnej. 1 stycznia 1973 powiecie trzebnickim reaktywowano gminę Oborniki Śląskie.

</doc>
<doc id="4271315" url="https://pl.wikipedia.org/wiki?curid=4271315" title="Czeszów (gromada)">
Czeszów (gromada)

Czeszów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Czeszów z siedzibą GRN w Czeszowie utworzono – jako jedną z 8759 gromad na obszarze Polski – w powiecie trzebnickim w woj. wrocławskim, na mocy uchwały nr 29/54 WRN we Wrocławiu z dnia 2 października 1954. W skład jednostki weszły obszary dotychczasowych gromad: Czeszów ze zniesionej gminy Czeszów i Złotów ze zniesionej gminy Zawonia w tymże powiecie. Dla gromady ustalono 14 członków gromadzkiej rady narodowej.
1 stycznia 1960 do gromady Czeszów włączono wsie Kuźniczysko, Skoroszów, Masłowice i Blizocin ze zniesionej gromady Kuźniczysko w tymże powiecie.
1 stycznia 1970 z gromady Czeszów wyłączono przysiółek Krzyszków, włączając go do gromady Bukowice w powiecie milickim w tymże województwie.
1 stycznia 1972 gromadę zniesiono, a jej obszar włączono do gromad: Zawonia (wsie Czeszów, Złotów – z przysiółkiem Trzemsze, i Trzęsawice – z przysiółkiem Złotówek) i Trzebnica (wsie Skoroszów, Kuźniczysko, Blizocin i Masłowiec) w tymże powiecie.

</doc>
<doc id="4271316" url="https://pl.wikipedia.org/wiki?curid=4271316" title="Skokowa (gromada)">
Skokowa (gromada)

Skokowa – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Skokowa z siedzibą GRN w Skokowej utworzono – jako jedną z 8759 gromad na obszarze Polski – w powiecie trzebnickim w woj. wrocławskim, na mocy uchwały nr 29/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Skokowa, Borów, Jagoszyce, Górowo, Krościna Wielka i Strupina ze zniesionej gminy Skokowa w tymże powiecie. Dla gromady ustalono 21 członków gromadzkiej rady narodowej.
1 stycznia 1960 do gromady Skokowa włączono obszar ze zniesionej gromady Piotrkowice oraz wsie Osolin, Brzeźno, Moszęcin Mały i Bagno ze zniesionej gromady Osolin w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4271317" url="https://pl.wikipedia.org/wiki?curid=4271317" title="Dryophiops">
Dryophiops

Dryophiops – rodzaj węża z podrodziny Ahaetuliinae w rodzinie połozowatych (Colubridae).
Zasięg występowania.
Rodzaj obejmuje gatunki występujące w Azji (Kambodża, Tajlandia, Malezja, Singapur, Brunei, Indonezja i Filipiny). 
Systematyka.
Etymologia.
"Dryophiops": rodzaj "Dryophis" ; ωψ "ōps", ωπος "ōpos" „twarz, oblicze”.
Podział systematyczny.
Do rodzaju należą następujące gatunki: 

</doc>
<doc id="4271318" url="https://pl.wikipedia.org/wiki?curid=4271318" title="Pęgów (gromada)">
Pęgów (gromada)

Pęgów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Pęgów z siedzibą GRN w Pęgowie utworzono – jako jedną z 8759 gromad na obszarze Polski – w powiecie trzebnickim w woj. wrocławskim, na mocy uchwały nr 29/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Pęgów, Golędzinów, Kotowice i Zajączków ze zniesionej gminy Oborniki Śląskie w tymże powiecie. Dla gromady ustalono 18 członków gromadzkiej rady narodowej.
1 stycznia 1960 gromadę Pęgów połączono "de jure" z gromadą Szewce w tymże powiecie, tworząc "nową" gromadę Pęgów tamże ("de facto" oznaczało to że gminę Szewce włączono do gromady Pęgów).
31 grudnia 1961 do gromady Pęgów włączono wsie Uraz i Raków ze zniesionej gromady Uraz w tymże powiecie.
1 stycznia 1972 gromadę zniesiono, a jej obszar (wsie Pęgów, Golędzinów, Kotowice, Zajączków, Paniowice, Uraz i Raków) włączono do gromady Oborniki Śląskie, oprócz wsi Ozorowice i Szewce, które włączono do gromady Wisznia Mała w tymże powiecie.

</doc>
<doc id="4271320" url="https://pl.wikipedia.org/wiki?curid=4271320" title="Tomasz Kiciński">
Tomasz Kiciński

Tomasz Antoni Kiciński herbu Rogala (ur. 9 stycznia 1806 w Lechanicach, zm. 1882) – żołnierz, oficer powstania listopadowego, właściciel ziemski.
Życiorys.
Urodził się z ojca Stanisława Jerzego Kicińskiego (1777–1857) i matki Zofii Zaborowskiej. W armii Królestwa Polskiego służył jako sierżant 2 Pułku Strzelców Pieszych. Od wczesnych lat młodości przyjaźnił się m.in. z Piotrem Wysockim, późniejszym przywódcą Sprzysiężenia Wysockiego, które zainicjowało wybuch powstania listopadowego. Był słuchaczem Szkoły Podchorążych Piechoty w Warszawie.
Powstanie listopadowe.
Uczestniczył w wydarzeniach nocy listopadowej (29 XI 1830) – należał m.in. do grupy Wysockiego („Termopilan”), którzy zapoczątkowali powstanie listopadowe i zaatakowali pułki rosyjskie skoszarowane w okolicy Łazienek, jednak sam Kiciński dołączył do grupy nieco później, tj. dopiero w okolicach kościoła św. Krzyża, gdy podchorążowie zmierzali już do Arsenału. Do historii przeszedł głównie jako uczestnik strzelaniny przed pałacem Namiestnikowskim na Krakowskim Przedmieściu, w wyniku której śmierć ponieśli gen. Maurycy Hauke i płk Filip Meciszewski. Według niektórych relacji, w tym samego Piotra Wysockiego, podchorążowie oddali strzały do oficerów w odpowiedzi na zranienie Kicińskiego przez płk. Meciszewskiego.
Kiciński uzyskał awans do stopnia podporucznika w dniu 9 XII. Brał następnie udział w wyprawie gen. Antoniego Giełguda na Litwę. W czasie bitwy pod Ponarami (19 VI 1831) został ciężko ranny, a następnie dostał się – wraz z bratem Adamem Kicińskim – do niewoli. Dzięki staraniom rosyjskiego gen. Korffa, z którym łączyły ich więzi rodzinne, obaj trafili do szpitala w Wilejce.
W niewoli.
W szpitalu w Wilejce Kiciński przebywał do 30 III 1832, kiedy to został aresztowany pod zarzutem czynnego udziału w „rewolucji”, a następnie osadzony w więzieniu klasztoru dominikanów w Warszawie. 17 XII 1833 został skazany wyrokiem Najwyższego Sądu Kryminalnego na 4 lata ciężkiego więzienia, zamienionego później na 3 lata aresztanckich rot fortecznych. Został jednak oczyszczony z zarzutu podżegania do powstania. Jego obrońcą w procesie był mec. Jakub Józef Rudnicki z Warszawy. Kara więzienia została następnie wydłużona o kolejne kilka lat, które Kiciński spędził w rotach aresztanckich na Kaukazie, w Iszymie i Kursku. Wolność odzyskał w roku 1841, na mocy amnestii carskiej.
Życie prywatne.
Po zwolnieniu z aresztu powrócił do rodzinnych Lechanic. Po latach odnowił kontakty z Piotrem Wysockim, który także powrócił z zesłania i zamieszkał w nieodległej Warce. Kiciński był ponadto dziedzicem Białopola k. Hrubieszowa. W roku 1846 poślubił w Chełmie Teresę Bielską, z którą miał sześcioro dzieci. W 1857 uzyskał potwierdzenie szlachectwa.
Rodzina Kicińskich wywodziła się od Piusa Kicińskiego herbu Rogala, sekretarza króla Stanisława Augusta Poniatowskiego, a w bocznej linii od hr. Brunona Kicińskiego.

</doc>
<doc id="4271321" url="https://pl.wikipedia.org/wiki?curid=4271321" title="Paul August Adolph Behrendt">
Paul August Adolph Behrendt

Paul August Adolph Behrendt, Paul August Adolph Behrend, P.A. Berendt, Paul Ad. Behrens, P. Ad. Berend - (ur. 1798 w Gdańsku – zm. 26 sierpnia 1853 tamże) – gdański kupiec, sycylijski urzędnik konsularny. 
Życiorys.
Syn Michaela Gerharda Behrenda. Właściciel firmy handlowej Ladewig und Behrend (1831–1849), współudziałowiec w firmie rodzinnej brata Th. Behrend &amp; Co., wicekonsul Sycylii w Gdańsku (1842-1848) oraz Neapolu i Sycylii, również w Gdańsku (1851-1854), radny miejski (1832-), członek Korporacji Kupców Gdańskich ("Die Korporation der Kaufmannschaft zu Danzig") (1826–1849), oraz gdańskiej loży masońskiej Eugenia.

</doc>
<doc id="4271324" url="https://pl.wikipedia.org/wiki?curid=4271324" title="Skarszyn (gromada)">
Skarszyn (gromada)

Skarszyn (od 1 VII 1968 "Łozina") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Skarszyn z siedzibą GRN w Skarszynie utworzono – jako jedną z 8759 gromad na obszarze Polski – w powiecie trzebnickim w woj. wrocławskim, na mocy uchwały nr 29/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Skarszyn, Bierzyce, Łosina i Piersno ze zniesionej gminy Skarszyn w tymże powiecie. Dla gromady ustalono 13 członków gromadzkiej rady narodowej.
1 stycznia 1960 do gromady Skarszyn włączono wsie Krakowiany, Zaprężyn i Węgrów ze zniesionej gromady Węgrów oraz wieś Głuchów Górny ze zniesionej gromady Taczów Wielki w tymże powiecie.
1 lipca 1968 do gromady Skarszyn włączono obszar zniesionej gromady Pasikurowice w tymże powiecie, po czym gromadę Skarszyn zniesiono przez przeniesienie siedziby GRN ze Skarszyna do Łoziny i zmianę nazwy jednostki na "gromada Łozina".

</doc>
<doc id="4271327" url="https://pl.wikipedia.org/wiki?curid=4271327" title="Kowale (gromada w powiecie trzebnickim)">
Kowale (gromada w powiecie trzebnickim)

Kowale – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kowale z siedzibą GRN w Kowalach utworzono – jako jedną z 8759 gromad na obszarze Polski – w powiecie trzebnickim w woj. wrocławskim, na mocy uchwały nr 29/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Kowale, Borkowice, Malczów, Przecławice i Wilczyn ze zniesionej gminy Oborniki Śląskie w tymże powiecie. Dla gromady ustalono 12 członków gromadzkiej rady narodowej.
31 grudnia 1961 gromadę zniesiono, a jej obszar włączono do gromad: Oborniki Śl. (wsie Kowale, Piekary, Droszów, Przecławice, Borkowice i Wilczyn), Trzebnica (wsie Rzepotowice i Malczów) i Prusice (wieś Kosinowo) w tymże powiecie.

</doc>
<doc id="4271328" url="https://pl.wikipedia.org/wiki?curid=4271328" title="Kuźniczysko (gromada)">
Kuźniczysko (gromada)

Kuźniczysko – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kuźniczysko z siedzibą GRN w Kuźniczysku utworzono – jako jedną z 8759 gromad na obszarze Polski – w powiecie trzebnickim w woj. wrocławskim, na mocy uchwały nr 29/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Kuźniczysko, Brzezie, Biedaszków Wielki, Janiszów, Masłowiec i Skoroszów ze zniesionej gminy Czeszów w tymże powiecie. Dla gromady ustalono 16 członków gromadzkiej rady narodowej.
1 stycznia 1960 gromadę zniesiono, a jej obszar włączono do gromad: Czeszów (wsie Kuźniczysko, Skoroszów, Masłowice i Blizocin) i znoszonej Domanowice (wsie Biedaszkowo, Brzezie i Janiszów) w tymże powiecie.

</doc>
<doc id="4271329" url="https://pl.wikipedia.org/wiki?curid=4271329" title="Ligota (gromada w powiecie trzebnickim)">
Ligota (gromada w powiecie trzebnickim)

Ligota – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ligota z siedzibą GRN w Ligocie utworzono – jako jedną z 8759 gromad na obszarze Polski – w powiecie trzebnickim w woj. wrocławskim, na mocy uchwały nr 29/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Ligota, Jaźwiny, Komorowo, Masłów, Kobylice i Koczurki ze zniesionej gminy Trzebnica w tymże powiecie. Dla gromady ustalono 13 członków gromadzkiej rady narodowej.
1 stycznia 1960 gromadę zniesiono, a jej obszar włączono do gromad: Trzebnica (wsie Ligota, Kobylice, Masłów, Jaszyce i Jaźwiny) i znoszonej Domanowice (wsie Koczurki i Komorowo) w tymże powiecie.

</doc>
<doc id="4271333" url="https://pl.wikipedia.org/wiki?curid=4271333" title="Łuczyna (gromada)">
Łuczyna (gromada)

Łuczyna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łuczyna z siedzibą GRN w Łuczynie utworzono – jako jedną z 8759 gromad na obszarze Polski – w powiecie trzebnickim w woj. wrocławskim, na mocy uchwały nr 29/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Łuczyna, Ludgierzowice, Mękarzowice, Sadków i Prawocice ze zniesionej gminy Zawonia w tymże powiecie. Dla gromady ustalono 11 członków gromadzkiej rady narodowej.
1 stycznia 1960 do gromady Łuczyna włączono wieś Rzędziszowice ze zniesionej gromady Węgrów w tymże powiecie.
31 grudnia 1961 gromadę zniesiono, a jej obszar włączono do gromady Zawonia (wsie Ludgierzowice, Prawocice i Rzędziszowice oraz przysiółki Pomianowice, Rościszowice i Kopiec) w powiecie trzebnickim oraz do gromady Dobroszyce w powiecie oleśnickim w tymże województwie (wsie Łuczyna, Sadków i Mękarzowice).

</doc>
<doc id="4271334" url="https://pl.wikipedia.org/wiki?curid=4271334" title="Pawłowice (gromada w powiecie trzebnickim)">
Pawłowice (gromada w powiecie trzebnickim)

Pawłowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Pawłowice z siedzibą GRN w Pawłowicach (obecnie w granicach Wrocławia) utworzono – jako jedną z 8759 gromad na obszarze Polski – w powiecie trzebnickim w woj. wrocławskim, na mocy uchwały nr 29/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Pawłowice, Kłokoczyce i Pruszowice ze zniesionej gminy Skarszyn w tymże powiecie. Dla gromady ustalono 16 członków gromadzkiej rady narodowej.
1 stycznia 1960 gromadę zniesiono, a jej obszar włączono do znoszonej gromady Siedlec w tymże powiecie.

</doc>
<doc id="4271336" url="https://pl.wikipedia.org/wiki?curid=4271336" title="Atlantic Grupa">
Atlantic Grupa

Atlantic Grupa d.d. – chorwackie przedsiębiorstwo produkcyjno-handlowe działające w branży spożywczej i kosmetycznej, z siedzibą w Zagrzebiu.
Spółka została założona w 1991 roku jako przedsiębiorstwo handlowe zajmujące się dystrybucją wyrobów firm zachodnich na terenie Chorwacji. Wśród firm, których produkty dystrybuuje znajdują się m.in. Unilever, Ferrero, Wrigley Company oraz Johnson &amp; Johnson. Z czasem firma przeprowadziła szereg akwizycji, które pozwoliły jej wprowadzić na rynek także własne marki. W 2001 roku przejęła spółkę Cedevita, producenta m.in. napoju witaminizowanego o tej samej nazwie, a w 2003 spółkę Neva, chorwackiego producenta kosmetyków.
Wśród produktów Atlantic Grupa znajdują się:

</doc>
<doc id="4271337" url="https://pl.wikipedia.org/wiki?curid=4271337" title="Piotrkowice (gromada w powiecie trzebnickim)">
Piotrkowice (gromada w powiecie trzebnickim)

Piotrkowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Piotrkowice z siedzibą GRN w Piotrkowicach utworzono – jako jedną z 8759 gromad na obszarze Polski – w powiecie trzebnickim w woj. wrocławskim, na mocy uchwały nr 29/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Piotrkowice, Ligota Strupińska, Pększyn, Raszowice i Zakrzewo ze zniesionej gminy Skokowa w tymże powiecie. Dla gromady ustalono 11 członków gromadzkiej rady narodowej.
1 stycznia 1960 gromadę zniesiono, a jej obszar włączono do gromady Skokowa w tymże powiecie.

</doc>
<doc id="4271340" url="https://pl.wikipedia.org/wiki?curid=4271340" title="Piotrkowiczki (gromada)">
Piotrkowiczki (gromada)

Piotrkowiczki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Piotrkowiczki z siedzibą GRN w Piotrkowiczkach utworzono – jako jedną z 8759 gromad na obszarze Polski – w powiecie trzebnickim w woj. wrocławskim, na mocy uchwały nr 29/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Piotrkowiczki, Będkowo, Mienice i Machnice ze zniesionej gminy Wisznia Mała w tymże powiecie. Dla gromady ustalono 11 członków gromadzkiej rady narodowej.
1 stycznia 1960 gromadę zniesiono, a jej obszar włączono do gromad: Wisznia Mała (wsie Piotrkowiczki, Mienice i Machnice) i Trzebnica (wsie Będkowo i Węgrzynów) w tymże powiecie.

</doc>
<doc id="4271343" url="https://pl.wikipedia.org/wiki?curid=4271343" title="Pawłów Trzebnicki (gromada)">
Pawłów Trzebnicki (gromada)

Pawłów Trzebnicki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Pawłów Trzebnicki z siedzibą GRN w Pawłowie Trzebnickim utworzono – jako jedną z 8759 gromad na obszarze Polski – w powiecie trzebnickim w woj. wrocławskim, na mocy uchwały nr 29/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Pawłów Trzebnicki, Brzyków, Szczytkowice i Wszemirów ze zniesionej gminy Trzebnica w tymże powiecie. Dla gromady ustalono 13 członków gromadzkiej rady narodowej.
1 stycznia 1960 gromadę Pawłów Trzebnicki zniesiono, a jej obszar włączono do gromad: Prusice (wieś Wszemirów) i Trzebnica (wsie Pawłów Trzebnicki, Brzyków i Szczytkowice) w tymże powiecie.

</doc>
<doc id="4271346" url="https://pl.wikipedia.org/wiki?curid=4271346" title="Psary (gromada w powiecie trzebnickim)">
Psary (gromada w powiecie trzebnickim)

Psary – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Psary z siedzibą GRN w Psarach utworzono – jako jedną z 8759 gromad na obszarze Polski – w powiecie trzebnickim w woj. wrocławskim, na mocy uchwały nr 29/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Psary, Biskupice Widawskie, Cienin, Kryniczno, Raków Wielki, Rogóż i Szymanów ze zniesionej gminy Wisznia Mała w tymże powiecie. Dla gromady ustalono 12 członków gromadzkiej rady narodowej.
31 grudnia 1961 gromadę zniesiono, a jej obszar włączono do gromady Wisznia Mała w powiecie trzebnickim (wsie Rogóż, Kryniczno, Cienin, Raków Wielki, Raków Mały i Biskupice Widawskie oraz przysiółki Biskupiczki, Gaj i Topolno) i do gromady Widawa w powiecie wrocławskim w tymże województwie (wsie Krzyżanowice, Psary i Szymanów).

</doc>
<doc id="4271348" url="https://pl.wikipedia.org/wiki?curid=4271348" title="Siedlec (gromada w powiecie trzebnickim)">
Siedlec (gromada w powiecie trzebnickim)

Siedlec (do 31 XII 1959 "Pasikurowice") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Siedlec z siedzibą GRN w Siedlcu utworzono – jako jedną z 8759 gromad na obszarze Polski – w powiecie trzebnickim w woj. wrocławskim, na mocy uchwały nr 29/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Siedlec, Bukowice, Godzieszowa i Pasikurowice ze zniesionej gminy Skarszyn w tymże powiecie. Dla gromady ustalono 18 członków gromadzkiej rady narodowej.
1 stycznia 1960 do gromady Siedlec włączono obszar zniesionej gromady Pawłowice w tymże powiecie, po czym gromadę Siedlec zniesiono, przenosząc siedzibę GRN z Siedlca do Pasikurowic i zmieniając nazwę jednostki na "gromada Pasikurowice".

</doc>
<doc id="4271350" url="https://pl.wikipedia.org/wiki?curid=4271350" title="Taczów Wielki (gromada)">
Taczów Wielki (gromada)

Taczów Wielki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Taczów Wielki z siedzibą GRN w Taczowie Wielkim utworzono – jako jedną z 8759 gromad na obszarze Polski – w powiecie trzebnickim w woj. wrocławskim, na mocy uchwały nr 29/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Taczów Wielki i Głuchów Górny ze zniesionej gminy Skarszyn, Brochocin ze zniesionej gminy Wisznia Mała oraz Czachowo ze zniesionej gminy Zawonia w tymże powiecie. Dla gromady ustalono 13 członków gromadzkiej rady narodowej.
1 stycznia 1960 gromadę zniesiono, a jej obszar włączono do gromad: Trzebnica (wsie Taczów Wielki i Brochocin), Skarszyn (wieś Głuchów Górny) i Zawonia (wieś Czachowo) w tymże powiecie.

</doc>
<doc id="4271351" url="https://pl.wikipedia.org/wiki?curid=4271351" title="Węgrów (gromada)">
Węgrów (gromada)

Węgrów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Węgrów z siedzibą GRN w Węgrowie utworzono – jako jedną z 8759 gromad na obszarze Polski – w powiecie trzebnickim w woj. wrocławskim, na mocy uchwały nr 29/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Węgrów, Zaprężyn i Krakowiany ze zniesionej gminy Skarszyn oraz Miłonowice i Rzędziszowice ze zniesionej gminy Zawonia w tymże powiecie. Dla gromady ustalono 11 członków gromadzkiej rady narodowej.
1 stycznia 1960 gromadę Węgrów zniesiono, a jej obszar włączono do gromad: Łuczyna (wieś Rzędziszowice), Skarszyn (wsie Krakowiany, Zaprężyn i Węgrów) i Zawonia (wieś Miłonowice) w tymże powiecie.

</doc>
<doc id="4271352" url="https://pl.wikipedia.org/wiki?curid=4271352" title="Szewce (gromada w powiecie trzebnickim)">
Szewce (gromada w powiecie trzebnickim)

Szewce – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Szewce z siedzibą GRN w Szewcach utworzono – jako jedną z 8759 gromad na obszarze Polski – w powiecie trzebnickim w woj. wrocławskim, na mocy uchwały nr 29/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Szewce i Paniowice ze zniesionej gminy Oborniki Śląskie oraz Ozorowice ze zniesionej gminy Wisznia Mała w tymże powiecie. Dla gromady ustalono 11 członków gromadzkiej rady narodowej.
1 stycznia 1960 gromadę Szewce zniesiono, a jej obszar połączono z gromadą Pęgów w tymże powiecie, tworząc nową gromadę Pęgów tamże ("de facto" gminę Szewce włączono do gromady Pęgów).

</doc>
<doc id="4271353" url="https://pl.wikipedia.org/wiki?curid=4271353" title="Osolin (gromada)">
Osolin (gromada)

Osolin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Osolin z siedzibą GRN w Osolinie utworzono – jako jedną z 8759 gromad na obszarze Polski – w powiecie trzebnickim w woj. wrocławskim, na mocy uchwały nr 29/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Osolin, Bąków i Brzeźno ze zniesionej gminy Skokowa oraz Wielka Lipa ze zniesionej gminy Oborniki Śląskie w tymże powiecie. Dla gromady ustalono 16 członków gromadzkiej rady narodowej.
1 stycznia 1960 gromadę zniesiono, a jej obszar włączono do gromad: Skokowa (wsie Osolin, Brzeźno, Moszęcin Mały i Bagno) i Oborniki Śl. (wsie Osola i Wielka Lipa) w tymże powiecie.

</doc>
<doc id="4271354" url="https://pl.wikipedia.org/wiki?curid=4271354" title="Domanowice (gromada)">
Domanowice (gromada)

Domanowice (do 31 XII 1959 "Ujeździec Wielki") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Domanowice z siedzibą GRN w Domanowicach utworzono – jako jedną z 8759 gromad na obszarze Polski – w powiecie trzebnickim w woj. wrocławskim, na mocy uchwały nr 29/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Domanowice, Biedaszków Mały, Komorówko, Koniowo, Ujeździec Mały i Ujeździec Wielki ze zniesionej gminy Trzebnica w tymże powiecie oraz Kaszyce Wielkie ze zniesionej gminy Prusice w powiecie milickim w tymże województwie. Dla gromady ustalono 21 członków gromadzkiej rady narodowej.
1 stycznia 1960 do gromady Domanowice włączono wsie Biedaszkowo, Brzezie i Janiszów ze zniesionej gromady Kuźniczysko oraz wsie Koczurki i Komorowo ze zniesionej gromady Ligota w tymże powiecie, po czym gromadę Domanowice zniesiono, przenosząc siedzibę GRN z Domanowic do Ujeźdźca Wielkiego i zmieniając nazwę jednostki na "gromada Ujeździec Wielki".

</doc>
<doc id="4271360" url="https://pl.wikipedia.org/wiki?curid=4271360" title="Żywe mosty">
Żywe mosty

Żywe mosty korzeniowe to konstrukcje tworzone metodą kształtowania drzew, powszechną w południowej części indyjskiego stanu Meghalaya. Są robione ręcznie z korzeni powietrznych figowca sprężystego przez ludność Khasi i Jaintia zamieszkującą górzyste tereny wzdłuż południowej części płaskowyżu Shillong. 
Mosty korzeniowe zaobserwowano również w indyjskim stanie Nagaland oraz kilku regionach Indonezji. 
Budujący pozwalają rosnąć korzeniom drzew wzdłuż wydrążonych pni palmy betelowej, aby nadać im pożądany kierunek. Kiedy korzenie osiągną cel, łodygi są usuwane, a korzenie zrastają się w glebie. Z biegiem czasu dalsze ukorzenienie prowadzi do budowy wytrzymałego, sprężystego mostu. Powstanie takiej konstrukcji zajmuje około 15 lat. Najdłuższe z mostów mają ponad 50 metrów długości, a w jednym miejscu rosną one nawet jeden nad drugim. 
Szacuje się, że część z nich może mieć nawet 500 lat.

</doc>
<doc id="4271367" url="https://pl.wikipedia.org/wiki?curid=4271367" title="Brooke Adams (wrestlerka)">
Brooke Adams (wrestlerka)

Brooke Nichole Adams (ur. 4 grudnia 1984 w Saint Louis) – amerykańska modelka i wrestlerka, występująca pod pseudonimami ringowymi: "Brooke", "Brooke Tessmacher" i "Miss Tessmacher". W latach 2010–2015 i w 2017 r. pracowała w Total Nonstop Action Wrestling (TNA), zdobywając trzykrotnie TNA Knockouts Championship oraz jednokrotnie TNA Knockouts Tag Team Championship z Tarą (ich tag team nosił nazwę TnT). W latach 2006–2007 związana była z World Wrestling Entertainment (WWE).

</doc>
<doc id="4271370" url="https://pl.wikipedia.org/wiki?curid=4271370" title="Miss Tessmacher">
Miss Tessmacher



</doc>
<doc id="4271371" url="https://pl.wikipedia.org/wiki?curid=4271371" title="Art Binkowski">
Art Binkowski



</doc>
<doc id="4271372" url="https://pl.wikipedia.org/wiki?curid=4271372" title="Brooke Tessmacher">
Brooke Tessmacher



</doc>
<doc id="4271376" url="https://pl.wikipedia.org/wiki?curid=4271376" title="Caesar Augustus Rodney">
Caesar Augustus Rodney

Caesar Augustus Rodney (ur. 4 stycznia 1772 w Dover, zm. 10 czerwca 1824 w Buenos Aires) – amerykański polityk.
Życiorys.
Urodził się 4 stycznia 1772 roku w Dover. Po ukończeniu Uniwersytetu Pensylwanii, studiował nauki prawne i został przyjęty do palestry. Otworzył prywatną praktykę w Wilmington i New Castle, a następnie został członkiem legislatury stanowej Delaware. W 1802 roku został wybrany do Izby Reprezentantów, z ramienia Partii Demokratyczno-Republikańskiej. Po dwóch latach nie ubiegał się o reelekcję, jednak został mianowany członkiem komisji mającej pokierować procesem impeachmentu Samuela Chase’a z funkcji sędziego Sądu Najwyższego. W 1807 roku objął stanowisko prokuratora generalnego w gabinecie Thomasa Jeffersona i pełnił tę funkcję także za prezydentury Jamesa Madisona. W 1811 roku zrezygnował ze stanowiska, a rok później wziął udział w wojnie z Wielką Brytanią, podczas której dowodził ochotniczą kompanią w trakcie obrony Baltimore. W latach 1815–1816 ponownie zasiadał w legislaturze stanowej, a następnie został wysłany przez Jamesa Monroe’a z misją dyplomatyczną do krajów Ameryki Południowej. W 1821 roku zasiadł w Izbie Reprezentantów, jednakże po roku zrezygnował, na rzecz wyboru do Senatu. W 1823 roku zrzekł się także mandatu senatora, na rzecz objęcia funkcji posła pełnomocnego w Argentynie. Urząd ten sprawował do śmierci, która nastąpiła 10 czerwca 1824 roku w Buenos Aires.

</doc>
<doc id="4271384" url="https://pl.wikipedia.org/wiki?curid=4271384" title="Yuto Totsuka">
Yuto Totsuka



</doc>
<doc id="4271398" url="https://pl.wikipedia.org/wiki?curid=4271398" title="Iwan Czeriepnin">
Iwan Czeriepnin

Iwan Aleksandrowicz Czeriepnin (, ur. 5 lutego 1943 w Issy-les-Moulineaux, koło Paryża, zm. 11 kwietnia 1998 w Bostonie) – amerykański kompozytor, dyrygent i pedagog rosyjskiego pochodzenia. Naturalizowany jako Amerykanin w 1960.
Życiorys.
Pochodził ze słynnej rodziny Czeriepninów. Jego dziadek Nikołaj, uczeń Nikołaja Rimskiego-Korsakowa, był kompozytorem i dyrygentem, ojciec Aleksandr – kompozytorem i pianistą, a brat Siergiej – kompozytorem i projektanem instrumentów elektronicznych. Jego synowie Siergiej i Stefan również są kompozytorami.
Gry fortepianowej uczył się u matki. Kompozycję studiował u ojca w Paryżu. Następnie w latach 1960–1964 studiował na Harvardzie u Randalla Thompsona i Leona Kirchnera, uzyskując bakalaureat (BA) w 1964 oraz magisterium (MA) w 1969. W 1965 studiował również prywatnie u Pierre’a Bouleza. Dalsze studia kontynuował pod kierunkiem Henriego Pousseura i Karlheinza Stockhausena. 
Wykładał w Konserwatorium w San Francisco i na Stanford, a od 1972 jako profesor nadzwyczajny na Harvardzie. Był tam dyrektorem studia muzyki elektronicznej. Stanowisko to piastował aż do swojej śmierci.

</doc>
<doc id="4271400" url="https://pl.wikipedia.org/wiki?curid=4271400" title="Siergiej Czeriepnin">
Siergiej Czeriepnin

Siergiej Aleksandrowicz Czeriepnin (, ur. 2 lutego 1941 w Issy-les-Moulineaux, koło Paryża) – amerykański kompozytor, skrzypek i projektant instrumentów elektronicznych rosyjskiego pochodzenia. Naturalizowany jako Amerykanin w 1960.
Życiorys.
Pochodzi ze słynnej rodziny Czeriepninów. Jego dziadek Nikołaj, uczeń Nikołaja Rimskiego-Korsakowa, był kompozytorem i dyrygentem, ojciec Aleksandr – kompozytorem i pianistą, brat Iwan – kompozytorem i pedagogiem muzycznym. Jego bratankowie Siergiej i Stefan również są kompozytorami.
Jako skrzypek grał profesjonalnie z ojcem w wieku kilkunastu lat. Później studiował kompozycję u ojca i u Nadii Boulanger w Paryżu. Następnie studiował na Harvardzie pod kierunkiem Billy’ego Jima Laytona (1958–1963) i w Princeton u Leona Kirchnera (1963–1964), wreszcie w Europie u Herberta Eimerta, Karlheinza Stockhausena, Luigiego Nono, Earle'a Browna i Pierre’a Bouleza.
W latach 1970–1973 wykładał w California Institute of the Arts, gdzie podjął badania nad muzyką elektroniczną. Prowadził też kursy mistrzowskie w w 1979, 1980 i 1988. W 1973 zaprojektował syntezator modularny produkowany od 1974 przez jego firmę Serge Modular Music Systems początkowo w Hollywood, a następnie w San Francisco.
W 1986 przeniósł się do Francji.

</doc>
<doc id="4271401" url="https://pl.wikipedia.org/wiki?curid=4271401" title="Johann Sebastian Bach (album)">
Johann Sebastian Bach (album)



</doc>
<doc id="4271403" url="https://pl.wikipedia.org/wiki?curid=4271403" title="Kościół Najświętszego Serca Jezusowego w Dzietrznikach">
Kościół Najświętszego Serca Jezusowego w Dzietrznikach

Kościół Najświętszego Serca Jezusowego w Dzietrznikach – ceglany rzymskokatolicki kościół parafialny zlokalizowany w Dzietrznikach (powiat wieluński, województwo łódzkie). 
Historia.
Pierwszy modrzewiowy kościół, kryty gontem i wyposażony w trzy ołtarze zbudowali we wsi Paulini z Wielunia w XIV lub XV wieku. Z 1403 pochodzi pierwsza wzmianka o parafii dzietrznickiej (w 1444 wymieniono plebana Jakuba, a kolejny zapis umieszczono w 1498 z okazji wizyty arcybiskupa gnieźnieńskiego). W 1521 istniał we wsi kościół parafialny pod wezwaniem św. Katarzyny. Właścicielem wsi był wówczas Jan Łaski, prymas polski. Świątynię konsekrował biskup Adam Górski w 1625. Obiekt miał dzwonnicę, zakrystię i posadzkę z cegły, którą w 1730 zmieniono na drewnianą. Przed 1744 wzniesiono nową dzwonnicę. W początku XIX wieku zburzono wieżę albo też odsunięto ją od zachodniej ściany. W 1819 (kasata zakonów) parafię i kościół przejęli księża diecezjalni. Od 1850 kościół we wsi był filią parafii pątnowskiej. W 1895 zarządzono odwrócenie sytuacji. W 1908 obie parafie stały się niezależne od siebie. W 1896 do Dzietrznik przyjechał ks. Wacław Kokowski. Parafia liczyła wówczas 3600 osób, w związku z czym ksiądz zainicjował temat budowy nowego, większego kościoła. Budowę rozpoczęto w 1900 pod obecnym wezwaniem, a kamień węgielny wmurowano w 1901. W 1902 ksiądz Kokowski odszedł rozczarowany postawą parafian, którzy przestali łożyć na budowę. Prace kontynuował od 1904 nowy ksiądz - Feliks Bernard Poraj-Kobielski. W 1905 ostatecznie rozebrano starą świątynię. Budowę nowej ukończono w 1909. Konsekracji dokonał 19 września 1909 biskup Stanisław Zdzitowiecki.
W styczniu i marcu 1918, podczas I wojny światowej Niemcy ograbili kościół (ukradli m.in. piszczałki organowe i dzwony). W 1935 ksiądz Władysław Sikorski zbudował nową plebanię. Od 1936 do 6 października 1941 proboszczem był we wsi ksiądz Edmund Dyja, który został zamordowany przez Niemców w ich obozie koncentracyjnym w Dachau w czerwcu lub lipcu 1942. Niemcy ponownie rozgrabili kościół podczas II wojny światowej. Urządzili w nim magazyn amunicyjny i skład zboża. W piwnicach plebanii przetrzymywano i torturowano więźniów, ponieważ mieścił się tam posterunek niemieckiej żandarmerii. Z tego czasu zachowały się wyryte przez więźniów napisy, np.: "tutaj byłem trzy dni torturowany - Antoni Pachnicki", "26 IV 1942 byłem tu więziony wraz ze znajomymi", "tu było czterech ruskich", "Synku, żono, czy jeszcze was kiedyś zobaczę?", "Brawo rodacy! Nie zapomnijcie mnie pomścić", "Matko, proś Boga o moje ocalenie" (liczne są też same wyryte daty).
14 lutego 1945 przybył do wsi nowy kapłan (Stanisław Grunwald). Wieża i dach były zniszczone, co uniemożliwiało sprawowanie nabożeństw. W 1946 odnowiono ołtarz i zakupiono dzwony. W 1962 wyremontowano dach. W 1976 przebudowano prezbiterium i poświęcono nowe tabernakulum (biskup Franciszek Musiel). 31 grudnia 1981 w kościele odbyło się nabożeństwo przed pogrzebem księdza Leona Błaszczaka, zamordowanego przez Służbę Bezpieczeństwa. 
Architektura.
Neogotycka świątynia jest murowana, zbudowana na planie krzyża w stylu neogotyckim. Podstawowe parametry kościoła to: wysokość - 18 m, długość - 40 m, szerokość - 22 m i wysokość wieży - 40 m.
Otoczenie.
Między kościołem, a plebanią stoi głaz pamiątkowy z 1994 ku czci Antoniego Pachnickiego, instruktora komendy Hufca Łódzkiego ZHP, członka "Szarych Szeregów", który został zamordowany przez Niemców na posterunku żandarmerii w plebanii 11 września 1944. Przy kościele zlokalizowana jest także ceglana kaplica przedpogrzebowa Pana Jezusa Miłosiernego z 2014.

</doc>
<doc id="4271404" url="https://pl.wikipedia.org/wiki?curid=4271404" title="Samuił Fejnberg">
Samuił Fejnberg

Samuił Jewgieniewicz Fejnberg (, ur. w Odessie, zm. 22 października 1962 w Moskwie) – rosyjski kompozytor i pianista.
Życiorys.
Jego rodzice byli pochodzenia żydowskiego, w 1894 przenieśli się z Odessy do Moskwy. Tam Feinberg wstąpił do Konserwatorium Moskiewskim podejmując studia pianistyczne u Aleksandra Goldenweisera, które ukończył w 1911. Od 1922 przez około 40 lat był profesorem tej uczelni.
Odznaczony Nagrodą Stalinowską, Orderem Lenina i dwukrotnie Orderem Czerwonego Sztandaru Pracy. Zasłużony Działacz Sztuk RFSRR.
Twórczość.
W kompozycji był autodydaktą, kontynuatorem stylu Aleksandra Skriabina. Stosował silnie schromatyzowaną harmonikę, gęstą fakturę i zmienną rytmikę.

</doc>
<doc id="4271405" url="https://pl.wikipedia.org/wiki?curid=4271405" title="Nikołaj Rosławiec">
Nikołaj Rosławiec

Nikołaj Andriejewicz Rosławiec (, ur. w Duszatinie w guberni czernihowskiej, zm. 23 sierpnia 1944 w Moskwie) – rosyjski kompozytor. 
Życiorys.
W 1912 ukończył Konserwatorium Moskiewskie w klasie skrzypiec Jana Hřímalego oraz kompozycję u Aleksandra Iljinskiego i Siergieja Wasilenki. Po studiach prowadził aktywną działalność pedagogiczną, m.in. w latach 1921–192 był rektorem i profesorem Instytutu Muzycznego w Charkowie.
Był jednym z liderów Assocjacyi Sowriemiennoj Muzyki, oraz redaktorem czasopism „Muzykalnaja kultura” (1924). Po likwidacji czasopisma i innych represjach inteligencji został zwolniony z pracy bez prawa powrotu. W związku z represjami w 1937 zniszczono wiele wczesnych utworów Rosławca.
Twórczość.
Już od 1913 pisał utwory atonalne. W latach 1913–1915 sformułował nowy system organizacji dźwięków na podstawie „akordów syntetycznych”, który wykorzystywał w wielu utworach z lat 1919–1924. Podstawą tego systemu jest kompleks określony przez kompozytora jako akord syntetyczny, który w równej mierze stanowi melodię i akord. Jego system był bliski zasadom Arnolda Schönberga i stanowił podstawę dla powstania serii dodekafonicznej.

</doc>
<doc id="4271406" url="https://pl.wikipedia.org/wiki?curid=4271406" title="Nikołaj Obuchow">
Nikołaj Obuchow

Nikołaj Borisowicz Obuchow, też Obouhow, Obukhov (, ur. w Olszance w guberni kurskiej, zm. 13 czerwca 1954 w Saint-Cloud na przedmieściach Paryża) – rosyjski kompozytor. 
Życiorys.
W 1911 krótko studiował w Konserwatorium Moskiewskim kontrapunkt u Aleksandra Iljinskiego i grę fortepianową u Strachowa. W 1913 rozpoczął studia w Konserwatorium Petersburskim pod kierunkiem Wasilija Kałafatiego, Maksimiliana Sztajnberga i Nikołaja Czeriepnina. W 1918 wraz z rodziną wyjechał z Rosji i osiedlił się pod Paryżem. 
Był jednym z pierwszych kompozytorów piszących techniką dodekafoniczną. W 1915 zastosował nowy system notacji, analogiczny do systemu Jefima Gołyszewa, polegający na zapisie dźwięków alterowanych krzyżykiem w miejscu główki nuty. W latach 30. skonstruował instrument elekryczny, któremu nadal formę krzyża (stąd nazwa ), generujący brzmienia podobne do fal Martenota i thereminu. 
W 1947 opublikował traktat o harmonii "Traité d’harmonie tonale, atonale et totale", który stanowił bazę jego wykładów prowadzonych rok później w rosyjskim konserwatorium w Paryżu.

</doc>
<doc id="4271408" url="https://pl.wikipedia.org/wiki?curid=4271408" title="Nikołaj Medtner">
Nikołaj Medtner

Nikołaj Karłowicz Medtner, też Metner (, ur. w Moskwie, zm. 13 listopada 1951 w Londynie) – rosyjski kompozytor i pianista.
Życiorys.
Wywodził się z rodziny o tradycjach muzycznych, pochodzenia niemieckiego. Podstawy gry fortepianowej otrzymał od matki, która była śpiewaczką oraz od wuja organisty F. Gedikego. W latach 1892–1900 studiował grę na fortepianie w Konserwatorium Moskiewskim, początkowo uczył się u Pawła Pabsta, a od 1897 u Wasilija Sapielnikowa oraz w latach 1898–1900 u Wasilija Safonowa. Prywatnie studiował także kompozycję u Antona Arienskiego i Siergieja Taniejewa.
W 1900 odniósł sukces na Międzynarodowym Konkursie Pianistycznym im. Antona Rubinsteina w Wiedniu. Był również laureatem nagrody im. Glinki. Po europejskim tournée w 1901–1902 zyskał opinie jednego z najwybitniejszych pianistów swojej generacji.
W latach 1909–1910 oraz 1915–1921 prowadził klasę fortepianu w moskiewskim Konserwatorium. W 1921 opuścił Rosję i siedlił się w Berlinie, a w 1925 zamieszkał w Enghien-les-Bains pod Paryżem. Dziesięć lat później przeprowadził się do Golders Green koło Londynu, gdzie pozostał do końca życia (nie licząc pobytu w Warwickshire w czasie wojny).
Twórczość.
Był uznawany za wybitnego kompozytora muzyki fortepianowej, porównywany do Rachmaninowa i Skriabina z racji pokrewnego, patetycznego tonu, silnej ekspresji i skłonności do ostrych kontrastów. Jego muzyka utrzymywała się w stylu późnoromantycznym, czerpiąc wzory z okresu klasycyzmu. Komponował głównie utwory fortepianowe, w tym trzy koncerty oraz muzykę kameralną i wokalną.

</doc>
<doc id="4271410" url="https://pl.wikipedia.org/wiki?curid=4271410" title="Margarita Morozowa">
Margarita Morozowa

Margarita Kiriłłowna Morozowa (ros. Маргарита Кирилловна Морозова, ur. 1873 w Moskwie, zm. 3 października 1958 tamże) – rosyjska filantropka i patronka sztuki.
Życiorys.
Urodziła się w rodzinie kupieckiej, jej rodzicami byli Margarita Ottowna Mamontowa, z domu Loewenstein (1852–1929) oraz Kirił Nikołajewicz Mamontow (1848–1879). Jako młoda dziewczyna wykazywała zainteresowanie muzyką, literaturą, filozofią i historią oraz opanowała język francuski. 
W 1891 roku wyszła za mąż za Michaiła Morozowa (1870-1903), pochodzącego z jednej z najbardziej znaczących i najbogatszych rosyjskich rodzin kupieckich. Michaił Morozow nie wykazywał zainteresowania prowadzeniem rodzinnej firmy i chciał wykorzystać odziedziczony kapitał do finansowania swoich zainteresowań naukowych (ukończył historię na Uniwersytecie Moskiewskim) oraz kolekcji malarstwa rosyjskiego i zachodnioeuropejskiego. Morozowowie mieli czworo dzieci: Elenę, Marię, Jurija i Michaiła. Po śmierci męża, w 1903 roku, Margarita Morozowa odziedziczyła znaczny majątek. 
Już za życia Michaiła Morozowa, w ich domu często spotykali się artyści, malarze, aktorzy i krytycy teatralni. Z czasem salon Margarity Morozowej stał się centrum moskiewskiego życia intelektualnego. Wśród jej częstych gości byli pisarz symbolista Andriej Bieły, a także filozof Siergiej Trubecki, z którym Morozowa wydawała dwa czasopisma kulturalne. 
Morozowa interesowała się muzyką i pobierała lekcję gry na fortepianie od Nikołaja Medtnera oraz Aleksandra Skriabina. Temu ostatniemu przyznała stałą pensję oraz finansowała jego koncerty. Finansowała także koncerty muzyki rosyjskiej organizowane przez Siergieja Diagilewa we Francji. 
Prowadziła różnego rodzaju działalność charytatywną. W 1910 roku przekazała 60 obrazów z kolekcji swojego męża na rzecz Galerii Tretiakowskiej. W swoim majątku w guberni kałuskiej utworzyła dom dziecka, a po wybuchu I wojny światowej, zorganizowała szpital w swojej moskiewskiej kamienicy. 
Po wybuchu rewolucji październikowej majątek Morozowej został znacjonalizowany, ona pozostała bez środków do życia, wspomagana przez rodzinę i znajomych. Dopiero w 1952 roku, po śmierci Stalina, uzyskała niewielką państwową emeryturę.

</doc>
<doc id="4271411" url="https://pl.wikipedia.org/wiki?curid=4271411" title="Nikołaj Karietnikow">
Nikołaj Karietnikow

Nikołaj Nikołajewicz Karietnikow (, ur. 28 czerwca 1930 w Moskwie, zm. 8 października 1994 tamże) – radziecki i rosyjski kompozytor, pianista, dyrygent
Życiorys.
W latach 1942–1948 uczył się w moskiewskiej szkole muzycznej kompozycji u Wissariona Szebalina i gry fortepianowej u Tatjany Nikołajewej. Następnie w latach 1948–1953 kontynuował naukę kompozycji pod kierunkiem Szebalina w Konserwatorium Moskiewskim oraz studiował tam teorię muzyki u W. Cukkermana.
Po studiach zatrudnił się w studiu muzyki elektronicznej w muzeum muzyki Skriabina w Moskwie. Komponował muzykę filmową, teatralną i telewizyjną. Występował także jako pianista koncertowy i dyrygent.
Pochowany na Cmentarzu Kuncewskim w Moskwie.
Twórczość.
Jego wczesne kompozycje utrzymane są w stylistyce późnoromantycznej i wykazują wyraźne wpływy Musorgskiego, Wagnera, Mahlera. W dużych formach orkiestrowych nawiązywał do symfoniki Szostakowicza. W późniejszych okresie stosował techniki dodekafoniczne i serialne.

</doc>
<doc id="4271415" url="https://pl.wikipedia.org/wiki?curid=4271415" title="Nikołaj Gołowanow">
Nikołaj Gołowanow

Nikołaj Siemionowicz Gołowanow (, ur. w Moskwie, zm. 28 sierpnia 1953 tamże) – rosyjski i radziecki dyrygent, pianista, kompozytor, pedagog.
Życiorys.
W 1909 ukończył Szkołę Synodalną w Moskwie i został dyrygentem chóru synodalnego (1911–1915), z którym występował m.in. w Berlinie, Wiedniu i Warszawie (1913). W 1914 ukończył kompozycję u Michaiła Ippolitowa-Iwanowa i Siergieja Wasilenki w Konserwatorium Moskiewskim. 
W 1915 zadebiutował jako dyrygent symfoniczny z orkiestrą moskiewskiego Teatru Bolszoj, z którym po 1919 współpracował przez długie lata jako pierwszy dyrygent i kierownik artystyczny. Propagował głównie współczesną muzykę radziecką, m.in. Szostakowicza, Prokofjewa, Chaczaturiana. Występował również jako pianista-akompaniator wspólnie z żoną, śpiewaczką Antoniną Nieżdanową. 
Od 1907 zajmował się działalnością pedagogiczną. W latach 1925–1929 i 1943–1944 prowadził klasę orkiestracji w moskiewskim Konserwatorium. Komponował opery, symfonie, utwory fortepianowe i wokalne; opracował liczne pieśni ludowe.
Ludowy Artysta ZSRR (1948), czterokrotny laureat Nagrody Stalinowskiej (1946, 1949, 1950, 1951).

</doc>
<doc id="4271419" url="https://pl.wikipedia.org/wiki?curid=4271419" title="Lew Knipper">
Lew Knipper

Lew Konstantinowicz Knipper (, ur. w Tyflisie, zm. 30 lipca 1974 w Moskwie) – rosyjski i radziecki kompozytor.
Życiorys.
Od 1922 studiował w szkole muzycznej Gniesinich w Moskwie, pod kierunkiem Jeleny Gniesiny (fortepian), D. Rogal-Lewickiego (teorię muzyki) oraz u Reinholda Glière’a i N. Żylajewa (kompozycję). Następnie wyjechał do Niemiec i uzupełniał studia z zakresu kompozycji u Philippa Jarnacha w Berlinie i Juliusa Weismanna we Fryburgu Bryzgowijskim.
Interesował się muzyką teatralną i w latach 1929–1930 był konsultantem muzycznym w Moskiewskim Akademickim Teatr Artystycznym Władimira Niemirowicza-Danczenki. W latach 30. przebywał na Kaukazie i w Pamirze badając folklor tamtejszych ludów. Przez wiele lat współpracował z Armią Czerwoną jako dyrygent i instruktor muzyczny, m.in. w Iranie (1942 i 1944), na Ukrainie (1945), w Buriacko-Mongolskiej ASRR (1946) wykorzystując swój pobyt do studiów nad muzyką ludową.
Ludowy Artysta RFSRR (1974). Dwukrotny laureat Nagrody Stalinowskiej (1946, 1949).
Twórczość.
W swoich wczesnych utworach z lat 20. stosował środki wyrazu artystycznego charakterystyczne na francuskiego impresjonizmu oraz niemieckiego ekspresjonizmu. Najbardziej znaczące dzieło z tego okresu to opera "Siewiernyj wietier" oparta na opowiadaniu Władimira Kirszona, która została ostro skrytykowana przez władze radziecką za zbyt nowatorską jej zdaniem technikę kompozycyjną.
W latach 30. Knipper radykalnie zmienił swój styl kompozytorski i odtąd pisał utwory melodyjne i łatwe w odbiorze. Komponował pieśni masowe, utwory fortepianowe, suity, często wykorzystujące elementy folklorystyczne. Pisał też utwory orkiestrowe, w tym 21 symfonii i 14 koncertów na skrzypce, wiolonczelę, klarnet, obój, trąbkę i fagot oraz 11 oper i 4 balety.

</doc>
<doc id="4271422" url="https://pl.wikipedia.org/wiki?curid=4271422" title="Leonid Sabaniejew">
Leonid Sabaniejew

Leonid Leonidowicz Sabaniejew (, ur. w Moskwie, zm. 3 maja 1968 w Antibes) – rosyjski kompozytor, krytyk i pisarz muzyczny. 
Życiorys.
Od 1888 uczył się gry na fortepianie u Nikołaja Zwieriewa, od 1889 u Nikołaja Ładuchina. W latach 1890–1899 studiował w Konserwatorium Moskiewskim pod kierunkiem Pawła Schlözera (fortepian) oraz Siergiej Taniejewa (kompozycję). Studiował także matematykę i fizykę na Uniwersytecie Moskiewskim.
Działał jako krytyk muzyczny m.in. w redakcji muzycznej „Prawdy” i „Izwiestii”. W latach 1921–1923 założył i prowadził w Moskwie Państwowy Instytut Nauki o Muzyce. W 1926 wyjechał za granicę i osiadł na stałe we Francji.

</doc>
<doc id="4271423" url="https://pl.wikipedia.org/wiki?curid=4271423" title="Jewgienij Gołubiew">
Jewgienij Gołubiew

Jewgienij Kiriłłowicz Gołubiew (, ur. w Moskwie, zm. 25 grudnia 1988 tamże) – rosyjski i radziecki kompozytor i pedagog.
Życiorys.
W 1936 ukończył Konserwatorium Moskiewskie, gdzie studiował kompozycję pod kierunkiem Nikołaja Miaskowskiego, u którego robił również aspiranturę. W latach 1936–1940 był asystentem Miaskowskiego w Konserwatorium. W 1940 uzyskał tytuł docenta, w 1948 – profesora, a w latach 1956–1959 prowadził katedrę kompozycji. 
Do grona jego uczniów należeli Andriej Eszpaj, Andrej Gołowin, Todor Popow, Alfred Sznitke, Tatjana Nikołajewa i inni.
Komponował głównie muzykę instrumentalna, pozostając na gruncie tonalnego języka harmonicznego, często wykorzystując polifonię.
W latach 1936–1940 pracował również jako redaktor w Wydawnictwie Muzgiz w Moskwie. 

</doc>
<doc id="4271426" url="https://pl.wikipedia.org/wiki?curid=4271426" title="Aleksandr Mosołow">
Aleksandr Mosołow

Aleksandr Wasiljewicz Mosołow (, ur. w Kijowie, zm. 12 lipca 1973 w Moskwie) – rosyjski radziecki kompozytor.
Życiorys.
Podstawy gry na fortepianie dała mu matka. W 1921 uczył się podstaw kompozycji u Reinholda Glière’a. W 1922–1925 studiował w Konserwatorium Moskiewskim kompozycję u Nikołaja Miaskowskiego oraz fortepian u Grigorija Prokofjewa i Konstantina Igmunowa. 
W latach 1927–1929 pracował jako redaktor muzyczny w radiu. Występował też jako pianista, a skomponowane przez niego utwory były wykonywane w Europie Zachodniej, m.in. na festiwalu w 1927 we Frankfurcie nad Menem I kwartet smyczkowy oraz w 1930 w Liège (opera "Odlewnia stali") – jedno z najgłośniejszych jego dzieł. Późniejsze konflikty z władzą radziecką i z ASM (Assocjacyja Sowriemiennoj Muzyki) doprowadziły do jego wydalenia w 1936 ze Związku Kompozytorów oraz uwięzienia na rok w Gułagu w 1937. Po tym doświadczeniu zmienił styl kompozytorski i jego późniejsza muzyka w znacznie większym stopniu odpowiadała socrealistycznej estetyce.
Twórczość.
Twórczość Mosołowa obejmuje pięć sonat fortepianowych (zachowały się cztery), dwa koncerty fortepianowe (zachowała się tylko jedna część z II koncertu), dwa koncerty na wiolonczelę, koncert na harfę, cztery kwartety smyczkowe, dwanaście suit orkiestrowych, osiem symfonii i znaczna liczba utworów wokalnych – pieśni chóralnych i solowych.

</doc>
<doc id="4271430" url="https://pl.wikipedia.org/wiki?curid=4271430" title="Aleksandr Iljinski">
Aleksandr Iljinski

Aleksandr Aleksandrowicz Iljinski (, ur. w Carskim Siole, teraz Puszkin, zm. 23 lutego 1920 w Moskwie) – rosyjski kompozytor, pedagog, historyk i teoretyk muzyki.
Życiorys.
Studiował w berlińskim konserwatorium grę fortepianową u Theodora Kullaka, a latach 1881–1884 kompozycję w Hochschule für Musik w Berlinie u Woldemara Bargiela. W 1885 ukończył eksternistycznie kompozycję w Konserwatorium Petersburskim. 
Po ukończeniu studiów zajął się działalnością pedagogiczną. Wykładał w Szkole Muzyczno-Dramatycznej Towarzystwa Filharmonicznego w Moskwie, gdzie w latach 1885–1905 prowadził klasę fortepianu i kompozycji, uczył także przedmiotów teoretycznych. Od 1905 wykładał w Konserwatorium Moskiewskim teorię muzyki, historię muzyki i kompozycję.
W jego twórczości mieszczą się różnorodne gatunki muzyczne, choć wyróżniają się duże formy orkiestralne, m.in. "Scherzo symfoniczne" i "Tańce chorwackie". Jako historyk muzyki znany jest przede wszystkim z książki "Biografie kompozytorów IV–XX wieku" z rozdziałem o polskich muzykach, który przygotował Henryk Pachulski.
Pochowany na Cmentarzu Nowodziewiczym w Moskwie.

</doc>
<doc id="4271431" url="https://pl.wikipedia.org/wiki?curid=4271431" title="San Justo (Santa Fe)">
San Justo (Santa Fe)

San Justo – miasto w Argentynie, położone w południowej części prowincji Santa Fe.
Opis.
Miejscowość została założona w 1868 roku. W mieście znajduje się węzeł drogowy-RN11, RP2 i RP61 i linia kolejowa. 

</doc>
<doc id="4271432" url="https://pl.wikipedia.org/wiki?curid=4271432" title="Rezerwat przyrody Głazowisko Bachanowo">
Rezerwat przyrody Głazowisko Bachanowo



</doc>
<doc id="4271436" url="https://pl.wikipedia.org/wiki?curid=4271436" title="San Justo">
San Justo



</doc>
<doc id="4271439" url="https://pl.wikipedia.org/wiki?curid=4271439" title="Rosyjski przemysł kosmiczny">
Rosyjski przemysł kosmiczny

Rosyjski przemysł kosmiczny – przemysł kosmonautyczny Federacji Rosyjskiej zajmuje się projektowaniem, wytwarzaniem i obsługą rakiet kosmicznych i ich elementów, wynoszonych poza ponad granicę Ziemi pojazdów (w tym sztucznych satelitów) oraz dostarczaniem innych powiązanych urządzeń i usług. Podstawa rosyjskiego programu kosmicznego, swoje korzenie ma w programie kosmicznym Związku Radzieckiego.
Od czasu upadku Związku Radzieckiego przemysł kosmiczny w Rosji mimo prób zmian i komercjalizacji przechodzi postępujący kryzys, wzmocniony rosnącą konkurencją ze strony zachodnich przedsiębiorstw oraz problemów z utrzymaniem jakości. Mimo ograniczonego budżetu udało się jednak utrzymać zdolność załogowych lotów kosmicznych i utrzymania stacji kosmicznej oraz budować system nawigacji satelitarnej GLONASS. W 2010 roku cały przemysł kosmiczny w Rosji zatrudniał 232–250 tys. ludzi, jednakże zmagając się z niskimi płacami, starzejącymi się pracownikami i drenażem mózgów.
W drugiej dekadzie XXI wieku nastąpiła centralizacja rosyjskiego przemysłu kosmonautycznego: najpierw w 2013 roku powstały Zjednoczona Korporacja Rakietowa i Kosmiczna ORKK zrzeszające największe przedsiębiorstwa. Kolejny etap nastąpił 28 grudnia 2015 r. z wejściem w życie dekretu Prezydenta Federacji Rosyjskiej: Roskosmos przestał być Rządową Agencją Kosmiczną, a stał się państwową korporacją przemysłu kosmicznego, odpowiedzialną za jego całość w Rosji. Obok serii katastrof, problemy stworzył konflikt z Ukrainą z kryzysem krymskim z 2014 roku i w efekcie oddzielenie od ukraińskiego przemysłu kosmicznego (np. produkcji KB Jużnoje).
Największym przedsiębiorstwem pozostaje RKK Energia (ok. 40% udział skarbu państwa), wywodząca się z biura konstrukcyjnego Siergieja Korolewa. Inne przedsiębiorstwa są często państwowe.

</doc>
<doc id="4271440" url="https://pl.wikipedia.org/wiki?curid=4271440" title="Irina Gierasimionok">
Irina Gierasimionok

Irina Aleksandrowna Gierasimionok (ros. Ири́на Алекса́ндровна Герасимёнок, ur. 6 października 1970) – rosyjska strzelczyni sportowa. Srebrna medalistka olimpijska z Atlanty.
Specjalizowała się w strzelaniu z karabinu pneumatycznego i karabinu kulowego z trzech postaw. Zawody w 2000 były jej jedynymi igrzyskami olimpijskimi. Po medal sięgnęła w karabinie sportowym (trzy postawy). Indywidualnie w 1994 była trzecia na mistrzostwach świata w trzech postawach. Zdobyła trzy brązowe medale mistrzostw Europy w trzech postawach, w 1997, 1999 i 2001.

</doc>
<doc id="4271449" url="https://pl.wikipedia.org/wiki?curid=4271449" title="Uniecza">
Uniecza

Uniecza () – miasto w Rosji w obwodzie briańskim, liczące około 24 tys. mieszkańców, nad Unieczą. Stolica rejonu unieckiego.
Historia.
Za moment powstania miasta uznaje się utworzenie stacji kolejowej Uniecza na poleskiej linii kolejowej w 1887 r., w związku z budową połączenia kolejowego z Homla do Briańska. Osada w tym miejscu mogła jednak istnieć już wcześniej, z 1770 r. pochodzi dokument, który wymienia chutor Unieczskaja Rudnia należącą do kozackiego pułku starodubskiego i wskazuje, że została ona darowana przez Katarzynę II hrabiemu Rumiancewowi. W 1773 r. osada ta została przyłączona do wsi Czertowiczi. Po dziesięciu latach od powstania stacji kolejowej Uniecza żyły przy niej tylko 82 osoby, w 1900 r. osada liczyła 250 mieszkańców, pięć lat później – ok. 360 osób, zaś w 1917 r. – 700 osób. 
Podczas wojny domowej w Rosji w Unieczy formowane były pułki, które weszły następnie w skład 1 Ukraińskiej Dywizji Radzieckiej: Pułk Bohuński Mykoły Szczorsa oraz Pułk Taraszczański Wasyla Bożenki. Również w 1918 r. w miejscowości odbył się mityng, na którym zrewoltowani żołnierze niemieccy oznajmili, iż wycofują się z walki z Rosją Radziecką, co pozwoliło czerwonym w marcu 1918 r. przejąć kontrolę nad ziemią briańską.
Stacja i osada rozwinęły się szybko w ZSRR, w miarę rozbudowy linii kolejowych. Po 1926 r. w miejscowości odnotowano 4625 mieszkańców. W 1929 r., po otwarciu połączenia Orsza-Uniecza-Chutor-Michajłowski, Uniecza stała się ważnym węzłem towarowym. W 1940 r. Uniecza otrzymała prawa miejskie.
Uniecza pozostawała pod niemiecką okupacją od sierpnia 1941 r. do września 1943 r.
Na początku XXI w. w mieście żyło 24 tys. mieszkańców.
W mieście znajduje się pomnik upamiętniający wyzwolenie Unieczy w 1943 r. (czołg T-34 na postumencie) oraz pomnik Szczorsa. Czynna jest cerkiew Zwiastowania, wzniesiona w latach 1991–1998.

</doc>
<doc id="4271450" url="https://pl.wikipedia.org/wiki?curid=4271450" title="Radical Entertainment">
Radical Entertainment

Radical Entertainment – kanadyjskie studio z siedzibą w Vancouver i będące oddziałem Activision, założone w 1991 r. przez weteranów branży Rory’ego Armesa, Dave Davisa oraz nowego w branży Iana Wilkinsona. Armes i Davis, wcześniej pracowali w Distinctive Software, zanim zostało przejęte przez Electronic Arts i przemianowane na EA Canada.
Początki.
Na początku swojego istnienia studio zajmowało się portowaniem tytułów na platformy NES i Segę Genesis. Między 1997, a 1998 rokiem część pracowników studia odeszło tworząc kolejno: w 1997 r. – Relic Entertainment (Alex Garden i Luke Moloney), w maju 1998 r. – Barking Dog Studios (na czele m.in. z Brianem Thalkenem, Peterem Grantem i Michaelem Gyorim) oraz Black Box Games (Michael Sikes, Paul Tremblay)
369 Interactive.
Pod szyldem 369 Interactive, Radical Entertanment stworzyło gry na podstawie popularnego serialu TV "CSI: Kryminalne zagadki Las Vegas" w partnerstwie z Ubisoftem. Po 2008 r. aktywność strony zanikła (tj. nie wyświetla strony internetowej Radical).
Przejęcie przez Vivendi Universal.
Współpraca Radical z Vivendi rozpoczęła się już w 2003 r, przy okazji "The Simpsons: Hit &amp; Run oraz The Hulk," jednak do zawiązania umowy między obiema podmiotami doszło w marcu 2004 r. Umowa ta dawała developerowi wyłączność na produkcję 6 nowych tytułów, w zamian za to Vivendi otrzymało patenty technologiczne oraz zyskało możliwość przejęcia po wygaśnięciu umowy. W grudniu Kanadyjczycy pochwalili się wynikami sprzedaży kilku ostatnio wydanych tytułów (osiągając ponad 8 mln sprzedanych egzemplarzy), co zachęciło Vivendi do kupna Radical, co miało miejsce w marcu 2005 r. Wydawca zapewniał przy tym, że zakup ten nie wpłynie na status studia, deklarując jego niezależność. Po tym wydarzeniu, studio zajęło się tworzeniem gier na podstawie popularnych marek, tj. "Człowiek z blizną" oraz "Hulk", będąc sygnowane logiem Sierry – własności Vivendi. Ponadto otrzymało licencję na tworzenie gier na podstawie maskotki Sony – Crasha Bandicoota, m.in. przejmując produkcję "Crash Tag Team Racing" od TT Games oraz tworząc "Crash of the Titans" – obie osiągając sukces komercyjny i potwierdzając, że „Crash zamieszkał u Radical”, sugerując, że studio zajmie się kolejnymi tytułami tej marki. W trakcie tworzenia sequela "Crash of the Titans" – "", Radical Entertainment rozpoczęło pracę nad własną marką – "Prototype"
Jako oddział Activision.
W lipcu 2008 r. Vivendi Games ogłosiło fuzję z Activision, tworząc Activision Blizzard. W związku z tym, miesiąc później rozpoczęła się restrukturyzacja nowo powstałej spółki, co bezpośrednio dotknęło m.in. także Radical zajętego pracami nad trzema projektami: nieznanym z nazwy, "Crash: Mind over Mutant" oraz "Prototype". W związku ze zmianą IP na studio first-party, developer został zmuszony do złożenia wypowiedzeń blisko połowie całej załogi (ok. 100 osób). Dodatkowo, z firmy odszedł współzałożyciel studia, Ian Wilkinson (odnajdując miejsce w Hothead Games). Skutkiem tychże decyzji stało się wstrzymanie prac nad nieznanym projektem (jakim, wg jednego z pracowników studia, był "Scarface 2", nad którym prace zajęły ponad 2 lata i był bliski ukończenia, lecz decyzją Activision zostało anulowane). Ostatecznie, "Crash: Mind over Mutant" zostało wydane w październiku 2008 r. i było ostatnim tytułem sygnowanym logiem Sierry, zaś "Prototype" zyskało kredyt zaufania ze strony Activision
W trakcie prac nad "Prototype" w kwietniu 2009 r, pojawiły się pogłoski sugerujące prace developera nad kolejną częścią przygód Spider-Mana. Choć Activision potwierdziło prace nad grą z Człowiekiem-Pająkiem w tytule, to nie wspominał o udziale Radical w tym projekcie. Sam developer oficjalnie nie miał żądnych pobocznych projektów (choć wg innego pracownika Radical, nieoficjalnie pracowano od roku nad kolejnym nienazwanym projektem); dodatkowo ponownie ruszyły zwolnienia, czego wynikiem była utrata pracy przez 60 pracowników, a projekt "Crash Landed" został decyzją Activision skasowany. W 2010 podczas Spike Games Awards Radical ogłosiło "Prototype 2" mające być największą grą wyprodukowaną do tej pory przez developera
Prototype 2 i zwolnienia (od 2010).
Pierwsze szczegóły dotyczące nadchodzącego tytułu zostały ogłoszone w trakcie wywiadu z EGMi, wtedy też zdradzono, że zatrzymano produkcję nieznanej z tytułu gry, mającej być wg plotek oraz spekulacji graczy, kolejną grą z uniwersum Crash Bandicoota, Spider-Mana lub Jasona Bourne’a. W styczniu 2011 opublikowano materiał z anulowanej gry na bazie Jason Bourne, pt. "Treadstone". Kasacja tytułu nastąpiła, gdy prawa do marki zostały przejęte przez Ludlum Entertainment, aby następnie licencję uzyskało Electronic Arts.
Oby uczcić zbliżającą się premierę "Prototype 2" ujawniło, że wraz z wydaniem gry, pojawi się RadNet, podobnie do "Call of Duty: Elite", będący hubem do gry online, zawierającym wyzwania dla graczy, które nagradzały gracza w trakcie gry, m.in. nowymi avatarami profilu, materiałami developerskimi oraz dynamicznymi czołówkami.
Ostatecznie, "Prototype 2" na świecie wyszło w kwietniu 2012, będąc jednocześnie największą grą studia i zyskując pozytywne recenzje na PS3 I Xbox 360, na PC pojawiając się w lipcu. Sprzedaż tytułu zdominowała listy sprzedaży w kwietniu 2012 i osiągając lepsze wyniki sprzedażowe od "Kinect Star Wars" oraz "". Globalnie osiągając poziom bliski miliona kopii w 2 miesiące.
W 28 czerwca 2012 r. Activision ogłosiło, że Radical Entertainment czeka „znacząca redukcja zatrudnienia” i „zaprzestanie produkcji własnych tytułów”, co skłoniło media do spekulacji, że studio zostało zamknięte. Wydawca stwierdził porażkę tytułu w dotarciu do szerszej społeczności, podając jako powód zamknięcia studia. Odwołując się do komunikatu Activision, pewna liczba pracowników wciąż pracujących w Radical Entertainment, będzie wspierało inne projekty wydawcy, utrzymując zatem studio aktywne, pozostające jako studio pomocnicze.
W 2013 r. jeden z pracowników Radical Entertainment, Marcin Chady został szefem Digital Scapes Studio, kanadyjskiego oddziału firmy Techland.

</doc>
<doc id="4271451" url="https://pl.wikipedia.org/wiki?curid=4271451" title="Rejon ochocki">
Rejon ochocki

Rejon ochocki (ros. Охо́тский райо́н) – jeden z 17 rejonów w Kraju Chabarowskim na Rosyjskim Dalekim Wschodzie. Znajduje się w północnej części Kraju, na wybrzeżu Morza Ochockiego. Powierzchnia wynosi 162 830 km². Stolicą jest Ochock, w którym mieszka 54% populacji rejonu.
Rejon ochocki systematycznie wyludnia się. W 1959 roku zamieszkany był przez 28 370 osób, w 1970 przez 22 099 osób, w 1989 przez 19 183 osoby, w 2002 przez 12 017, a w 2010 przez 8197 osób. Populację w 2018 roku szacuje się na 6527 osób.

</doc>
<doc id="4271452" url="https://pl.wikipedia.org/wiki?curid=4271452" title="Rezerwat przyrody Lipiny">
Rezerwat przyrody Lipiny



</doc>
<doc id="4271469" url="https://pl.wikipedia.org/wiki?curid=4271469" title="Instytut Kurczatowa">
Instytut Kurczatowa



</doc>
<doc id="4271471" url="https://pl.wikipedia.org/wiki?curid=4271471" title="Parafia Matki Bożej Nieustającej Pomocy w Briańsku">
Parafia Matki Bożej Nieustającej Pomocy w Briańsku

Parafia Matki Bożej Nieustającej Pomocy w Briańsku – rzymskokatolicka parafia znajdująca się w archidiecezji Matki Bożej w Moskwie, w Dekanacie Zachodnim. Posługę duszpasterską w parafii prowadzą księża diecezjalni, a według stanu na kwiecień 2018, jej proboszczem jest ks. Zbigniew Król. 

</doc>
<doc id="4271475" url="https://pl.wikipedia.org/wiki?curid=4271475" title="Rejon amurski">
Rejon amurski

Rejon amurski (ros. Амурский район) – jeden z 17 rejonów w Kraju Chabarowskim na Rosyjskim Dalekim Wschodzie. Powierzchnia wynosi 16 415 km². Ośrodkiem administracyjnym jest Amursk, który jednak administracyjnie nie jest częścią regionu.
Rejon amurski najszybciej pod względem liczby ludności rozwinął się w pierwszej dekadzie XXI wieku. W 2010 roku liczył 65 639 osób, w porównaniu do 27 273 osób w 2002, 32 288 osób w 1989 i 45 467 osób w 1970. Szacowana liczba ludności w 2018 roku to 59 319 osób.

</doc>
<doc id="4271476" url="https://pl.wikipedia.org/wiki?curid=4271476" title="Parafia św. Jerzego w Kałudze">
Parafia św. Jerzego w Kałudze

Parafia św. Jerzego w Kałudze – rzymskokatolicka parafia znajdująca się w archidiecezji Matki Bożej w Moskwie, w Dekanacie Zachodnim. Posługę duszpasterską w parafii prowadzą ojcowie franciszkanie, a według stanu na kwiecień 2018, jej proboszczem jest o. Andriej Buko OFMConv. 

</doc>
<doc id="4271477" url="https://pl.wikipedia.org/wiki?curid=4271477" title="Parafia Zaśnięcia Najświętszej Maryi Panny w Kursku">
Parafia Zaśnięcia Najświętszej Maryi Panny w Kursku

Parafia Zaśnięcia Najświętszej Maryi Panny w Kursku – rzymskokatolicka parafia znajdująca się w archidiecezji Matki Bożej w Moskwie, w Dekanacie Zachodnim. Posługę duszpasterską w parafii prowadzą księża diecezjalni, a według stanu na kwiecień 2018, jej administratorem jest ks. Zbigniew Król, proboszcz parafii w Briańsku. 

</doc>
<doc id="4271478" url="https://pl.wikipedia.org/wiki?curid=4271478" title="ATS D2">
ATS D2

ATS D2 – samochód Formuły 1, zaprojektowany przez Giocomo Caliriego i skonstruowany przez ATS. Używany w sezonie 1979.

</doc>
<doc id="4271480" url="https://pl.wikipedia.org/wiki?curid=4271480" title="Parafia Narodzenia Najświętszej Maryi Panny w Tule">
Parafia Narodzenia Najświętszej Maryi Panny w Tule

Parafia Narodzenia Najświętszej Maryi Panny w Tule – rzymskokatolicka parafia znajdująca się w archidiecezji Matki Bożej w Moskwie, w Dekanacie Zachodnim. Posługę duszpasterską w parafii prowadzą księża diecezjalni, a według stanu na kwiecień 2018, jej proboszczem jest ks. Siergiej Timaszow.

</doc>
<doc id="4271487" url="https://pl.wikipedia.org/wiki?curid=4271487" title="Obszar Chronionego Krajobrazu Wzgórza Sokólskie">
Obszar Chronionego Krajobrazu Wzgórza Sokólskie

Obszar Chronionego Krajobrazu „Wzgórza Sokólskie” – obszar chronionego krajobrazu położony we wschodniej części województwa podlaskiego, na terenie gmin: Krynki, Sokółka, Szudziałowo, Kuźnica i Gródek, w powiatach białostockim i sokólskim. 
Celem utworzenia obszaru jest ochrona i zachowanie różnorodności biologicznej części obszaru Wzgórz Sokólskich znajdującego się na wschód od Puszczy Knyszyńskiej, wyróżniającego się rzeźbą terenu, wysokimi walorami przyrodniczymi, krajobrazowymi, kulturowymi i wypoczynkowymi.
Opis.
Obszar Chronionego Krajobrazu „Wzgórza Sokólskie” utworzony został na mocy uchwały Nr XII/84/86 Wojewódzkiej Rady Narodowej w Białymstoku z dnia 29 kwietnia 1986.
Obszar objęty ochroną znajduje się na wschód od Puszczy Knyszyńskiej. Rozciągnięty jest wzdłuż granicy polsko-białoruskiej od Krynek do okolic Bobrownik. Zajmuje powierzchnię ogólną 38 209,80 ha:
Cechuje się bardzo urozmaiconą, polodowcową rzeźbą terenu podobną do Suwalszczyzny. Najwyższe wzniesienia – na wschód od Sokółki – Wojnowskie Góry dochodzą do 235 m n.p.m. Część południowa to wschodnie obrzeża Puszczy Knyszyńskiej z licznymi zalesieniami gruntów porolnych. Część północna to tereny o większym rozdrobnieniu kompleksów leśnych z większym udziałem terenów rolniczych. Mozaika polno-leśna urozmaicona jest rzekami m.in.: Słoją, Nietupą i Świsłoczą, oraz torfowiskami. W skład obszaru chronionego wchodzi 5864,22 ha gruntów zarządzanych przez Nadleśnictwo Waliły.
Na terenie Obszaru Chronionego Krajobrazu „Wzgórza Sokólskie” znajduje się jeden rezerwat przyrody – Nietupa.

</doc>
<doc id="4271489" url="https://pl.wikipedia.org/wiki?curid=4271489" title="Shunpei Uto">
Shunpei Uto

 – japoński pływak specjalizujący się w stylu dowolnym zdobywca srebrnego medalu na letnich igrzyskach olimpijskich w Berlinie na 400 m stylem dowolnym i brązowego na 1500 m stylem dowolnym.
Po zakończeniu II wojny światowej przeżywał trudności finansowe i aby zdobyć pieniądze na życie, zastawił oba medale lombardzie. Później znalazł pracę w dziale ogólnym w firmie Niigata Nippo, ale często był zastraszany. Po przejściu na emeryturę przeniósł się do Prefektury Chiba, aby uprawiać rolnictwo.

</doc>
<doc id="4271490" url="https://pl.wikipedia.org/wiki?curid=4271490" title="Parafia Niepokalanego Poczęcia Najświętszej Maryi Panny w Riazaniu">
Parafia Niepokalanego Poczęcia Najświętszej Maryi Panny w Riazaniu

Parafia Niepokalanego Poczęcia Najświętszej Maryi Panny w Riazaniu – rzymskokatolicka parafia znajdująca się w archidiecezji Matki Bożej w Moskwie, w Dekanacie Zachodnim. Posługę duszpasterską w parafii prowadzą księża diecezjalni, a według stanu na kwiecień 2018, jej proboszczem jest ks. Jozef Guncaga. 

</doc>
<doc id="4271498" url="https://pl.wikipedia.org/wiki?curid=4271498" title="Henryk Przepiórka">
Henryk Przepiórka

Henryk Przepiórka (ur. 21 sierpnia 1918 w Warszawie, zm. 22 listopada 2009) – polski piłkarz, napastnik, kapitan rezerwy, długoletni zawodnik Polonii Warszawa. 
Walczył w powstaniu warszawskim. Został odznaczony Krzyżem Virtuti Militari, Krzyżem Walecznych, Krzyżem Partyzanckim i Warszawskim Krzyżem Powstańczym. Z Polonią triumfował w pierwszych powojennych mistrzostwach Polski (1946).
Został pochowany w grobie rodzinnym na cmentarzu Bródnowskim (kwatera 20F-IV-1).

</doc>
<doc id="4271504" url="https://pl.wikipedia.org/wiki?curid=4271504" title="Ubisoft Montréal">
Ubisoft Montréal

Ubisoft Montréal – kanadyjskie studio produkujące gry komputerowe. Studio zostało utworzone w 1997 roku i było pierwszym oddziałem Ubisoftu w Ameryce. W 2017 roku w studiu pracowało 3050 osób.
W 1999 roku dyrektorem operacyjnym studia został Martin Tremblay. W 2005 roku Ubisoft Montréal otrzymało od kanadyjskiego rządu 5 milionów dolarów na rozwój. W 2006 roku dyrektorem operacyjnym studia został Yannis Mallat. W 2013 roku THQ Montreal zostało włączone do Ubisoft Montréal.

</doc>
<doc id="4271505" url="https://pl.wikipedia.org/wiki?curid=4271505" title="Ubisoft Montreal">
Ubisoft Montreal



</doc>
<doc id="4271506" url="https://pl.wikipedia.org/wiki?curid=4271506" title="Heinrich Eggert">
Heinrich Eggert

Heinrich Eggert, Peter David Heinrich Eggert (ur. w grudniu 1793 w Gdańsku, zm. 11 czerwca 1841 w Gdańsku) – gdański kupiec, przewodniczący Rady Miejskiej, sycylijski urzędnik konsularny. 
Życiorys.
Syn kupca zbożowego Davida Eggerta (1743–1816). Właściciel firmy handlu zbożem przy Neugarten (obecnie ul. Nowe Ogrody) (1820), przy Breitgasse 1043 (ul. Szeroka 15) (1830), i przy Melzergasse 130 (ul. Słodowników 4) (1839). Był też współzałożycielem i członkiem Korporacji Kupców Gdańskich ("Die Korporation der Kaufmannschaft zu Danzig") (1822-1841), członkiem Rady Miejskiej (1826–1829 i 1831–1841), i jej przewodniczącym (1833–1834). Pełnił też funkcję wicekonsula Sycylii w Gdańsku (1838-1841).

</doc>
<doc id="4271536" url="https://pl.wikipedia.org/wiki?curid=4271536" title="Mariam Kewchiszwili">
Mariam Kewchiszwili

Mariam Kewchiszwili (; ur. 17 września 1985 w Gardabani) – gruzińska lekkoatletka, specjalizująca się w pchnięciu kulą.
Jako juniorka uczestniczyła w mistrzostwach świata juniorów w 2002 i 2004 roku oraz w mistrzostwach Europy juniorów w 2003 roku.
Dwukrotnie startowała na igrzyskach olimpijskich – w 2004 i 2008 roku zajmując odpowiednio 33. i 30. miejsce. Brała udział w uniwersjadzie w tureckim Izmirze. Uczestniczka mistrzostw świata z Berlina oraz mistrzostw Europy z Barcelony. W 2013 roku startowała na halowych mistrzostwach Europy.
Reprezentowała swój kraj podczas zawodów pucharu Europy w 2002, 20032004, 2005 oraz 2006 roku. W 2010 roku reprezontowała Gruzję w drużynowych mistrzostwach Europy.
Zwyciężczyni zawodów NCAA z 2009 i 2010 roku. Mistrzyni Gruzji na otwartym stadionie z 2005 roku.
Rekordy życiowe: stadion: pchnięcie kulą – 18,46 (17 kwietnia 2010, Gainesville), rzut dyskiem – 37,43 (19 czerwca 2010, Marsa), rzut młotem – 28,00 (22 czerwca 2002, Tallinn); hala: pchnięcie kulą – 18,59 (13 marca 2010, Fayetteville).

</doc>
<doc id="4271566" url="https://pl.wikipedia.org/wiki?curid=4271566" title="Rezerwat przyrody Witanowszczyzna">
Rezerwat przyrody Witanowszczyzna

Rezerwat przyrody Witanowszczyzna – leśny rezerwat przyrody położony w południowej części województwa podlaskiego, na terenie gminy Nurzec-Stacja, w powiecie siemiatyckim. Celem ochrony przyrody w rezerwacie jest zachowanie w stanie naturalnym ekosystemów leśnych lasów łęgowych i grądów, a w szczególności zachowanie stanowisk rzadko występujących na niżu gatunków górskich tj. parzydła leśnego, cebulicy dwulistnej oraz bodziszka żałobnego.
Opis.
Rezerwat przyrody Witanowszczyzna utworzony został 3 stycznia 2008 na mocy rozporządzenia nr 18/07 Wojewody Podlaskiego z dnia 10 grudnia 2007. Rezerwat znajduje się na gruntach będących własnością Skarbu Państwa, administrowanych przez Regionalnego Dyrektora Ochrony Środowiska w Białymstoku i Nadleśnictwo Nurzec.
Położony jest w północno-wschodniej części obrębu Nurzec, w leśnictwie Wilanowo. Rzadko występująca tutaj roślinność zielna, wiele gatunków ptaków i ssaków oraz piękno lasu to jedne z wielu czynników do stworzenia rezerwatu i ochrony tego miejsca
Ze względu na strukturę fitosocjologiczną terenów wchodzących w skład rezerwatu flora bogata jest w gatunki naczyniowe. W rezerwacie występują gatunki objęte ochroną ścisłą: orlik pospolity, centuria zwyczajna, naparstnica zwyczajna, kruszczyk szerokolistny, lilia złotogłów. Z gatunków drzewiastych najbardziej rozpowszechnione są: olsza, brzoza brodawkowata, jesion, dąb szypułkowy, grab, wiąz. W północnej części obiektu na skraju drzewostanu znajduje się pomnik przyrody – dąb szypułkowy. Przez część środkową przepływa rzeka Pulwa, która w czasie wiosennych roztopów i dużych opadów deszczu tworzy rozlewiska.

</doc>
<doc id="4271602" url="https://pl.wikipedia.org/wiki?curid=4271602" title="Puchar Świata w Zapasach 1975">
Puchar Świata w Zapasach 1975

Puchar rozegrano w dniach 29 – 30 marca 1975 roku w Toledo w USA.

</doc>
<doc id="4271627" url="https://pl.wikipedia.org/wiki?curid=4271627" title="Jan Zagierski">
Jan Zagierski

Jan Zagierski (ur. 28 kwietnia 1908 w Jabłonowie Pomorskim, zm. 23 kwietnia 1984 w Gdańsku) – dr nauk medycznych. Medycynę studiował na Uniwersytecie Poznańskim w okresie 1928–1935. Pracował jako chirurg w Chełmnie, Chełmży, Grudziądzu, Iławie, Poznaniu i Toruniu. W szpitalu polowym 802 (w bitwie nad Bzurą). Brał udział w pracy konspiracyjnej, organizował służbę zdrowia w obwodzie ZWZ Chełmno kierując sanitariatem mocno zakonspirowanej Polskiej Armii Powstańczej, współpracującej z AK i Gryfem Pomorskim.
Życiorys.
Jan Zagierski urodził się 27 kwietnia 1908 roku w Jabłonowie Pomorskim. Jego ojciec, także Jan, był ogrodnikiem artystycznym i pracował pielęgnując i dbając o rozwój ogrodów przy pałacu księżnej Marii Ogińskiej. Entuzjasta zawodu, ze względu na wykonywane eksperymenty zwany był „Miczurinem Północy”. Maturę zdał w gimnazjum neoklasycznym w Brodnicy w 1928 roku ze znajomością, języków: niemieckiego, francuskiego, greki i łaciny. Medycynę studiował na Uniwersytecie Poznańskim w okresie 1928–1935. W czasie studiów otrzymał stypendium przyznane przez starostwo Krajowe Pomorskie w Toruniu. Warunkiem były dobre wyniki w nauce, a po studiach praca na terenie Województwa Pomorskiego. W 1929 roku po zamknięciu Powszechnej Wystawy Krajowej w Poznaniu z całą korporacją akademicką brał udział w zagospodarowywaniu budynków po „Wystawie”, które otrzymał Uniwersytet Poznański (Pałacu Sztuki Pe-Wu-Ki, Collegium Anatomicum i Pałacu Rządowego Pe-Wu-Ki, Collegium Chemicum Uniwersytetu Poznańskiego).
W okresie nauki pracował przez jakiś czas jako młodszy asystent w klinice chirurgicznej w Poznaniu. Po studiach, wywiązując się z obowiązków stypendialnych, podjął pracę jako młodszy ordynator na oddziale chirurgicznym Okręgowego Szpitala Wojskowego nr 8 w Toruniu, a w roku 1937 na podstawie konkursu otrzymał stanowisko chirurga w szpitalu powiatowym w Chełmży, by w 1938 roku zostać kierownikiem całego, niedużego szpitala. Był także lekarzem ubezpieczalni społecznej i służył pracownikom cukrowni (największej w Europie). W tym czasie napisał pracę doktorską, którą obronił, a której promocja została wyznaczona na październik 1939 roku. Tytuł naukowy zatwierdzono dopiero w grudniu 1945 roku. 2 września 1939 roku, jako ochotnik, został przydzielony do szpitala polowego 802 i brał udział w bitwie nad Bzurą (razem z późniejszym profesorem Wiktorem Degą, wybitnym znawcą ortopedii i rehabilitacji, autorem wielu publikacji naukowych). Stamtąd, po klęsce działań obronnych, jako nieumundurowany lekarz, wrócił do Chełmży. Z odebranym prawem wykonywania zawodu, wpisany na 5 miejscu listy zakładników, ostrzeżony przez wdzięczną pacjentkę – Niemkę, uciekł do rodziny żony, do Szamotuł. Wrócił w sierpniu 1940 roku, gdy otrzymał z powrotem prawo wykonywania zawodu lekarza. Ale lekarza tylko dla Polaków. tzw. Polenbehandler. Jan Zagierski pod koniec 1942 roku został przeniesiony do Szpitala Powiatowego w Chełmnie. Tam kontynuował udział w pracy konspiracyjnej. Dzięki temu, wielu Polaków uniknęło wcielenia do Wermachtu. Organizował służbę zdrowia w obwodzie ZWZ Chełmno – kierując sanitariatem mocno zakonspirowanej Polskiej Armii Powstania, współpracującej z AK i Gryfem Pomorskim. Podczas okupacji z powodu aktywności środowiskowej nazywany był „Judymem z Pomorza”. Jak ujął to prof. Zdzisław Jezierski w komunikacie /sprawozdaniu (pod red. Doroty Kromp, Katarzyny Minczykowskiej i Jana Szilinga) z XVII sesji naukowej w Toruniu 21 listopada 2007 roku – „Lekarze polscy na Pomorzu w okresie okupacji hitlerowskiej 1939–1945” (s. 19)""”…w początkowym okresie okupacji trudność tworzenia terenowych ogniw służby zdrowia przez ZWZ wynikała również z tego powodu, że na Pomorzu powstało wówczas około czterdziestu konspiracyjnych formacji zbrojnych. Każda z nich zakładała własne struktury pomocy medycznej. Naczelny Wódz Polskich Sił Zbrojnych, gen. Władysław Sikorski, wielokrotnie nakazywał scalenie wszystkich podziemnych organizacji wojskowych w ramach ZWZ-AK. Na omawianym terenie proces ten rozwinął się dopiero od 1943 roku. Podkreślić jednak należy, iż wśród personelu medycznego różnych organizacji współpraca występowała znacznie wcześniej. Na przykład Helena Chrzanowska, organizująca w 1941 roku służbę zdrowia w Obwodzie ZWZ Chełmno, korzystała z pomocy dr med. Jana Zagierskiego, który kierował tam sanitariatem Polskiej Armii Powstania. Przekazał jej wiele materiałów opatrunkowych i leków…”.
W styczniu 1944 roku został przeniesiony do Szpitala Powiatowego w Iławie, gdzie – pod nadzorem lekarza Niemca, opiekował się Polakami i Rosjanami, przebywającymi na przymusowych robotach. W styczniu 1945 roku wrócił do Chełmna, organizując zastępczy szpital w klasztorze Sióstr Miłosierdzia św. Wincentego A Paulo. Wówczas, był zmuszony współpracować z frontowym dowództwem wojsk sowieckich. 5 marca 1945 roku został powołany na przedwojenne stanowisko do szpitala w Chełmży. Do sierpnia był jedynym lekarzem w szpitalu, jak i dla ludności miasta oraz okolicznych wsi. Był specjalistą chirurgiem, ale miał dużą wiedzę ogólną medyczną, wielospecjalistyczną oraz niebywałą intuicję lekarską. Na zlecenie ówczesnych władz, niedługo po wojnie, zajął się rozbudową szpitala, dobudowując nową część na dodatkowych 60 łóżek. Oprócz pracy w szpitalu, należał do zarządu PCK i do Związku Zawodowego Lekarzy. Pracował także jako lekarz w cukrowni, jako lekarz sportowy oraz okresami prowadził praktykę prywatną w domu. Jan Zagierski był przyjacielem wybitnego chirurga profesora Romana Drewsa, urodzonego też w 1908 roku i kończącego medycynę na poznańskiej uczelni. Kontakty i przyjaźń z okresu studiów i służby w szpitalu wojennym nad Bzurą z profesorem Degą ułatwiała doskonalenie zawodowe. W 1954 roku, decyzją ministra zdrowia, Zagierski otrzymał nominację na ordynatora 95 łóżkowego oddziału chirurgicznego Szpitala Miejskiego w Grudziądzu. Wyszkolił wielu chirurgów, którzy zajmowali stanowiska w nowo powstających oddziałach. Pracował także w przychodni specjalistycznej. W roku 1966 brał udział w Światowym Zjeździe Chirurgów w Paryżu. W 1974 roku przeszedł na emeryturę, ale w poradni ortopedycznej pracował do końca życia. Zmarł 23 kwietnia 1984 roku w Gdańsku w wyniku powikłań pooperacyjnych.
Rodzina.
W 1938 roku zawarł związek małżeński z Jadwigą Maciejewską, dyplomowaną pielęgniarką, którą poznał pracując w klinice w Poznaniu. Jadwiga brała udział w wojnie obronnej, była na froncie wschodnim w szpitalu polowym w Równem, którego dowódcą był lekarz major Stanisław Malewicz (zginął w Starobielsku). Została z przypadku depozytariuszem wiedzy o mordzie katyńskim. Za jej sprawą informacja ta przenikała w rodzinie i do zaufanych kręgów ludzi, którzy nigdy nie zaakceptowali zdrady jałtańskiej.
W 1942 roku urodziła się córka Ewa, w 1943 roku córka Maria. W 1953 roku w Chełmży urodził się syn, który także otrzymał imię Jan. Wszystkie dzieci skończyły Akademię Medyczną w Gdańsku.
Upamiętnienie.
Uchwałą Rady Miejskiej nr XL/71/17 z 30 sierpnia 2017 r., jedną z ulic miasta Grudziądza nazwano imieniem doktora Jana Zagierskiego. Rada przychyliła się do wniosków organizacji społecznych wspartych autorytetem Kościoła Rzymskiego (wszystkich współcześnie żyjących kardynałów Polskich i ks. Prymasa), kombatantów, w tym Światowego Związku Kombatantów Armii Krajowej, rektorów Uniwersytetów Medycznych w Polsce i niektórych rad wydziałów tych uczelni oraz licznych mieszkańców miasta Grudziądza.

</doc>
<doc id="4271638" url="https://pl.wikipedia.org/wiki?curid=4271638" title="Fremad Amager w europejskich pucharach">
Fremad Amager w europejskich pucharach



</doc>
<doc id="4271643" url="https://pl.wikipedia.org/wiki?curid=4271643" title="Mesocyclops australiensis">
Mesocyclops australiensis

Mesocyclops australiensis – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1908 roku na podstawie prac naukowych norweskiego hydrobiologa Georga Ossiana Sarsa. Gatunek ten został ujęty w Katalogu Życia.

</doc>
<doc id="4271645" url="https://pl.wikipedia.org/wiki?curid=4271645" title="Mesocyclops major">
Mesocyclops major

Mesocyclops major – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1927 roku przez norweskiego hydrobiologa Georga Ossiana Sarsa.

</doc>
<doc id="4271646" url="https://pl.wikipedia.org/wiki?curid=4271646" title="Mesocyclops neglectus">
Mesocyclops neglectus

Mesocyclops neglectus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1909 roku przez norweskiego hydrobiologa Georga Ossiana Sarsa.

</doc>
<doc id="4271647" url="https://pl.wikipedia.org/wiki?curid=4271647" title="Mesocyclops oblongatus">
Mesocyclops oblongatus

Mesocyclops oblongatus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1927 roku przez norweskiego hydrobiologa Georga Ossiana Sarsa.

</doc>
<doc id="4271648" url="https://pl.wikipedia.org/wiki?curid=4271648" title="Mesocyclops oithonoides">
Mesocyclops oithonoides

Mesocyclops oithonoides – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1863 roku przez norweskiego hydrobiologa Georga Ossiana Sarsa.

</doc>
<doc id="4271650" url="https://pl.wikipedia.org/wiki?curid=4271650" title="Mesocyclops tenellus">
Mesocyclops tenellus

Mesocyclops tenellus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1909 roku na podstawie prac naukowych norweskiego hydrobiologa Georga Ossiana Sarsa.

</doc>
<doc id="4271651" url="https://pl.wikipedia.org/wiki?curid=4271651" title="Torfowisko Zieliń Miastecki">
Torfowisko Zieliń Miastecki



</doc>
<doc id="4271661" url="https://pl.wikipedia.org/wiki?curid=4271661" title="Impedancja zespolona">
Impedancja zespolona



</doc>
<doc id="4271666" url="https://pl.wikipedia.org/wiki?curid=4271666" title="Mesocyclops tenuisaccus">
Mesocyclops tenuisaccus

Mesocyclops tenuisaccus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1927 roku na podstawie prac naukowych norweskiego hydrobiologa Georga Ossiana Sarsa.

</doc>
<doc id="4271677" url="https://pl.wikipedia.org/wiki?curid=4271677" title="Małgorzata Jeżowska-Bojczuk">
Małgorzata Jeżowska-Bojczuk

Małgorzata Janina Jeżowska-Bojczuk (ur. 6 października 1953, zm. 8 lutego 2018) – polska chemik i doktor habilitowana nauk chemicznych.
Życiorys.
Rozpoczęła studia chemiczne na uniwersytecie Wrocławskim, które ukończyła w 1977. 2 kwietnia 1982 otrzymała doktorat dzięki pracy zatytułowanej „Specyfika oddziaływań jonów Pd(II) i Cu(II) z peptydami zawierającymi aminokwasy aromatyczne”, a habilitację 11 marca 1999 na podstawie rozprawy pt. „Chemiczne aspekty oddziaływań jonów miedziowych z biologicznie ważnymi, aminowymi i karboksylowymi pochodnymi mono- i oligosacharydów”. 14 czerwca 2005 została profesorem nadzwyczajnym. Zmarła 8 lutego 2018. 13 lutego 2018 została pochowana na Cmentarzu Grabiszyńskim.

</doc>
<doc id="4271680" url="https://pl.wikipedia.org/wiki?curid=4271680" title="John Jackson (bokser)">
John Jackson (bokser)



</doc>
<doc id="4271691" url="https://pl.wikipedia.org/wiki?curid=4271691" title="Protokolarz miasta Woźnik">
Protokolarz miasta Woźnik

Protokolarz miasta Woźnik – zbiór rękopiśmiennych protokołów miasta Woźniki (woj. śląskie) z lat 1483–1598, zawierający najstarsze zachowane księgi miejskie zapisywane w języku polskim.
Dokument przechowywany jest w Archiwum Państwowym w Katowicach. Ma format wąskiego folio (tzw. "dutki") o wymiarach 11x32 cm. Składa się ze 107 kart. Papier zabytku, nabywany na przestrzeni 115 lat, wykazuje przynajmniej pięć różnych znaków wodnych, z których najstarsze z XV w. wskazują na włoską proweniencję. Poszczególne arkusze zostały zebrane i wspólnie oprawione prawdopodobnie około 1860 przez Józefa Lompę, który w tym czasie zajmował się badaniem historii Woźnik. Również numeracja kart została wykonana w XIX wieku (zdarzają się w niej błędy, np. opuszczenia lub powtórzenia numerów stron). Podczas oprawy karty nie zostały dokładnie uporządkowane chronologicznie – w wielu miejscach tekst urywa się na końcu jednej karty, zaś jego dalszy ciąg znajduje się wiele kart dalej. Są również teksty, których początku lub zakończenia nie ma w ogóle, co świadczy, że część oryginalnych kart nie znalazła się w zbiorze. Prokotolarz został wydany w 1972 w opracowaniu Ludwika Musioła i Stanisława Rosponda.
Zapiski w protokolarzu sporządzane były przez różne osoby w trzech językach: łacińskim, czeskim (najczęściej mieszanką czeskiego i polskiego) oraz polskim. Zapisy po polsku, których jest ogółem najwięcej (184), pojawiały się w protokołach od 1521, zaś od lat 40. XVI w. istnieją zapisy wyłącznie po polsku. Treść wpisów dotyczyła czynności ówczesnej rady miejskiej Woźnik, jak np. zmiany właścicieli nieruchomości, sprzedaże, zastawy, spadki. Język dokumentu wykazuje silne naleciałości dialektu śląskiego, dlatego też stanowi cenne źródło do poznania dziejów tego dialektu.

</doc>
<doc id="4271695" url="https://pl.wikipedia.org/wiki?curid=4271695" title="Marianne Frostig">
Marianne Frostig

Marianne Frostig z domu Bellak (ur. 31 marca 1906 w Wiedniu, zm. 21 czerwca 1985 w Fuldzie) – amerykańska psycholożka, terapeutka zajęciowa, wykładowczyni akademicka.
Córka Eddy Silberstein i Arnolda Bellaka, urodziła się w Wiedniu, tam ukończyła szkołę opieki społecznej (1926). Zamężna z polskim psychiatrą Jakubem Frostigiem, do 1938 roku mieszkała w Polsce. W 1938 roku emigrowała do Stanów Zjednoczonych. Założyła Center of Educational Therapy w Los Angeles i kierowała placówką od 1947 do 1972 roku. Od 1969 roku wykładała w Mount St. Mary's College. Od 1966 wykładowczyni w School of Education, University of Southern California. Opracowała Test Rozwoju Percepcji Wzrokowej.

</doc>
<doc id="4271705" url="https://pl.wikipedia.org/wiki?curid=4271705" title="Boldklubben 1909 w europejskich pucharach">
Boldklubben 1909 w europejskich pucharach



</doc>
<doc id="4271711" url="https://pl.wikipedia.org/wiki?curid=4271711" title="Mieczysław Lao">
Mieczysław Lao

Mieczysław Lao (ur. 31 października 1932, zm. 27 lipca 2017) – polski transplantolog, prof. dr hab. n. med.
Biografia.
W 1966 uczestniczył w pierwszej operacji przeszczepu nerki, która zakończyła się powodzeniem. Był dyrektorem Instytutu Transplantologii, a także pełnił funkcję Kierownika Kliniki Medycyny Transplantacyjnej i Nefrologii 
Akademii Medycznej w Warszawie. Posiadał tytuł doktora habilitowanego, a 30 lipca 1996 został profesorem nadzwyczajnym. Zmarł 27 lipca 2017. Jest pochowany na cmentarzu wojskowym na Powązkach (kwatera E rząd 20 grób 6).

</doc>
<doc id="4271712" url="https://pl.wikipedia.org/wiki?curid=4271712" title="Stowarzyszenie Naukowo-Techniczne Inżynierów i Techników Rolnictwa">
Stowarzyszenie Naukowo-Techniczne Inżynierów i Techników Rolnictwa

Stowarzyszenie Naukowo-Techniczne Inżynierów i Techników Rolnictwa (SITR) – organizacja przedstawicielska inżynierów i techników w dziedzinie rolnictwa. SITR jest członkiem Federacji Stowarzyszeń Naukowo-Technicznych NOT. Reprezentuje interesy społeczności specjalistów rolnych.
Zarząd Główny SITR składa się z 7 członków. Na jego czele stoi Prezes SITR wybierany na pięcioletnie kadencje przez Zjazd Delegatów, reprezentujących Oddziały regionalne, w wyborach bezpośrednich.

</doc>
<doc id="4271717" url="https://pl.wikipedia.org/wiki?curid=4271717" title="SITR">
SITR



</doc>
<doc id="4271719" url="https://pl.wikipedia.org/wiki?curid=4271719" title="SønderjyskE w europejskich pucharach">
SønderjyskE w europejskich pucharach



</doc>
<doc id="4271720" url="https://pl.wikipedia.org/wiki?curid=4271720" title="Mandela">
Mandela



</doc>
<doc id="4271726" url="https://pl.wikipedia.org/wiki?curid=4271726" title="Hvidovre IF w europejskich pucharach">
Hvidovre IF w europejskich pucharach



</doc>
<doc id="4271731" url="https://pl.wikipedia.org/wiki?curid=4271731" title="Harry Marcuse">
Harry Marcuse

Harry Martin Marcuse (ur. 8 września 1876 w Berlinie, zm. 19 marca 1931 tamże) – niemiecki lekarz psychiatra.
Życiorys.
Studiował medycynę na Uniwersytecie w Monachium, Uniwersytecie w Berlinie i Uniwersytecie w Kilonii, studia w dziedzinie neurologii uzupełniał w klinice Emanuela Mendla w Berlinie. Pracował również naukowo w klinice Uniwersytetu w Heidelbergu. Od 1905 do 1911 był asystentem w berlińskim miejskim zakładzie psychiatrycznym Dalldorf, kierowanym przez Williama Sandera. Od 1911 był asystentem w zakładzie Herzberge w Berlinie-Lichtenbergu, pod kierownictwem Carla Moeli, potem Hugo Liepmanna i Wilhelma Falkenberga. Był autorem szeregu prac naukowych, a także wydanych pośmiertnie wspomnień z czasu I wojny światowej.
W 1911 roku ożenił się z Mimi Heller (1886–1979) z Teplitz. Mieli dwie córki, Gretl i Edith, oraz syna Alberta.

</doc>
<doc id="4271733" url="https://pl.wikipedia.org/wiki?curid=4271733" title="ATS D3">
ATS D3

ATS D3 – samochód Formuły 1, zaprojektowany przez Nigela Strouda i skonstruowany przez ATS. Używany w sezonie 1979 i 1980.

</doc>
<doc id="4271739" url="https://pl.wikipedia.org/wiki?curid=4271739" title="Społeczność Chrystusa (różnice z mormonami)">
Społeczność Chrystusa (różnice z mormonami)



</doc>
<doc id="4271749" url="https://pl.wikipedia.org/wiki?curid=4271749" title="Akademisk BK w europejskich pucharach">
Akademisk BK w europejskich pucharach



</doc>
<doc id="4271753" url="https://pl.wikipedia.org/wiki?curid=4271753" title="ATS D4">
ATS D4

ATS D4 – samochód Formuły 1, zaprojektowany przez Tima Wadropa i skonstruowany przez ATS. Używany w sezonie 1980 i 1981.

</doc>
<doc id="4271760" url="https://pl.wikipedia.org/wiki?curid=4271760" title="Køge BK w europejskich pucharach">
Køge BK w europejskich pucharach



</doc>
<doc id="4271763" url="https://pl.wikipedia.org/wiki?curid=4271763" title="Randers SK Freja w europejskich pucharach">
Randers SK Freja w europejskich pucharach



</doc>
<doc id="4271773" url="https://pl.wikipedia.org/wiki?curid=4271773" title="Boldklubben af 1893 w europejskich pucharach">
Boldklubben af 1893 w europejskich pucharach



</doc>
<doc id="4271777" url="https://pl.wikipedia.org/wiki?curid=4271777" title="Vanløse IF w europejskich pucharach">
Vanløse IF w europejskich pucharach



</doc>
<doc id="4271781" url="https://pl.wikipedia.org/wiki?curid=4271781" title="ATS D5">
ATS D5

ATS D5, początkowo ATS HGS1 – samochód Formuły 1, zaprojektowany przez Hervé’a Guilpina i skonstruowany przez ATS. Używany w sezonie 1981. W 1982 roku były używane zmodyfikowane wersje samochodu.

</doc>
<doc id="4271785" url="https://pl.wikipedia.org/wiki?curid=4271785" title="ATS HGS1">
ATS HGS1



</doc>
<doc id="4271793" url="https://pl.wikipedia.org/wiki?curid=4271793" title="Ewa Buszman">
Ewa Buszman

Ewa Zuzanna Buszman, z domu Sommer (ur. 11 sierpnia 1951 w Krakowie, zm. 24 stycznia 2018) – polska farmaceutka, profesor nauk farmaceutycznych.
Biografia.
Ukończyła studia na Wydziale Technologii i Inżynierii Chemicznej Politechnice Śląskiej w Gliwicach (1973) i podjęła pracę zawodową w Instytucie Chemii i Fizyki Medycznej Śląskiej Akademii Medycznej. Odbyła staże naukowe w USA (West Florida State University w Pensacola, Laboratorium EPA w Gulf Breeze) oraz w Instytucie Biologii Molekularnej Uniwersytetu Jagiellońskiego. Pełniła funkcję kierownika Katedry, a także Zakładu Chemii i Analizy Leków Wydziału Farmaceutycznego na Oddziale Medycznym Laboratorium w Sosnowcu i na Śląskim Uniwersytecie Medycznym w Katowicach.
W 1995 uzyskała habilitację na podstawie rozprawy zatytułowanej "Wiązanie substancji leczniczych do biopolimerów melaninowych w obecności jonów metali". W 2005 otrzymała tytuł naukowy profesora nauk farmaceutycznych. W latach 1996–2002 przez dwie kadencje była prodziekanem Wydziału Farmaceutycznego Śląskiej Akademii Medycznej.
Zmarła 24 stycznia 2018.

</doc>
<doc id="4271798" url="https://pl.wikipedia.org/wiki?curid=4271798" title="Boldklubben 1913 w europejskich pucharach">
Boldklubben 1913 w europejskich pucharach



</doc>
<doc id="4271804" url="https://pl.wikipedia.org/wiki?curid=4271804" title="ATS D6">
ATS D6

ATS D6 – samochód Formuły 1, zaprojektowany przez Gustava Brunnera i skonstruowany przez ATS. Używany w sezonie 1983.

</doc>
<doc id="4271807" url="https://pl.wikipedia.org/wiki?curid=4271807" title="FC ViOn Zlaté Moravce w europejskich pucharach">
FC ViOn Zlaté Moravce w europejskich pucharach



</doc>
<doc id="4271811" url="https://pl.wikipedia.org/wiki?curid=4271811" title="Tarhin">
Tarhin

Tarhin (arab. ترحين) – wieś w Syrii, w muhafazie Aleppo. W 2004 roku liczyła 392 mieszkańców.

</doc>
<doc id="4271813" url="https://pl.wikipedia.org/wiki?curid=4271813" title="Małgorzata Janina Jeżowska-Bojczuk">
Małgorzata Janina Jeżowska-Bojczuk



</doc>
<doc id="4271817" url="https://pl.wikipedia.org/wiki?curid=4271817" title="Al-Azizijja (Syria)">
Al-Azizijja (Syria)



</doc>
<doc id="4271819" url="https://pl.wikipedia.org/wiki?curid=4271819" title="Al-Azizijja (Azaz)">
Al-Azizijja (Azaz)

Al-Azizijja (arab. العزيزية) – wieś w Syrii, w muhafazie Aleppo. W 2004 roku liczyła 614 mieszkańców.

</doc>
<doc id="4271822" url="https://pl.wikipedia.org/wiki?curid=4271822" title="Demeter Bitenc">
Demeter Bitenc

Demeter Bitenc (ur. 21 lipca 1922 w Lublanie, zm. 22 kwietnia 2018 tamże) – jugosłowiański i słoweński aktor teatralny, telewizyjny i filmowy. Wystąpił w 75 filmach, począwszy od 1953 roku.

</doc>
<doc id="4271823" url="https://pl.wikipedia.org/wiki?curid=4271823" title="Al-Ghajlanijja">
Al-Ghajlanijja

Al-Ghajlanijja (arab. الغيلانية) – wieś w Syrii, w muhafazie Aleppo. W 2004 roku liczyła 689 mieszkańców.

</doc>
<doc id="4271828" url="https://pl.wikipedia.org/wiki?curid=4271828" title="Al-Masudijja">
Al-Masudijja

Al-Msudijja (arab. المسعودية) – wieś w Syrii, w muhafazie Aleppo. W 2004 roku liczyła 660 mieszkańców.

</doc>
<doc id="4271829" url="https://pl.wikipedia.org/wiki?curid=4271829" title="Wasz">
Wasz

Wasz (arab. واش) – wieś w Syrii, w muhafazie Aleppo. W 2004 roku liczyła 810 mieszkańców.

</doc>
<doc id="4271830" url="https://pl.wikipedia.org/wiki?curid=4271830" title="Al-Ghuz">
Al-Ghuz

Al-Ghuz (arab. الغوز) – wieś w Syrii, w muhafazie Aleppo. W 2004 roku liczyła 685 mieszkańców.

</doc>
<doc id="4271839" url="https://pl.wikipedia.org/wiki?curid=4271839" title="Rudá Hvězda Brno w europejskich pucharach">
Rudá Hvězda Brno w europejskich pucharach



</doc>
<doc id="4271840" url="https://pl.wikipedia.org/wiki?curid=4271840" title="Mardżana">
Mardżana



</doc>
<doc id="4271842" url="https://pl.wikipedia.org/wiki?curid=4271842" title="Arrows A3">
Arrows A3

Arrows A3 – samochód Formuły 1, zaprojektowany przez Dave’a Wassa i skonstruowany przez Arrowsa. Używany w sezonie 1980 i 1981.

</doc>
<doc id="4271843" url="https://pl.wikipedia.org/wiki?curid=4271843" title="As-Sada">
As-Sada



</doc>
<doc id="4271849" url="https://pl.wikipedia.org/wiki?curid=4271849" title="Aleksandr Ilinski">
Aleksandr Ilinski



</doc>
<doc id="4271853" url="https://pl.wikipedia.org/wiki?curid=4271853" title="Sergiej Czeriepnin">
Sergiej Czeriepnin



</doc>
<doc id="4271859" url="https://pl.wikipedia.org/wiki?curid=4271859" title="RC Strasbourg w europejskich pucharach">
RC Strasbourg w europejskich pucharach



</doc>
<doc id="4271863" url="https://pl.wikipedia.org/wiki?curid=4271863" title="Irina Gierasimenok">
Irina Gierasimenok



</doc>
<doc id="4271867" url="https://pl.wikipedia.org/wiki?curid=4271867" title="FC Lorient w europejskich pucharach">
FC Lorient w europejskich pucharach



</doc>
<doc id="4271872" url="https://pl.wikipedia.org/wiki?curid=4271872" title="Carmarthen Town A.F.C. w europejskich pucharach">
Carmarthen Town A.F.C. w europejskich pucharach



</doc>
<doc id="4271875" url="https://pl.wikipedia.org/wiki?curid=4271875" title="Sedir">
Sedir

Sedir (), znana także jako Wyspa Kleopatry – wyspa w zatoce Gökova, na Morzu Egejskim, u południowo-zachodniego wybrzeża Turcji, administracyjnie położona w dystrykcie Ula, w prowincji Muğla, około 18 km na północ od Marmaris. Jest niezamieszkana.
Wyspa jest popularnym celem turystycznym w Turcji. W 2010 odwiedziło ją blisko 100 000 krajowych i zagranicznych turystów. Słynie z małej, piaszczystej plaży, nazywanej Plażą Kleopatry. Wydzielona jest ona z otoczenia za pomocą niewysokiej, kamiennej ściany. Plażę tworzą głównie ooidy. Według legendy materiał skalny został tu dostarczony statkami z plaży w Aleksandrii w Egipcie przez Marka Antoniusza dla Kleopatry. Egipska królowa miała rzekomo zażywać kąpieli małej zatoce, nad którą rozciąga się plaża. Badacze prowadzący analizy sedymentologiczne, mineralogiczne i geochemiczne nie są zgodni co do prawdziwości legendy. Część ją wspiera, inni podają w wątpliwość i wskazują, że wyspa jest pierwotnym miejscem powstania tego materiału. Grubość warstwy ooidów wzrasta w kierunku zatoki, od około 0 cm przy skalnym murze do około 80 cm przy krawędzi z wodą. Ziarna mają z reguły kulisty kształt i mają od 0,1 do 1 mm średnicy.
Sedir znana jest również z ruin starożytnego miasta, z pozostałościami murów miejskich, stosunkowo dobrze zachowanym amfiteatrem i agorą we wschodniej części wyspy.

</doc>
<doc id="4271876" url="https://pl.wikipedia.org/wiki?curid=4271876" title="Salgótarjáni BTC w europejskich pucharach">
Salgótarjáni BTC w europejskich pucharach



</doc>
<doc id="4271880" url="https://pl.wikipedia.org/wiki?curid=4271880" title="Sunset (album Honoraty Skarbek)">
Sunset (album Honoraty Skarbek)

Sunset – czwarty album studyjny Honoraty Skarbek, który ukazał się 11 maja 2018 roku. Wydany został nakładem Universal Music Polska oraz Magic Records. Album zadebiutował na 27 miejscu zestawienia OLiS.

</doc>
<doc id="4271881" url="https://pl.wikipedia.org/wiki?curid=4271881" title="FK Szumen 2010 w europejskich pucharach">
FK Szumen 2010 w europejskich pucharach



</doc>
<doc id="4271883" url="https://pl.wikipedia.org/wiki?curid=4271883" title="Uwajlin">
Uwajlin

Uwajlin (arab. عويلين) – wieś w Syrii, w muhafazie Aleppo. W 2004 roku liczyła 201 mieszkańców.

</doc>
<doc id="4271886" url="https://pl.wikipedia.org/wiki?curid=4271886" title="Bulajcha">
Bulajcha

Bulajcha (arab. بليخة) – wieś w Syrii, w muhafazie Aleppo. W 2004 roku liczyła 285 mieszkańców.

</doc>
<doc id="4271887" url="https://pl.wikipedia.org/wiki?curid=4271887" title="Bray Wanderers A.F.C. w europejskich pucharach">
Bray Wanderers A.F.C. w europejskich pucharach



</doc>
<doc id="4271888" url="https://pl.wikipedia.org/wiki?curid=4271888" title="Sandara">
Sandara

Sandara (arab. صندرة) – wieś w Syrii, w muhafazie Aleppo. W 2004 roku liczyła 446 mieszkańców.

</doc>
<doc id="4271891" url="https://pl.wikipedia.org/wiki?curid=4271891" title="Dżakka">
Dżakka

Dżakka (arab. جكة) – wieś w Syrii, w muhafazie Aleppo. W 2004 roku liczyła 755 mieszkańców.

</doc>
<doc id="4271893" url="https://pl.wikipedia.org/wiki?curid=4271893" title="Balicha">
Balicha



</doc>
<doc id="4271895" url="https://pl.wikipedia.org/wiki?curid=4271895" title="Kara Mazra’a">
Kara Mazra’a

Kara Mazra’a (arab. قره مزرعة) – wieś w Syrii, w muhafazie Aleppo. W 2004 roku liczyła 318 mieszkańców.

</doc>
<doc id="4271897" url="https://pl.wikipedia.org/wiki?curid=4271897" title="Baghidin">
Baghidin

Baghidin (arab. بغيدين) – wieś w Syrii, w muhafazie Aleppo. W 2004 roku liczyła 33 mieszkańców.

</doc>
<doc id="4271899" url="https://pl.wikipedia.org/wiki?curid=4271899" title="Chalfatli">
Chalfatli

Chalfatli (arab. خلفتلي) – wieś w Syrii, w muhafazie Aleppo. W 2004 roku liczyła 261 mieszkańców.

</doc>
<doc id="4271901" url="https://pl.wikipedia.org/wiki?curid=4271901" title="AC Bellinzona w europejskich pucharach">
AC Bellinzona w europejskich pucharach



</doc>
<doc id="4271902" url="https://pl.wikipedia.org/wiki?curid=4271902" title="Skałoskakun piarżyskowy">
Skałoskakun piarżyskowy

Skałoskakun piarżyskowy ("Zyzomys palatalis") – gatunek ssaka z podrodziny myszy (Murinae) w obrębie rodziny myszowatych (Muridae), występujący wyłącznie w północnej części Australii.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1989 roku australijski zoolog Darrell J. Kitchener nadając mu nazwę "Zyzomys palatalis". Holotyp pochodził ze terenu rancza Wollogorang Station (), w Echo Gorge, na wysokości 180 m, w Terytorium Północnym, w Australii.
Autorzy "Illustrated Checklist of the Mammals of the World" uznają ten gatunek za monotypowy.
Nazewnictwo zwyczajowe.
W wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” gatunkowi nadano nazwę skałoskakun piarżyskowy. W Australii zwierzę nosi angielską nazwę , oraz aborygeńską nazwę "Aywalirroomoo".
Zasięg występowania.
Skałoskakun piarżyskowy jest australijskim endemitem. Występuje w regionie Zatoki Karpentaria na Terytorium Północnym, przy granicy z Queenslandem (nie stwierdzono go w tym stanie). Jest znany jedynie z pięciu wąwozów w piaskowcowych wzgórzach, nie wiadomo, jak duży obszar zamieszkiwał w przeszłości. 
Morfologia.
Jest to niewielki gryzoń o sługości ciała (bez ogona) 90–150 mm, długości ogona 100–152 mm, długości ucha 17–20 mm, długości tylnej stopy 26–30 mm; osiąga masę ciała 65–160 g. Podobnie jak inne skałoskakuny jest krępej budowy, z charakterystycznie wysklepionym pyszczkiem, zaokrąglonymi uszami i wypukłymi oczami. Wierzch ciała jest szarobrązowy, spód jest biały. Ogon gryzonia jest gruby, ku końcowi zwężający się i gęściej pokryty futrem. Zwierzę odkłada w ogonie tłuszcz; ogon także łatwo odrywa się w przypadku ataku drapieżnika, umożliwiając skałoskakunowi ucieczkę.
Tryb życia.
Skałoskakun piarżyskowy zamieszkuje las monsunowy, porastający skaliste zbocza wąwozów; trzyma się piargów. Skałoskakun piarżyskowy prowadzi naziemny, nocny tryb życia, w ciągu dnia kryjąc się w szczelinach skalnych i jaskiniach. Jest spotykany przeważnie w promieniu 100 m od stałych źródeł wody. Jego pożywieniem w 84% są owoce i nasiona dwuliściennych. Obecność tych gryzoni można rozpoznać po charakterystycznie obgryzionych orzechach. Areał osobniczy samców i samic jest jednakowy, około 1,1 hektara. Nocą zwierzę może przewędrować do 2 km, czasem wychodząc na sawannę, lecz nie dalej niż na 80 m od skraju lasu deszczowego.
Rozmnażanie się tego gatunku stwierdzono w różnych miesiącach roku. Samice, które dożyją drugiego roku życia, mogą rodzić do czterech razy w roku, w miocie rodzi się tylko od 1 do 3 młodych.
Populacja i zagrożenia.
Skałoskakun piarżyskowy ma bardzo ograniczony zasięg występowania, który nie jest objęty ochroną. Niektóre badania wskazywały na wzrost jego liczebności, ale nie jest to pewne; ocenia się, że obecnie żyje mniej niż 1000 dorosłych osobników. Za najważniejsze zagrożenie uznawane jest niewłaściwe obchodzenie się z ogniem, co prowadzi do występowania pożarów i degradacji środowiska kluczowego dla tych zwierząt. Zwierzęta hodowlane mogą także wpływać na jakość dostępnego środowiska, chociaż wypasane na tych terenach bydło w małym stopniu korzysta ze skalistych siedlisk skałoskakunów. Na gryzonie te prawdopodobnie polują zdziczałe koty.
Międzynarodowa Unia Ochrony Przyrody obecnie uznaje skałoskakuna piarżyskowego za gatunek krytycznie zagrożony ( – CR). Dla ochrony tego zwierzęcia potrzebne jest monitorowanie populacji i kontrola nad zagrożeniem pożarowym. Podjęte próby introdukcji tych zwierząt do Parku Narodowego Limmen zakończyły się niepowodzeniem.

</doc>
<doc id="4271904" url="https://pl.wikipedia.org/wiki?curid=4271904" title="Zyzomys palatalis">
Zyzomys palatalis



</doc>
<doc id="4271907" url="https://pl.wikipedia.org/wiki?curid=4271907" title="Tall Sza’ir (Aleppo)">
Tall Sza’ir (Aleppo)

Tall Sza’ir (arab. تل شعير) – wieś w Syrii, w muhafazie Aleppo. W 2004 roku liczyła 285 mieszkańców.

</doc>
<doc id="4271912" url="https://pl.wikipedia.org/wiki?curid=4271912" title="Akt planowania">
Akt planowania

Akt planowania – specyficzne źródło prawa, które wskazuje adresatowi (ogólnemu lub indywidualnemu) ściśle określone (w przedmiocie i terminie planu) zadania do wykonania. Może być wydawany zarówno przez centralne organy administracji jak i lokalne; może mieć charakter normy prawnej powszechnej, jak i wewnętrznej. Przykładem aktu planowania jest miejscowy plan zagospodarowania przestrzennego, ustawa budżetowa, a w okresie PRL (w gospodarce centralnie planowanej) plany gospodarcze. 

</doc>
<doc id="4271914" url="https://pl.wikipedia.org/wiki?curid=4271914" title="FC Wil w europejskich pucharach">
FC Wil w europejskich pucharach



</doc>
<doc id="4271915" url="https://pl.wikipedia.org/wiki?curid=4271915" title="Okrucieństwo za honor">
Okrucieństwo za honor

Okrucieństwo za honor (hiszp.ː "La crueldad por el honor") – dramat Juana Ruiza de Alarcóna oparty na nieudanej próbie objęcia władzy nad królestwem Aragonu przez uzurpatora w połowie XII wieku.
Data powstania utworu.
Dramat "Okrucieństwo za honor", powstał pomiędzy 1619 a 1622 rokiem. Autor wydał go w "Części drugiej" swoich dramatów w 1634 roku w Barcelonie.
Czas i miejsce akcji.
Akcja dramatu rozgrywa się dwadzieścia osiem lat po bitwie pod Fragą (1134), a więc w roku 1162, w okresie małoletności króla Alfonsa II. Miejscem akcji jest Saragossa i jej okolice.
Treść.
Pedro Ruiz de Azagra polując w górach w okolicach Saragossy natyka się na starca, który podaje się za pielgrzyma powracającego z Ziemi Świętej, gdzie pozostawał od pamiętnej bitwy pod Fragą. Gdy oznajmia, że jest, uznanym za poległego w bitwie, królem Alfonsem i okazuje na dowód sakwę królewską, Pedro przysięga walczyć za niego. Tymczasem królowa Petronela broni korony swego syna Alfonsa II przed pretensjami możnych panów, jak królowa Maria w "Kobiecej roztropności" Tirsa de Moliny. Wśród wielkich wasali tylko młody Sancho Aulaga pozostał wierny królowej. Odkąd Pedro Ruiz ogłosił powrót starego króla Alfonsa, a seniorzy porzucili sprawę królowej dla swojej własnej, tylko Sancho jest gotów bronić królowej i jeśli zajdzie potrzeba zginąć za nią. 
Uzurpator odbiera hołd wasali. Sancho zostaje wyznaczony przez królową dowódcą wojsk królewskich. Nie wie, że uzurpator jest jego ojcem, towarzyszem zabitego króla, Nuñem Aulagą. Obiecuje królowej rzucić pod jej nogi głowę samozwańca. Królowa przyrzeka mu rękę, jego ukochanej, doni Teresy. Nuño, pod pretekstem powstrzymania rozlewu krwi, spotyka się w polu ze swym synem. Wyznaje mu, że jest jego ojcem, że przed laty poślubił jego matkę donię Teodorę de Lara, przewyższającą go urodzeniem. Po ślubie dowiedział się, że nie był pierwszym mężczyzną w jej życiu. Próbował pomścić swą krzywdę na jej kochanku, don Bermudzie, księciu Montpellier, nie miał jednak dostatecznych sił. Wtedy przystał do króla. Gdy ten zginął pod Fragą, zabrał jego sakwę i włożył jego zbroję. Ponieważ był do niego podobny wiekiem i posturą, dziś, po latach, cały Aragon uznaje go za swego władcę. Sancho czuje się rozdarty pomiędzy ojcem a królową. Nuño ostrzega go, że jeśli do niego nie przystanie oznajmi wszystkim, że jest jego ojcem, a jego matka została zhańbiona. Kiedy Sancho grozi, że go uprzedzi, rozchodzą się do swoich wojsk. 
Żołnierze Sancha uznają w jego ojcu swego króla Alfonsa I Walecznego i aresztują swego dowódcę. Sancho zostaje więźniem księcia Urgel i pana Montpellier. Na prośbę ojca zostaje mu darowane życie. Zwycięski Nuño wypuszcza syna z więzienia. Królowa poznaje nowego króla. Syn staje u boku ojca. Spełniwszy swoje pragnienia Nuño zajmuje się zemstą. Prosi Bermuda o spotkanie nocą w ogrodzie, gdzie wyjawia mu, że jest mężem uwiedzionej przez niego Teodory i zwabił go tu, by dokonać na nim zemsty. Okazuje się jednak, że Bermudo postarał się o ukrytych świadków, którzy rzucają się na nieostrożnego Nuña. Zdemaskowany uzurpator zostaje uwięziony, osądzony i skazany na śmierć. Na godzinę przed wykonaniem kary śmierci Sancho odwiedza ojca w więzieniu. Jest zgnębiony oskarżeniami o współudział w ojcowskim spisku i czekającą ojca haniebną śmiercią. Przynosi mu sztylet, żeby z honorem odebrał sobie życie. Ojciec jednak wybiera go na swego kata i mściciela hańby wyrządzonej matce. Sancho zabija go. Zjawia się podczas koronacji małego króla Alfonsa i oddaje się na jego służbę dementując pogłoski o tym, jakoby uzurpator, którego własnoręcznie zabił był jego ojcem, a jego matka została zhańbiona. Jego słowa w zaskakujący sposób potwierdza don Bermudo. Ujawnia, że to on jest ojcem Sancha, który począł się w okresie jego narzeczeństwa z donią Teodorą. Król odebrał mu ją siłą i wydał za Nuña, po jego śmierci w bitwie, Bermudo poślubił ją jednak i tym samym zalegalizował pochodzenie Sancha. Sancho traci w ten sposób szansę poślubienia doni Teresy, która okazuje się jego siostrą, ocala jednak swój honor.
Analiza.
Fabuła utworu została oparta na epizodzie z księgi XI, rozdziału IX "Historii general de España" Juana de Mariany, rozgrywającym się w Aragonie w XII wiekuː "Jakiś uzurpator stanął na czele niezadowolonych i podał się za króla Alfonsa, który zginął dwadzieścia osiem lat wcześniej w Palestynie, w bitwie pod Fargą. Oznajmił, że rozczarowany sprawami tego świata, aż dotąd ukrywał się w Azji. Wiekiem i wyglądem przypominał zmarłego króla, co dało mu niezbędny kredyt zaufania. Tłum, który jest miłośnikiem bajek, dorzucił jeszcze nieco do tego i rząd królowej znalazł się w pogardzie. Mogło dojść do wielkiego zła, gdyby uzurpator nie został schwytany i zabity w Saragossie. Taka była odpłata dla naciągacza i koniec tej źle wykoncypowanej tragedii".
Ta krwawa tragedia w typie calderoniańskim ma za główny temat konflikt honoru. Alarcón daje w niej również swoją wizję dobrego rządu, który jest przede wszystkim sprawiedliwy, uczciwy i przychylny swoim poddanym.

</doc>
<doc id="4271930" url="https://pl.wikipedia.org/wiki?curid=4271930" title="FC Kärnten w europejskich pucharach">
FC Kärnten w europejskich pucharach



</doc>
<doc id="4271933" url="https://pl.wikipedia.org/wiki?curid=4271933" title="Sakura, minna de tabeta">
Sakura, minna de tabeta

 – trzeci singel japońskiego zespołu HKT48, wydany w Japonii 12 marca 2014 roku przez Universal Music.
Singel został wydany w czterech edycjach: trzech regularnych (Type A, Type B, Type C) oraz „teatralnej” (CD). Osiągnął 1 pozycję w rankingu Oricon i pozostał na liście przez 25 tygodni, sprzedał się w nakładzie egzemplarzy. Singel zdobył status platynowej płyty.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4271947" url="https://pl.wikipedia.org/wiki?curid=4271947" title="Mimetiz (przystanek kolejowy)">
Mimetiz (przystanek kolejowy)

Mimetiz (bas.: "Mimetizko geltokia") – przystanek kolejowy w Zalla, w prowincji Vizcaya we wspólnocie autonomicznej Kraj Basków, w Hiszpanii. 
Jest obsługiwany przez pociągi wąskotorowe FEVE.

</doc>
<doc id="4271950" url="https://pl.wikipedia.org/wiki?curid=4271950" title="Rhyl F.C. w europejskich pucharach">
Rhyl F.C. w europejskich pucharach



</doc>
<doc id="4271953" url="https://pl.wikipedia.org/wiki?curid=4271953" title="FC Pasching w europejskich pucharach">
FC Pasching w europejskich pucharach



</doc>
<doc id="4271960" url="https://pl.wikipedia.org/wiki?curid=4271960" title="Gare de Vieux-Thann-ZI">
Gare de Vieux-Thann-ZI

Gare de Vieux-Thann-ZI – przystanek kolejowy w miejscowości Vieux-Thann, w departamencie Górny Ren, w regionie Grand Est, we Francji. Jest zarządzany przez SNCF i obsługiwany przez pociągi TER Grand Est.
Położenie.
Znajduje się na linii Lutterbach – Kruth, na km 9,147 między stacjami Cernay i Vieux-Thann, na wysokości 325 m n.p.m. 

</doc>
<doc id="4271961" url="https://pl.wikipedia.org/wiki?curid=4271961" title="Bezdroża (singel)">
Bezdroża (singel)

Bezdroża – drugi singel Sylwii Grzeszczak, nagrany z gościnnym udziałem Mateusza Ziółko, promujący czwarty album piosenkarki pt. „Tamta dziewczyna”. Utwór został napisany przez Marcina Piotrowskiego, a skomponowała go Sylwia Grzeszczak. Do piosenki powstał teledysk, który na dzień dzisiejszy (październik 2021) przekroczył 80 milionów wyświetleń.

</doc>
<doc id="4271963" url="https://pl.wikipedia.org/wiki?curid=4271963" title="Racing Club de France Football 92 w europejskich pucharach">
Racing Club de France Football 92 w europejskich pucharach



</doc>
<doc id="4271967" url="https://pl.wikipedia.org/wiki?curid=4271967" title="FC Linz w europejskich pucharach">
FC Linz w europejskich pucharach



</doc>
<doc id="4271968" url="https://pl.wikipedia.org/wiki?curid=4271968" title="Angoulême CFC w europejskich pucharach">
Angoulême CFC w europejskich pucharach



</doc>
<doc id="4271969" url="https://pl.wikipedia.org/wiki?curid=4271969" title="Kremser SC w europejskich pucharach">
Kremser SC w europejskich pucharach



</doc>
<doc id="4271974" url="https://pl.wikipedia.org/wiki?curid=4271974" title="Kandel (stacja kolejowa)">
Kandel (stacja kolejowa)

Kandel (niem: "Bahnhof Kandel") – stacja kolejowa w Kandel, w kraju związkowym Nadrenia-Palatynat, w Niemczech. Według DB Station&amp;Service ma kategorię 5. Znajduje się na linii Winden – Karlsruhe. Stacja znajduje się w obszarze sieci Karlsruher Verkehrsverbund (KVV) i należy do strefy taryfowej 550.

</doc>
<doc id="4271975" url="https://pl.wikipedia.org/wiki?curid=4271975" title="Felix Grundy">
Felix Grundy

Felix Grundy (ur. 11 września 1777 w hrabstwie Berkeley, zm. 19 grudnia 1840 w Nashville) – amerykański polityk.
Życiorys.
Urodził się 11 września 1777 roku na terenie hrabstwa Berkeley, a trzy lata później jego rodzina przeniosła się do Kentucky. Uczęszczał do szkoły w Bardstown, a następnie studiował nauki prawne, został przyjęty do palestry i otworzył prywatną praktykę. W latach 1800–1805 zasiadał w legislaturze stanowej Kentucky, a rok po zakończeniu kadencji został wybrany do stanowego Sądu Najwyższego. W 1807 roku zrezygnował z funkcji i przeniósł się do Nashville. W 1810 roku został wybrany Izby Reprezentantów, z ramienia Partii Demokratyczno-Republikańskiej, gdzie zasiadał do czasu rezygnacji w roku 1814. W latach 1819–1825 ponownie zasiadał w legislaturze stanowej iw czasie kadencji przyczynił się do polubownego ustalenia granicy pomiędzy Kentucky a Tennessee. W 1829 roku wygrał wybory uzupełniające do Senatu, mające obsadzić wakat po rezygnacji Johna Eatona. W 1838 roku zrezygnował z mandatu, gdyż prezydent Martin Van Buren zaproponował mu objęcie stanowiska prokuratora generalnego. Rok później zrezygnował ze stanowiska w rządzie federalnym, na rzecz ponownego wyboru do izby wyższej Kongresu. Mandat senatora sprawował do śmierci, która nastąpiła 19 grudnia 1840 roku w Nashville.

</doc>
<doc id="4271978" url="https://pl.wikipedia.org/wiki?curid=4271978" title="Excelsior Mouscron w europejskich pucharach">
Excelsior Mouscron w europejskich pucharach



</doc>
<doc id="4271979" url="https://pl.wikipedia.org/wiki?curid=4271979" title="Stade Français (piłka nożna) w europejskich pucharach">
Stade Français (piłka nożna) w europejskich pucharach



</doc>
<doc id="4271981" url="https://pl.wikipedia.org/wiki?curid=4271981" title="Termini Imerese (stacja kolejowa)">
Termini Imerese (stacja kolejowa)

Termini Imerese (wł. "Stazione di Termini Imerese") – stacja kolejowa w Termini Imerese, w prowincji Palermo, w regionie Sycylia, we Włoszech. Stacja znajduje się na linii Palermo – Katania, Palermo – Porto Empedocle i Palermo – Mesyna. 
Według klasyfikacji RFI ma kategorię "brązową".

</doc>
<doc id="4271982" url="https://pl.wikipedia.org/wiki?curid=4271982" title="Stade Lavallois w europejskich pucharach">
Stade Lavallois w europejskich pucharach



</doc>
<doc id="4271985" url="https://pl.wikipedia.org/wiki?curid=4271985" title="Græsted (stacja kolejowa)">
Græsted (stacja kolejowa)

Græsted () – stacja kolejowa w miejscowości Græsted, w Regionie Stołecznym, w Danii. 
Znajduje się na Gribskovbanen i jest obsługiwana przez pociągi regionalne Lokaltog.

</doc>
<doc id="4271988" url="https://pl.wikipedia.org/wiki?curid=4271988" title="Csugar (przystanek kolejowy)">
Csugar (przystanek kolejowy)

Csugar (węg. "Csugar megállóhely") – stacja kolejowa w Mezőtúr, w komitacie Jász-Nagykun-Szolnok, na Węgrzech. 
Stacja obsługuje wyłącznie pociągi regionalne. 

</doc>
<doc id="4271989" url="https://pl.wikipedia.org/wiki?curid=4271989" title="Angers SCO w europejskich pucharach">
Angers SCO w europejskich pucharach



</doc>
<doc id="4271991" url="https://pl.wikipedia.org/wiki?curid=4271991" title="KVC Westerlo w europejskich pucharach">
KVC Westerlo w europejskich pucharach



</doc>
<doc id="4271999" url="https://pl.wikipedia.org/wiki?curid=4271999" title="CS Sedan w europejskich pucharach">
CS Sedan w europejskich pucharach



</doc>
<doc id="4272004" url="https://pl.wikipedia.org/wiki?curid=4272004" title="Jerzy Sierosławski">
Jerzy Sierosławski

Jerzy Sierosławski (ur. 16 marca 1921 w Brzeziu, zm. 18 kwietnia 2007 w Rabce) – polski artysta fotograf, fotograf krajoznawca. Członek Związku Polskich Artystów Fotografików, członek Krakowskiego Towarzystwa Fotograficznego.
Życiorys.
Jerzy Sierosławski związany z rabczańskim środowiskiem fotograficznym – od 1952 roku mieszkał, pracował i tworzył w Rabce. Urodził się w Brzeziu, od 1939 roku mieszkał Szreniawie (koło Proszowic) gdzie podjął pracę pomocnika magazyniera w Związku Plantatorów Tytoniu. Po 1940 roku zajmował się fotografią – m.in. współpracując z Armią Krajową (opracowywanie konspiracyjnych materiałów fotograficznych) oraz fotografią zarobkową. Po zakończeniu II wojny światowej – przez dwa lata mieszkał w Krakowie, następnie w 1948 roku przeprowadził się do Katowic, po krótkim czasie podjął pracę referenta prasowego w Naczelnej Dyrekcji Śląsko-Krakowskiego Funduszu Wczasów Pracowniczych w Bielsku-Białej. W ramach pracy referenta (m.in.) sporządził dokumentację fotograficzną obiektów wczasowych w południowej Polsce, czego pokłosiem były liczne publikacje w wydawnictwach krajoznawczych i kartach pocztowych. 
W tym samym czasie zainspirowany twórczością Adama Bogusza – zajął się fotografią artystyczną. W 1952 roku zamieszkał w Rabce, gdzie podjął pracę w Śląskim Ośrodku Rehabilitacji Dzieci im. W. Pstrowskiego – jako technik w zakładzie radiologii i w ciemni fotograficznej. W tym czasie zrealizował trzy filmy krótkometrażowe związane z tematyką ochrony zdrowia. Od 1954 roku do 1960 był członkiem Krakowskiego Towarzystwa Fotograficznego. Był członkiem Oddziału Polskiego Towarzystwa Turystyczno-Krajoznawczego w Rabce, w ramach działalności którego był współzałożycielem (m.in. z Tadeuszem Rydetem) Koła Fotografików – sprawującego kuratelę nad konkursami fotograficznymi, wystawami dla fotografów amatorów z Rabki, Krakowa oraz Zakopanego. 
Szczególne miejsce w twórczości Jerzego Sierosławskiego zajmowała fotografia krajoznawcza oraz fotografia reporterska (dokumentalna). Był obserwatorem życia społecznego, dokumentalistą najważniejszych wydarzeń sportowych, kulturalnych i religijnych w regionie. Był autorem i współautorem wielu wystaw fotograficznych – w Polsce i za granicą; indywidualnych, zbiorowych, poplenerowych oraz pokonkursowych, na których otrzymywał nagrody, wyróżnienia, dyplomy, listy gratulacyjne. Jego fotografie były prezentowane m.in. w Hiszpanii, Niemczech, Szkocji, Polsce oraz we Włoszech. W 1959 roku został przyjęty w poczet członków rzeczywistych Związku Polskich Artystów Fotografików. W 1987 roku był współzałożycielem Okręgu Górskiego ZPAF. Jerzy Sierosławski zmarł 18 kwietnia 2007 – pochowany na Cmentarzu Komunalnym w Rabce-Zdroju (Zabornia). 
Odznaczenia.
Źródło.

</doc>
<doc id="4272009" url="https://pl.wikipedia.org/wiki?curid=4272009" title="Secretariat (koń)">
Secretariat (koń)



</doc>
<doc id="4272014" url="https://pl.wikipedia.org/wiki?curid=4272014" title="KSK Beveren w europejskich pucharach">
KSK Beveren w europejskich pucharach



</doc>
<doc id="4272018" url="https://pl.wikipedia.org/wiki?curid=4272018" title="Entity-component-system">
Entity-component-system

Entity-component-system, często używany skrót ECS – wzorzec architektoniczny wykorzystywany głównie przy tworzeniu gier komputerowych i pozwalający na dużą elastyczność w projektowaniu całościowej architektury oprogramowania. Wzorzec wyróżnia trzy kluczowe elementy: jednostki (), komponenty () oraz systemy (). Bazuje na podejściu zwanym kompozycją ponad dziedziczenie () i rozwiązuje problem obecny w programowaniu obiektowym, gdzie poprzez dziedziczenie tworzone są rozbudowane hierarchie klas, które są trudne do modyfikowania oraz występuje w nich redundancja. "ECS" zapewnia izolację poszczególnych elementów, przejrzystość, modularność i łatwość rozszerzania kodu, jednakże problematyczne może okazać się tworzenie komunikacji pomiędzy poszczególnymi systemami.
Jednostki () mają identyfikator; sprawiają, że środowisko jest świadome istnienia indywidualnego obiektu oraz funkcjonują jako obiekty, na które składają się komponenty. Komponenty () to elementy zawierające dane, a nie logikę. Mogą być dołączane do jednostek, zapewniając im właściwości. Np. „komponent zdrowia” może być dołączony do „jednostki rycerza” i zapewnić mu zmienną typu integer lub float, która będzie odpowiadała za zdrowie postaci. System operuje i manipuluje komponentami. Uruchamia on logikę na jednostkach w celu wykorzystania lub zmiany danych zawartych w komponentach. System to „zamknięte środowisko”, które nie ma na własność jednostek i komponentów oraz ma do nich dostęp tylko poprzez niezależnego managera obiektów, który zajmuje się ich cyklem życia. Występują dwa podejścia przy tworzeniu systemów. Pierwsze wymaga, aby dla każdego komponentu był stworzony oddzielny system, np. jeżeli w grze występuje „komponent kolizji”, to powinien istnieć także „system kolizji”. Podejście to jest bardzo restrykcyjne i nie przewiduje, że komponenty mogą na siebie oddziaływać. Natomiast drugie podejście pozwala na grupowanie komponentów w jeden system, np. jeżeli istnieje „komponent kolizji” i „komponent ciała stałego”, to może być stworzony jeden system nazwany „systemem fizyki”.
Składowe elementy wzorca komunikują się pomiędzy sobą poprzez tzw. „pozyskiwanie zdarzenia” (). Zdarzenia są dystrybuowane poprzez managera zdarzeń () i wszyscy zainteresowani zdarzeniami mogą ich nasłuchiwać. Jeżeli jednostka, system, lub nawet komponent ma ważną zmianę do zakomunikowania (np. zmianę pozycji obiektu), to może on przekazać to do managera zdarzeń, a ten nada tę informację do wszystkich, którzy oczekują na to zdarzenie.
"ECS" jest zaimplementowany w silniku CryEngine oraz Amazon Lumberyard. Jest on dostępny także w wersji preview silnika Unity. Aktualnie trwają pracę nad pełną implementacją tego wzorca w tym środowisku.

</doc>
<doc id="4272021" url="https://pl.wikipedia.org/wiki?curid=4272021" title="Nathan Clifford">
Nathan Clifford

Nathan Clifford (ur. 18 sierpnia 1803 w Rumney, zm. 25 lipca 1881 w Cornish) – amerykański polityk.
Życiorys.
Urodził się 18 sierpnia 1803 roku w Rumney. Po odebraniu podstawowej edukacji studiował na akademii w Haverhill, a następnie na New Hampton Literary Institute. Po ukończeniu uczelni, podjął studia prawnicze, został przyjęty do palestry i otworzył prywatną praktykę w Newfield. W latach 1830–1834 zasiadał w legislaturze stanowej Maine, a w okresie 1834–1838 pełnił funkcję stanowego prokuratora generalnego. W 1838 roku został wybrany członkiem Izby Reprezentantów z ramienia Partii Demokratycznej. Po czteroletniej kadencji nie ubiegał się o reelekcję. W 1846 roku James Polk zaproponował mu objęcie funkcji prokuratora generalnego. Po dwóch latach Clifford zrezygnował ze stanowiska, gdyż prezydent powołał go na stanowisko posła pełnomocnego w Meksyku. Jego zadaniem było wynegocjować traktat, na mocy którego Kalifornia byłaby przekazana Stanom Zjednoczonym. Po zakończeniu służby dyplomatycznej powrócił do praktykowania prawa w Portland. W 1857 roku został nominowany na sędziego Sądu Najwyższego. Urząd ten sprawował do śmierci, która nastąpiła 25 lipca 1881 w Cornish.

</doc>
<doc id="4272023" url="https://pl.wikipedia.org/wiki?curid=4272023" title="RAA La Louvière w europejskich pucharach">
RAA La Louvière w europejskich pucharach



</doc>
<doc id="4272027" url="https://pl.wikipedia.org/wiki?curid=4272027" title="MODO Hockey">
MODO Hockey



</doc>
<doc id="4272033" url="https://pl.wikipedia.org/wiki?curid=4272033" title="Wickham St. Paul">
Wickham St. Paul



</doc>
<doc id="4272034" url="https://pl.wikipedia.org/wiki?curid=4272034" title="Kenley">
Kenley



</doc>
<doc id="4272037" url="https://pl.wikipedia.org/wiki?curid=4272037" title="Raport Hoßbacha">
Raport Hoßbacha



</doc>
<doc id="4272048" url="https://pl.wikipedia.org/wiki?curid=4272048" title="SC Eendracht Aalst w europejskich pucharach">
SC Eendracht Aalst w europejskich pucharach



</doc>
<doc id="4272052" url="https://pl.wikipedia.org/wiki?curid=4272052" title="De Havilland Okapi">
De Havilland Okapi

De Havilland DH.14 Okapi – brytyjski samolot bombowy i pocztowy.
Historia.
W 1918 roku dowództwo lotnictwa brytyjskiego w wytwórni lotniczej Aircraft Manufacturing Company Limited złożyło zamówienie na budowę samolotu bombowego, który miał zastąpić samoloty bombowe DH.4 i DH.9. Zamówiono trzy prototypy samolotu, którego konstruktorem był Geoffrey de Havilland. Samolot otrzymał oznaczenie fabryczne DH.14 oraz oznaczenie wojskowe Okapi. 
Konstrukcja samolotu została oparta na samolocie DH.9 i była to jego powiększona wersja, przy czym zastosowano w nim silnik o większej mocy. Koniec I wojny światowej spowodował, że budowę prototypów wstrzymano. Upadek firmy Airco spowodował dalsze opóźnienia, lecz ich budowę przejęła wytwórnia de Havilland Aircraft Company Ltd., która ukończyła budowę dwóch prototypów w wersji wojskowej. Pierwszy prototyp DH.14 był gotowy 29 września 1920 roku. Natomiast trzeci prototyp wyposażony w silnik Napier Lion, został sprzedany australijskiemu pilotowi S. Cottonowi, który zamierzał dokonać na nim lotu z Wielkiej Brytanii do Australii. Ten prototyp otrzymał oznaczenie DH.14A, był on trzymiejscowym samolotem pocztowym. 
Po przeprowadzeniu badań w locie samolotów w wersji wojskowej, lotnictwo brytyjskie ostatecznie wycofało się z ich zakupu w 1922 roku. Ostatecznie zakończono wtedy dalsze prace nad tym samolotem. Ostatecznie zbudowano dwa prototypy samolotu w wersji wojskowej DH.14 Okapi i jeden w wersji samolotu pocztowego DH.14A.
Użycie w lotnictwie.
Prototypy samolotów DH.14 były używane w lotnictwie brytyjskim do lotów testowych i próbnych. Pierwszy uległ rozbiciu w dniu 10 lutego 1922 roku, a jego załoga zginęła; drugi został rozbity w kwietniu 1922 roku.
Trzeci prototyp DH.14A zakupiony przez australijskiego pilota S. Cottona, początkowo miał wykonać lot z Wielkiej Brytanii do Australii – jako pierwszy w historii lotnictwa. Z uwagi jednak na przeciągającą się jego budowę, nie udało się tego zrealizować, gdyż taki lot samolotem Vickers Vimy w dniach 12 listopad – 10 grudnia 1919 roku wykonali bracia Ross i Keith Smith. Wtedy to zdecydowano, że samolot ten wykona lot z Wielkiej Brytanii do Kapsztadu. Do tego lotu wyruszył 4 lutego 1920 roku z załogą w składzie: S. Cotton – pilot i W.A. Townsend – mechanik (inżynier z zakładów Napier). W dniu 23 lutego z powodu złych warunków atmosferycznych samolot musiał przymusowo lądować w odległości 30 km na północny wschód od Mesyny, ulegając uszkodzeniu. Samolot naprawiono, powrócił do Wielkiej Brytanii i wziął jeszcze udział w zawodach Aerial Derby w 1920 roku, których jednak nie ukończył. W dniu 16 kwietniu 1921 roku został przekazany lotnictwu brytyjskiemu, gdzie służył jako samolot porównawczy dla samolotów DH.14. 
Opis techniczny.
Samolot DH.14 był dwupłatem o konstrukcji drewnianej, kratownicowej, kryty płótnem. W przedniej części kadłuba umieszczono silnik, za nim były kabiny załogi: pilota, a za nim strzelca pokładowego. Za kabinami załogi znajdowały się dwie komory bombowe. Podwozie było stałe, składało się z kół i płozy ogonowej. W wersji DH.14A przednie podwozie składało się z dwóch par kół połączonych wózkiem.
Napęd stanowiły silnik w układzie V, 12-cylindrowy, chłodzony cieczą. 
Samolot w wersji wojskowej DH.14 miał uzbrojenie obronne w postaci stałego karabinu maszynowego Vickers kal. 7,7 mm zsynchronizowanego z obrotami śmigła, umieszczonego na stanowisku pilota i przez niego obsługiwany oraz ruchome sprzężone dwa karabiny Lewis na obrotnicy Scraffa umieszczone na stanowisku strzelca. Posiadał dwie komory bombowe, w których mogło być umieszczone 6 bomb lotniczych o masie 51 kg każda. Samolot DH.14A nie posiadał uzbrojenia, a w miejsce komór bombowych umieszczono trzecią kabinę.

</doc>
<doc id="4272053" url="https://pl.wikipedia.org/wiki?curid=4272053" title="St. Osyth">
St. Osyth



</doc>
<doc id="4272054" url="https://pl.wikipedia.org/wiki?curid=4272054" title="St. Osyth Heath">
St. Osyth Heath



</doc>
<doc id="4272056" url="https://pl.wikipedia.org/wiki?curid=4272056" title="Kościół Najświętszej Maryi Panny Częstochowskiej w Dąbrowie Górniczej">
Kościół Najświętszej Maryi Panny Częstochowskiej w Dąbrowie Górniczej

Kościół Najświętszej Maryi Panny Częstochowskiej – rzymskokatolicki kościół parafialny należący do dekanatu dąbrowskiego – Najświętszego Serca Pana Jezusa diecezji sosnowieckiej. Znajduje się w Łęce – dzielnicy Dąbrowy Górniczej.
Świątynia została wzniesiona w latach 1897-1905 jako filialna należąca do parafii w Sławkowie. Kościół został pobłogosławiony w 1904 roku przez proboszcza z Przegini księdza Feliksa Banasińskiego. Jest to jednonawowa budowla z przewagą stylu neoromańskiego, orientowana, murowana z łamanego kamienia z dodatkiem cegły i zwieńczona wysuniętą przed fasadę korpusu nawowego wieżą. Uroczyście świątynia została poświęcona (konsekrowana) w dniu 6 października 1957 roku przez biskupa pomocniczego diecezji częstochowskiej Stanisława Czajkę.
We wnętrzu znajdują się m.in. neobarokowy ołtarz główny oraz liczne elementy w stylu neogotyckim: ołtarze boczne, chrzcielnica, ambona, feretrony, ławki, konfesjonały, chór muzyczny.

</doc>
<doc id="4272073" url="https://pl.wikipedia.org/wiki?curid=4272073" title="Kreis Siegen-Wittgenstein">
Kreis Siegen-Wittgenstein



</doc>
<doc id="4272074" url="https://pl.wikipedia.org/wiki?curid=4272074" title="64DD">
64DD

64DD, w języku potocznym jako Nintendo 64DD – akcesorium będące stacją dyskietek do konsoli Nintendo 64, wyprodukowanej przez Nintendo. 
64DD po raz pierwszy zostało zaprezentowane szerszej publiczności w 1995 roku, na rok przed oficjalną premierą Nintendo 64 w roku 1996. Po licznych opóźnieniach zostało oficjalnie wydane jedynie w Japonii 1 grudnia 1999 roku. Nazwa składa się z dwóch członów: „64” – odnoszącym się do nazwy konsoli Nintendo 64, oraz do 64 megabajtów pamięci na dane, które posiadały dyskietki, jak i „DD”, będące skrótem angielskiego „Dynamic drive”, czyli „stacji o dużej prędkości działania”.
64DD miało na celu zwiększyć pojemność wykorzystywanych nośników. Kartridże używane w podstawowej wersji Nintendo 64 pozwalały na przechowanie od 12 do 16 MB danych, co w porównaniu do zyskujących na popularności w tamtym czasie płyt CD, pozwalających zgromadzić 700 MB danych, było wartością niemalże 60-krotnie niższą. Technologia kartridży przez wielu była uznawana za przestarzałą i mało funkcjonalną.
Dyskietki wykorzystywane przez akcesorium 64DD mogły pomieścić do 64 MB danych, co nie dorównywało płytom CD, jednak pozwoliło zwiększyć pierwotną pojemność nośnika danych ponad pięciokrotnie.

</doc>
<doc id="4272076" url="https://pl.wikipedia.org/wiki?curid=4272076" title="Ștefan Andrei">
Ștefan Andrei

Ștefan Andrei (ur. 1931, zm. 2014) – rumuński polityk komunistyczny, minister spraw zagranicznych w latach 1979–1985, aresztowany w ostatnich dniach grudnia 1989 po obaleniu Nicolae Ceaușescu.
Życiorys.
W 1956 uzyskał dyplom inżyniera Wyższej Szkoły Budownictwa w Bukareszcie. Od 1960 do 1963 był członkiem Komitetu Wykonawczego Związku Stowarzyszeń Studenckich, a od 1962 do 1965 członkiem Biura Centralnego Komitetu Związku Młodzieży Pracującej. W obu organizacjach odpowiadał za stosunki międzynarodowe. Od października 1965 był zastępcą był zastępcą kierownika Wydziału ds. Stosunków z Krajami Socjalistycznymi. KC RPK, w kwietniu 1972 objął funkcję sekretarza KC ds. zagranicznych. Od listopada 1974 był członkiem Stałego Biura Politycznego Komitetu Wykonawczego KC RPK. W lutym 1978 prowadził rozmowy z liderami partii węgierskich o problemach węgierskiej mniejszości w Siedmiogrodzie. Miało to miejsce w trakcie konferencji sekretarzy partii krajów socjalistycznych w Budapeszcie na tematy ideologiczne i międzynarodowe. Był głównym wykonawcą decyzji Nicolae Ceausescu w sprawach zagranicznych. Znano go z luksusowego trybu życia i wyciągania osobistych korzyści z protekcji. W marcu 1978 został ministrem spraw zagranicznych. Był towarzyszem Nicolae Ceausescu w trakcie jego licznych podróży. Omawiał kwestie narodowych mniejszości w Rumunii podczas konferencji w Budapeszcie (marzec 1983) i Bonn (marzec 1984). W trakcie XIII Zjazdu RPK w listopadzie 1984 usunięto go ze Stałego Biura Politycznego Komitetu Wykonawczego. Ceausescu powierzył mu opiekę nad swoim najmłodszym synem Nicu, jednak Andrei akceptował jego skandaliczne wybryki zamiast przygotować go jako następcę na stanowisko przywódcy państwa. Pod koniec 1985 odszedł z MSZ i otrzymał urząd sekretarza KC, który odpowiadał za ratowanie bankrutującej gospodarki. Kariera polityczna Andrei dobiegła końca po załamaniu się reżimu Ceausescu.
Jeszcze w czasie studiów wziął ślub z Violetą Andrei. Małżeństwo z tą aktorką filmową było obiektem inwigilacji przeprowadzonej z rozkazu Eleny Ceausescu. 

</doc>
<doc id="4272083" url="https://pl.wikipedia.org/wiki?curid=4272083" title="Santa Teresita">
Santa Teresita

Santa Teresita – miasto w Argentynie, położone we wschodniej części prowincji Buenos Aires nad Atlantykiem.
Opis.
Miejscowość została założona 3 marca 1946 roku. W odległości 344 km od miasta, znajduje się aglomeracja i stolica kraju Buenos Aires. Przez miasto przebiega droga krajowa RP11. Obecnie Santa Teresita jest nad oceanicznym ośrodkiem turystycznym.

</doc>
<doc id="4272094" url="https://pl.wikipedia.org/wiki?curid=4272094" title="Isaac Toucey">
Isaac Toucey

Isaac Toucey (ur. 15 listopada 1796 w Newtown, zm. 30 lipca 1869 w Hartford) – amerykański polityk.
Życiorys.
Urodził się 15 listopada 1796 roku w Newtown. Po odebraniu podstawowej edukacji, studiował nauki prawne, został przyjęty do palestry i otworzył prywatną praktykę w Hartford. Od 1822 roku był prokuratorem stanowym Connecticut i pełnił tę funkcję do roku 1835, kiedy to został wybrany do Izby Reprezentantów z ramienia Partii Demokratycznej. Bezskutecznie ubiegał się o reelekcję w 1839 roku, a trzy lata później powrócił do roli prokuratora stanowego. W roku 1846 został wybrany na roczną kadencję gubernatora Connecticut. W 1848 roku James Polk zaproponował mu objęcie stanowiska prokuratora generalnego. Clifford pełnił ten urząd do końca kadencji prezydenta w 1849 roku. W latach 1850–1852 zasiadał w legislaturze stanowej Connecticut, a następnie został wybrany do Senatu. Po sześcioletniej kadencji, nie ubiegał się o reelekcję, jednak został sekretarzem Marynarki Wojennej w gabinecie Jamesa Buchanana. W 1861 roku, gdy zakończyła się kadencja prezydencka, Clifford powrócił do praktykowania prawa. Zmarł 30 lipca 1869 roku w Hartford.

</doc>
<doc id="4272096" url="https://pl.wikipedia.org/wiki?curid=4272096" title="Iván Alejo">
Iván Alejo

Iván Alejo Peralta (ur. 10 lutego 1995 w Valladolid) – hiszpański piłkarz występujący na pozycji pomocnika w Cádiz CF.

</doc>
<doc id="4272099" url="https://pl.wikipedia.org/wiki?curid=4272099" title="NeverShoutNever">
NeverShoutNever



</doc>
<doc id="4272102" url="https://pl.wikipedia.org/wiki?curid=4272102" title="Władysław Deik">
Władysław Deik

Władysław Deik (ur. 16 maja 1901 w Smołdzinie, zm. 12 listopada 1986 w Gdańsku) – sierżant rezerwy WP, chorąży ludowego Wojska Polskiego, obrońca Westerplatte.
Życiorys.
Syn rolników Augustyna i Julianny z Selów. Po ukończeniu czterech oddziałów szkoły powszechnej, pomagał rodzicom w gospodarstwie. W latach 1921–1923 odbył służbę wojskową w 1 pułku ułanów krechowieckich w Augustowie. Mimo stopnia podoficerskiego, postanowił wrócić do cywila. Był początkowo bezrobotny, później pracował dorywczo jako cieśla w gdańskich firmach budowlanych. Zdobył drugi zawód – kierowcy samochodowego – lecz nadal nie miał stałej pracy.
W 1937 został zatrudniony na Westerplatte jako pracownik cywilny. Brał udział w obronie Westerplatte w obrębie toru kolejowego nad kanałem jako dowódca placówek „Deika” i „Tor kolejowy”. Po kapitulacji, jako jeniec, został skierowany przez Niemców do porządkowania terenu placówki. Na terenie Gdańska w różnych firmach budowlanych pracował do 1942. Dobrowolnie zgłosił się do pracy w głębi Niemiec. Przez cztery miesiące pracował na terenie Berlina, następnie skierowany został w ramach Organization Todt na front wschodni. Jesienią 1944 wraz z cofającymi się oddziałami niemieckimi dotarł do Czechosłowacji. Stamtąd w lipcu 1945 powrócił do Gdańska. Po wojnie pracował jako kierowca autobusowy w PKS-ie i udzielał się społecznie. Był żonaty i miał córkę. Został również awansowany do stopnia chorążego w stanie spoczynku.
Został pochowany na Cmentarzu Srebrzysko (rejon VII, taras IV, rząd 1, grób 43).
Upamiętnienie.
W filmie "Tajemnica Westerplatte" (2013) w postać sierż. Władysława Deika wcielił się aktor Tomasz Sobczak.

</doc>
<doc id="4272103" url="https://pl.wikipedia.org/wiki?curid=4272103" title="Hemidactyliinae">
Hemidactyliinae

Hemidactyliinae – podrodzina płazów ogoniastych z rodziny bezpłucnikowatych (Plethodontidae).
Zasięg występowania.
Podrodzina obejmuje gatunki występujące dość ciągle od skrajnie południowej części Maine (Stany Zjednoczone)), skrajnie południowego Quebecu (Kanada), skrajnie południowego Ontario (Kanada) i północnego Wisconsin (USA), na południe do Fall Line w Karolinie Północnej, Karolinie Południowej, Georgii, Alabamie i Tennessee (Stany Zjednoczone); przypuszczalnie rozdzielone populacje występują w Nowej Szkocji (Kanada), Missisipi, Arkansas Oklahomie, Luizjanie i północnej Florydzie (Stany Zjednoczone), również zachodnia i południowa Ameryka Północna na południe do Brazylii.
Systematyka.
Podział systematyczny.
Do podrodziny należą następujące rodzaje:

</doc>
<doc id="4272113" url="https://pl.wikipedia.org/wiki?curid=4272113" title="Wahszijja">
Wahszijja

Wahszijja (arab. وحشية) – wieś w Syrii, w muhafazie Aleppo. W 2004 roku liczyła 272 mieszkańców.

</doc>
<doc id="4272114" url="https://pl.wikipedia.org/wiki?curid=4272114" title="Brais Méndez">
Brais Méndez

Brais Méndez Portela (ur. 7 stycznia 1997 w Mos) – hiszpański piłkarz występujący na pozycji pomocnika w Realu Sociedad.

</doc>
<doc id="4272117" url="https://pl.wikipedia.org/wiki?curid=4272117" title="Al-Wardijja">
Al-Wardijja

Al-Wardijja (arab. الوردية) – wieś w Syrii, w muhafazie Aleppo. W 2004 roku liczyła 337 mieszkańców.

</doc>
<doc id="4272119" url="https://pl.wikipedia.org/wiki?curid=4272119" title="Karamil">
Karamil

Karamil (arab. قرامل) – wieś w Syrii, w muhafazie Aleppo. W 2004 roku liczyła 768 mieszkańców.

</doc>
<doc id="4272120" url="https://pl.wikipedia.org/wiki?curid=4272120" title="Amesti">
Amesti

Amesti – jednostka osadnicza w Stanach Zjednoczonych, w stanie Kalifornia, w hrabstwie Santa Cruz.

</doc>
<doc id="4272121" url="https://pl.wikipedia.org/wiki?curid=4272121" title="Al-Hussijja">
Al-Hussijja

Al-Hussijja (arab. الحصية) – wieś w Syrii, w muhafazie Aleppo. W 2004 roku liczyła 753 mieszkańców.

</doc>
<doc id="4272122" url="https://pl.wikipedia.org/wiki?curid=4272122" title="Al-Hasijja">
Al-Hasijja



</doc>
<doc id="4272123" url="https://pl.wikipedia.org/wiki?curid=4272123" title="Ayla Erduran">
Ayla Erduran

Ayla Erduran (ur. 22 września 1934 w Stambule) – najsłynniejsza i najwyżej ceniona w świecie skrzypaczka turecka, swój pierwszy recital wykonała w wieku 10 lat, mając 14 lat ukończyła z pierwszą nagrodą Konserwatorium Paryskie.
Wczesne życie.
Ayla Erduran jako 4-letnie dziecko rozpoczęła naukę gry na skrzypcach u Karla Bergera, następnie w latach 1945–1951 studiowała w Konserwatorium Paryskim pod okiem Nicola Benedettiego i Josepha Benvenutiego. Po ukończeniu studiów wyjechała do Stanów Zjednoczonych, gdzie mieszkała do 1955 i uczyła się u Iwana Galamiana i Zino Francescattiego. Erduran dała swój pierwszy koncert w Newark, w stanie New Jersey, z orkiestrą pod dyrekcją Thomasa Schermanna. Jej pierwszy koncert w Europie odbył się w Polsce z udziałem Orkiestry Symfonicznej Filharmonii Narodowej. Grała koncert skrzypcowy Głazunowa. W latach 1957–1958 studiowała u Dawida Ojstracha w Konserwatorium Moskiewskim.
W 1957 zajęła 5. miejsce na 40 uczestników z 16 państw w Międzynarodowym Konkursie Skrzypcowym im. Henryka Wieniawskiego w Polsce. Miała wiele koncertów w Europie, Korei Południowej, USA, Kanadzie, na Bliskim Wschodzie, w Indiach, Afryce, Rosji, Azerbejdżanie i Turcji. W 1958 odbyła się w Belgii premiera koncertu tureckiego kompozytora Ulvi Cemal Erkin z orkiestrą pod batutą kompozytora. W 1963 Erduran odbyła tournée koncertowe z Prezydencką Orkiestrą Symfoniczną (tur. "Cumhurbaşkanlığı Senfoni Orkestrası") na Bliskim Wschodzie. Koncertowała także w wielu miejscach w Turcji. W 1964 zdobyła nagrodę im. Harriet Cohen-Olga Verney za swój pierwszy recital w Londynie z Mithat Fenmen. W 1965 jej koncert skrzypcowy Brahmsa pod dyrekcją rosyjskiego dyrygenta Giennadija Rożdiestwienskiego w londyńskim Albert Hall był transmitowany przez BBC. W tym samym roku wzięła udział w koncercie zorganizowanym w Genewie z okazji 100. rocznicy urodzin Sibeliusa przez Orchestre de la Suisse Romande pod batutą Ernesta Ansermeta, podczas którego wykonała koncert skrzypcowy kompozytora.
W 1968 odbyła trasę po Afryce razem z Verdą Erman, w 1970 otrzymała nagrodę Beethovena w Holandii, a w 1971 została uznana artystką państwową w Republice Tureckiej. Kontynuując karierę koncertową w latach 1973–1990 udzielała również lekcji gry na skrzypcach w Szwajcarii. Przez pewien czas uczyła w klasie mistrzowskiej w Konserwatorium w Lozannie. Była pierwszą osobą, która wykonała koncert skrzypcowy Edwarda Elgara w Turcji.
Dzieliła scenę z takimi skrzypkami jak Yehudi Menuhin, Henryk Szeryng, Igor Ojstrach, Wiktor Pikajzen, Guy Fallot i Mieczysław Wajnberg, wykonujący duety koncertowe. Występowała m.in. z takimi orkiestrami jak: London Symphony Orchestra, Orchestre de la Suisse Romande, Deutsches Symphonie-Orchester Berlin, Česká filharmonie i takimi dyrygentami jak: Ernest Ansermet, Karel Ančerl, Paul Kletzki, Giennadij Rożdiestwienski, Jean Fournet, Michel Plasson i Armin Jordan.
Skrzypaczka nagrywała utwory w różnych stacjach radiowych m.in. w Kanadzie, Szwajcarii, Anglii, Niemczech, Brazylii, Bułgarii, Rosji, Polsce, Iraku, Holandii i wielu stanach USA. Jej koncert skrzypcowy Brahmsa z London Philharmonic Orchestra pod dyrekcją Carlosa Païty został wydany jako płyta LP. Koncert muzyki Francka, Debussy’ego i Griega, wykonany w duecie z turecką pianistką Ayşegül Sarıca, został wydany w serii wydawniczej UPR Classics, a koncerty Brahmsa i Brucha wykonane z udziałem orkiestry Suisse RomandeOrchestre de la Suisse Romande z dyrygentami Richardem Beckiem i Arminem Jordanem ukazały się nakładem wydawnictwa Gallo (obecnie Gall).
W 2002 wydana została pierwsza biografia skrzypaczki "Ayla yı Dinler misiniz?" autorstwa Eviny İlyasoğlu, kolejna "Evrenimizi İç Işıklarıyla Aydınlatanlar: Ayla Erduran Müzik ve Keman", autorstwa Erhana Karaesmena, ukazała się w 2007. W 2006 otrzymała nagrodę Sevda-Cenap And Music Foundation Honorary Awards, a w 2007 Istanbul Culture and Art Foundation Honor Award. 5 czerwca 2012 została wyróżniona francuskim Médaille Grand Vermeil de la Ville de Paris przyznawaną przez Société d'Encouragement au Progrés, z siedzibą w Paryżu, razem z francuskim Senatem.

</doc>
<doc id="4272126" url="https://pl.wikipedia.org/wiki?curid=4272126" title="As-Sa’id">
As-Sa’id

As-Sa’id (arab. الساعد) – wieś w Syrii, w muhafazie Aleppo. W 2004 roku liczyła 904 mieszkańców.

</doc>
<doc id="4272127" url="https://pl.wikipedia.org/wiki?curid=4272127" title="Bughajdin">
Bughajdin



</doc>
<doc id="4272130" url="https://pl.wikipedia.org/wiki?curid=4272130" title="Aptos">
Aptos

Aptos – jednostka osadnicza w Stanach Zjednoczonych, w stanie Kalifornia, w hrabstwie Santa Cruz.

</doc>
<doc id="4272131" url="https://pl.wikipedia.org/wiki?curid=4272131" title="Al-Hasanijja">
Al-Hasanijja

Al-Hasanijja (arab. الحسنية) – wieś w Syrii, w muhafazie Aleppo. W 2004 roku liczyła 605 mieszkańców.

</doc>
<doc id="4272132" url="https://pl.wikipedia.org/wiki?curid=4272132" title="As-Sa’ad">
As-Sa’ad



</doc>
<doc id="4272133" url="https://pl.wikipedia.org/wiki?curid=4272133" title="Kafr al-Ward">
Kafr al-Ward

Kafr al-Ward (arab. كفر الورد) – wieś w Syrii, w muhafazie Aleppo. W 2004 roku liczyła 937 mieszkańców.

</doc>
<doc id="4272134" url="https://pl.wikipedia.org/wiki?curid=4272134" title="Aptos Hills-Larkin Valley">
Aptos Hills-Larkin Valley

Aptos Hills-Larkin Valley – jednostka osadnicza w Stanach Zjednoczonych, w stanie Kalifornia, w hrabstwie Santa Cruz.

</doc>
<doc id="4272137" url="https://pl.wikipedia.org/wiki?curid=4272137" title="As-Sajjid Ali">
As-Sajjid Ali

As-Sajjid Ali (arab. السيد علي) – wieś w Syrii, w muhafazie Aleppo. W 2004 roku liczyła 468 mieszkańców.

</doc>
<doc id="4272139" url="https://pl.wikipedia.org/wiki?curid=4272139" title="Ben Lomond (Kalifornia)">
Ben Lomond (Kalifornia)

Ben Lomond – jednostka osadnicza w Stanach Zjednoczonych, w stanie Kalifornia, w hrabstwie Santa Cruz.

</doc>
<doc id="4272140" url="https://pl.wikipedia.org/wiki?curid=4272140" title="Tall Madik">
Tall Madik

Tall Madik (arab. تل مضيق) – wieś w Syrii, w muhafazie Aleppo. W 2004 roku liczyła 398 mieszkańców.

</doc>
<doc id="4272142" url="https://pl.wikipedia.org/wiki?curid=4272142" title="Bonny Doon">
Bonny Doon

Bonny Doon – jednostka osadnicza w Stanach Zjednoczonych, w stanie Kalifornia, w hrabstwie Santa Cruz.

</doc>
<doc id="4272145" url="https://pl.wikipedia.org/wiki?curid=4272145" title="Boulder Creek">
Boulder Creek

Boulder Creek – jednostka osadnicza w Stanach Zjednoczonych, w stanie Kalifornia, w hrabstwie Santa Cruz.

</doc>
<doc id="4272152" url="https://pl.wikipedia.org/wiki?curid=4272152" title="Benetton B186">
Benetton B186

Benetton B186 – samochód Formuły 1, zaprojektowany przez Rory’ego Byrne’a i skonstruowany przez Benettona. Używany w sezonie 1986. Samochód był napędzany przez jednostki BMW.

</doc>
<doc id="4272158" url="https://pl.wikipedia.org/wiki?curid=4272158" title="Kamienica przy Rynku 45 we Wrocławiu">
Kamienica przy Rynku 45 we Wrocławiu

Kamienica przy Rynku 45 – kamienica na wrocławskim rynku, na jego północnej pierzei, zwanej "Targiem Łakoci".
Historia i architektura kamienicy.
Budynek został wzniesiony w okresie późnego średniowiecza, pomiędzy drugą połową XIV wieku a trzecią tercją XV. Pierwotnie był to budynek o wymiarach 8 x 18 metrów, dwutraktowy, jednoprzestrzenny frontowy i dwudzielny, dwupoziomowy od strony podwórza. Od strony Rynku znajdowało się co najmniej jedno okno; przy ścianie wschodniej znajdował się otwór drzwiowy łączący dolny poziom traktu tylnego pokrytego sklepieniami kolebkowymi. W zachodniej części korytarza komunikacyjnego wydzielonego na przełomie XV i XVI wieku znajdowały się schody prowadzące na parter. W 1436 roku kamienica została połączona z prostopadłą parcelą znajdującą się przy ulicy Kuźniczej 64/65 i, jak wynika z dokumentów źródłowych, była połączona z posesją przy obecnej ulicy Igielnej 22.
W pierwszej połowie XVIII wieku za sprawą Heinricha von Vollgenada, budynek przeszedł przebudowę. Powstał wówczas trzykondygnacyjny budynek o czteroosiowej fasadzie zwieńczonej trzykondygnacyjnym szczytem otoczony wolutami. Wnętrza kamienicy miały układ trzytraktowy, z klatką schodową w trakcie środkowym. Fasada otrzymała barokową formę, a na poziomie drugiej kondygnacji umieszczono ozdobny wykusz.
Na przełomie XVIII i XIX wieku fasada kamienicy otrzymała nową formę. Budynek został przebudowany według projektu A. Kühnela, a jego wykonawcami byli mistrz murarski Carl Meineck i cieśla Heinrich Kuveke. Fasada kamienicy w kolejnych latach (1914, 1921 i 1925) zmieniała swój wygląd, sukcesywnie pozbawiana była wystroju i dekoracji. W 1919 w kamienicy na parterze i I piętrze swoją siedzibę miała firma N. Berger
Właściciele i postacie związane z kamienicą.
Do lat 1420/1423 kamienica była własnością rodziny Krakau, do Michała z Krakowa a następnie do jego synów. Od 1424 kamienica przeszła w ręce rodziny Smarse, pierwotnie do Anny Smarse a następnie w 1441 do Katarzyny. W tym samym roku posesja została sprzedana Paulowi i Małgorzacie Junker. Paul z zawodu był złotnikiem wybieranym na starszego cechu; obywatelstwo Wrocławia nabył w 1430. Kamienica znajdowała się w jego majątku do 1457 roku, kiedy to została sprzedana Niklasowi Kauerowi, paśnikowi i jego żonie Agneth. Po śmierci Niklasa, kamienica pozostała w rękach jego żony, która ok. 1460 wyszła ponownie za mąż, za Lucasa Hasenfelta. W 1465 Agneth zmarła a posesja została w rękach jej męża i drugiej żony Barbary do 1479. Według kolejnych materiałów źródłowych w 1492 roku nowym właścicielem kamienicy był Greger Reichel, w 1500 Michael i Cristina Behme (Böhme) (od 1500 roku właściciele kamienicy 59 i kamienicy 49 a w latach 1500-1501 Hans Sigersdorff. 
W pierwszej połowie XVIII wieku kamienica należała do Heinricha von Vollgenada
Po II wojnie światowej.
Działania wojenne w 1945 roku w niewielkim stopniu uszkodziły kamienicę. W 1945 roku została ona odbudowana z zachowaniem prostej elewacji. Jedynie w części parterowej zastosowano boniowanie. Po 1946 w kamienicy swoją siedzibę miała Spółdzielnia Wydawnicza „Książka”, a następnie, do połowy pierwszej dekady XXI wieku, sklep odzieżowy „Salon Agatka”.

</doc>
<doc id="4272165" url="https://pl.wikipedia.org/wiki?curid=4272165" title="Benetton B187">
Benetton B187

Benetton B187 – samochód Formuły 1, zaprojektowany przez Rory’ego Byrne’a i skonstruowany przez Benettona. Używany w sezonie 1987. Samochód był napędzany przez jednostki Cosworth.

</doc>
<doc id="4272168" url="https://pl.wikipedia.org/wiki?curid=4272168" title="Brookdale (Kalifornia)">
Brookdale (Kalifornia)

Brookdale – jednostka osadnicza w Stanach Zjednoczonych, w stanie Kalifornia, w hrabstwie Santa Cruz.

</doc>
<doc id="4272174" url="https://pl.wikipedia.org/wiki?curid=4272174" title="Corralitos">
Corralitos

Corralitos – jednostka osadnicza w Stanach Zjednoczonych, w stanie Kalifornia, w hrabstwie Santa Cruz.

</doc>
<doc id="4272176" url="https://pl.wikipedia.org/wiki?curid=4272176" title="Davenport (Kalifornia)">
Davenport (Kalifornia)

Davenport – jednostka osadnicza w Stanach Zjednoczonych, w stanie Kalifornia, w hrabstwie Santa Cruz, nad Oceanem Spokojnym.

</doc>
<doc id="4272180" url="https://pl.wikipedia.org/wiki?curid=4272180" title="Linia kolejowa Jerxheim – Börßum">
Linia kolejowa Jerxheim – Börßum

Linia kolejowa Jerxheim – Börßum – dawna niezelektryfikowana, jednotorowa i lokalna linia kolejowa w kraju związkowym Dolna Saksonia, w Niemczech. Linia łączyła Jerxheim z Börßum.

</doc>
<doc id="4272185" url="https://pl.wikipedia.org/wiki?curid=4272185" title="Martín Aguirregabiria">
Martín Aguirregabiria

Martín Aguirregabiria Padilla (ur. 10 maja 1996 w Vitorii) – hiszpański piłkarz, występujący na pozycji obrońcy w portugalskim klubie FC Famalicão.

</doc>
<doc id="4272186" url="https://pl.wikipedia.org/wiki?curid=4272186" title="Gustavo Modena">
Gustavo Modena

Gustavo Modena (ur. 13 stycznia 1803 w Wenecji, zm. 20 lutego 1861 w Turynie) – włoski aktor.
Życiorys.
Był synem Giacoma, aktora dramatycznego, i aktorki Luigii. Początkowo uczył się w rodzinnym mieście, później w liceum w Weronie, w 1818 rozpoczął studia polityczno-prawne na Uniwersytecie w Padwie. W czerwcu 1820 podczas zamieszek w mieście z udziałem austriackiej policji został ciężko ranny, po czym opuścił Padwę i przeniósł się do Bolonii, gdzie ukończył studia prawnicze. Wkrótce potem zdecydował się na podjęcie kariery aktorskiej i od 1824 występował w wielu teatrach, w tym od jesieni 1829 w Padwie wraz z trupą, w której grał także jego ojciec. W 1843 założył własny zespół. W 1831 nawiązał współpracę z ruchem rewolucyjnym dążącym do wyzwolenia i zjednoczenia Włoch (risorgimento), w latach 30. XIX jako współpracownik Giuseppe Mazziniego brał udział w walkach o wyzwolenie narodowe, m.in. w wyprawie Mazziniego do Sabaudii w lutym 1834 po której znalazł się w 1835 w Paryżu wśród włoskich zesłańców, opuścił miasto w wyniku presji austriackich dyplomatów i udał się do Strasburga, potem do Brukseli. W 1833 poznał w Szwajcarii córkę berneńskiego notariusza Giulię Calame, którą w 1835 poślubił. W 1839 wrócił do Włoch i wznowił działalność teatralną, odgrywając role tragicznych bohaterów w dramatach, m.in. w Boskiej komedii, "Saulu" Alfieriego, "Śmierci Wallensteina" Schillera i sztukach Voltaire'a i Delavigne'a. W 1848 uczestniczył w wydarzeniach Wiosny Ludów. Po upadku Republiki Rzymskiej we wrześniu 1849 przybył wraz z żoną do Turynu. Występował w teatrach w Piemoncie, Ligurii, Toskanii i Mediolanie.

</doc>
<doc id="4272191" url="https://pl.wikipedia.org/wiki?curid=4272191" title="Krwiożerczy karnawał">
Krwiożerczy karnawał

Krwiożerczy karnawał (ang. "The Carnivorous Carnival") – dziewiąty tom serii książek pt. "Seria niefortunnych zdarzeń", napisanej przez Daniela Handlera pod pseudonimem Lemony Snicket. 
Fabuła.
Po wydarzeniach w Szkodliwym szpitalu, Wioletka, Klaus i Słoneczko Baudelaire, ukryci w bagażniku samochodu hrabiego Olafa, docierają na Karnawał Kaligariego. Olaf i jego trupa poszukują Madame Lulu – tajemniczej wróżki, a zarazem właścicielki Karnawału.

</doc>
<doc id="4272196" url="https://pl.wikipedia.org/wiki?curid=4272196" title="Renata Zarazúa">
Renata Zarazúa

Renata Zarazúa (ur. 30 września 1997 w Meksyku) – meksykańska tenisistka.
Kariera tenisowa.
Dotychczas zwyciężyła w trzech singlowych i szesnastu deblowych turniejach rangi ITF. 27 września 2021 roku zajmowała najwyższe miejsce w rankingu singlowym WTA Tour – 117. pozycję, natomiast 8 października 2018 osiągnęła najwyższą pozycję w rankingu deblowym – 135. miejsce.
Tenisistka reprezentowała swój kraj w rozgrywkach Pucharu Billie Jean King.

</doc>
<doc id="4272202" url="https://pl.wikipedia.org/wiki?curid=4272202" title="Blijdorp (stacja metra)">
Blijdorp (stacja metra)

Blijdorp – stacja metra w Rotterdamie, położona na linii E (niebieskiej). Została otwarta 17 sierpnia 2010. Stacja znajduje się w dzielnicy Blijdorp i jest również stacją w systemie kolei RandstadRail, łączącej Rotterdam z Hagą.

</doc>
<doc id="4272206" url="https://pl.wikipedia.org/wiki?curid=4272206" title="Piotruś Pan (postać)">
Piotruś Pan (postać)

Piotruś Pan () – postać fikcyjna, bohater powieści "Piotruś Pan" szkockiego pisarza J.M. Barriego, jej licznych filmowych ekranizacji oraz dzieł nią inspirowanych. Chłopiec, który nie chciał dorosnąć, mieszkaniec Nibylandii, przywódca Zagubionych Chłopców, odwieczny przeciwnik kapitana Haka.
Po raz pierwszy pojawił się w napisanej przez Barriego w 1902 roku powieści "The Little Bird", następnie został tytułowym bohaterem, napisanego w 1904 i wystawionego w grudniu tegoż roku, dramatu "Peter Pan; or, The Boy Who Wouldn’t Grow Up" ("Piotruś Pan, czyli o chłopcu, który nie chciał dorosnąć"). W 1906 opowieści o Piotrusiu zawarte w "The Little Bird" opublikował pod tytułem "Peter Pan in Kensington Gardens" ("Piotruś Pan w ogrodach kensingtońskich"). Na język polski zostały one przetłumaczone przez Zofię Rogoszówną i wydane w 1914 w wydawnictwie Jakuba Mortkowicza jako "Przygody Piotrusia Pana". W 1911 ukazała się "Peter and Wendy" będąca powieściową adaptacją dramatu wydawana po polsku jako "Piotruś Pan", "Przygody Piotrusia Pana" i "Piotruś Pan i Wendy".
W 1990 francuski twórca komiksów Régis Loisel opublikował komiks "Londres" ("Londyn"), pierwszy z sześciu tomów komiksowej serii "Piotruś Pan".
W 2004 Great Ormond Street Hospital, właściciel praw do postaci Piotrusia Pana, ogłosił konkurs na oficjalny sequel książki Barriego, który wygrała angielska pisarka Geraldine McCaughrean. W 2006 książka pod tytułem "Peter Pan in Scarlet" została opublikowana jednocześnie w 29 krajach. Polskie tłumaczenie, autorstwa Michała Rusinka, zatytułowane "Piotruś Pan w czerwieni", wydał „Znak”.
Aktorzy wcielający się w postać Piotrusia Pana.
Przez przeszło sto lat w postać Piotrusia Pana wcielało się wielu aktorów i aktorek. Początkowo znacznie częściej w rolę tę wcielały się kobiety.

</doc>
<doc id="4272208" url="https://pl.wikipedia.org/wiki?curid=4272208" title="Akt Zniesienia Niewolnictwa">
Akt Zniesienia Niewolnictwa

Akt Zniesienia Niewolnictwa () – ustawa brytyjskiego parlamentu z 28 sierpnia 1833 znosząca niewolnictwo w Imperium brytyjskim. Rezultatem uchwalenia tego aktu, który wszedł w życie 1 sierpnia 1834, było wyzwolenie ponad 800 000 Afrykanów na Karaibach i Afryce Południowej oraz w Kanadzie. Równocześnie przewidziano wyjątki dla takich posiadłości jak posiadłości Kompanii Wschodnioindyjskiej, Cejlon i Wyspa Świętej Heleny, ostateczny zakaz niewolnictwa wprowadzono 10 lat później.
Akt był rezultatem działalności zapoczątkowanej w 1727 przez kwakrów i podjętej w latach 80. XVIII przez abolicjonistów przy poparciu Williama Pitta Młodszego i wigów, głównie Charlesa Jamesa Foxa. W 1793 w Górnej Kanadzie uchwalono akt ograniczenia niewolnictwa – pierwszą taką legislację w koloniach brytyjskich. Jednak we wschodnich koloniach Górnej Kanady, w Nowej Szkocji i Nowym Brunszwiku próby abolicji były nieskuteczne. W 1807 abolicjoniści i wigowie doprowadzili do uchwalenia zakazu handlu niewolnikami, a po dojściu do władzy rządu Charlesa Greya, do uchwalenia zniesienia niewolnictwa. Czołową rolę wśród brytyjskich abolicjonistów odegrali William Wilberforce, Thomas Buxton i Henry Brougham.

</doc>
<doc id="4272209" url="https://pl.wikipedia.org/wiki?curid=4272209" title="Melanchthonweg (stacja metra)">
Melanchthonweg (stacja metra)

Melanchthonweg – stacja metra w Rotterdamie, położona na linii E (niebieskiej). Została otwarta 10 września 2006. Stacja znajduje się w dzielnicy Schiebroek i jest również stacją w systemie kolei RandstadRail, łączącej Rotterdam z Hagą.

</doc>
<doc id="4272210" url="https://pl.wikipedia.org/wiki?curid=4272210" title="Meijersplein (stacja metra)">
Meijersplein (stacja metra)

Meijersplein – stacja metra w Rotterdamie, położona na linii E (niebieskiej). Została otwarta 17 maja 2010. Stacja znajduje się w dzielnicy Schiebroek i jest również stacją w systemie kolei RandstadRail, łączącej Rotterdam z Hagą.

</doc>
<doc id="4272213" url="https://pl.wikipedia.org/wiki?curid=4272213" title="Rodenrijs (stacja metra)">
Rodenrijs (stacja metra)

Rodenrijs – stacja metra w Rotterdamie, położona na linii E (niebieskiej). Została otwarta 10 września 2010. Stacja znajduje się w gminie Berkel en Rodenrijs i jest również stacją w systemie kolei RandstadRail, łączącej Rotterdam z Hagą.

</doc>
<doc id="4272229" url="https://pl.wikipedia.org/wiki?curid=4272229" title="Żarówka z Dendery">
Żarówka z Dendery



</doc>
<doc id="4272233" url="https://pl.wikipedia.org/wiki?curid=4272233" title="Kościół Matki Boskiej Częstochowskiej w Załęczu Wielkim">
Kościół Matki Boskiej Częstochowskiej w Załęczu Wielkim

Kościół Matki Boskiej Częstochowskiej w Załęczu Wielkim – rzymskokatolicki kościół filialny zlokalizowany w Załęczu Wielkim (powiat wieluński, województwo łódzkie). Należy do parafii Najświętszego Serca Jezusowego w Dzietrznikach.
Historia.
Pierwsza kaplica we wsi powstała w II połowie XIX wieku, po tym, gdy miejscowość nawiedzona została przez epidemię cholery. Kaplica ta istniała do 1963. W 1981, dzięki staraniom proboszcza dzietrznickiego, rozpoczęto wśród mieszkańców gromadzenie funduszy na wzniesienie kościoła, który wybudowano do końca tego samego roku w stylu modernistycznym. W wyniku wprowadzonego przez komunistyczną władzę stanu wojennego obiekt nie mógł zostać od razu konsekrowany. Konsekracji dokonał dopiero 14 marca 1982 biskup Franciszek Musiel. Po dalszych przeróbkach i uzupełnieniach świątynię poświęcił w 1989 biskup Stanisław Nowak. Według tablicy pamiątkowej na zewnętrznej ścianie kościoła ponownej konsekracji dokonał biskup Nowak 12 maja 2011.
Otoczenie.
Przy kościele stoi metalowa dzwonnica z dwoma dzwonami. Na jednym z nich widnieje wizerunek Matki Boskiej Częstochowskiej.

</doc>
<doc id="4272238" url="https://pl.wikipedia.org/wiki?curid=4272238" title="Cerioporus mollis">
Cerioporus mollis



</doc>
<doc id="4272242" url="https://pl.wikipedia.org/wiki?curid=4272242" title="Turystyka w Albanii">
Turystyka w Albanii

Turystyka w Albanii jest kluczowym elementem działalności gospodarczej kraju i stale się rozwija. Wykorzystuje bogate dziedzictwo archeologiczne i kulturalne kraju, sięgające czasów klasycznych, kiedy Ilirowie i Grecy zamieszkiwali ten obszar. W następnych stuleciach dzisiejsza Albania była zamieszkiwana przez Rzymian, Bizancjum, Wenecjan i Turków. W kraju znajdują się plaże, górskie krajobrazy, archeologiczne artefakty. Kraj ma własną, unikalną kuchnię.
Kraj leży w klimacie śródziemnomorskim. Na całym jego terytorium występuje szeroki zakres mikroklimatów ze względu na różne typy gleby i topografię. Najcieplejsze rejony kraju znajdują się na wybrzeżach, podczas gdy najzimniejsze części na północnym i wschodnim kresie kraju.
Długość linii brzegowej kraju wynosi około 481 km i składa się z piaszczystych i skalistych plaż, zatok, jaskiń, klifów i lagun. Charakteryzuje się znaczną różnorodnością krajobrazów, począwszy od ośnieżonych Albańskich Alp aż po słoneczny Adriatyk i wybrzeże Morza Jońskiego.
Statystyki.
Z 3,8 milionami odwiedzających Albania jest 25. najczęściej odwiedzanym krajem w Europie. Lonely Planet uznało Albanię za miejsce docelowe numer 1, który należy odwiedzić w 2011. The New York Times umieścił ją na 4. miejscu wśród 52 celów podróży do odwiedzenia w 2014. Według Albańskiego Instytutu Statystyki w 2016 roku kraj odwiedziło około 4,74 mln obcokrajowców, a rok później – 5,12 mln.
Krajobrazy.
Północna Albania.
Północny region kraju jest bardziej znany ze swojego dziedzictwa przyrodniczego i kulturowego, z malowniczymi alpejskimi krajobrazami górskimi, jeziorami polodowcowymi, bogatą florą i fauną, historycznymi regionami o starożytnych tradycjach i kuchni. Pokryty jest głównie warstwą skał krasowych, głównie dolomitu i wapienia.
Alpy Albańskie są jednymi z najbardziej cennych i unikalnych cech regionu północnej Albanii. Ich górzysty krajobraz z licznymi kontrastami, przemierzany przez doliny rzek z kryształowymi wodami, wąwozami oraz z bogatą różnorodnością biologiczną, przyciąga turystów krajowych i zagranicznych z całego świata.
Rzeka Gashi i miasto Rajcë są wpisane na listę światowego dziedzictwa UNESCO.
Jezioro Szkoderskie, największe jezioro w Europie Południowej, jest popularnym celem podróży ze względu na naturalne bogactwo i łatwy dostęp zarówno z lądu, jak i morza. Okolica wokół jeziora jest pożądana przez turystów w czasie wakacyjnym. Inne atrakcje turystyczne jeziora to żeglarstwo, wędkarstwo i inne sporty wodne.
Centralna Albania.
Centralny region Albanii przeplata się między stanowiskami archeologicznymi, zamkami, jaskiniami, długimi odcinkami leczniczych piaszczystych plaż i lagun, idealnych do obserwacji ptaków. Obejmuje głównie hrabstwa Durrës, Tirana, Fier i Elbasan. Tirana, stolica kraju, znana jest ze swojego dziedzictwa kulturowego, różnorodności religijnej, barwnych budynków oraz architektury włoskiej i socjalistycznej. Istnieje wiele przestrzeni kulturalnych, takich jak festiwale, przedstawienia i atrakcje turystyczne w Tiranie.
Park Narodowy Shebenik-Jabllanice to jeden z najnowocześniejszych parków narodowych w kraju. Jest szczególnie znany z zamieszkiwania przez wiele gatunków, które szybko stają się rzadkie na Bałkanach.
Południowa Albania.
Południowy region kraju jest w większości górzysty i słynie ze śródziemnomorskiej atmosfery, zróżnicowanego krajobrazu, malowniczych linii brzegowych oraz wiosek i miast przy linii brzegowej. Butrint to zarówno miejsce wpisane na Listę Światowego Dziedzictwa UNESCO, jak i jako Park Narodowy. Miasto leży na południu od Sarandy, wzdłuż wybrzeża Morza Jońskiego. Historycznie, był zamieszkany od czasów prehistorii, ale został założony jako kolonia grecka i rzymska w epoce brązu. Liczne zabytki są dziś dobrze zachowane, takie jak starożytne mury miejskie, chrzcielnica, wielka bazylika, teatr i zamki. Wszystkie szczątki znajdują się na terenie wielkiego naturalnego lasu ze złożonymi ekosystemami i różnorodnością biologiczną.

</doc>
<doc id="4272252" url="https://pl.wikipedia.org/wiki?curid=4272252" title="Troyes AC w europejskich pucharach">
Troyes AC w europejskich pucharach



</doc>
<doc id="4272260" url="https://pl.wikipedia.org/wiki?curid=4272260" title="Nîmes Olympique w europejskich pucharach">
Nîmes Olympique w europejskich pucharach



</doc>
<doc id="4272274" url="https://pl.wikipedia.org/wiki?curid=4272274" title="PHYLIP">
PHYLIP

PHYLIP jest bezpłatnym pakietem w którego skład wchodzi około 30 programów obejmujących większość aspektów analizy filogenetycznej. Posiada on wersje dostępne na wielu platformach komputerowych, w tym: Mac, DOS, UNIX, VAX / VMS i inne.
Kod źródłowy jest napisany w języku programowania C. Od wersji 3.696 jest licencjonowany jako oprogramowanie typu open-source; wersje 3.695 i starsze były prawnie zastrzeżonym oprogramowaniem. Wszystkie programy w pakiecie zawierają pełną dokumentację. Autorem pakietu jest profesor Joseph Felsenstein z Wydziału Nauk Genomu i Wydziału Biologii Uniwersytetu Waszyngtońskiego w Seattle.
Metody dostępne w pakiecie obejmują parsymonię, macierze odległości i metody największej wiarygodności, w tym metodę bootstrap i drzewa konsensusowe. PHYLIP obsługuje następujące typy danych: sekwencje molekularne, częstotliwość występowania genów, miejsca restrykcyjne i fragmenty restrykcyjne, macierze dystansowe i znaki dyskretne.
PHYLIP jest programem z prostym interfejsem korzystającym z wiersza poleceń. Programy w obrębie pakietu wywoływane są przez wpisanie ich nazwy do wiersza poleceń. Większość programów szuka danych w pliku o nazwie „infile”, jeśli go nie znajdą, program poprosi o wpisanie nazwy pliku do odczytu. Musi to być plik tekstowy w kompatybilnym formacie (np. format ASCII – bez specjalnego formatowania). Dane wyjściowe są zapisywane na plikach o nazwach „outfile” i „outtree”. Drzewa filogenetyczne w pliku „outtree” zapisywane są w formacie Newick. Niektóre programy do analizy sekwencji, jak na przykład ClustalW, mogą zapisywać pliki danych bezpośrednio w formacie PHYLIP.
Programy wchodzące w skład pakietu: protpars, dnapars, dnapenny, dnamove, dnacomp, dnaml, dnamlk, proml, promlk, restml, dnainvar, dnadist, protdist, restdist, seqboot, fitch, kitsch, neighbor, contml, contrast, gendist, pars, mix, penny, move, dollop, dolpenny, dolmove, clique, factor, drawgram, drawtree, consense, treedist, retree.

</doc>
<doc id="4272281" url="https://pl.wikipedia.org/wiki?curid=4272281" title="AS Nancy w europejskich pucharach">
AS Nancy w europejskich pucharach



</doc>
<doc id="4272290" url="https://pl.wikipedia.org/wiki?curid=4272290" title="Robert Lenard Bachmann">
Robert Lenard Bachmann

Robert Lenard Bachmann (ur. 6 sierpnia 1963 r. w Szczecinie) – polski malarz, fotograf, konstruktor mobili, twórca obiektów "kinetic art" i instalacji przestrzennych od wielu lat związany z Wrocławiem.
Życie i twórczość.
Uczył się w Lotniczych Zakładach Naukowych i na Politechnice Wrocławskiej. Pracował w Wytwórni Filmów Fabularnych i Teatrze Współczesnym we Wrocławiu. W latach 1981-82 dziennikarz prasy opozycyjnej. Od 1993 r. uczestnik wielu wystaw zbiorowych oraz około 35 wystaw indywidualnych. Scenograf w filmie "Jutrzenka otrzewna" (premiera 2012 r.). Prowadzi we Wrocławiu Atelier - Maszynownia, gdzie tworzy swoje prace. Charakterystycznymi dla tego artysty są dzieła, które określił jako "Machinobolizmy". Bachmanna określa się jako hybrydę inżyniera i plastyka - "machinotwórcę", który tworzy mobile i instalacje – "przedmioty ze szlachetnie starzejących się metali o urojonej funkcji, z dyskretnym udziałem prądu elektrycznego, luster oraz retromodelek". Obrazy i obiekty artysty znajdują się w zbiorach prywatnych w Polsce i za granicą.

</doc>
<doc id="4272298" url="https://pl.wikipedia.org/wiki?curid=4272298" title="Godfrey Binaisa">
Godfrey Binaisa

Godfrey Binaisa (Godfrey Lukongwa Binaisa, ur. 30 maja 1920, zm. 5 sierpnia 2010) – ugandyjski prawnik i polityk. W latach 1979–1980 prezydent Ugandy.
Był synem znanego kaznodziei Canona Ananiasa Binaisy. W 1945 ożenił się z Ruth Namakulą. W 1955 ukończył studia prawnicze w Londynie. W 1962 został prokuratorem generalnym. Od 20 czerwca 1979 do 12 maja 1980 sprawował urząd prezydenta.
Zmarł 5 sierpnia 2010 w wieku 90 lat.

</doc>
<doc id="4272300" url="https://pl.wikipedia.org/wiki?curid=4272300" title="Pacyfikacja wsi Majdan Stary">
Pacyfikacja wsi Majdan Stary

Pacyfikacja wsi Majdan Stary – masowy mord na ludności cywilnej, połączony z niszczeniem mienia, dokonany przez okupantów niemieckich 3 lipca 1943 roku we wsi Majdan Stary na Zamojszczyźnie.
Pacyfikacja Majdanu Starego była elementem szerszej akcji pacyfikacyjno-wysiedleńczej prowadzonej przez Niemców na terenie powiatu biłgorajskiego. Oddziały SS wsparte przez ukraińskich lub rosyjskojęzycznych kolaborantów spaliły wieś i zamordowały 75 mieszkańców, w tym kobiety i dzieci.
Geneza.
Jesienią 1942 roku pod kierownictwem dowódcy SS i policji na dystrykt lubelski, SS-Brigadeführera Odilo Globocnika, rozpoczęto na Zamojszczyźnie szeroko zakrojoną operację wysiedleńczą. Jej celem było wypędzenie z tego regionu około 100 tys. Polaków, na których miejsce zamierzano sprowadzić niemieckich kolonistów, przede wszystkim volksdeutschów ze Słowenii, Lotaryngii i Besarabii. Pierwsze wysiedlenia przeprowadzono w nocy z 27 na 28 listopada 1942 roku. Do końca grudnia objęto nimi 60 wsi zamieszkanych przez ok. 34 tys. Polaków. Druga faza akcji trwała od połowy stycznia do końca marca 1943 roku i dotknęła przede wszystkim tereny powiatu hrubieszowskiego. Wysiedlono wtedy 63 wsie. 
Działania Niemców spotkały się z biernym oporem wysiedlanej ludności oraz ze zbrojną reakcją polskiego ruchu oporu. Oddziały partyzanckie Batalionów Chłopskich, Armii Krajowej i Gwardii Ludowej usiłowały powstrzymać ekspedycje pacyfikacyjno-wysiedleńcze, atakowały niemieckie obiekty gospodarcze i komunikacyjne, a także przeprowadzały akcje odwetowe we wsiach zasiedlonych przez niemieckich kolonistów. Opór stawiany przez polską partyzantkę w połączeniu z trudną sytuacją wojsk niemieckich na froncie wschodnim zmusiły okupantów do przejściowego wstrzymania wysiedleń.
Pod koniec czerwca 1943 roku Niemcy wznowili operację wysiedleńczą; objęła ona w szczególności wsie w powiecie biłgorajskim. Wypędzaniu polskiej ludności towarzyszyły zakrojone na szeroką skalę akcje pacyfikacyjne i antypartyzanckie. Tego lata w ramach tzw. akcji „Werwolf” okupanci przeprowadzili egzekucje w 163 zamojskich wsiach, mordując około 1000 Polaków.
Przebieg pacyfikacji.
2 lipca 1943 roku Niemcy rozpoczęli wysiedlanie Majdanu Starego. Wielu mieszkańców wywieziono wtedy na roboty przymusowe lub do obozu koncentracyjnego na Majdanku.
Około południa następnego dnia do Majdanu przybyła ekspedycja karna złożona z funkcjonariuszy SS i Gestapo wspieranych przez ukraińskich lub rosyjskojęzycznych kolaborantów. Niemcy przeprowadzili we wsi gruntowne przeszukanie, przystępując jednocześnie do podpalania zabudowań. Schwytanych mieszkańców spędzono na pobliską łąkę. Tam osobno ustawiono mężczyzn oraz kobiety z dziećmi. Tych pierwszych powiązano powrozem za szyje, ustawiono w szeregu, po czym rozstrzelano ogniem karabinu maszynowego. Następnie oprawcy rozkazali kobietom i dzieciom uklęknąć, po czym również je rozstrzelali. Rannych dobijano strzałami z pistoletu. Masakrę przeżyły jedynie cztery kobiety. Z zeznań świadków wynika, że wykonawcami egzekucji byli ukraińscy lub rosyjskojęzyczni kolaboranci.
W zależności od źródła podawano, że liczba ofiar wyniosła od 56 do 83 osób. Autorzy "Rejestru miejsc i faktów zbrodni popełnionych przez okupanta hitlerowskiego na ziemiach polskich w latach 1939–1945" podają, że zamordowanych zostało 75 mieszkańców Majdanu Starego. W tej samej publikacji zamieszczono nazwiska 72 zidentyfikowanych ofiar masakry. Znajdowało się wśród nich 26 kobiet oraz 16 dzieci poniżej 15. roku życia. Najmłodsza ofiara liczyła 2 miesiące, najstarsza 81 lat. Zniszczeniu uległo 76 gospodarstw. Miejscowy kościół został zdemolowany i sprofanowany.
Epilog.
Przez dwa dni Niemcy przeczesywali wieś i jej okolice. Łącznie między 26 czerwca a 10 lipca ze wszystkich dziewięciu gromad w gminie Sól wysiedlono około 2589 osób, w większości mężczyzn. 
Przyczyną pacyfikacji miała być współpraca mieszkańców Majdanu Starego z polską partyzantką. Zbrodnia została odnotowana w raportach Polskiego Państwa Podziemnego. Podano w nich, że Niemcy spalili żywcem 40 mieszkańców, a samą wieś zniszczyli w 75 procentach.
Zwłoki ofiar pacyfikacji pogrzebano na miejscowym cmentarzu.

</doc>
<doc id="4272304" url="https://pl.wikipedia.org/wiki?curid=4272304" title="Muzeum niewinności">
Muzeum niewinności

Muzeum niewinności () – powieść tureckiego pisarza Orhana Pamuka wydana w 2008 roku, a zarazem muzeum otwarte w 2012 roku w Stambule.
Treść.
Akcja powieści rozpoczyna się w 1975 roku. Tłem wydarzeń i zarazem jednym z bohaterów powieści jest Stambuł. Trzydziestoletni Kemal szykujący się do zaręczyn z Sibel spotyka osiemnastoletnią Füsun, swoją daleką krewną. Zafascynowany niewinnością dziewczyny nie wyobraża sobie życia bez niej. Kochankowie potajemnie spotykają się w kamienicy Zmiłowanie i odkrywają smak grzechu i miłości. Po zaręczynach Kemala Füsun znika, a ten zaczyna gromadzić pamiątki po niej tworząc Muzeum Niewinności.
Polskie wydanie.
Powieść przetłumaczoną przez Annę Akbike-Sulimowicz wydało w 2010 roku Wydawnictwo Literackie.
Muzeum Niewinności w Stambule.
Zbierając materiały do książki Pamuk odwiedzał antykwariaty i pchle targi i zbierał eksponaty z drugiej połowy XX wieku, których mogliby używać bohaterowie przygotowywanej powieści. Po pewnym czasie zebrało się ich zbyt dużo, dlatego w 1999 roku kupił kamienicę, dokąd je przeniósł. Po adaptacji kamienicy, która pochłonęła prawie 1,5 mln dolarów, czyli kwotę odpowiadającą wartości czeku dołączonego do Nagrody Nobla, w 2012 roku zostało tam otwarte Muzeum Niewinności. Jest ono realną wersją muzeum opisanego w powieści Pamuka. Autor powieści opisywał w niej zgromadzone przez siebie eksponaty. Muzeum znajduje się w Stambule na rogu ulicy Çukurcuma i Dalgıç Çıkmazı, pod numerem drugim. W 2016 roku o muzeum tworzonym przez Pamuka powstał film dokumentalny w reżyserii Granta Gee.
Na 728 stronie (w polskiej wersji) powieści "Muzeum Niewinności" znajduje się bilet do muzem. Upoważnia on po okazaniu w kasie do darmowego wstępu.

</doc>
<doc id="4272307" url="https://pl.wikipedia.org/wiki?curid=4272307" title="Westerham (ujednoznacznienie)">
Westerham (ujednoznacznienie)



</doc>
<doc id="4272310" url="https://pl.wikipedia.org/wiki?curid=4272310" title="Halkbank Ankara">
Halkbank Ankara



</doc>
<doc id="4272311" url="https://pl.wikipedia.org/wiki?curid=4272311" title="West-Indische Compagnie">
West-Indische Compagnie



</doc>
<doc id="4272312" url="https://pl.wikipedia.org/wiki?curid=4272312" title="Vereenigde Oostindische Compagnie">
Vereenigde Oostindische Compagnie



</doc>
<doc id="4272315" url="https://pl.wikipedia.org/wiki?curid=4272315" title="Virginia Company">
Virginia Company



</doc>
<doc id="4272319" url="https://pl.wikipedia.org/wiki?curid=4272319" title="FC Metz w europejskich pucharach">
FC Metz w europejskich pucharach



</doc>
<doc id="4272323" url="https://pl.wikipedia.org/wiki?curid=4272323" title="Autostrada A43 (Portugalia)">
Autostrada A43 (Portugalia)

Autostrada A43 (port. "Autoestrada A43", "Radial de Gondomar") – autostrada w północnej Portugalii, przebiegająca przez dystrykt Porto.
Autostrada łączy Porto z miejscowością Gondomar i Aguiar de Sousa.

</doc>
<doc id="4272324" url="https://pl.wikipedia.org/wiki?curid=4272324" title="Carla Juri">
Carla Juri

Carla Juri (ur. 2 stycznia 1985 w Locarno) – szwajcarska aktorka, która wystąpiła m.in. w filmie "Blade Runner 2049".

</doc>
<doc id="4272328" url="https://pl.wikipedia.org/wiki?curid=4272328" title="Fortuna Sittard w europejskich pucharach">
Fortuna Sittard w europejskich pucharach



</doc>
<doc id="4272330" url="https://pl.wikipedia.org/wiki?curid=4272330" title="7 Pułk Piechoty (PSZ)">
7 Pułk Piechoty (PSZ)

7 Pułk Piechoty (7pp) – oddział piechoty Wojska Polskiego we Francji.
Formowanie i zmiany organizacyjne.
Formowanie pułku rozpoczęto 15 V 1940 roku w miejscowości Guer w pobliżu obozu Coetquidan w Bretanii, w składzie 3 Dywizji Piechoty. 7 pułk piechoty jako jedyny ze składu dywizji osiągnął niemal pełne stany osobowe do końca maja 1940 roku. W trakcie szkolenia pułk otrzymał tylko 290 karabinów, 2/3 stanu ręcznych karabinów maszynowych i komplet ciężkich karabinów maszynowych. Na przełomie maja i czerwca z pułku wydzielono najlepiej wyszkolony I batalion i przekazano, go jako uzupełnienie dla 10 BKPanc. W miejsce wydzielonego pododdziału przekazano do pułku nieprzeszkolonych rekrutów. W dniu 23 V 1940 r. na bazie 1 kompanii ckm pułku, sformowana została 7 kompania przeciwpancerna, następnie wyposażona, uzbrojona i przeszkolona we francuskich ośrodkach szkoleniowych została wysłana na front i przydzielona do francuskiej 53 Lekkiej Dywizji Piechoty. 
W czerwcu 1940 roku pułk posiadał pełne stany osobowe, na dzień 17 VI w szeregach pułku było ok. 120 oficerów i ponad 3 000 szeregowych. Był częściowo uzbrojony (I batalion pułku), wraz pozostałymi jednostkami 3 DP został wyznaczony do obrony Bretanii tzw. „Reduty Bretońskiej”. 
W dniu 18 czerwca 1940, 7 pułk wraz z całą dywizją rozpoczął odwrót do portów bretońskich. Jednakże z uwagi na brak transportu morskiego w dniach 19-20 czerwca, 7 pułk wraz z dywizją został rozwiązany. 
Większość żołnierzy (ok. 80%) pochodziła z emigracji francuskiej i żołnierze ci pozostali we Francji. Natomiast część żołnierzy, która chciała dalej walczyć, zdołała ewakuować się z portu Croisic i dwóch wysp usytuowanych przy ujściu Loary w pobliżu St. Nazaire, do Wielkiej Brytanii. Ogółem z 7 pp ewakuowano do Wielkiej Brytanii 66 oficerów i 535 podoficerów i szeregowych.

</doc>
<doc id="4272334" url="https://pl.wikipedia.org/wiki?curid=4272334" title="Marcin Pietuch">
Marcin Pietuch

Marcin Pietuch (ur. 1968 r. w Krakowie) – scenograf, projektant, twórca setek scenografii eventowych, teatralnych, muzealnych, ekspozycji w parkach nauki.
Życiorys.
Krakowianin z urodzenia. Absolwent Wydziału Konserwacji i Restauracji Dzieł Sztuki Akademii Sztuk Pięknych w Krakowie.
W 1991 roku zaczynał jako asystent scenografa przy realizacjach teatru telewizji oraz programów rozrywkowych w TVP Kraków. Od 1994 r. rozpoczął pracę jako samodzielny scenograf. Jest autorem scenografii do wielu rejestracji telewizyjnych koncertów muzycznych i recitali, jak również programów poetyckich, rozrywkowych i festiwali, m.in. Festiwal Kultury Żydowskie, Marzenia Marcina Dańca oraz Festiwal Off Camera. Pracował z Operą Krakowską, Operą Wrocławską, Teatrem Powszechnym, Teatrem Roma, Teatrem 6 piętro i innymi. Od 1997 r. współpracuje ze stacjami komercyjnymi – TVN i Polsatem, jest autorem scenografii telewizyjnych do około 200 programów TV, m.in. do popularnych programów telewizyjnych („Mini Playback Show“, „Zostań Gwiazdą“, „To było grane!“, „Droga do gwiazd“,„Big Brother“, „Rozmowy w toku“, „Dzieciaki z klasą“, „Mamy Cię!“, „Ciao Darwin“, „Milionerzy“, „Jestem jaki jestem“, „You Can Dance“, „Taniec z Gwiazdami“, „Tak to leciało“, „Jedynkowe przedszkole“ , „Kochajmy polskie seriale“,„Voice of Poland“, „Master Chef“, „Master Chef Junior”, „Kocham Cię, Polsko!“, „Pierwsza randka“); do programów newsowych (Kropka nad i“, Studio newsowe TV Puls, Wiadomości, Panorama, Panorama Gdańsk); do gali telewizyjnych (Gala Wejcherta Polskiej Rady Biznesu, Fryderyki, Viva Najpiękniejsi, Nagrody Literackie „Nike“, Złote Kaczki“), do festiwali (Off Camera, Sopot Festival 2005, Sopot Festival 2006, Sopot Festival 2007, Koncerty sylwestrowe dla Telewizji Polsat i TVP2, Festiwal Kultury Żydowskiej).
Od 2010 r. projektuje scenograficzne instalacje multimedialne przyjmujące formę wystaw narracyjnych np. Rynek Podziemny w Krakowie. W latach 2003-2006 na zlecenie Instytutu Adama Mickiewicza był scenografem imprez i koncertów towarzyszących obchodom Roku Polskiego w Paryżu, Roku Polskiego w Monachium oraz Roku Polskiego w Brukseli. Od 2003 r. tworzy scenografii dla klientów zagranicznych, m.in.„Dzieciaki z klasą“, „Najsłabsze ogniwo“ oraz „Eurosong for Juniors“ dla VTR Belgia.
Od 1994 r. prowadzi firmę Fabryka Dekoracji, która specjalizuje się w tworzeniu narracyjnych przestrzeni ekspozycyjnych i wystaw muzealnych, scenografii telewizyjnych, teatralnych i eventowych. Przenikające się typy scenografii widoczne są również w tworzonych przez Marcina Pietucha i jego firmę wystawach na terenie technologicznych parków nauk i techniki, Centrum Nauki Experyment – Gdynia, Energetyczne Centrum Nauki w Kielcach (projekt i realizacja), gdzie zastosowane są najnowsze osiągnięcia techniki multimediów.
Dzisiaj Fabryka Dekoracji ma za sobą ponad 600 projektów, w tym takie realizację jak wystawa stała w Muzeum II Wojny Światowej w Gdańsku (realizacja w konsorcjum), Muzeum Powstań Śląskich w Świętochłowicach (projekt i realizacja w konsorcjum), Energetyczne Centrum Nauki w Kielcach (projekt i realizacja w konsorcjum), część ekspozycyjna w ramach projektu – Śladem Europejskiej tożsamości Krakowa – szlak turystyczny po podziemiach Rynku Głównego w Krakowie (projekt i realizacja w konsorcjum). Oprócz tego Fabryka Dekoracja od wielu lat zajmuje się nie tylko projektowaniem, ale i produkcją scenografii na największe wydarzenia. Spośród których takie realizacje jak koncerty Ani Lorak w Mińsk-Arena, Moskwie i Sankt-Petersburgu; ABSL oraz Kongres 590, Gala Wejcherta Polskiej Rady biznesu oraz Gala i Bal Mistrzów Sportu, wykonawstwo scenografii na główne ołtarze na Błoniach Krakowskich oraz Campus Misericordiae podczas Światowych Dni Młodzieży w Krakowie w 2016 r. oraz setki innych wydarzeń. Kilka lat temu firma poszerzyła zakres prac o kolejny wymiar to projekty oraz realizacje scenografii światowych rozgrywek komputerowych (branża e-sport) takich jak m.in. World of Tanks czy światowe finały Intel Extreme Masters.
Nagrody.
Za zaprojektowanie i realizację ekspozycji „Szlak turystyczny po podziemiach Rynku Głównego“ został odznaczony przez Prezydenta Miasta Krakowa Odznaką Honoris Gratia (2010). Zaprojektowane oraz wykonane przez jego firmę wystawy były niejednokrotnie nagrodzone w wysokiej rangi konkursach, np. Muzeum Powstań Śląskich w Świętochłowicach.
Prace.
Od 2010 r. jest członkiem Związku Polskich Artystów Plastyków.

</doc>
<doc id="4272338" url="https://pl.wikipedia.org/wiki?curid=4272338" title="Karl Peters">
Karl Peters



</doc>
<doc id="4272344" url="https://pl.wikipedia.org/wiki?curid=4272344" title="Deutsch-Ostafrika">
Deutsch-Ostafrika



</doc>
<doc id="4272350" url="https://pl.wikipedia.org/wiki?curid=4272350" title="Slammiversary XVI">
Slammiversary XVI

Slammiversary XVI – gala wrestlingu zorganizowana przez amerykańską federację Impact Wrestling (IW), która była nadawana na żywo w systemie pay-per-view. Odbyła się 22 lipca 2018 r. w The Rebel Entertainment Complex w Toronto. Była to czternasta gala z cyklu Slammiversary, a zarazem drugie pay-per-view IW w 2018 r. Organizacja celebrowała szesnastą rocznicę powstania.
Tło.
Na Redemption (22 kwietnia) Impact Wrestling podał informację, że Slammiversary XVI odbędzie się 22 lipca w The Rebel Entertainment Complex w Toronto. 4 czerwca w Toronto odbyła się konferencja prasowa dotycząca Slammiversary XVI z udziałem prezesa Impact Wrestling – Eda Nordholma, wiceprezesów – Dona Callisa i Scotta D’Amore, komentatora – Josha Matthewsa, producentki – Gail Kim, zawodników – Austina Ariesa, Moose’a i Madison Rayne oraz gościa – Anthony’ego Carelliego. Podczas niej zapowiedziano dwie walki przyszłej gali, starcie Austina Ariesa z Moose’m o Impact World Championship i Madison Rayne z Su Yung o mistrzostwo kobiet. W toku dyskusji ujawniono, że na Slammiversary powrócą Johnny Impact i zawodnik NJPW, Taiji Ishimori. Bilety na wydarzenie weszły do sprzedaży 4 czerwca.
Rywalizacje.
Slammiversary oferowało walki wrestlingu z udziałem różnych zawodników na podstawie przygotowanych wcześniej scenariuszy i rywalizacji, które były realizowane podczas cotygodniowych odcinków programu "Impact!". Wrestlerzy odgrywali role pozytywnych (face) lub negatywnych bohaterów (heel), którzy rywalizują między sobą w seriach walk mających budować napięcie.
Pojedynek o Impact World Championship.
Moose został pretendentem do walki o Impact World Championship z Austinem Ariesem na Slammiversary po pokonaniu Eliego Drake’a w odcinku "Impactu!" z 14 czerwca. Walka wieczoru była jednak znana wcześniej, ponieważ Impact Wrestling zapowiedział ją 4 czerwca na wspomnianej już konferencji prasowej. W następnych odcinkach "Impactu!" nastąpiła emisja spotów, które obaj zawodnicy przedstawili swoje dokonania, jak również starali się zamanifestować własną wyższość i nieuniknione zwycięstwo na lipcowej gali.
Pojedynek o Impact Knockouts Championship.
Po zwycięstwie 21 czerwca nad Tayą Valkyrie Madison Rayne otrzymała szansę na walkę o Impact Knockouts Championship z Su Yung na Slammiversary. Podobnie jak w przypadku spotkania o mistrzostwo świata, pojedynek kobiet został ogłoszony na konferencji prasowej w Toronto. Tydzień później Rayne pokonała Tessę Blanchard, następnie została zaatakowana przez przeciwniczkę, której poczynania przerwała Su Yung i jej podopieczne. Otoczyły one pretendentkę w ringu i zaczęły okładać pięściami do czasu, gdy pojawiła się Allie i wzięła górę nad napastniczkami. 5 lipca protagonistki zwyciężyły Su Yung i jedną z jej druhen, w międzyczasie Allie zmusiła Blanchard, która niespodziewanie zaatakowała Rayne, do wycofania się.
Mask vs. Hair match.
Po zwycięstwie El Hijo del Fantasmy nad Jakem Cristem 14 czerwca pozostali dwaj członkowie Ohio Versus Everything (Dave Crist i Sammi Callihan) próbowali zdjąć maskę luchadorowi, lecz ich działania przerwał Pentagón Jr. W kolejnym odcinku "Impactu!" Meksykanie wygrali Tag Team match przeciwko OVE, po czym doszło do pomeczowej bójki, w której antagoniści jedynie za sprawą interwencji Fantasmy, nie zdołali zdjąć maski Pentagónowi Jr. Sami Callihan i bracia Cristowie dokonali tego podczas gali federacji PCW Ultra, jednocześnie kradnąc atrybut rywala. Tożsamość luchadora nie została ujawniona, ponieważ zdążył zakryć twarz dłońmi. Wkrótce Meksykanin rzucił wyzwanie liderowi OVE, oświadczając że chce zmierzyć się z nim na Slammiversary w Mask vs. Hair matchu, co spotkało się z pozytywnym odzewem ze strony Callihana.
Four Way match.
Impact Wrestling ogłosił Four Way match podczas odcinka "Impactu!", wyemitowanego 28 czerwca, z udziałem Richa Swanna, Johna Impacta, Taiji’ego Ishimori’ego i Fénixa.
Karta walk.
Zestawienie zostało opracowane na podstawie materiału źródłowego:

</doc>
<doc id="4272355" url="https://pl.wikipedia.org/wiki?curid=4272355" title="Krowia Góra Wielka">
Krowia Góra Wielka

Krowia Góra Wielka ("czes. Kraví hora") – wzniesienie graniczne o wysokości 806 m n.p.m. w Górach Złotych w Sudetach Wschodnich, leżące na granicznym grzbiecie, oddzielającym Polskę od Czech.
Położenie.
Wzniesienie, położone na granicy polsko-czeskiej w Sudetach Wschodnich, w północno-zachodniej części Gór Złotych, na terenie Śnieżnickiego Parku Krajobrazowego. Znajduje się między wzniesieniem Borówkowa, po południowo-wschodniej stronie i Przełęczą Różaniec po północno-zachodniej stronie, około 2,7 km, na północny wschód od miejscowości Orłowiec.
Fizjografia.
Graniczne wzniesienie wznosi się na północny zachód od Borówkowej, charakteryzuje się dość stromym północnym, wschodnim i zachodnim zboczem, regularną rzeźbą i ukształtowaniem o kopulastym kształcie z mało wyraźnym szczytem. Grzbietowe zbocze południowe łagodnie opada wzdłuż granicy w kierunku niewielkiego siodła i przechodzi w zbocze wyższego wzniesienia Borówkowa, zbocze północno-zachodnie dość stromo opada w kierunku Przełęczy Różaniec. Wzniesienie w całości zbudowane ze skał metamorficznych, głównie z gnejsów gierałtowskich oraz łupków krystalicznych. Na zboczach wzniesienia pośród drzew występują charakterystyczne pojedyncze niewielkie skałki. Wzniesienie porośnięte w większości naturalnym lasem mieszanym regla dolnego, a w partiach szczytowych świerkowym. Położenie wzniesienia, kształt oraz mało wyraźny szczyt czynią wzniesienie nierozpoznawalnym w terenie.
Turystyka.
Przez szczyt prowadzą szlaki turystyczne:
Do szczytu można dojść od miejscowości Orłowiec ścieżką do byłego przejścia granicznego a następnie zielonym szlakiem wzdłuż granicy państwa wąskim pasem pozbawionym drzew.

</doc>
<doc id="4272357" url="https://pl.wikipedia.org/wiki?curid=4272357" title="Van der Valk">
Van der Valk

Van der Valk – brytyjski serial telewizyjny o tematyce kryminalnej produkowany przez Thames Television dla sieci ITV. Pierwsza seria powstała w 1972. Serial został reaktywowany na początku lat dziewięćdziesiątych. Tytułowym bohaterem był holenderski detektyw, komisarz Simon „Piet” van der Valk. W roli głównej wystąpił Barry Foster. Fabuła serialu została oparta na motywach z książek Nicolasa Freelinga. Popularność zdobył przewodni motyw muzyczny "Eye Level", skomponowany przez holenderskiego twórcę Jana Stoeckarta, piszącego pod pseudonimem Jack Trombey.
W 2020 miał premierę remake serialu z Markiem Warrenem w roli tytułowej.
Obsada.
W epizodach wystąpili m.in.: Bob Hoskins, Suzy Kendall, Brian Cox, Bernice Stegers.

</doc>
<doc id="4272361" url="https://pl.wikipedia.org/wiki?curid=4272361" title="WAW-NYC">
WAW-NYC

WAW-NYC – siódmy (a piąty studyjny) album polskiego gitarzysty jazzowego Marka Napiórkowskiego, wydany 29 września 2017 przez Wydawnictwo Agora. Album uzyskał nominację do nagrody Fryderyka 2018.
Lista utworów.
Opracowano na podstawie materiału źródłowego.

</doc>
<doc id="4272372" url="https://pl.wikipedia.org/wiki?curid=4272372" title="Köyceğiz Gölü">
Köyceğiz Gölü

Köyceğiz Gölü – meromiktyczne jezioro w południowo-zachodniej Turcji o powierzchni 55 km² i pojemności szacowanej 826 mln m³. Ma wydłużony kształt, przypominający zniekształcony prostokąt, ułożony wzdłuż osi NNE–SSW. Maksymalna długość wynosi 12 km, maksymalna szerokość 6,5 km.
Jezioro tworzą dwie misy połączone cieśniną Yoğun – Köyceğiz na północy, o głębokości 24 m, i Sultaniye na południu, o głębokości 32 m. Nazwy obu mis pochodzą od nazw znajdujących się nad nimi miejscowości. Najmniejsza szerokość cieśniny Yoğun wynosi 1750 m. Położona jest między wzniesieniami Yoğun na zachodnim brzegu a wzniesieniami Gedova na wschodnim. Głębokość cieśniny oscyluje przeważnie wokół 6 m, powiększa się nagle do 12 m w pobliżu przylądka Yoğun u zachodniego brzegu.
Jezioro zasilane jest na kilka sposobów – opadami atmosferycznymi, wodami uchodzących do niego cieków i wodami termalnymi. Gorące wody podziemne, m.in. ze względu na wysoki stopień mineralizacji, mają zdecydowanie większą gęstość niż te pochodzące z opadów atmosferycznych i cieków, stąd też w jeziorze nie zachodzi w ciągu roku całkowite mieszanie się wód. Głównym źródłem zasilania powierzchniowego są dwie rzeki – Namnam Çay i Yuvarlakçay, wpadające do zbiornika od północy. Inne cieki mają charakter okresowy. Lustro wody położone jest przez większość roku na wysokości 2 m n.p.m. Podczas zimowych opadów deszczu poziom wody może podnieść się o około 1 m, jednak nadmiar wody jest odprowadzany do Morza Śródziemnego naturalnie uformowanym kanałem o nazwie Dalyan. 
W 1988 na powierzchni obejmującej jezioro, wraz z kanałem, jego ujściem do morza i odcinkiem wybrzeża z plażą İztuzu utworzono specjalny obszar ochrony Köyceğiz-Dalyan (tur. "Köyceğiz-Dalyan Özel Çevre Koruma Bölgesze") ze względu na szczególne znaczenie biologiczne. W miejscu tym spotkać można zagrożone wyginięciem żółwie karetta i żółwie zielone oraz narażone na wyginięcie żółwiaka afrykańskiego i żółwia śródziemnomorskiego. Wśród gadów odnotowane były także m.in. żółw kaspijski, 10 gatunków jaszczurek: gekon turecki, gekon śródziemnomorski, żółtopuzik bałkański, kameleon pospolity, hardun, jaszczurka trójpręga, "Lacerta oertzeni", jaszczurka wężooka, "Trachylepis aurata", ablefarus panoński, amfisbena "Blanus strauchi", i 13 gatunków węży: ślepucha robakowata, strzelec stepowy, "Eirenis modestus", "Dolichophis jugularis", połoz wysmukły, "Platyceps collaris", "Hemorrhois ravergieri", połoz lamparci, zaskroniec zwyczajny, zaskroniec rybołów, wąż koci, malpolon, żmija bliskowschodnia. Zaobserwowano występowanie kilku gatunków płazów: rzekotki drzewnej, ropuchy zielonej, ropuchy szarej, salamandry anatolijskiej, żaby śmieszki.

</doc>
<doc id="4272382" url="https://pl.wikipedia.org/wiki?curid=4272382" title="Stanisław Kłosowski">
Stanisław Kłosowski



</doc>
<doc id="4272385" url="https://pl.wikipedia.org/wiki?curid=4272385" title="Škoda 14TrSF">
Škoda 14TrSF

Škoda 14TrSF – zmodernizowana eksportowa odmiana czechosłowackiego trolejbusu Škoda 14Tr. Trolejbusy tego typu, wytwarzane w latach 1998–2003, przeznaczone były dla miasta San Francisco w amerykańskim stanie Kalifornia.
Konstrukcja.
W ostrovskim zakładzie Škoda wyprodukowano ramę pojazdu, natomiast montaż końcowy przeprowadzono w firmie "ETI Baltimore" w Stanach Zjednoczonych. Wyżej wspomniana firma została założona przez Škodę i przedsiębiorstwo "AAI Baltimore" w celu wykonania montażu końcowego trolejbusów przeznaczonych na rynek amerykański. Produkcja seryjna trolejbusów 14TrSF trwała od roku 2000.
Konstrukcja 14TrSF wywodzi się z klasycznego trolejbusu 14Tr. Zmieniono wygląd ścian czołowych, zmodyfikowano wnętrze (w przedniej części trolejbusu siedzenia umieszczono równolegle do kierunku jazdy, w tylnej prostopadle), zamontowano inny typ wyposażenia elektrycznego. Do wnętrza pojazdu prowadzi dwoje dwuskrzydłowych, składanych drzwi, umieszczonych z prawej strony nadwozia.
Prototypy.
Powstały łącznie trzy prototypy trolejbusu 14TrSF. W 1998 r. powstał pierwszy prototyp, który jako jedyny został wyprodukowany w całości w Ostrovie. Początkowo przeprowadzono jego testy u producenta, a następnie odstawiono. W 2004 r. w dalszym ciągu znajdował się on na terenie ostrovskich zakładów Škoda.
Dostawy.
W latach 1998–2003 wyprodukowano łącznie 241 trolejbusów typu 14TrSF.
Większość trolejbusów Škoda 14TrSF wycofano w 2016 roku (w tym samym roku wycofano wszystkie trolejbusy przegubowe Škoda 15TrSF) i w 2017 roku. Latem 2019 roku przewoźnik nadal posiadał 46 pojazdów typu Škoda 14TrSF, z których regularnie wysyłano tylko dziesięć pojazdów. Planowano całą serię wycofać w lutym 2020 roku, ale z powodu udanej dostawy nowych trolejbusów marki New Flyer Xcelsior XT40 oraz z powodu problemów z bateriami, ostatnie 46 sztuk wycofano z początkiem września 2019 roku.

</doc>
<doc id="4272386" url="https://pl.wikipedia.org/wiki?curid=4272386" title="The Optimist (album Grzegorza Nagórskiego)">
The Optimist (album Grzegorza Nagórskiego)

The Optimist – trzeci album polskiego puzonisty jazzowego Grzegorza Nagórskiego, wydany jako projekt Grzegorz Nagórski Euphonium Electric Quartet dnia 29 sierpnia 2017 przez oficynę Soliton. Album uzyskał nominację do nagrody Fryderyka 2018.

</doc>
<doc id="4272388" url="https://pl.wikipedia.org/wiki?curid=4272388" title="Miloš Havel">
Miloš Havel

Miloš Havel (ur. 3 listopada 1899 r. w Zderazu, zm. 25 lutego 1968 r. w Monachium) – czeski producent filmowy i przedsiębiorca, z zawodu inżynier, stryj Václava Havla.
Życiorys.
Urodzony 3 listopada 1899 r. w Zderazu. W wieku 18 lat nauczył się obsługiwać kamerę i zaczął kręcić filmy dokumentalne. Po śmierci ojca odziedziczył spółkę Lucernafilm i zaczął importować do Czechosłowacji filmy z Niemiec i USA do swojego kina, a następnie postanowił stworzyć własne studio filmowe Barrandov AB. Prace przy realizacji inwestycji zaczęto 23 listopada 1931 r., a 25 stycznia 1933 rozpoczęto produkcję pierwszego filmu i do końca dwudziestolecia międzywojennego wyprodukowano 32 pełnometrażowe filmy. Havel znany był z promowania debiutantów, m.in. był nim František Čápek. W latach 1926–1927 należał do ugrupowania faszystowskiego Národní obec fašistická.
Na początku okupacji niemieckiej Havel został aresztowany i zmuszony do sprzedania studia Niemcom, jednak pozwolono mu zachować posadę dyrektora. W okresie okupacji wprowadzono niemieckie ustawy rasistowskie i produkowano filmy na potrzeby niemieckiej propagandy, jednak równocześnie Havel fikcyjnie zatrudniał w wytwórni wielu czeskich filmowców, co uratowało ich przed wywozem do Niemiec na roboty. Po wojnie był sądzony za współpracę z okupantem, jednak z powodu braku dowodów został uwięziony dopiero po nieudanej próbie nielegalnego przekroczenia granicy w 1948 r. Już w czasie osadzenia w więzieniu został ponownie oskarżony o kolaborację i tym razem skazany na rok obozu pracy. W 1952 r. zbiegł za żelazną kurtynę.
Na emigracji żył w Monachium. Początkowo podjął kilka nieudanych prób powrotu do branży filmowej, miał udziały w restauracjach i zajmował się handlem zagranicznym. W ostatnich latach życia był właścicielem kwiaciarni.
Zmarł 25 lutego 1968 r. w Monachium.

</doc>
<doc id="4272394" url="https://pl.wikipedia.org/wiki?curid=4272394" title="Stanisław Kłosowski (biolog)">
Stanisław Kłosowski (biolog)

Stanisław Kłosowski (ur. 13 września 1952) – polski biolog, specjalista w zakresie ekologii roślin i hydrobotaniki, profesor nauk biologicznych, profesor zwyczajny Uniwersytetu Warszawskiego i Uniwersytetu Jana Kochanowskiego w Kielcach.
Życiorys.
W 1977 ukończył studia na Wydziale Biologii Uniwersytetu Warszawskiego. Doktoryzował się w 1983, a stopień doktora habilitowanego uzyskał w 1992 w oparciu o pracę pt. "Roślinność litoralu wód stojących – ekologia, dynamika i wartość bioindukcyjna". Tytuł naukowy profesora nauk biologicznych otrzymał 14 grudnia 1999.
Zawodowo związany z Uniwersytetem Warszawskim, na którym w 2007 objął stanowisko profesora zwyczajnego. W latach 2005–2008 i 2009–2014 był dyrektorem Instytutu Botaniki, zaś w latach 1999–2005 pełnił funkcję przewodniczącego rady naukowej tej jednostki. Na UW kierował Zakładem Botaniki Środowiskowej (1997–2007) oraz Zakładem Ekologii Roślin i Ochrony Środowiska (2008–2014). Ponadto w latach 1993–2002 był sekretarzem rady Wydziału Biologii. Na UW pracował do 2014. W 2012 objął stanowisko profesora zwyczajnego na Uniwersytecie Jana Kochanowskiego w Kielcach (związany z Katedrą Ochrony i Kształtowania Środowiska na Wydziale Matematyczno-Przyrodniczym).
Specjalizuje się w ekologii roślin i hydrobotanice. Opublikował ok. 120 prac, w tym książkę pt. "Rośliny wodne i bagienne" (2001, wydanie zaktualizowane 2015, wraz z Grzegorzem Kłosowskim). Członek Polskiego Towarzystwa Botanicznego.
Jest bratem Tomasza i Grzegorza, fotografów przyrody i propagatorów polskiej natury.
W 2022 wraz z braćmi obchodził 50-lecie wspólnej twórczej pracy. Z tej okazji Biebrzański Park Narodowy w ramach 76. Wszechnicy Biebrzańskiej, 26 i 27 marca 2022 zorganizował poświęcony im benefis "50-lecie pracy braci Kłosowskich".

</doc>
<doc id="4272396" url="https://pl.wikipedia.org/wiki?curid=4272396" title="Dory">
Dory

Dory – grecka nazwa włóczni "dory", "doru" pierwotnie oznaczała drzewo, bądź też odnosiła się do jego pnia. Włócznia była podstawowym orężem greckiego hoplity (starożytni Grecy zwykli mówić o podbitym przez siebie terytorium iż zostało „włócznią zdobyte”). Były one wykonywane z drewna jesionowego, gdyż było jednocześnie lekkie i bardzo wytrzymałe. Ich długość sięgała 9 stóp (2,7 m.), a środek ciężkości znajdował się bliżej końca włóczni a nie na środku.
Przez cały okres klasyczny aż do przełomu V/IV w. p.n.e. dory składała się z trzech elementów: grotu, drzewca i tylca (toku). Grot wykonany był z brązu bądź żelaza, jego długość wahała się od 20 do 30 cm, a kształt liścia grotu określany jest jako lancetowaty. Okucie tylca (wykonywane tak samo z brązu bądź żelaza), określane mianem "styrax" lub "sauroter" (co z grec. oznacza „zabójca jaszczurek”) umożliwiało wbicie włóczni w ziemię grotem do góry na czas kiedy jej nie używano. Podstawowym sposobem mocowania grotu i tylca była smoła, czasem używano też gwoździ dla dodatkowego wzmocnienia konstrukcji. Uchwyt, wykonany z kawałka skóry owiniętego wokół drzewca, umiejscowiony był na środku ciężkości włóczni.

</doc>
<doc id="4272398" url="https://pl.wikipedia.org/wiki?curid=4272398" title="Maciej Michalski (historyk)">
Maciej Michalski (historyk)

Maciej Karol Michalski (ur. 1968) – polski historyk, doktor habilitowany nauk humanistycznych. Specjalizuje się w historii średniowiecza oraz historii XIX wieku. Profesor uczelniany na Wydziale Historii Uniwersytetu im. Adama Mickiewicza w Poznaniu, gdzie pracuje w Pracowni Historii Kultury. Od roku 2016 kierownik tej Pracowni. Od 1 stycznia 2020 jest prodziekanem ds. parametryzacji i współpracy z otoczeniem Wydziału Historii UAM.
Życiorys.
Absolwent historii w Instytucie Historii Uniwersytetu im. Adama Mickiewicza w Poznaniu w 1993 roku. Od 1989 do 1997 pracował w Pracowni Graficznej Instytutu Historii. Stopień doktorski uzyskał w 2001 na podstawie pracy pt. "„Vita perfecta”. Wzorce świętości w żywotach trzynastowiecznych księżnych polskich" (promotorem był dr hab. Bohdan Lapis). Habilitował się w 2014 na podstawie oceny dorobku naukowego i rozprawy pt. "Dawni Słowianie w tradycji polskiej pierwszej połowy XIX wieku. W poszukiwaniu tożsamości wspólnotowej".
Od 2016 roku jest kierownikiem Zakładu Historii Kultury Instytutu Historii UAM, obecnie Pracownia Historii Kultury Wydziału Historii UAM. W latach 2013–2015 uczestniczył w projekcie „Gender w podręcznikach”, a od września 2018 roku w projekcie „Gdy nauka jest kobietą”. Od listopada 2015 roku członek Komitetu Organizacyjnego XXXIII Międzynarodowego Kongresu Nauk Historycznych, Poznań 2020/2021 oraz Sekretarz Generalny Wydziału Wykonawczego tego Komitetu. Od 1 stycznia 2020 prodziekan Wydziału Historii, wskazany ponownie we wrześniu 2020 roku na kadencję 2020-2023. Od października 2019 roku członek powołanej przez prof. Andrzeja Lesickiego, ówczesnego rektora UAM, komisji ds. badania przypadków prześladowania osób pochodzenia żydowskiego w Uniwersytecie Poznańskim w okresie przed II wojną światową.
Zainteresowania badawcze.
Interesuje się historią średniowiecza, ze szczególnym uwzględnieniem historii kościoła oraz kultu świętych, mediewalizmem w kulturze polskiej, głównie w okresie budowania nowoczesnej tożsamości narodowej w XIX wieku oraz analizą wykorzystywania historii wieków średnich podczas powojennego procesu zasiedlania „Ziem Odzyskanych”. Interesuje się także historią lokalną, szczególnie Wielkopolski oraz dziejami Uniwersytetu w Poznaniu ze szczególnym uwzględnieniem okresu międzywojennego.
Publikacje.
"Kobiety i świętość w żywotach trzynastowiecznych księżnych polskich", Wydawnictwo Poznańskie, Poznań 2004, ss. 356, 
"Dawni Słowianie w tradycji polskiej pierwszej połowy XIX wieku. W poszukiwaniu tożsamości wspólnotowej", Wydawnictwo Poznańskie, Poznań 2013, ss. 290, 
"Oblicza mediewalizmu", [współredakcja wraz z Andrzejem Dąbrówką] Wydawnictwo Poznańskiego Towarzystwa Przyjaciół Nauk, Poznań 2013, ss. 245, 
"Historia – raport przedmiotowy", [wraz z Edytą Głowacką-Sobiech, Anitą Napierałą i Izabelą Skórzyńską], [w:] "Gender w podręcznikach. Projekt badawczy. Raport", t. 3: "Raporty przedmiotowe i rekomendacje", redakcja Iwona Chmura-Rutkowska, Marta Mazurek, Maciej Duda, Aleksandra Sołtysiak-Łuczak, Fundacja Feminoteka, Warszawa 2016, s. 7-40, 
"„Ziemie Odzyskane”. W poszukiwaniu nowych narracji", [współredakcja wraz z Emilią Kledzik i Małgorzatą Praczyk] Wydawnictwo Instytutu Historii UAM, Poznań 2018, ss. 522, 
"Miejsce uniwersytetu. Infrastruktura uniwersytecka w przestrzeni miejskiej Poznania i okolic (1919-2019)", Wydawnictwo Naukowe UAM, Poznań 2019
"Collegium Maius w Poznaniu", [wraz z Zenonem Pałatem] Wydawnictwo Miejskie Posnania, Wydawnictwo Poznańskiego Towarzystwa Przyjaciół Nauk, Poznań 2020, ss. 224 ; 

</doc>
<doc id="4272410" url="https://pl.wikipedia.org/wiki?curid=4272410" title="Jacek Spławiński">
Jacek Spławiński

Jacek Spławiński (ur. 8 sierpnia 1937 w Krakowie, zm. 1 lutego 2021) – polski farmakolog, profesor nauk medycznych, specjalista w dziedzinie farmakologii klinicznej, lekarz, autor lub współautor ponad stu publikacji naukowych.
Życiorys.
W 1963 roku ukończył studia medyczne w Akademii Medycznej w Krakowie. Po odbyciu studiów doktoranckich w Instytucie Farmakologii PAN otrzymał tytuł doktora nauk medycznych. Odbył dwuletni staż naukowy w Zakładzie Farmakologii Klinicznej Vanderbilt University w USA, gdzie przebywał równocześnie ze swoim przyjacielem Jerzym Vetulanim. Przez wiele lat kierował badaniami funduszu Marii Curie-Skłodowskiej. Zdał Educational Commission for Foreign Medical Graduates uprawniający do wykonywania zawodu lekarza w USA, jest specjalistą w dziedzinie farmakologii klinicznej. Opublikował jako autor lub współautor ponad sto prac naukowych.
Pracował w Narodowym Instytucie Leków. Od 1 stycznia 2009 przeszedł na emeryturę. Za swoją pracę otrzymał szereg nagród, m.in. Nagrodę Polskiego Towarzystwa Farmakologicznego (1980) i Nagrodę Rady Naukowej Ministra Zdrowia (1979, 1985, 1994). Reprezentował Polskę w kilku grupach roboczych Komisji Europejskiej dotyczących leków. Jest (lub był) członkiem Polskiego Towarzystwa Farmakologicznego, Polskiego Towarzystwa Farmakoekonomicznego, American Society for Clinical Pharmacology and Therapeutics, International Society for Pharmacoeconomics and Outcomes Research (ISPOR), Drug Information Association.
Był żonaty z poetką Elżbietą Zechenter-Spławińską.
W 2015 roku nakładem Wydawnictwa Poligraf ukazały się jego wspomnienia "Gwizdać na Stalina! Zakopane 1949–1953: wspomnienia gimnazjalisty".

</doc>
<doc id="4272411" url="https://pl.wikipedia.org/wiki?curid=4272411" title="Wiazynka (przystanek kolejowy)">
Wiazynka (przystanek kolejowy)

Wiazynka (biał. "Вязынка", ros. "Вязынка") – przystanek kolejowy w miejscowości Wiazynka, w rejonie mołodeczańskim, w obwodzie mińskim, na Białorusi.
W pobliżu przystanku znajduje się muzeum Janka Kupały.

</doc>
<doc id="4272415" url="https://pl.wikipedia.org/wiki?curid=4272415" title="Traktarny">
Traktarny

Traktarny (biał. "Трактарны", ros. "Тракторный") – przystanek kolejowy w Mińsku, na Białorusi.

</doc>
<doc id="4272421" url="https://pl.wikipedia.org/wiki?curid=4272421" title="Sciapianka (stacja kolejowa)">
Sciapianka (stacja kolejowa)

Sciapianka (biał. "Сцяпянка", ros. "Степянка") – stacja kolejowa w Mińsku, na Białorusi. Leży na linii Moskwa - Mińsk - Brześć.

</doc>
<doc id="4272422" url="https://pl.wikipedia.org/wiki?curid=4272422" title="Ali Smith">
Ali Smith

Ali Smith (ur. 24 sierpnia 1962 w Inverness) – szkocka pisarka, dramaturżka, dziennikarka, wykładowczyni akademicka, członkini Royal Society of Literature, odznaczona Orderem Imperium Brytyjskiego.
Życiorys.
Wczesne życie.
Ali Smith urodziła się w Inverness, w północnej Szkocji, jako jedno z pięciorga dzieci Ann i Donalda Smith, pochodzących z klasy robotniczej. W latach 1967-1974 uczęszczała do St Joseph's R C Primary School, a następnie do 1980 uczyła się w Inverness High School. W latach 1980-1985 studiowała język angielski i literaturę na University of Aberdeen we wschodniej Szkocji. W 1984 wygrała University's Bobby Aitken Memorial Prize w dziedzinie poezji. W latach 1985-1990 kontynuowała naukę z zakresu amerykańskiego i irlandzkiego modernizmu na Newnham College w Cambridge. Podczas pobytu w Cambridge zaczęła pisać sztuki teatralne, w wyniku czego nie dokończyła doktoratu. W 1990 przeniosła się do Edynburga, gdzie pracowała jako wykładowca literatury szkockiej, angielskiej i amerykańskiej na University of Strathclyde. Podczas pracy na uniwersytecie w Glasgow zaczęła cierpieć na zespół chronicznego zmęczenia i 1992 wróciła do Cambridge.
Kariera.
Podczas studiów doktoranckich w Cambridge napisała kilka sztuk, które zostały wystawione podczas Festiwalu teatrów ulicznych w Edynburgu, a także przez Footlights, brytyjski amatorski teatr studencki. Po powrocie z Edynburga do Cambridge skoncentrowała się na własnej twórczości, w szczególności na opowiadaniach oraz recenzjach książek dla gazety "The Scotsman". W 1995 roku opublikowała swoją pierwszą książkę, "Free Love and Other Stories", zawierającą zbiór 12 krótkich opowiadań, za którą zdobyły nagrodę Saltire First Book of the Year Award i Scottish Arts Council Book Award. Ali Smith pisze także artykuły dla "The Guardian", "New Statesman" i "Times Literary Supplement".
W 2007 została wybrana na członka Royal Society of Literature. W 2009 przekazała opowiadanie "Last", wcześniej opublikowane w Manchester Review Online, organizacji Oxfam, będącej konfederacją 20 niezależnych organizacji charytatywnych, w ramach projektu wydawniczego "Ox-Tales", w którym wzięło udział 38 brytyjskich pisarzy. W 2015 została uhonorowana Orderem Imperium Brytyjskiego za wybitny i innowacyjny wkład w literaturę. W 2018 znalazła się na czwartym miejscu na liście najlepszych współczesnych pisarzy angielskich i irlandzkich, stworzonej przez magazyn literacki "Times Literary Supplement".
Życie prywatne.
Ali Smith mieszka w Cambridge razem ze swoją partnerką Sarah Wood.
Nagrody i wyróżnienia.
Ali Smith jest laureatką wielu nagród i wyróżnień w dziedzinie literatury. Do najważniejszych należą:

</doc>
<doc id="4272423" url="https://pl.wikipedia.org/wiki?curid=4272423" title="Współrzędne krzywoliniowe">
Współrzędne krzywoliniowe

Współrzędne krzywoliniowe mogą być określone w przestrzeni euklidesowej formula_1 o dowolnym, skończonym wymiarze formula_2 Tworzą one formula_3 rodzin linii (w ogólnym przypadku linii krzywych) w postaci regularnych siatek przestrzennych (rys. 1).
Najczęściej spotykanymi są współrzędne:
Aby wprowadzić jakieś współrzędne krzywoliniowe, w danej przestrzeni euklidesowej, trzeba podać odpowiednie wzory transformacyjne opisujące sposób przejścia do tych nowych współrzędnych od starych współrzędnych kartezjańskich. Wymaga się przy tym:
(1) aby współrzędnym kartezjańskim punktów przestrzeni formula_1 odpowiadały unikalne wartości formula_3 współrzędnych krzywoliniowych. Dlatego wzory transformacyjne muszą być opisane funkcjami wzajemnie jednoznacznymi. Ta bijekcja nie zawsze jest możliwa w całej przestrzeni formula_6
(2) aby funkcje transformujące były różniczkowalne dostateczną liczbę razy dzięki czemu staje się możliwe zdefiniowanie bogatszej struktury, np. wprowadzenie lokalnych baz wektorów w każdym punkcie dziedziny, co pozwala na definiowanie pól wektorowych czy też tensorowych i wykonywanie na nich operacji różniczkowania i całkowania.
Nazwa „współrzędne krzywoliniowe” została wprowadzona przez francuskiego matematyka Gabriela Lamé. Formalizm współrzędnych krzywoliniowych został uogólniony na przestrzenie nieeuklidesowe, m.in. przez Riemanna.
W tym artykule zagadnienie współrzędnych krzywoliniowych omówiono na przykładzie przestrzeni 3-wymiarowej, która jest dobrym modelem przestrzeni fizycznej (podobnie omawia to np. ). Zaletą takiego podejścia jest to, że podane w nim pojęcia i metody obliczeniowe w sposób naturalny dają się uogólnić na przestrzenie euklidesowe dowolnego wymiaru. Nieznaczne zaś rozszerzenie formalizmu poprzez dopuszczenie dowolnej postaci tensora metrycznego pozwala łatwo przejść do opisu geometrii nieeuklidesowych.
Zastosowania.
Układy współrzędnych krzywoliniowych znajdują liczne zastosowania np.:
Współrzędne krzywoliniowe w przestrzeni euklidesowej 3D.
(1) Niech w trójwymiarowej przestrzeni euklidesowej formula_7 z wprowadzonym w niej układem kartezjańskim formula_8 będzie dany punkt formula_9 opisany jego wektorem wodzącym formula_10 zależnym od trzech parametrów formula_11 tj.
gdzie: formula_13 są wersorami bazy przyjętego układu współrzędnych kartezjańskich oraz
przy czym funkcje formula_14 są klasy formula_15 tj. mają ciągłe pierwsze pochodne cząstkowe.
(2) Definicja: Parametry formula_16 nazywamy współrzędnymi krzywoliniowymi punktu formula_17 jeżeli istnieje wzajemnie jednoznaczna odpowiedniość pomiędzy nimi, a współrzędnymi kartezjańskimi formula_18 punktu formula_17 przy czym wymaga się, by poniższy jakobian był różny od zera dla punktów formula_20 gdzie formula_21 – zbiór, na jakim chce się wprowadzić współrzędne krzywoliniowe, tj.
formula_23
Warunek niezerowania się jakobianu oznacza, że w każdym punkcie rozważanego obszaru formula_21 będzie można wprowadzić 3 osie lokalnego układu współrzędnych, styczne do linii współrzędnych i parami nierównoległe (por. rys. 2).
(3) Warunek równoważny: Jakobian transformacji odwrotnej o składowych formula_25 musi być różny od zera dla punktów formula_26 gdzie formula_27 – obraz zbioru formula_21 w transformacji formula_29 dokonującej przejścia od współrzędnych krzywoliniowych do kartezjańskich.
(4) Definicja: Mówi się, że funkcje formula_14 wprowadzają w przestrzeni krzywoliniowy układ współrzędnych.
(5) Definicja: Krzywe współrzędnych. Siatka współrzędnych krzywoliniowych
a) Ustalając wartości dwu nowych współrzędnych, a zmieniając wartość pozostałej, otrzymuje się krzywą w przestrzeni opisaną parametrycznie za pomocą zmieniającej się wartości współrzędnej, np.
przedstawia krzywą współrzędnych formula_32 przy ustalonych wartościach współrzędnych formula_33 oraz formula_34
b) Zmieniając wartości formula_35 współrzędnych formula_36 otrzymuje się różne linie siatki współrzędnej formula_37
c) Postępując podobnie dla pozostałych współrzędnych, uzyskuje się wszystkie linie siatki współrzędnych krzywoliniowych.
d) Przez każdy punkt formula_38 przechodzą trzy przecinające się wzajemnie linie współrzędnych formula_39 formula_40 formula_41
Przykład: Współrzędne sferyczne formula_42.
(1) Współrzędne sferyczne formula_42 są zdefiniowane przez następujące funkcje współrzędnych kartezjańskich formula_44
przy czym: formula_48
(2) Konwersję ze współrzędnych sferycznych na współrzędne kartezjańskie formula_50 określają wzory odwrotne:
(3) Jakobian przejścia
W punktach, gdzie jakobian jest różny od zera można wprowadzić lokalne układy wektorów bazowych, styczne do linii współrzędnych (por. rys. 4).
Współrzędne kontrawariantne i kowariantne.
Mając dany układ współrzędnych krzywoliniowych, można określić dla niego, w każdym punkcie przestrzeni, lokalne wersory osi, przy czym można to zrobić na dwa różne sposoby:
formula_61
W układzie współrzędnych kartezjańskich baza i kobaza są identyczne: formula_62
Aby odróżnić współrzędne kontrawariantne od kowariantnych stosuje się umowę:
Własności bazy i kobazy.
(1) Wektory bazy i kobazy dla dowolnego układu współrzędnych krzywoliniowych, pozwala obliczać uniwersalna procedura (patrz niżej).
(2) Współrzędne nazywa się ortogonalnymi, jeżeli linie współrzędnych przecinają się pod kątami prostymi. Np. współrzędne sferyczne, walcowe, biegunowe są ortogonalne.
(3) Wektory bazy (i kobazy) współrzędnych ortogonalnych są ortogonalne. W takim przypadku wektory bazy i kobazy są parami równoległe do siebie.
(4) Wybór bazy pozwala wykonywać w niej obliczenia, np.
Baza wektorów kontrawariantnych.
Obliczanie bazy wektorów kontrawariantnych.
(1) W każdym nieosobliwym punkcie formula_10 rozpatrywanego obszaru formula_21 można zdefiniować trzy wektory bazowe formula_68 styczne odpowiednio do krzywych formula_16 przy ustalonych wartościach dwóch pozostałych nowych współrzędnych
formula_70
formula_71
formula_72
gdzie:
(2) Z powyższych wzorów widać, że:
Elementami tej macierzy są pochodne współrzędnych kartezjańskich względem współrzędnych krzywoliniowych, obliczone w danym punkcie obszaru formula_75 Macierze transformacji obliczone w różnych punktach przestrzeni będą mieć więc na ogół różne elementy.
Macierz transformacji ma istotne znaczenie w określaniu własności transformacyjnych obiektów geometrycznych (wektorów, tensorów), określonych w danym punkcie obszaru formula_75
(3) Niezerowanie się jakobianu gwarantuje, że wektory formula_77 są nierównoległe do siebie, a więc tworzą bazę. W skrócie wektory te można zapisać jednym wyrażeniem
formula_78
lub stosując konwencję sumacyjną Einsteina
gdzie sumuje się po powtarzającym się wskaźniku formula_79 przyjmując formula_80
(4) Nieznikanie jakobianu w każdym punkcie gwarantuje też, że istnieje wzór odwrotny
gdzie sumuje się po powtarzającym się wskaźniku formula_81 przyjmując formula_82
(5) Wzory (2) i (3) realizują wzajemne transformacje pomiędzy bazami: formula_83 i formula_84
(6) Macierz formula_85 jest odwrotna do macierzy formula_86 co oznacza, że słuszna jest zależność
– sumujemy tu po wskaźniku formula_88
(7) Podobnie, słuszna jest zależność odwrotna
– sumujemy tu po wskaźniku formula_90
Uwaga: Wektory bazy formula_77 są styczne odpowiednio do linii współrzędnych formula_16 – nie są jednak ortogonalne jeśli linie współrzędnych w danym punkcie nie przecinają się pod kątami prostymi. Ponadto wektory te nie są unormowane do formula_93 co więcej – ich długość może zmieniać się ze zmianą położenia formula_94 w przestrzeni. Spośród wielu baz wygodne są bazy ortogonalne, gdyż łatwiej wykonywać w nich obliczenia.
Normowanie wektorów bazy.
Wektory bazy łatwo unormować do formula_95 po prostu dzieli się te wektory przez ich długość, którą oblicza się jako pierwiastek z iloczynu skalarnego wektora przez siebie:
Unormowane wektory bazy (tzn. jej wersory) mają postać:
Przykład: Baza ortonormalna wektorów kontrawariantnych.
Współrzędne sferyczne.
(1) Współrzędne kartezjańskie formula_50 są wyrażone przez współrzędne sferyczne wzorami
(2) Obliczamy wektory bazowe:
formula_104
formula_105
formula_106
(3) Wektory te są ortogonalne, gdyż zerują się ich iloczyny skalarne
co łatwo policzyć, mnożąc wektory przez siebie.
(4) Obliczamy długości wektorów formula_108 czyli współczynniki Lamego
(5) Normujemy wektory formula_112 do formula_93 dzieląc je przez ich długości
Powyższe wektory tworzą bazę ortonormalną układu kontrawariantnych współrzędnych sferycznych. Widać, że współrzędne tych wektorów zależą tylko od współrzędnych formula_117 punktu formula_118 w którym wektory te tworzą bazę – styczną do linii współrzędnych sferycznych. Oznacza to, że dwie bazy wyznaczone dla dwu różnych punktów o współrzędnych formula_119 i formula_120 są identyczne.
(6) Skrętność układu wektorów bazy
Można sprawdzić, że mnożąc wektorowo wektor formula_121 przez wektor formula_122 otrzyma się wektor formula_123 tzn.
co oznacza, że wektory te ustawione w kolejności formula_125 tworzą bazę prawoskrętną.
Baza wektorów kowariantnych.
Powierzchnie współrzędnych.
a) Ustalając jedną z nowych współrzędnych, a zmieniając dwie pozostałe, otrzymuje się powierzchnię w przestrzeni opisaną parametrycznie za pomocą zmieniających się współrzędnych, np.
przedstawia powierzchnię współrzędnych formula_127 przy ustalonej wartości współrzędnej formula_34
b) Zmieniając wartość formula_129 współrzędnej formula_130 otrzymuje się różne powierzchnie współrzędnych formula_131
c) Postępując podobnie dla pozostałych współrzędnych, uzyskuje się wszystkie powierzchnie współrzędnych krzywoliniowych.
d) Przez każdy punkt formula_38 przechodzą trzy przecinające się wzajemnie powierzchnie współrzędnych formula_133 formula_134 formula_135
Obliczanie bazy wektorów kowariantnych.
W każdym punkcie formula_94 przestrzeni można zdefiniować trzy wektory kobazowe, prostopadłe do kolejnych powierzchni formula_137 o ustalonej wartości jednej z nowych współrzędnych; wektory te oblicza się jako gradienty nowych współrzędnych
gdzie:
Uwaga 1: Wektory kobazy można formalnie otrzymać z wektorów bazy przez zamianę licznika z mianownikiem we wzorach, np. z formula_142 otrzyma się formula_143
Uwaga 2: Z powyższej własności wynika, że długości wektorów bazy i kobazy są liczbami wzajemnie odwrotnymi. Innymi słowy: współczynniki Lamego dla wektorów bazy są odwrotnościami współczynników dla wektorów kobazy
Uwaga 3: Wektory formula_148 kobazy są prostopadłe do powierzchni współrzędnych – wektory te nie są jednak w ogólności ortogonalne, jeśli powierzchnie współrzędnych w danym punkcie nie przecinają się pod kątami prostymi. Ponadto wektory te nie są unormowane do formula_93 co więcej – ich długość może zmieniać się ze zmianą położenia formula_94 w przestrzeni.
Przykład: Ortonormalna baza wektorów kowariantnych.
Współrzędne sferyczne.
(1) Współrzędne sferyczne formula_42 są wyrażone przez współrzędne kartezjańskie formula_44
(2) Obliczamy wektory kobazy:
(3) Wektory te są ortogonalne, gdyż zerują się ich iloczyny skalarne
co łatwo policzyć.
(4) Obliczamy długości wektorów formula_160 czyli współczynniki Lamego
Porównując współczynniki Lamego dla bazy ze współczynnikami dla kobazy, widać, że są one parami, liczbami wzajemnie odwrotnymi, tj. formula_164
(5) Normujemy wektory formula_165 do formula_93 dzieląc je przez ich długości
Powyższe wektory tworzą kobazę ortonormalną układu współrzędnych sferycznych. Widać, że współrzędne tych wektorów zależą tylko od współrzędnych formula_117 punktu formula_171 w którym te wektory obliczono.
(6) Porównując wektory kobazy ortonormalnej formula_172 z wektorami bazy ortonormalnej formula_173 widać, że są one parami identyczne. Oznacza to, że wektory nieunormowane formula_174 oraz formula_112 są parami do siebie równoległe.
Jest to przejawem ogólnej własności: wektory bazy i kobazy dla współrzędnych krzywoliniowych ortogonalnych są parami równoległe.
Tensor metryczny.
Niezmiennik infinitezymalnego przemieszczenia.
Wyrażając w bazie formula_176 układu współrzędnych wektor infinitezymalnego przemieszczenia formula_177 (tj. formula_178 otrzyma się wielkość skalarną
Można pokazać, że powyższa wielkość jest niezmiennikiem, co jest zgodne z tym, iż iloczyn skalarny wektorów jest wielkością geometryczną, niezależną od bazy, w której wektory się wyraża.
Iloczyny skalarne wektorów bazy formula_180 mają istotne znaczenie – tworzą tensor metryczny (kowariantny).
Definicja tensora metrycznego.
1) Tensorem metrycznym kowariantnym nazywa się tensor formula_181 utworzony z iloczynów skalarnych wektorów bazy, tj.
2) Tensorem metrycznym kontrawariantnym nazywa się tensor utworzony z iloczynów skalarnych wektorów kobazy, tj.
3) Tensorem metrycznym mieszanym nazywa się tensor
lub
Wyrażenie tensora metrycznego przez współrzędne krzywoliniowe.
Zapisując wektory formula_186 w bazie kartezjańskiej przestrzeni euklidesowej, takiej że formula_187 otrzyma się jawne postacie tensora metrycznego:
Ostatni wynik oznacza, że tensor metryczny mieszany jest reprezentowany przez macierz jednostkową.
Uwaga: Założenie, że iloczyny skalarne wersorów bazy mają postać formula_191 jest charakterystyczne dla przestrzeni euklidesowych. Zadanie innej postaci tych fundamentalnych relacji definiuje inne możliwe geometrie (patrz dalej).
Wyznacznik tensora metrycznego.
Wyznacznik tensora metrycznego kowariantnego oznacza się symbolem
Przykłady.
(1) Układ kartezjański
Wektory bazy są ortonormalne – tensor metryczny ma postacie
W reprezentacji macierzowej mamy
oraz formula_197
(2) Układ sferyczny
A. Elementy tensora metrycznego kowariantnego otrzyma się, licząc iloczyny skalarne wektorów bazy (postacie wektorów bazy układu sferycznego – ), tj.
W reprezentacji macierzowej mamy
Wyznacznik tensora:
B. Elementy tensora metrycznego kontrawariantnego otrzyma się, licząc iloczyny skalarne wektorów kobazy (postacie wektorów kobazy układu sferycznego – ), tj.
itd.
W reprezentacji macierzowej otrzyma się
Wyznacznik tensora:
C. Z powyższego widać, że
Wynika stąd, że iloczyn tensorów formula_205 oraz formula_181 daje macierz jednostkową. Tensory kowariantny i kontrawariantny są więc reprezentowane przez macierze wzajemnie odwrotne, tj.
D. Elementy tensora metrycznego mieszanego otrzyma się, licząc iloczyny skalarne wektorów bazy i kobazy, co daje
Tensor metryczny mieszany jest więc w reprezentacji macierzowej macierzą jednostkową
Podnoszenie i opuszczanie wskaźników tensorów.
Tensor metryczny pozwala łatwo podnosić i opuszczać wskaźniki wektorów i tensorów, np.
Wzory te realizują transformacje współrzędnych od kowariantnych do kontrawariantnych i odwrotnie.
Pochodna pola wektorowego. Pochodna kowariantna.
Pochodna w układzie kartezjańskim.
Załóżmy, że zadane jest w przestrzeni pole wektorowe
tj.
i rozważmy zagadnienie obliczania pochodnej cząstkowej tego pola względem jednej ze współrzędnych przestrzennych kartezjańskich formula_215
Jeżeli pole jest wyrażone w układzie kartezjańskim, to pochodna ta jest wektorem, którego składowe są pochodnymi cząstkowymi współrzędnych pola po współrzędnych kartezjańskich, tj.formula_216
Dziewięć wielkości
tworzy tensor 2-go rzędu kontrawariantno-kowariantny, który można przedstawić w postaci macierzy
Pochodna w układzie krzywoliniowym.
W obliczaniach pochodnej pola wektorowego w układzie krzywoliniowym należy uwzględnić fakt, że podczas niewielkiego przesunięcia wektora zmieniają się jego współrzędne na skutek zarówno zmian pola, jak i na skutek zmiany lokalnego układu współrzędnych (który jest „przyczepiony” w nieco innym punkcie przecięcia krzywych współrzędnych). W wyniku tego pochodna funkcji wektorowej we współrzędnych krzywoliniowych wyraża się nieco innym wzorem niż w układzie kartezjańskim.
(1) Mianowicie, licząc pochodną mamy:
(2) Ponieważ formula_221 to
Wektor formula_223 wyraża się za pomocą wektorów formula_224 zależnością
Stąd otrzymuje się
po wprowadzeniu symbolu Christoffela II rodzaju
(3) Wstawiając powyższy wynik do wzoru z punktu (1), mamy
Zmieniając nazwy indeksów, ostatecznie otrzymujemy
Wyrażenie w nawiasie nazywa się pochodną kowariantną współrzędnej formula_230 wektora formula_231 po współrzędnej formula_232 tj.
Uwaga: Znak średnika wraz z indeksem umieszczony u dołu oznacza pochodną kowariantną po współrzędnej przestrzennej o tym indeksie.
(4) Analogiczne rozumowanie prowadzi do wyrażenia na pochodną kowariantną wektora kowariantnego
(5) Pochodne kowariantne wektorów są tensorami 2-go rzędu. W przestrzeni 3-wymiarowej mają 9 składowych. W układzie kartezjańskim symbole Christoffela zerują się – pochodne kowariantne stają się równe pochodnym cząstkowym.
(6) Wektor formula_235 infinitezymalnej zmiany pola wektorowego w wyniku infinitezymalnego przemieszczenia formula_236 ma współrzędne kontra- i kowariantne w postaci:
oraz
Element różniczkowy objętości.
W układzie kartezjańskim element różniczkowy objętości ma postać
Po przejściu do dowolnego układu współrzędnych krzywoliniowych formula_240 różniczkowy element objętości wyraża się wzorem
gdzie:
Macierz Jacobiego można wyrazić za pomocą elementów tensora metrycznego: kwadrat jakobianu jest równy wyznacznikowi tensora metrycznego, tj.
Stąd element objętości w dowolnym układzie współrzędnych ma postać
Przykład: Różniczkowy element objętości.
W układzie współrzędnych sferycznych formula_245 mamy formula_200 Stąd otrzymamy:
Zasady transformacji współrzędnych obiektów geometrycznych.
Transformacja różniczek współrzędnych.
(1) Załóżmy, że nieznacznie zmieniamy położenie w przestrzeni z położenia formula_248 do położenia formula_249 Wielkości formula_250 nazywa się różniczkami współrzędnych kartezjańskich.
Jeżeli wektory formula_251 oraz formula_252 zapisze się we współrzędnych krzywoliniowych, to otrzymamy wektory formula_253 oraz formula_254 gdzie formula_255 – różniczki zmian współrzędnych krzywoliniowych. Różniczki te tworzą wektor infinitezymalnego przemieszczenia
(2) Związki między różniczkami formula_250 oraz formula_255 można znaleźć, obliczając różniczki zupełne współrzędnych formula_259 wyrażonych przez współrzędne krzywoliniowe
lub w skrócie, stosując konwencję sumacyjną po powtarzającym się wskaźniku formula_263
Odwracając tę zależność, otrzyma się wzór na transformację różniczek formula_265 współrzędnych kartezjańskich formula_266 w różniczki formula_267 współrzędnych krzywoliniowych formula_16
Oznacza to, że:
Transformacja współrzędnych gradientu funkcji.
(1) Niech dana będzie funkcja skalarna współrzędnych formula_277 Gradient funkcji skalarnej – to wektor, który we współrzędnych kartezjańskich dany jest wzorem
tzn. formula_279-te współrzędne kartezjańskie gradientu są równe pochodnym cząstkowym funkcji po zmiennej formula_280
(2) Współrzędne gradientu wyrażonego we współrzędnych krzywoliniowych.
Jeżeli zapisze się funkcję formula_281 za pomocą współrzędnych krzywoliniowych, to obliczenie gradientu nie będzie wyrażać się takim samym wzorem jak wyżej. Np. pierwsza składowa gradientu zapisana za pomocą współrzędnych krzywoliniowych ma postać
i analogicznie pozostałe składowe; w skróconym zapisie mamy
co po odwróceniu daje
Oznacza to, że:
Uwaga:
Gradient funkcji skalarnej jest wektorem kowariantnym; zgodne z przyjętą konwencją możemy napisać
oraz
Oznacza to, że
Definicja transformacyjna tensorów kowariantnych i kontrawariantnych.
Powyższe wzory na transformację różniczek współrzędnych i składowych gradientu funkcji określają dwa sposoby transformacji składowych dowolnych obiektów geometrycznych (skalarów, wektorów, tensorów wyższych rzędów) przy zmianie układu współrzędnych.
Definicja
(1) Składowymi kowariantnymi wektorów, tensorów 2-go rzędu itd. nazywa się te ich współrzędne, które transformują poprzez macierz formula_292 tj. identyczną z macierzą transformacji bazy układu kartezjańskiego do bazy układu krzywoliniowego (mówi się, że składowe kowariantne transformują się współzmienniczo lub ko-wariantnie z wektorami bazy).
(2) Składowymi kontrawariantnymi wektorów, tensorów nazywa się te ich współrzędne, które transformują się poprzez macierz odwrotną formula_293 (transformują się przeciwzmienniczo lub kontra-wariantnie).
Wektor położenia nie jest tensorem 1-go rzędu.
(1) W myśl powyższej definicji – zwanej definicją transformacyjną – wielkość formula_294 nie jest wektorem, gdyż transformuje się w formula_295 za pomocą funkcji formula_296 a nie za pomocą macierzy formula_293 czy macierzy odwrotnej.
(2) Wynika stąd, iż definicja transformacyjna eliminuje ze zbioru tensorów 1-go rzędu (zwanych wektorami) wielkości, które zależą od wyboru punktu początkowego układu współrzędnych. Wektorami są wielkości, których własności transformacyjne są określone lokalnie, w miejscu gdzie dany wektor jest przyczepiony.
Gradient we współrzędnych krzywoliniowych.
Wzór na gradient funkcji skalarnej formula_281.
Wychodząc z definicji gradientu, mamy
Po wyciągnięci tego samego czynnika przed nawias otrzymamy
przy czym ostatni wyraz jest wektorem kobazy formula_301
Czyli gradient wyrażony we współrzędnych krzywoliniowych ma postać:
Powyższa postać gradientu jest identyczna jak we współrzędnych kartezjańskich: jest to suma pochodnych funkcji skalarnej po współrzędnych mnożona przez wektor bazy tego układu. Podana metoda obliczania ma więc charakter uniwersalny – dotyczy bowiem dowolnego układu współrzędnych.
Przy tym należy pamiętać, że wektory bazy nie są na ogół ani unormowane ani ortogonalne.
Przykład: Gradient we współrzędnych sferycznych.
Dla układu współrzędnych sferycznych mamy
Niech funkcja skalarna ma postać potencjału pola elektrostatycznego wytwarzanego przez ładunek punktowy, tj.
gdzie formula_129 – stała liczba. Ponieważ funkcja formula_306 nie zależy tu of formula_307 to ostatnie dwa wyrazy zerują się. Otrzymamy więc:
Pochodna funkcji po r wynosi
zaś wektor
Stąd otrzymamy ostatecznie
Widać, że gradient pola skalarnego o symetrii sferycznej jest skierowany radialnie, wzdłuż wektorów formula_312 Przedstawia on siłę natężenie pola elektrostatycznego.
Uogólnienia.
Przestrzenie riemannowskie i pseudoriemannowskie.
Formalizm opisany tutaj uogólnia się na:
Tensor metryczny przestrzeni pseudoeuklidesowych.
Składowe tensora metrycznego wyprowadzono (patrz wyżej) w oparciu o założenie, iż iloczyn skalarny wektorów w bazie kartezjańskiej ma postać formula_313 Jest to słuszne dla przestrzeni euklidesowej.
W przestrzeniach pseudoeuklidesowych – do jakich należy np. 4-wymiarowa czasoprzestrzeń szczególnej i ogólnej teorii względności iloczyny skalarne wektorów bazy są zarówno dodatnie, jak i ujemne (ściślej mówiąc: w czasoprzestrzeni definiuje się iloczyny pseudoskalarne wektorów, które nie zawsze są liczbami nieujemnymi). Np. niezmiennik infinitezymalnego przemieszczenia ma w płaskiej czasoprzestrzeni postać
co oznacza, że tensor metryczny ma postać
Stąd wynika fundamentalne znaczenie elementu formula_316 dla określenia własności geometrii w danej przestrzeni. Ponieważ
to na podstawie tensora metrycznego widać, że
ale
co oznacza, że długości wektorów bazowych w przestrzeni pseudoeuklidesowej są ujemne (!) (z tego względu, że tradycyjnie przez długość rozumie się wielkości nieujemne, mówi się tu raczej o pseudodługościach wektorów niż o długościach).
Zobacz też.
Pojęcia podstawowe
Inne

</doc>
<doc id="4272425" url="https://pl.wikipedia.org/wiki?curid=4272425" title="Zakopower &amp; Atom String Quartet">
Zakopower &amp; Atom String Quartet

Zakopower &amp; Atom String Quartet – wspólny album polskich grup Zakopower i Atom String Quartet, wydany 28 kwietnia 2017 przez oficynę Kayax Production &amp; Publishing. Album uzyskał nominację do nagrody Fryderyka 2018 w kategorii Album Roku Muzyka Korzeni.

</doc>
<doc id="4272430" url="https://pl.wikipedia.org/wiki?curid=4272430" title="Algorytm (album)">
Algorytm (album)

Algorytm – czwarta solowa płyta warszawskiego producenta muzycznego Mikołaja "Noona" Bugajaka, wydana 20 kwietnia 2018 roku nakładem wytwórni Nowe Nagrania. EP-ka ta była promowana przez 2 single: "Rian" (do którego powstał teledysk), oraz "Phantom Power". Nagrania zrealizowano w Gdańsku, Gdyni, Warszawie, Paryżu i Bari.
Twórca wypowiedział się o albumie następująco: 

</doc>
<doc id="4272446" url="https://pl.wikipedia.org/wiki?curid=4272446" title="Dawid Cur">
Dawid Cur

Dawid Cur (hebr.: דָּוִד צוּר‬, ang.: "David Tzur", "David Tsur" ur. 12 lipca 1959 w Stambule) – izraelski policjant, wojskowy, przedsiębiorca i polityk, w latach 2013–2015 poseł do Knesetu z listy partii Ruch.
Życiorys.
Urodził się 12 lipca 1959 w Stambule, w Turcji.
Wraz z rodziną wyemigrował do Izraela. Służbę wojskową zakończył w stopniu majora. Ukończył politologię na Uniwersytecie Telawiwskim. Przez wiele lat pracował w izraelskiej policji, kończąc ją w stopniu generała-majora. Następnie założył i prowadził przedsiębiorstwo zajmujące się ochroną i bezpieczeństwem.
W wyborach parlamentarnych w 2013 po raz pierwszy i jedyny dostał się do izraelskiego parlamentu z listy Ruch. W dziewiętnastym Knesecie zasiadał przewodniczył trzem podkomisjom i zasiadał w kilku komisjach parlamentarnych. W przyśpieszonych wyborach w 2015 utracił miejsce w parlamencie.

</doc>
<doc id="4272447" url="https://pl.wikipedia.org/wiki?curid=4272447" title="David Tsur">
David Tsur



</doc>
<doc id="4272448" url="https://pl.wikipedia.org/wiki?curid=4272448" title="David Tzur">
David Tzur



</doc>
<doc id="4272465" url="https://pl.wikipedia.org/wiki?curid=4272465" title="Demokratyczny Ludowy Front Wyzwolenia Palestyny">
Demokratyczny Ludowy Front Wyzwolenia Palestyny



</doc>
<doc id="4272469" url="https://pl.wikipedia.org/wiki?curid=4272469" title="Awksientij Jurtow">
Awksientij Jurtow

Awksientij Filippowicz Jurtow (ur. 4 marca/20 lutego 1854 w Kalejkinie, zm. 20 kwietnia 1916) – rosyjski duchowny prawosławny, z pochodzenia Mordwin (z ludu Erzja), etnograf, folklorysta i tłumacz, autor elementarza do nauki języka erzja.
Życiorys.
Pochodził z rodziny chłopskiej z ludu Erzja. W jego rodzinnej wsi żyła także ludność tatarska, dzięki czemu biegle władał od dzieciństwa językiem tatarskim. Ukończył szkołę dla ochrzczonych dzieci tatarskich (w której faktycznie uczyli się również Czuwasze, Udmurci, Baszkirzy, Mordwini i Rosjanie) prowadzoną przez Nikołaja Ilminskiego, który zachęcił go do prowadzenia badań etnograficznych i przekładowych wśród ludności Erzja. 
W 1872 r. pod kierunkiem Ilminskiego przetłumaczył na język erzja „Historię Starego Testamentu” – tekst został wydany w 1880 r. Również w 1872 r. jako pierwszy Mordwin rozpoczął naukę w świeżo otwartym przez Ilminskiego seminarium nauczycielskim dla przedstawicieli narodów nierosyjskich ("inorodców"). Po ukończeniu seminarium został w nim zatrudniony jako nauczyciel w klasie przygotowawczej, a także nauczyciel szkoły mordwińskiej. Zrezygnował jednak z pracy, by móc skupić się na badaniach nad kulturą ludową. Jako seminarzysta opracował na podstawie grażdanki uproszczony alfabet do zapisywania języka erzja. Prowadził również wśród Erzja badania etnograficzne, dialektologiczne i folklorystyczne. Od 1883 r. pracował równocześnie w wiejskich szkołach ludowych w guberniach samarskiej i ufijskiej. W szkołach, gdzie pracował, pierwszy raz w historii zaczął prowadzić zajęcia w językach erzja i moksza. W 1884 r. wydał elementarz języka erzja, uzupełniony o wybór modlitw, alfabet rosyjski i fragmenty oryginalnych erzjańskich utworów literackich. Zbierał także przykłady ludowej literatury tatarskiej i czuwaskiej, ludowe przysłowia, legendy i pieśni. Opisał obyczaje ochrzczonej ludności mordwińskiej zamieszkującej gubernię ufijską. 
W 1891 r. Awksientij Jurtow został wyświęcony na kapłana i skierowany do nowo otwartej parafii św. Michała Archanioła w Andriejewce (ujezd ufijski). Wśród jego parafian byli Mordwini oraz Czuwasze, natomiast sąsiednie wsie zamieszkiwała ludność tatarska. Duchowny wzniósł w Andriejewce trzyklasową szkołę cerkiewno-parafialną, sam zaprojektował jej budynek i do śmierci sam w niej nauczał. Nadal prowadził również badania nad miejscowymi dialektami oraz literaturą ludową mordwińską, czuwaską i baszkirską.
Zmarł w 1916 r. i został pochowany w sąsiedztwie cerkwi w Andriejewce – obecnie Iltieriakowo. Biblioteka i prywatne archiwum duchownego uległy zniszczeniu lub rozproszeniu podczas rosyjskiej wojny domowej. We wsi, w której służył jako kapłan, działa poświęcone mu muzeum.

</doc>
<doc id="4272475" url="https://pl.wikipedia.org/wiki?curid=4272475" title="Boleslaw Schirtladze">
Boleslaw Schirtladze

Boleslaw Schirtladze (; ur. 14 czerwca 1987 w Tbilisi) – gruziński lekkoatleta, specjalizujący się w skoku w dal.
Uczestnik mistrzostw Europy z Helsinek. Olimpijczyk z Londynu, gdzie zajął 35. miejsce w kwalifikacjach. 
Reprezentował swój kraj podczas zawodów pucharu Europy w 2007 roku. Od 2009 roku reprezentował Gruzję w drużynowych mistrzostwach Europy. W tych zawodach występował czterokrotnie – w 2009, 2010, 2011 oraz w 2014.
Rekordy życiowe: stadion: skok w dal – 8,12 (30 maja 2012, Tel Awiw-Jafa) były rekord Gruzji, trójskok – 13,68 (21 czerwca 2009, Sarajewo); hala: skok w dal – 7,42 (13 lutego 2013, Østerbro).

</doc>
<doc id="4272507" url="https://pl.wikipedia.org/wiki?curid=4272507" title="Fryderyk Kapinos">
Fryderyk Kapinos

Fryderyk Sylwester Kapinos (ur. 31 grudnia 1961 w Mielcu) – polski polityk, technolog żywności, marketingowiec i samorządowiec, w latach 2007–2010 wiceprezydent Mielca, w 2018 pełniący funkcję prezydenta Mielca, poseł na Sejm IX kadencji.
Życiorys.
Absolwent Technikum Gastronomicznego w Tarnowie (1980) oraz Wydziału Rolniczego Akademii Rolniczej w Krakowie, gdzie w 1986 ukończył studia z zakresu technologii żywności. W czasie studiów przewodniczył samorządowi studentów i zasiadał w senacie uczelni.
Po studiach odbył roczną służbę wojskową, po czym rozpoczął pracę w PSS „Społem” w Mielcu jako technolog. Od 1989 do 2004 kierował PZZ AGRO-PIAST w Chorzelowie, następnie w latach 2005–2007 kierował marketingiem w PPM „Taurus” w Pilźnie. Został członkiem rady Polskiej Izby Produktu Regionalnego i Lokalnego w Warszawie, uczył również przedmiotów zawodowych w mieleckim Zespole Szkół Zawodowych. Został współzałożycielem i wiceprezesem Funduszu Misyjnego w Wadowicach Górnych.
W 1998 został wybrany do rady miejskiej Mielca. W 2006 skutecznie ubiegał się z listy Prawa i Sprawiedliwości o mandat radnego powiatu mieleckiego. W 2007 objął stanowisko wiceprezydenta Mielca, zrzekając się mandatu radnego. Wiceprezydentem pozostawał do 2010. W tym samym roku w wyborach samorządowych uzyskał mandat radnego sejmiku podkarpackiego, kandydując z listy PiS. W 2014 nie uzyskał reelekcji. W grudniu 2017 ogłoszony przez powiatowe struktury partii kandydatem Prawa i Sprawiedliwości na prezydenta Mielca w wyborach w 2018.
8 marca 2018 został powołany przez premiera Mateusza Morawieckiego na stanowisko pełniącego funkcję prezydenta Mielca do czasu wyborów samorządowych jesienią 2018 (po śmierci dotychczasowego prezydenta Daniela Kozdęby).
W wyborach samorządowych z 21 października 2018 w pierwszej turze zajął pierwsze miejsce (uzyskał 37,54% głosów), dzięki czemu wraz z Jackiem Wiśniewskim z komitetu Razem dla Ziemi Mieleckiej (który zajął drugie miejsce z wynikiem 28,47% głosów), przeszedł do drugiej tury wyborów. W drugiej turze, która odbyła się 4 listopada 2018, przegrał z Jackiem Wiśniewskim z wynikiem 45,18% głosów. Obowiązki pełniącego funkcję prezydenta Mielca wykonywał formalnie do 19 listopada 2018. W wyborach w 2018 został też ponownie wybrany do rady miejskiej Mielca, a następnie powołany na jednego z trzech wiceprzewodniczących rady miejskiej.
W 2019 kandydował w wyborach do Sejmu z listy Prawa i Sprawiedliwości w okręgu rzeszowskim. W głosowaniu otrzymał 18 450 głosów, uzyskując mandat posła na Sejm IX kadencji. W konsekwencji doszło do wygaśnięcia jego mandatu radnego miejskiego.

</doc>
<doc id="4272510" url="https://pl.wikipedia.org/wiki?curid=4272510" title="Puchar Świata w Zapasach 1976">
Puchar Świata w Zapasach 1976

Puchar rozegrano w dniach 29 lutego – 1 marca 1976 roku w Toledo w USA.

</doc>
<doc id="4272539" url="https://pl.wikipedia.org/wiki?curid=4272539" title="Puchar Świata w Zapasach 1977">
Puchar Świata w Zapasach 1977

Puchar rozegrano w dniach 26 – 27 marca 1977 roku w Toledo w USA.

</doc>
<doc id="4272607" url="https://pl.wikipedia.org/wiki?curid=4272607" title="Royale Union Saint-Gilloise w europejskich pucharach">
Royale Union Saint-Gilloise w europejskich pucharach



</doc>
<doc id="4272617" url="https://pl.wikipedia.org/wiki?curid=4272617" title="Waterschei Thor Genk w europejskich pucharach">
Waterschei Thor Genk w europejskich pucharach



</doc>
<doc id="4272624" url="https://pl.wikipedia.org/wiki?curid=4272624" title="KSV Waregem w europejskich pucharach">
KSV Waregem w europejskich pucharach



</doc>
<doc id="4272630" url="https://pl.wikipedia.org/wiki?curid=4272630" title="SC Bacău">
SC Bacău



</doc>
<doc id="4272631" url="https://pl.wikipedia.org/wiki?curid=4272631" title="Dinamo Bacău">
Dinamo Bacău



</doc>
<doc id="4272632" url="https://pl.wikipedia.org/wiki?curid=4272632" title="FCM Bacău w europejskich pucharach">
FCM Bacău w europejskich pucharach



</doc>
<doc id="4272633" url="https://pl.wikipedia.org/wiki?curid=4272633" title="CSMS Jassy">
CSMS Jassy



</doc>
<doc id="4272635" url="https://pl.wikipedia.org/wiki?curid=4272635" title="CSM Politehnica Iași">
CSM Politehnica Iași



</doc>
<doc id="4272637" url="https://pl.wikipedia.org/wiki?curid=4272637" title="CSM Politehnica Jassy w europejskich pucharach">
CSM Politehnica Jassy w europejskich pucharach



</doc>
<doc id="4272646" url="https://pl.wikipedia.org/wiki?curid=4272646" title="Jiul Petroszany w europejskich pucharach">
Jiul Petroszany w europejskich pucharach



</doc>
<doc id="4272649" url="https://pl.wikipedia.org/wiki?curid=4272649" title="Aquiloeurycea">
Aquiloeurycea

Aquiloeurycea – rodzaj płaza ogoniastego z podrodziny Hemidactyliinae w rodzinie bezpłucnikowatych (Plethodontidae).
Zasięg występowania.
Rodzaj obejmuje gatunki występujące w Tamaulipas i Nuevo León w Meksyku, w Sierra Madre Wschodnia na południe przez góry i las deszczowy Puebla, Dystrykt Federalny i stany Veracruz, Hidalgo, Meksyk, Puebla i Morelos; nienazwane gatunki związane z tym kompleksem znajdują się w Tamaulipas, Sierra Madre Wschodnia, Hidalgo i Querétaro w Meksyku.
Systematyka.
Etymologia.
"Aquiloeurycea": , "aquilonis" „północny wiatr, północ”; końcówka "eurycea" z nazwy rodzaju "Pseudoeurycea".
Podział systematyczny.
Takson wyodrębniony z "Pseudoeurycea". Do rodzaju należą następujące gatunki:

</doc>
<doc id="4272659" url="https://pl.wikipedia.org/wiki?curid=4272659" title="HK Lipawa">
HK Lipawa



</doc>
<doc id="4272682" url="https://pl.wikipedia.org/wiki?curid=4272682" title="Wilczy Dół (wąwóz)">
Wilczy Dół (wąwóz)

Wilczy Dół – porośnięty lasem wąwóz w Ojcowskim Parku Narodowym. Znajduje się w lewym zboczu Doliny Prądnika i ma wylot naprzeciwko i nieco powyżej wylotu Doliny Sąspowskiej, obok należącego do Ojcowa kilkudomowego osiedla Czyżówki. Od południowej strony w wylocie wąwozu znajduje się jedna ze skał Czyżówek.
Wąwozem Wilczy Dół prowadzi Zamkowa Droga, która niegdyś łączyła miejscowość Smardzowice z Zamkiem w Ojcowie i Zamkiem w Pieskowej Skale.

</doc>
<doc id="4272683" url="https://pl.wikipedia.org/wiki?curid=4272683" title="Wilczy Dół">
Wilczy Dół



</doc>
<doc id="4272696" url="https://pl.wikipedia.org/wiki?curid=4272696" title="Rezerwat przyrody Torfowiska Sułowskie">
Rezerwat przyrody Torfowiska Sułowskie



</doc>
<doc id="4272702" url="https://pl.wikipedia.org/wiki?curid=4272702" title="Ludwik z Walii">
Ludwik z Walii

Ludwik z Walii, właśc. Ludwik Artur Karol; ang. Louis Arthur Charles (ur. 23 kwietnia 2018 w Londynie) – książę Zjednoczonego Królestwa, członek brytyjskiej rodziny królewskiej, syn Wilhelma, księcia Walii, i Katarzyny, księżnej Walii, najmłodszy brat księcia Jerzego i księżniczki Karoliny. Jest czwartą osobą w kolejce do tronu Zjednoczonego Królestwa Wielkiej Brytanii i Irlandii Północnej, po swoim ojcu, bracie i siostrze.
Narodziny i chrzest.
Informacje o ciąży księżnej Cambridge zostały oficjalnie podane przez Pałac Kensington 4 września 2017. Poród nastąpił 23 kwietnia 2018 roku o godzinie 11:01 czasu lokalnego, zaś cztery dni później ogłoszono, że syn pary książęcej będzie miał na imię Ludwik Artur Karol. Zgodnie z dokumentem królowej Elżbiety II z 31 grudnia 2012 roku, ma prawo do używania predykatu Jego Królewskiej Wysokości.
9 lipca 2018 książę został ochrzczony w kaplicy Pałacu św. Jakuba. Rodzicami chrzestnymi zostali: Nicholas van Cutsem i Guy Pelly (przyjaciele księcia Williama), Harry Aubrey-Fletcher (najmłodszy syn Lorda Buckinghamshire), Laura Meade (spokrewniona z brytyjską rodziną królewską), Robert Carter (przyjaciel księżnej Kate z czasów szkolnych) i Lucy Middleton (kuzynka księżnej Kate od strony ojca).
Drzewo genealogiczne.
Książę jest trzecim dzieckiem księcia Wilhelma i jego żony, księżnej Katarzyny. Jego dziadkami ze strony ojca są król Karol III i zmarła tragicznie księżna Diana, a ze strony matki – Michael i Carole Middletonowie. Jego pradziadkami byli królowa Wielkiej Brytanii Elżbieta II i książę Filip.

</doc>
<doc id="4272703" url="https://pl.wikipedia.org/wiki?curid=4272703" title="Lucky One">
Lucky One

„Lucky One” – singel południowokoreańskiego zespołu EXO, wydany 9 czerwca 2016 roku przez wytwórnię SM Entertainment. Utwór promował album "EX’ACT". Singel ukazał się w dwóch wersjach językowych: edycji koreańskiej i mandaryńskiej.
Singel sprzedał się w Korei Południowej w nakładzie ponad egzemplarzy (stan na lipiec 2016).

</doc>
<doc id="4272704" url="https://pl.wikipedia.org/wiki?curid=4272704" title="Protesty w Armenii (2018)">
Protesty w Armenii (2018)

Protesty w Armenii – antyrządowe protesty z 2018 roku skierowane przeciwko nominacji dotychczasowego prezydenta Armenii Serża Sarkisjana na premiera tego kraju.
Tło i przyczyny.
W 2018 roku w Armenii zaczęto wprowadzać reformę konstytucyjną uchwaloną w 2015 roku, w ramach której dotychczasowy ustrój prezydencki zastąpiono systemem kanclersko-parlamentarnym. Celem reformy było utrzymanie władzy przez dotychczasowego prezydenta Serża Sarkisjana, który kończył drugą, ostatnią dozwoloną kadencję prezydencką. W trakcie wprowadzania reformy Sarkisjan zobowiązał się nie ubiegać się o funkcję premiera, jednak jego kandydaturę zgłosiła rządząca Republikańska Partia Armenii.
Zmiany konstytucyjne stały się bezpośrednim powodem demonstracji, jednak ich przyczyną była zła sytuacja gospodarcza kraju, znaczący odsetek osób ubogich (30%) i żyjących w nędzy (5%) oraz rosnące, blisko dwudziestoprocentowe bezrobocie, co przyczynia się do dużej fali emigracji zarobkowej.
Przebieg.
13 kwietnia 2018 roku koalicja rządowa wskazała Sarkisjana jako kandydata na premiera, był on jedynym kandydatem na ten urząd. Po tej decyzji lider opozycji Nikol Paszynian wezwał do pokojowych manifestacji przeciwko nowemu premierowi. Jeszcze tego samego dnia demonstracje zaczęły się w stołecznym Erywaniu i z każdym dniem gromadziły większą liczbę uczestników. Paszynian został w ich trakcie aresztowany pod zarzutem szerzenia niepokojów społecznych, jednak ostatecznie odstąpiono od postawienia go w stan oskarżenia.
Podczas wiecu 16 kwietnia policja użyła przeciw protestującym gazu łzawiącego, doszło także do starć z siłami porządkowymi, w efekcie których poszkodowanych zostało 80 osób. 22 kwietnia demonstracja w stolicy kraju zgromadziła ok. 160 tys. ludzi, a do demonstrantów zaczęli dołączać wojskowi.
W głosowaniu przeprowadzonym 17 kwietnia 2018 roku parlament wybrał Sarkisjana na premiera stosunkiem 77 do 17 głosów, zaś wicepremierem został dotychczasowy premier Karen Karapetian. Tego samego dnia nominację zatwierdził nowy prezydent Armen Sarkisjan, wybrany głosami tej samej partii tydzień wcześniej.
Ostatecznie po 10 dniach protestów premier Serż Sarkisjan podał się 23 kwietnia 2018 roku do dymisji, jednak demonstracje nie wygasły, gdyż tymczasowym szefem rządu został wicepremier Karapetian, a opozycja i demonstrujący domagali się mianowania premierem Paszyniana. Nieustające protesty spowodowały rozpad rządzącej koalicji oraz przejście części posłów z rządzącej Republikańskiej Partii Armenii na stronę zwolenników opozycji.
Na zwołanym na 1 maja posiedzeniu sejmu Paszynian bez powodzenia ubiegał się o nominację na stanowisko premiera (uzyskał 47 ze 105 głosów, obóz rządzący nie wystawił własnego kandydata), jednak Republikańska Partia Armenii zdecydowała nie popierać jego kandydatury. W związku z tym po opuszczeniu jego gmachu Paszynian wezwał demonstrantów do obywatelskiego nieposłuszeństwa oraz strajku generalnego i uznał próby porozumienia z partią rządzącą za niemożliwe.
W odpowiedzi następnego dnia mieszkańcy Erywania i innych miast zablokowali drogi, ulice, lotnisko, linie kolejowe i wejścia do ministerstw, a w Giumri, protestujący wdarli się do urzędu miejskiego, domagając się by urzędnicy przyłączyli się do strajku, zaś wieczorna demonstracja w stołecznym Erywaniu zgromadziła 300 tys. manifestantów.
8 maja parlament wybrał Nikola Paszyniana na premiera głosami 59 posłów przy 53 głosach wymaganych do udzielenia nominacji. W głosowaniu Republikańska Partia Armenii nie wystawiła swojego kandydata, a Pasziniana poparła część parlamentarzystów partii rządzącej. W przyśpieszonych wyborach w grudniu tego samego roku stworzone przez Paszyniana ugrupowanie Mój Krok zdobyło 70,4% głosów.

</doc>
<doc id="4272709" url="https://pl.wikipedia.org/wiki?curid=4272709" title="KRC Harelbeke w europejskich pucharach">
KRC Harelbeke w europejskich pucharach



</doc>
<doc id="4272722" url="https://pl.wikipedia.org/wiki?curid=4272722" title="Tańcówki">
Tańcówki

Tańcówki – grupa skał w Ojcowskim Parku Narodowym. Znajdują się w porośniętym lasem lewym zboczu Doliny Prądnika, pomiędzy wylotem wąwozu Wilczy Dół a Skałą Dygasińskiego. Ich podnóżem prowadzi droga asfaltowa.
Zbudowane są z twardych wapieni skalistych. W jednej ze skał znajduje się schronisko zwane Schroniskiem Niedźwiedzim lub Niedźwiedzią Jamą. Ma duży otwór wejściowy i długość 3 m.

</doc>
<doc id="4272725" url="https://pl.wikipedia.org/wiki?curid=4272725" title="Corvinul Hunedoara w europejskich pucharach">
Corvinul Hunedoara w europejskich pucharach



</doc>
<doc id="4272734" url="https://pl.wikipedia.org/wiki?curid=4272734" title="Marian Mokrski">
Marian Mokrski

Marian Mokrski (ur. 16 stycznia 1915 w Lublinie, zm. w 1940 na Morzu Północnym) – oficer Marynarki Wojennej, oficer nawigacyjny ORP „Orzeł”.
Życiorys.
Urodzony 16 stycznia 1915 r. w Lublinie, jako jedno z piątki dzieci Stanisława i Michaliny z d. Popielowskiej. Jego ojciec był sklepikarzem. Mokrski ukończył Gimnazjum im. Hetmana Zamoyskiego w Lublinie i rozpoczął naukę na Wydziale Morskim Szkoły Podchorążych Marynarki Wojennej. Na stopień podporucznika marynarki został mianowany ze starszeństwem z 15 października 1936 i 2. lokatą w korpusie oficerów morskich.
Po ukończeniu szkoły odbył kurs aplikacyjny dla podporuczników i w lutym 1937 r. został dowódcą plutonu w Kadrze Floty. W kwietniu służył na ORP „Burza” jako drugi oficer broni podwodnej, po czym skierowano go na dziewięciomiesięczny rejs szkolny na pokładzie francuskiego krążownika „Jeanne D’Arc”, a w kwietniu 1938 r. przydzielono go na ORP „Wicher” jako drugiego oficera broni podwodnej. W pierwszym półroczu 1939 r. uczęszczał na kurs pływania podwodnego dla oficerów i od maja został oficerem nawigacyjnym na ORP „Orzeł”.
W trakcie kampanii wrześniowej służył na ORP „Orzeł” i wraz z okrętem wyszedł w rejs po rozpoczęciu działań wojennych. Po internowaniu okrętu w porcie w Tallinnie brał czynny udział w ucieczce „Orła” do Wielkiej Brytanii. Opierając się na spisie latarń morskich na Morzu Bałtyckim, wykonał samodzielnie i z pamięci mapę Bałtyku i cieśnin duńskich, na podstawie której okręt wydostał się z Morza Bałtyckiego i po sześciotygodniowym rejsie dotarł do Wielkiej Brytanii. W dowód uznania otrzymał jako nagrodę od dowódcy okrętu kpt. Jana Grudzińskiego dwie ostatnie puszki ananasa i pochwałę.
Po przybyciu do Wielkiej Brytanii brał udział we wszystkich siedmiu rejsach patrolowych, a 8 czerwca 1940 r. został uznany za zaginionego wraz z całą załogą, gdy okręt nie wrócił z patrolu po Morzu Północnym. 
31 lipca 1940 został mianowany na stopień porucznika marynarki ze starszeństwem z 3 maja 1940 i 2. lokatą w korpusie oficerów morskich.
Upamiętnienie.
21 sierpnia 1946 r. brytyjska Admiralicja odznaczyła go Atlantic Star Ribbon i 1939-45 Star Ribbon. W 2002 r. został wybrany na patrona lubelskiego Gimnazjum nr 11. Mokrski został też patronem jednego ronda u zbiegu ul. Filaretów i Zana w Lublinie. Oryginalne mapy Mokrskiego znajdują się w Instytucie Polskim i Muzeum im. gen. Sikorskiego w Londynie.

</doc>
<doc id="4272735" url="https://pl.wikipedia.org/wiki?curid=4272735" title="Panachaiki GE w europejskich pucharach">
Panachaiki GE w europejskich pucharach



</doc>
<doc id="4272736" url="https://pl.wikipedia.org/wiki?curid=4272736" title="Skała Dygasińskiego">
Skała Dygasińskiego

Skała Dygasińskiego lub Dygasówka – skała w Ojcowskim Parku Narodowym. Znajduje się u podnóży lewych zboczy Doliny Prądnika, tuż nad Prądnikiem i naprzeciwko parkingu pod Zamkiem w Ojcowie. W zboczu Doliny Prądnika od południowej strony sąsiaduje z Tańcówkami, od północnej ze skałami Nad Trzaską.
Zbudowana jest z twardych wapieni skalistych. 6 lipca 1904 roku zamontowano na niej zaprojektowaną przez Czesława Makowskiego tablicę upamiętniającą polskiego przyrodnika Adolfa Dygasińskiego, który w swoich reportażach opisywał piękno Doliny Prądnika oraz Zamek w Ojcowie i Zamek Pieskowa Skała. Był jednym z prekursorów objęcia ochroną Doliny Prądnika i ratowania przed zniszczeniem Zamku w Pieskowej Skale.

</doc>
<doc id="4272747" url="https://pl.wikipedia.org/wiki?curid=4272747" title="FC Caracal w europejskich pucharach">
FC Caracal w europejskich pucharach



</doc>
<doc id="4272749" url="https://pl.wikipedia.org/wiki?curid=4272749" title="Władysława Stola">
Władysława Stola

Władysława Jadwiga Stola (ur. 15 czerwca 1931 w Młodzawach Dużych, zm. 28 stycznia 2018) – polska geograf, profesor nauk o Ziemi.
Życiorys.
Władysława Stola urodziła się w 1931. Zajmowała się z badaniem wiejskich obszarów na terenie Polski i Europy. Posiadała stopień doktora habilitowanego, a 15 listopada 1997 otrzymała tytuł naukowy profesora nauk o Ziemi. Była członkiem Komitetu Zagospodarowania Ziem Górskich PAN. Pracowała w Instytucie Geografii i Przestrzennego Zagospodarowania im. S. Leszczyckiego Polskiej Akademii Nauk.

</doc>
<doc id="4272750" url="https://pl.wikipedia.org/wiki?curid=4272750" title="Ołeksandr Sawycki">
Ołeksandr Sawycki

Ołeksandr Wałerijowycz Sawycki, ukr. Олександр Валерійович Савицький (ur. 3 maja 1971 w Kijowie, Ukraińska SRR) – ukraiński hokeista, reprezentant Ukrainy, trener hokejowy.
Jego syn Nikita (ur. 1999) także został hokeistą, grającym na pozycji obrońcy.
Kariera zawodnicza.
W trakcie kariery występował głównie w lidze radzieckiej oraz lidze ukraińskiej, a ponadto w innych ligach europejskich.
W barwach Ukrainy uczestniczył w turniejach mistrzostw świata 1993, 1994, 1995, 1997 (Grupa C), 1998 (Grupa B), 1999 (Grupa A), 2000, 2001, 2004 (Elita).
Kariera trenerska.
Po zakończeniu kariery został trenerem. Podczas turnieju mistrzostw świata seniorów 2009 (Dywizja I) był asystentem głównego trenera. Następnie był głównym trenerem kadry Ukrainy do lat 20 w turniejach mistrzostw świata juniorów do lat 20 edycji 2010, 2011 oraz kadry do lat 18 w turnieju mistrzostw świata juniorów do lat 18 edycji 2013 (wszystkie turnieje Dywizji I).
Równolegle pracował w podrzędnych ukraińskich zespołach klubowych. W 2013 przeszedł do sztabu szkoleniowego klubu HK Krzemieńczuk, początkowo jako trener, następnie od 2014 przez trzy sezony jako menedżer generalny. W tym okresie, w sierpniu 2015 działając równolegle powrócił równolegle na stanowisko głównego trenera seniorskiej kadry Ukrainy. Prowadził reprezentację w turniejach mistrzostw świata 2016, 2017, 2018 (Dywizja IA). Po edycji z 2018 odszedł z posady selekcjonera. W 2017 został głównym trenerem zespołu HK Krzemieńczuk, zastępując na tym stanowisku Dmytro Pidhurskiego, jednocześnie swojego asystenta w kadrze Ukrainy.

</doc>
<doc id="4272754" url="https://pl.wikipedia.org/wiki?curid=4272754" title="ASA Târgu Mureș (1962) w europejskich pucharach">
ASA Târgu Mureș (1962) w europejskich pucharach



</doc>
<doc id="4272759" url="https://pl.wikipedia.org/wiki?curid=4272759" title="IK Brage w europejskich pucharach">
IK Brage w europejskich pucharach



</doc>
<doc id="4272761" url="https://pl.wikipedia.org/wiki?curid=4272761" title="Auguste Henri André Duméril">
Auguste Henri André Duméril



</doc>
<doc id="4272766" url="https://pl.wikipedia.org/wiki?curid=4272766" title="AZS Olsztyn w sezonie 2017/2018">
AZS Olsztyn w sezonie 2017/2018



</doc>
<doc id="4272772" url="https://pl.wikipedia.org/wiki?curid=4272772" title="SC Salgueiros w europejskich pucharach">
SC Salgueiros w europejskich pucharach



</doc>
<doc id="4272777" url="https://pl.wikipedia.org/wiki?curid=4272777" title="CD Santa Clara w europejskich pucharach">
CD Santa Clara w europejskich pucharach



</doc>
<doc id="4272785" url="https://pl.wikipedia.org/wiki?curid=4272785" title="Leixões SC w europejskich pucharach">
Leixões SC w europejskich pucharach



</doc>
<doc id="4272787" url="https://pl.wikipedia.org/wiki?curid=4272787" title="FC Botoșani w europejskich pucharach">
FC Botoșani w europejskich pucharach



</doc>
<doc id="4272788" url="https://pl.wikipedia.org/wiki?curid=4272788" title="Sejm krakowski 1508">
Sejm krakowski 1508

Sejm krakowski 1508 – sejm walny Korony Królestwa polskiego zwołany 20 września 1507 roku, przez króla Zygmunta I Starego w Krakowie na 18 stycznia 1508 roku 
Sejmiki przedsejmowe odbyły się: proszowski w 21 grudnia 1507 roku i główny małopolski w Korczynie 1 stycznia 1508 roku. Obrady sejmu trwały od 25 stycznia 1508 do 22 lutego 1508 roku
Podczas obrad izba poselska przedstawiła królowi petita (projekty norm), na które król udzielił odpowiedzi 18 lutego 1508 roku Uniwersał poborowy przyjęto 22 lutego 1508 roku.

</doc>
<doc id="4272792" url="https://pl.wikipedia.org/wiki?curid=4272792" title="Ulica Maratońska w Łodzi">
Ulica Maratońska w Łodzi

Ulica Maratońska w Łodzi – ulica znajdująca się w rejonie Polesia, przebiegająca przez Karolew, Retkinię i Smulsko, równolegle do linii kolejowej nr 14. Pierwsze wzmianki o ulicy pojawiają się w 1933 r, wtedy ulica miała swój początek w rejonie obecnej ul. Wróblewskiego, a kończyła się na granicy miasta (na wysokości obecnego skrzyżowania z al. Waltera Janke), w 1976 oraz 1995 r. została przedłużona. Obecnie stanowi ona umowną wschodnią i południową granicę osiedli Karolew oraz Retkinia, a także zapewnia dojazd do zakładów przemysłowych znajdujących się na terenie Łódzkiej Specjalnej Strefy Ekonomicznej w rej. ul. Nowy Józefów.
Od maja 2020. końcowy odcinek ulicy jest przebudowywany w związku z budową węzła "Łódź Retkinia" drogi ekspresowej S14.

</doc>
<doc id="4272793" url="https://pl.wikipedia.org/wiki?curid=4272793" title="Ewangeliarz Anastazji">
Ewangeliarz Anastazji

Ewangeliarz Anastazji – napisany po łacinie ewangeliarz z XII wieku przechowywany w zbiorach Biblioteki Narodowej w Warszawie. Na 66 kartach zawiera tekst czterech ewangelii z Wulgaty oraz kilka innych krótkich dzieł.
Historia.
Ewangeliarz powstał prawdopodobnie w drugiej połowie XII wieku. Do Płocka dotarł być może za czasów biskupów płockich Aleksandra z Malonne lub Wernera, który w 1166 podróżował na dwór Fryderyka Barbarossy. Początkowo kodeks był przechowywany w płockiej bibliotece katedralnej. Następnie mógł być przekazany przez Bolesława Kędzierzawego do nowego opactwa kanoników regularnych w Czerwińsku i znajdować się tam aż do wieku XIX (dokument z 1808 wymienia tam jakiś ewangeliarz w srebrnej oprawie, aczkolwiek nie ma pewności, czy chodzi o "Ewangeliarz Anastazji"). W 1831 biskup Adam Michał Prażmowski przekazał rękopis po skasowanym w 1819 klasztorze do biblioteki Towarzystwa Przyjaciół Nauk w Warszawie. Po upadku powstania listopadowego został wywieziony do Petersburga i umieszczony w Cesarskiej Bibliotece Publicznej. Do Polski powrócił w 1921. Obecnie znajduje się w zbiorach Biblioteki Narodowej w Warszawie pod numerem katalogowym II 3307.
Nazwa "Ewangeliarz Anastazji" związana jest z księżną Wierzchosławą nowogrodzką, żoną Bolesława Kędzierzawego, której drugie imię chrzcielne mogło brzmieć "Anastazja" (tak nazywał ją Jan Długosz). Jej śmierć mogła stać się przyczyną zamówienia ewangeliarza jako daru-ofiary za zbawienie jej duszy.
Opis.
Ewangeliarz ma wymiary 30,5×20 cm. Składa się z 66 pergaminowych kart. 64 karty zawierają głównie teksty ewangelii, zaś na dwóch dodatkowych umieszczonych na początku znajduje się zapis darowizny biskupa Prażmowskiego oraz karta z tekstem genealogii Jezusa Chrystusa wzięta z innego kodeksu. Właściwe teksty ewangeliarza zapisane są w jednej kolumnie minuskułą romańską.
Szczególnie cennym elementem ewangeliarza jest oprawa, zachowana prawdopodobnie w pierwotnej postaci. Wykonana została z drewna dębowego, pokrytego srebrną blachą zdobioną płaskorzeźbami figuralnymi oraz napisami majuskułą.
Okładka przednia, wykonana w stylu bizantyńskim, przedstawia ukrzyżowanie Jezusa Chrystusa ze stojącymi postaciami Marii i św. Jana oraz klęczącą postacią kobiety, być może samej Anastazji. W górnych rogach umieszczone są okrągłe w medaliony z symbolem słońca i napisem „sol” oraz wyobrażeniem księżyca i napisem „luna”.
Tylna okładka, nosząca cechy sztuki mozańskiej, przedstawia Chrystusa na tronie z uniesionymi do góry dwoma palcami prawej ręki (tzw. "Maiestas Domini") oraz litery A. i W. W narożnikach tylnej okładki umieszczone zostały symbole czterech ewangelistów: człowiek (Mateusz), orzeł (Jan), lew (Marek), byk (Łukasz).
Połączenie stylów sztuki bizantyńskiej i mozańskiej sugeruje, że okładki mogły powstać nie nad Mozą, lecz w samym Płocku, zaś sporządzili je twórcy z regionu Mozy przybyli do Płocka. Zdaniem Teresy Mroczko wykonane ze srebra okładki są unikatem na skalę europejską, zaś podobną oprawę posiadają tylko dwa zachowane ewangeliarze: z Namur w Belgii i Treviso we Włoszech.
Zawartość.
Na zawartość ewangeliarza składają się:

</doc>
<doc id="4272796" url="https://pl.wikipedia.org/wiki?curid=4272796" title="Académica Coimbra w europejskich pucharach">
Académica Coimbra w europejskich pucharach



</doc>
<doc id="4272799" url="https://pl.wikipedia.org/wiki?curid=4272799" title="SC Beira-Mar w europejskich pucharach">
SC Beira-Mar w europejskich pucharach



</doc>
<doc id="4272800" url="https://pl.wikipedia.org/wiki?curid=4272800" title="Prosper Bonaventure Ky">
Prosper Bonaventure Ky

Prosper Bonaventure Ky (ur. 10 stycznia 1965 w Toma) – duchowny katolicki z Burkina Faso, biskup Dédougou od 2018.
Życiorys.
Prezbiterat.
Święcenia kapłańskie przyjął 23 lipca 1994 i został inkardynowany do diecezji Nonna-Dédougou. Przez wiele lat pracował w niższych seminariach burkińskich. W 2012 został dyrektorem domu księży-studentów w Wagadugu.
Episkopat.
24 kwietnia 2018 papież Franciszek mianował go biskupem ordynariuszem diecezji Dédougou. Sakry udzielił mu 21 lipca 2018 kardynał Philippe Ouédraogo.

</doc>
<doc id="4272803" url="https://pl.wikipedia.org/wiki?curid=4272803" title="Dygasówka">
Dygasówka



</doc>
<doc id="4272808" url="https://pl.wikipedia.org/wiki?curid=4272808" title="Sejm zwyczajny 1652">
Sejm zwyczajny 1652

Sejm 1652 – sejm zwyczajny I Rzeczypospolitej został zwołany ok. 1 listopada 1651 roku do Warszawy.
Sejmiki przedsejmowe w województwach odbyły się 15 grudnia 1651 roku. Marszałkiem sejmu obrano Andrzeja Maksymiliana Fredro. Obrady sejmu trwały od 26 stycznia do 11 marca 1652 roku. 
Sejm miał się zając sprawami organizacji państwa i ugody z Kozakami w Białej Cerkwi (28 września 1651 r.) oraz w sprawie Hieronima Radziejowskiego, skazanego przez sąd marszałkowski na infamię. 
Nie udało się uchwalić prolongaty obrad sejmowych, przeciwko czemu zaprotestował 9 marca 1652 roku Władysław Wiktoryn Siciński, poseł upicki. Po bezskutecznych nawoływaniach do zgody marszałek Andrzej Maksymilian Fredro pożegnał króla i 11 marca 1652 roku zamknął sejm, który nie przyjął żadnej konstytucji.

</doc>
<doc id="4272811" url="https://pl.wikipedia.org/wiki?curid=4272811" title="Báb (powiat Nitra)">
Báb (powiat Nitra)

Báb – wieś i gmina (obec) w powiecie Nitra, w kraju nitrzańskim na Słowacji. Leży w południowo-zachodniej części Wysoczyzny Nitrzańskiej.
W 2011 roku populacja wynosiła 1035 osób, około 96,8% mieszkańców stanowili Słowacy, 0,9% Czesi.
Historia.
Wieś Báb powstała w 1955 z połączenia wsi Veľký Báb () i Malý Báb ().
Pierwsza pisemna wzmianka o miejscowości Veľký Báb pochodzi z 1156, nazywała się wtedy "Bab". W piśmie tym wspominana jest jako własność urzędnika nitrzańskiego zamku oraz jako parafia. W 1241, za panowania króla Beli IV, wieś została zniszczona przez Mongołów, a jej ludność wymordowana. Do 1268 pozostawała niezamieszkana, później zaczęli się tu osiedlać osadnicy niemieccy. W 1704 została spustoszona przez kuruców. W 1715 wieś miała winnicę i 38 gospodarstw domowych, w 1751 zamieszkiwało ją 78 rodzin. W 1787 wieś liczyła 90 domów i 445 mieszkańców, w 1828 – 57 domów i 400 mieszkańców. Ludność zajmowała się rolnictwem.
Malý Báb była po raz pierwszy wzmiankowana w 1365 jako "Wybaab". W 1787 liczyła 111 domów i 528 mieszkańców, w 1828 – 71 domów i 496 mieszkańców. Ludność również zajmowała się rolnictwem.

</doc>
<doc id="4272816" url="https://pl.wikipedia.org/wiki?curid=4272816" title="Sejm zwyczajny 1672">
Sejm zwyczajny 1672

Sejm 1672 – sejm zwyczajny I Rzeczypospolitej został zwołany 30 października 1671 roku do Warszawy. 
Sejmiki przedsejmowe w województwach odbyły się 15 grudnia 1671 roku, a główny sejmik grudziądzki odbył się 7 stycznia 1672 roku. Marszałkiem sejmu obrano Marcina Oborskiego, starostę liwskiego. Obrady sejmu trwały od 26 stycznia do 14 marca 1672 roku. Sejm został zerwany przez Kazimierza Grudzińskiego.

</doc>
<doc id="4272822" url="https://pl.wikipedia.org/wiki?curid=4272822" title="ASKÖ Pasching w europejskich pucharach">
ASKÖ Pasching w europejskich pucharach



</doc>
<doc id="4272827" url="https://pl.wikipedia.org/wiki?curid=4272827" title="Austria Lustenau w europejskich pucharach">
Austria Lustenau w europejskich pucharach



</doc>
<doc id="4272828" url="https://pl.wikipedia.org/wiki?curid=4272828" title="Kamil Bogacki">
Kamil Bogacki

Kamil Jan Bogacki (ur. 6 lipca 1884 w Korczynie, zm. 13 lutego 1959 w Krośnie) – polski lekarz, wojskowy i urzędnik państwowy, oficer Legionów Polskich i Wojska Polskiego.
Życiorys.
Urodzony 6 lipca 1884 w Korczynie koło Krosna w rodzinie patriotycznej jako wnuk powstańca styczniowego i zesłańca syberyjskiego oraz syn Józefa i Amalii. Ukończył szkołę w Korczynie i I Gimnazjum w Rzeszowie (zdał maturę w roku 1902), po czym wyjechał do Wiednia, gdzie podjął studia filozoficzne i biologiczne, uzyskując tytuł doktora. Po ich ukończeniu przez rok uczył w gimnazjum w Przemyślu. W tym czasie ożenił się i w 1907 wraz z ciężarną żoną wyjechał do Stanów Zjednoczonych. Studiował medycynę na uniwersytetach w Cleveland i Princeton, a potem rozpoczął karierę naukową i w 1910, jeszcze w trakcie studiów, został pierwszym asystentem Katedry Histopatologii i Embriologii na Uniwersytecie Stanowym Michigan, Ann Arbor, a w 1912 doktoryzował się z zakresu medycyny i chirurgii na Western Reserve University w Cleveland i objął stanowisko pierwszego asystenta Kliniki Medycyny Wewnętrznej. Został też honorowym członkiem Towarzystwa Lekarzy Amerykańskich. W Princeton poznał i zaprzyjaźnił się z późniejszym prezydentem USA Thomasem W. Wilsonem, który był wykładowcą tej uczelni. Dzięki tej znajomości w 1915 pomógł Feliksowi Młynarskiemu, który w USA miał w tajemnicy przed Austriakami zabiegać o fundusze dla Legionów Polskich i przychylność tego kraju dla sprawy polskiej. Młynarski w czasie pobytu w Cleveland zamieszkał u Bogackiego, a później z jego pomocą napisał list do prezydenta Wilsona. Dzięki staraniom Bogackiego Wilson obiecał poparcie dla Legionów Polskich. W swoim orędziu z programem pokojowym wygłoszonym do Kongresu USA w styczniu 1918 zawarł punkt wskazujący na konieczność utworzenia niepodległego państwa polskiego.
W 1916 Bogacki wrócił potajemnie do Polski. Początkowo pełnił służbę w Legionach Polskich, od października 1916 jako naczelny lekarz w stopniu kapitana, a od października pracował w Izbie Chorych w Dęblinie, zaś miesiąc później został naczelnym lekarzem w szpitalu w Kozienicach. W 1917 mianowano go lekarzem garnizonowym w Warszawie, przez pewien okres równolegle pełnił jednocześnie funkcję chirurga w szpitalu fortowym w Warszawie. W 1917 w stopniu podporucznika wykładał medycynę i ratownictwo w Wyższym Kursie Szkoły Żandarmerii. W 1917 został awansowany na stopień kapitana.
Po przejęciu władzy w Polsce w 1918 Józef Piłsudski mianował Bogackiego kierownikiem Komisji Opieki w Ministerstwie Zdrowia, która organizowała leczenie i rehabilitację weteranów, a jednocześnie swoim osobistym lekarzem. Po zakończeniu wojny w listopadzie 1918 został przyjęty do Wojska Polskiego. Służył w Sekcji Opieki Ministerstwa Spraw Wojskowych. Z dniem 28 grudnia 1919 został przeniesiony do rezerwy. W sierpniu 1920 został awansowany na stopień majora rezerwy lekarza w korpusie oficerów sanitarnych ze starszeństwem z 1 czerwca 1919. W 1920 do Polski przyjechała jego rodzina. W 1923 nostryfikował dyplom w Collegium Medicum Uniwersytetu Jagiellońskiego i rozpoczął praktykę zawodową. W 1923, 1924 był oficerem rezerwowym 1 Batalionu Sanitarnego. W 1934 jako major rezerwy był w kadrze zapasowej 1 Szpitala Okręgowego i pozostawał wówczas w ewidencji Powiatowej Komendy Uzupełnień Warszawa Miasto III. Po śmierci Piłsudskiego w 1935 Bogacki zrezygnował z pracy dla administracji państwowej i skupił się na swojej praktyce lekarskiej, którą realizował w Warszawie. Po wybuchu II wojny światowej wrócił do rodzinnego Krosna i w czasie okupacji ratował Żydów, wydając im fałszywe zaświadczenia lekarskie oraz współpracował z Armią Krajową. Po wojnie nadal prowadził praktykę w Krośnie.
Zmarł 13 lutego 1959 w Krośnie i został pochowany na tamtejszym Cmentarzu Komunalnym.
Z małżeństwa z Marią Szwarce miał trzy córki: Kamilę Sadowską – sekretarkę premiera Władysława Sikorskiego, Marię i Bronisławę. Po zmianie wyznania na ewangelicko-reformowane i uzyskaniu rozwodu (3 marca 1920), poślubił w warszawskim kościele ewangelicko reformowanym 18 maja 1920 roku Janinę z Bohuszewiczów (1892-1949), kuzynka prezydenta Ignacego Mościckiego. Po raz trzeci ożenił się w 1951 z Heleną Mercik (1912-2008), z którą miał dwie córki Kamilę (ur. 1955) 
W Krośnie poświęcono mu tablicę pamiątkową przy ul. Sienkiewicza 2 i nazwano jego imieniem most na Lubatówce w ciągu ulicy Piłsudskiego, a w Rzeszowie odsłonięto poświęconą mu tablicę.

</doc>
<doc id="4272838" url="https://pl.wikipedia.org/wiki?curid=4272838" title="Mińsk Południowy">
Mińsk Południowy

Mińsk Południowy (biał. "Мінск-Паўднёвы", ros. "Минск-Южный") – stacja kolejowa w Mińsku, na Białorusi.

</doc>
<doc id="4272842" url="https://pl.wikipedia.org/wiki?curid=4272842" title="Sejm nadzwyczajny 1733">
Sejm nadzwyczajny 1733

Sejm nadzwyczajny 1733 – I Rzeczypospolitej, został zwołany 18 października 1732 roku do Warszawy.
Sejmiki przedsejmowe w województwach odbyły się 15 grudnia 1732 roku i styczniu 1733 roku. Marszałkiem sejmu obrano Jerzego Ożarowskiego oboźnego koronnego. Obrady sejmu trwały od 26 stycznia do 2 lutego 1733 roku. Sejm został przerwany wskutek śmierci króla Augusta II Mocnego.
Sejm nie uchwalił konstytucji. 

</doc>
<doc id="4272844" url="https://pl.wikipedia.org/wiki?curid=4272844" title="Nagylapos (przystanek kolejowy)">
Nagylapos (przystanek kolejowy)

Nagylapos (węg. "Nagylapos megállóhely") – przystanek kolejowy w miejscowości Nagylapos w gminie Gyomaendrőd, w komitacie Békés, na Węgrzech. 
Stacja obsługuje wyłącznie pociągi regionalne. 

</doc>
<doc id="4272849" url="https://pl.wikipedia.org/wiki?curid=4272849" title="Wien Traisengasse">
Wien Traisengasse

Wien Traisengasse (niem: "Haltestelle Wien Traisengasse") – przystanek kolejowy w Wiedniu, w Austrii. Znajduje się na linii Wien Praterstern – Břeclav, w dzielnicy Brigittenau. Zatrzymują się tutaj pociągi S-Bahn linii S1, S2, S3, S4 i S7.

</doc>
<doc id="4272852" url="https://pl.wikipedia.org/wiki?curid=4272852" title="Witkowszczyzna (Białoruś)">
Witkowszczyzna (Białoruś)

Witkowszczyzna (biał. "Віткоўшчына", ros. "Витковщина") – wieś na Białorusi, w obwodzie mińskim, w rejonie mołodeckim, w sielsowiecie Chożów.
Historia.
W czasach zaborów wieś w okręgu wiejskim Chołchło, w gminie Horodek, w powiecie wilejskim, w guberni wileńskiej Imperium Rosyjskiego. W 1866 roku liczyła 45 mieszkańców i 6 domów. Należała do dóbr Chołchło, własność Drużbickich.
W latach 1921–1945 wieś leżała w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwały tu 108 osób, wszystkie były wyznania prawosławnego. Jednocześnie 4 mieszkańców zadeklarowało polską a 104 białoruską przynależność narodową. Było tu 15 budynków mieszkalnych. W 1931 w 23 domach zamieszkiwało 113 osób.
Wierni należeli do parafii rzymskokatolickiej i prawosławnej w Chołchle. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.
Do 2013 roku w sielsowiecie Chołchło

</doc>
<doc id="4272854" url="https://pl.wikipedia.org/wiki?curid=4272854" title="Witkowszczyzna">
Witkowszczyzna



</doc>
<doc id="4272858" url="https://pl.wikipedia.org/wiki?curid=4272858" title="Ilgaz Dağları">
Ilgaz Dağları

Ilgaz Dağları – grzbiet górski w Górach Pontyjskich. Najwyższymi szczytami są Büyükhacet Tepe, o wysokości 2587 m n.p.m., i Küçükhacet Tepe, o wysokości 2546 m n.p.m., położone w centralnej części grzbietu. Rozciąga się na długości 160 km wzdłuż osi południowy zachód–północny wschód. Głównym materiałem budującym grzbiet są łupki metamorficzne.
Północne stoki do wysokości 1500 m n.p.m. porastają głównie lasy dębowe, z dominującymi dębem węgierskim, dębem bezszypułkowym i dębem szypułkowym, wyżej zastępowane przez jodłę kaukaską, buka wschodniego i sosnę zwyczajną. Południowe stoki są bardziej suche, a lasy je porastające w większości zniszczone. Tam, gdzie lasy przetrwały, dominują dąb burgundzki, "Quercus infectoria", dąb omszony, uzupełnione przez sosnę czarną krymską, jałowiec grecki i "Juniperus foetidissima".
Na części obszaru, tj. na 1088 ha, 2 czerwca 1976 utworzono park narodowy Ilgaz Milli Parkı.

</doc>
<doc id="4272862" url="https://pl.wikipedia.org/wiki?curid=4272862" title="Gare de Vieux-Thann">
Gare de Vieux-Thann

Gare de Vieux-Thann – przystanek kolejowy w miejscowości Vieux-Thann, w departamencie Górny Ren, w regionie Grand Est, we Francji. Jest zarządzany przez SNCF i obsługiwany przez pociągi TER Grand Est.
Od 12 grudnia 2010 jest obsługiwany również przez tramwaj dwusystemowy linii 3.
Położenie.
Znajduje się na linii Lutterbach – Kruth, na km 13,270 między stacjami Vieux-Thann-ZI i Thann, na wysokości 329 m n.p.m. 

</doc>
<doc id="4272863" url="https://pl.wikipedia.org/wiki?curid=4272863" title="Sejm zwyczajny 1626">
Sejm zwyczajny 1626

Sejm 1626 – sejm zwyczajny I Rzeczypospolitej został zwołany 7 grudnia 1625 roku do Warszawy. 
Sejmiki przedsejmowe w województwach odbyły się w grudniu 1625 roku. Marszałkiem sejmu obrano Jakuba Sobieskiego wojewodę lubelskiego. Sejm obradował od 27 stycznia do 10 marca 1626 roku. 
Na sejmie spierano się o liczne egzorbitancje (postulaty naprawy złych urządzeń), na które król Zygmunt III Waza odpowiadał z reguły negatywnie. Ich załatwianie odciągało sejm od podejmowania spraw zasadniczych, z których niewiele weszło w skład sejmowego ustawodawstwa.

</doc>
<doc id="4272864" url="https://pl.wikipedia.org/wiki?curid=4272864" title="Damian Tomasik">
Damian Tomasik

Damian Tomasik (ur. 18 sierpnia 1994 w Nowym Targu) – polski hokeista, reprezentant Polski.
Syn Mirosława (ur. 1965), także hokeisty.
Kariera.
Jako wychowanek był zawodnikiem MMKS Podhale Nowy Targ i Podhala Nowy Targ. W 2018 przeszedł do zespołu Tauron KH GKS Katowice. W czerwcu 2020 ponownie został zawodnikiem Podhala.
W trakcie kariery określany pseudonimem "Tomas".
W barwach reprezentacji Polski do lat 18 wystąpił na turnieju mistrzostw świata juniorów do lat 18 w 2012 (Dywizja IB). W barwach reprezentacji Polski do lat 20 wystąpił na turnieju mistrzostw świata juniorów do lat 20 w 2014 (Dywizja IA). W barwach seniorskiej kadry Polski uczestniczył w turnieju mistrzostw świata edycji 2018 (Dywizja IA).

</doc>
<doc id="4272865" url="https://pl.wikipedia.org/wiki?curid=4272865" title="Ayoub Mor Silvanos">
Ayoub Mor Silvanos

Ayoub Mor Silvanos (Sylwan) – duchowny Malankarskiego Syryjskiego Kościoła Ortodoksyjnego, będącego częścią Syryjskiego Kościoła Ortodoksyjnego, od 2008 biskup pomocniczy diecezji Knanaya odpowiedzialny za wiernych w Ameryce i w Europie.

</doc>
<doc id="4272866" url="https://pl.wikipedia.org/wiki?curid=4272866" title="Gaj (rejon mołodecki)">
Gaj (rejon mołodecki)

Gaj (biał. "Гай", ros. "Гай") – wieś na Białorusi, w obwodzie mińskim, w rejonie mołodeczańskim, w sielsowiecie Chożów.
Przed 1939 w Polsce, w województwie wileńskim, w powiecie mołodeczańskim.

</doc>
<doc id="4272868" url="https://pl.wikipedia.org/wiki?curid=4272868" title="Horawiny">
Horawiny

Horawiny (biał. "Гаравіны", ros. "Горавины") – wieś na Białorusi, w obwodzie mińskim, w rejonie mołodeczańskim, w sielsowiecie Chożów.
Przed 1939 w Polsce, w województwie wileńskim, w powiecie mołodeczańskim.

</doc>
<doc id="4272872" url="https://pl.wikipedia.org/wiki?curid=4272872" title="Dranie">
Dranie

Dranie (biał. "Драні", ros. "Драни") – wieś na Białorusi, w obwodzie mińskim, w rejonie mołodeczańskim, w sielsowiecie Chożów.
Przed 1939 w Polsce, w województwie wileńskim, w powiecie mołodeczańskim.

</doc>
<doc id="4272874" url="https://pl.wikipedia.org/wiki?curid=4272874" title="Żerłaki">
Żerłaki

Żerłaki (biał. "Жарлакі", ros. "Жерлаки") – wieś na Białorusi, w obwodzie mińskim, w rejonie mołodeczańskim, w sielsowiecie Chożów.
Przed 1939 w Polsce, w województwie wileńskim, w powiecie mołodeczańskim.

</doc>
<doc id="4272878" url="https://pl.wikipedia.org/wiki?curid=4272878" title="Rendering bazujący na fizyce">
Rendering bazujący na fizyce

Rendering bazujący na fizyce (, PBR) – model cieniowania, którego celem jest stworzenie bardziej realistycznego oświetlenia otoczenia poprzez zamodelowanie interakcji światła z powierzchnią. W tym celu wykorzystuje się optykę i rzeczywiste właściwości materiałów. PBR nie jest jednolitym standardem, a zbiorem wytycznych.
Do zalet "renderingu bazującego na fizyce" należą:
Na PBR składają się zazwyczaj:
Model ten jest powszechnie używany w grach komputerowych powstałych po siódmej generacji gier komputerowych. Dostępny jest na silnikach graficznych takich jak: CryEngine, Decima, Fox Engine, Frostbite, Unity i Unreal Engine 4 oraz w programach do tworzenia trójwymiarowej grafiki i animacji takich jak: 3ds Max, Blender oraz Maya.

</doc>
<doc id="4272881" url="https://pl.wikipedia.org/wiki?curid=4272881" title="Pårup (przystanek kolejowy)">
Pårup (przystanek kolejowy)

Pårup () – przystanek osobowy w miejscowości Græsted, w Regionie Stołecznym, w Danii. 
Znajduje się na Gribskovbanen i jest obsługiwany przez pociągi regionalne Lokaltog.

</doc>
<doc id="4272884" url="https://pl.wikipedia.org/wiki?curid=4272884" title="Biržai (stacja kolejowa)">
Biržai (stacja kolejowa)

Biržai (lit: "Biržų geležinkelio stotis") – stacja kolejowa w miejscowości Birże, w okręgu poniewieskim, na Litwie. Stacja znajduje się na wąskotorowej linii Poniewież – Birże.
Od 7 listopada 1996 budynek dworca znajduje się w Rejestrze dóbr kultury. 

</doc>
<doc id="4272885" url="https://pl.wikipedia.org/wiki?curid=4272885" title="Louro (przystanek kolejowy)">
Louro (przystanek kolejowy)

Louro (port: "Apeadeiro de Louro") – przystanek kolejowy w Louro (część gminy Vila Nova de Famalicão), w dystrykcie Braga, w Portugalii. Znajduje się na Linha do Minho. Jest obsługiwany przez pociągi CP Urbanos do Porto.
Historia.
Stacja znajduje się na odcinku Linha do Minho między Campanhã i Nine, która weszła do służby wraz z Ramal de Braga 21 maja 1875 r.

</doc>
<doc id="4272888" url="https://pl.wikipedia.org/wiki?curid=4272888" title="Long Pretty Girls">
Long Pretty Girls



</doc>
<doc id="4272893" url="https://pl.wikipedia.org/wiki?curid=4272893" title="Sejm zwyczajny 1683">
Sejm zwyczajny 1683

Sejm 1683 – sejm zwyczajny I Rzeczypospolitej został zwołany 4 listopada 1682 roku do Warszawy. 
Sejmiki przedsejmowe w województwach odbyły się 16 grudnia 1682 roku, a sejmik kujawski powtórny 5 lutego 1683 roku. Marszałkiem sejmu obrano Rafała Leszczyńskiego chorążego koronnego. Obrady trwały od 27 stycznia do 10 marca 1683 roku. 
Obrady faktycznie zakończono 17 kwietnia 1683 roku.

</doc>
<doc id="4272898" url="https://pl.wikipedia.org/wiki?curid=4272898" title="Nad Trzaską">
Nad Trzaską

Nad Trzaską – duży masyw skalny w Ojcowskim Parku Narodowym. Znajduje się w lewych zboczach Doliny Prądnika, nad parkingiem pod Zamkiem w Ojcowie. Od południowej strony opada do wąwozu Drewniana Droga, od północnej sąsiaduje z Zamkowymi Skałami. Niemal pionowe ściany Nad Trzaską opadają wprost do Prądnika, tutaj mającego charakter potoku.
Zbudowany jest z twardych wapieni skalistych. Porasta go bogata flora roślinności naskalnej i pojedyncze okazy sosny zwyczajnej.

</doc>
<doc id="4272904" url="https://pl.wikipedia.org/wiki?curid=4272904" title="Sejm zwyczajny 1688">
Sejm zwyczajny 1688

Sejm 1688 – sejm zwyczajny I Rzeczypospolitej został zwołany 18 listopada 1687 roku do Grodna.
Sejmiki przedsejmowe w województwach odbyły się w 16 grudnia 1686 roku. Marszałkiem sejmu starej laski obrano Andrzeja Giełguda pisarza polnego wielkiego litewskiego. Obrady sejmu trwały od 27 stycznia do 5 marca 1688 roku. 
Sejm został zerwany przez Kazimierza Stanisława Dąbrowskiego jeszcze przed wyborem marszałka.

</doc>
<doc id="4272908" url="https://pl.wikipedia.org/wiki?curid=4272908" title="Recydywista (album)">
Recydywista (album)

Recydywista – ostatni album studyjny polskiego rapera Chady. Został wydany 1 grudnia 2017 roku. Za produkcję całego materiału odpowiedzialny był RX. Na płycie wystąpiło tylko dwóch gości, tj. Smolasty oraz Z.B.U.K.U. Limitowana edycja wydawnictwa zawiera dodatkowy utwór pt. „Z potrzeby serca”.
Album dotarł do 13. miejsca polskiej listy sprzedaży OLiS i uzyskał certyfikat złotej płyty.

</doc>
<doc id="4272914" url="https://pl.wikipedia.org/wiki?curid=4272914" title="Sejm zwyczajny 1631">
Sejm zwyczajny 1631

Sejm 1631 – sejm zwyczajny I Rzeczypospolitej został zwołany 10 sierpnia 1630 roku przez króla Zygmunta III Wazę do Warszawy na 16 października 1630 roku. Odłożony został do 10 stycznia 1631 roku, a następnie 14 grudnia 1630 przeniesiony na 29 stycznia 1631 roku.
Sejmiki przedsejmowe w województwach odbyły się we wrześniu 1630 roku. Marszałkiem sejmu obrano Jerzego Ossolińskiego podstolego koronnego. Obrady sejmu trwały od 29 stycznia do 12 marca 1631 roku.
Na sejmie przeciwstawiono się planom króla Zygmunta wyboru królewicza Władysława vivente rege (za życia króla). Zaakceptowano natomiast królewicza Jana Olbrachta Wazę na stanowisku biskupa warmińskiego. Protestowano przeciwko wykupowi zadłużonych dóbr żywieckich przez królową Konstancję, które miały stać królewszczyznami. Uchwalono pobór. Sejm zakończył obrady 12 marca 1631 roku.

</doc>
<doc id="4272915" url="https://pl.wikipedia.org/wiki?curid=4272915" title="Benetton B188">
Benetton B188

Benetton B188 – samochód Formuły 1, zaprojektowany przez Rory’ego Byrne’a i skonstruowany przez Benettona. Używany w sezonie 1988 i 1989. Samochód był napędzany przez jednostki Cosworth.

</doc>
<doc id="4272922" url="https://pl.wikipedia.org/wiki?curid=4272922" title="Sejm zwyczajny 1635">
Sejm zwyczajny 1635

Sejm 1635 – sejm zwyczajny I Rzeczypospolitej został zwołany 10 października 1634 roku do Warszawy. Powtórny uniwersał zwołujący sejm wydano 29 listopada 1634 roku. 
Sejmiki przedsejmowe w województwach odbyły się w grudniu 1633 i styczniu 1634 roku. Marszałkiem sejmu obrano Jerzego Ossolińskiego podskarbiego nadwornego koronnego. Sejm obradował od 31 stycznia do 17 marca 1635 roku.
Z powodu zagrożenia wojną ze Szwecją, wskutek upływu rozejmu zawartego w 1629 roku w Starym Targu, uchwalono pospolite ruszenie oraz podatki. Postanowiono zbudować zamek w Kudaku na Dnieprze, mający kontrolować wyprawy kozackie na terytoria tureckie, grożące konfliktami z Turcją.

</doc>
<doc id="4272923" url="https://pl.wikipedia.org/wiki?curid=4272923" title="Katarzyna Piszek">
Katarzyna Piszek

Katarzyna Piszek, pseudonim Kasai (ur. 2 sierpnia 1983 we Wrocławiu) – polska kompozytorka, instrumentalistka, wokalistka, producentka i autorka tekstów.
Życiorys.
Wczesne lata i edukacja.
Pochodzi z rodziny o muzycznych tradycjach. Jej matka jest pianistką Opery Narodowej w Warszawie, ojciec śpiewakiem operowym. W roku 1998 ukończyła z wyróżnieniem Państwową Podstawową Szkołę Muzyczną nr 3 im. Grażyny Bacewicz w Warszawie w klasie fortepianu. W 2002 ukończyła Zespół Szkół Muzycznych nr. 4 im. Karola Szymanowskiego w Warszawie. W latach 2002–2006 była studentką Akademii Muzycznej im. Szymanowskiego w Katowicach na Wydziale Jazzu i Muzyki Rozrywkowej, w klasie Kompozycji i Aranżacji, którą ukończyła otrzymując dyplom magistra sztuki.
Działalność artystyczna.
Od 2008 roku prowadzi czynną działalność koncertową i studyjną. Współpracowała m.in. z Anią Dąbrowską, Bogdanem Kondrackim, Karoliną Kozak, Noviką, Andrzejem Smolikiem. Tworzy zespół koncertowy Moniki Brodki, którą wspomaga grą na instrumentach klawiszowych, perkusyjnych oraz śpiewem. Współpracuje również z Arturem Rojkiem, z którym nagrała nagradzany album „Składam się z ciągłych powtórzeń”. Od 2012 razem z Pauliną Przybysz, braćmi Zalewskimi i Jerzym Markuszewskim współtworzy zespół Rita Pax, z którym nagrała dwie płyty.
Brała udział w licznych festiwalach w Polsce i za granicą, m.in.: Audioriver, Coke Festival, Enea Spring Break, Great Escape, Off Festival, Opener Festival, Positivus, Rock En Seine, Selector, SXSW, Tallin Music Week, Tauron Nowa Muzyka.
W 2018 r. rozpoczęła solową karierę jako Kasai, wydając 2 single: Impostor i Sun Spirit. W marcu 2019 r. ukazał się jej najnowszy teledysk do utworu Salvages, promujący nadchodzący, debiutancki albumu. Płyta "Equals" ukazała się w maju 2019 r., nakładem niezależnej wytwórni ART2 Music.

</doc>
<doc id="4272934" url="https://pl.wikipedia.org/wiki?curid=4272934" title="Benetton B189">
Benetton B189

Benetton B189 – samochód Formuły 1, zaprojektowany przez Rory’ego Byrne’a i skonstruowany przez Benettona. Używany w sezonie 1989. Samochód był napędzany przez jednostki Cosworth.
W sezonie 1990 podczas Grand Prix Stanów Zjednoczonych i Grand Prix Brazylii została użyta wersja B189B.

</doc>
<doc id="4272941" url="https://pl.wikipedia.org/wiki?curid=4272941" title="Cisitalia D46">
Cisitalia D46

Cisitalia D46 – samochód Formuły 1, zaprojektowany przez Dante’go Giacosa i skonstruowany przez Cisitalię. Samochodem ścigał się Piero Dusio podczas Grand Prix Włoch w sezonie 1952, do którego nie zdołał się zakwalifikować. Samochód był napędzany przez jednostki BPM.

</doc>
<doc id="4272947" url="https://pl.wikipedia.org/wiki?curid=4272947" title="Bitwa pod Sangju">
Bitwa pod Sangju

Bitwa pod Sangju – starcie zbrojne podczas wojny koreańskiej, w dniach 20–31 lipca 1950; zwycięstwo Koreańczyków z Północy.
15. Dywizja Koreańskiej Armii Ludowej starła się z liczniejszymi wojskami amerykańsko-południowokoreańskimi (25. Dywizja Piechoty) zmuszając je po 11-dniowych walkach do opuszczenia pozycji.

</doc>
<doc id="4272960" url="https://pl.wikipedia.org/wiki?curid=4272960" title="Kedi - sekretne życie kotów">
Kedi - sekretne życie kotów

Kedi - sekretne życie kotów – turecko-amerykański film dokumentalny z 2016 roku w reżyserii Ceydy Torun.
Opis.
Bohaterami filmu są koty – Spryciara, Przylepa, Sułtan, Flirciarz, Bestia, Szajba i Cwaniak przedstawione w różnych sytuacjach codziennego życia, takich jak: zdobywanie jedzenia, karmienie młodych, walka z rywalami czy szukania bezpiecznego miejsca w mieście. Akcja filmu toczy się w Stambule. Koty w tym mieście mają swoje miejsce, są częścią lokalnej społeczności.
Polska.
Polska premiera miała miejsce 28 lipca 2017 roku. W tym samym roku film został wydany na DVD.
Realizacja filmu.
Ceyda Torun podczas realizacji filmu współpracowała z mężem Charliem Wuppermannem i współautorką Alp Korfali.
Nagrody.
Film był nominowany do około 20. nagród. Wygrał następujące nagrody:

</doc>
<doc id="4272969" url="https://pl.wikipedia.org/wiki?curid=4272969" title="Day Valley">
Day Valley

Day Valley – jednostka osadnicza w Stanach Zjednoczonych, w stanie Kalifornia, w hrabstwie Santa Cruz.

</doc>
<doc id="4272975" url="https://pl.wikipedia.org/wiki?curid=4272975" title="Drewniana Droga">
Drewniana Droga

Drewniana Droga – wąwóz i droga w Ojcowskim Parku Narodowym. Znajduje się w lewych zboczach Doliny Prądnika, i ma wylot pomiędzy skałami Nad Trzaską i Skałą Dygasińskiego. Dawniej wąwozem tym biegła droga jezdna łączącą miejscowości Skała i Ojców. W czasie I wojny światowej wyłożono ją drewnianymi balami, aby umożliwić transport dział i amunicji. Stąd pochodzi nazwa drogi i wąwozu. Później droga straciła znaczenie. W 2005 roku władze miasta Skała drogą tą wyznaczyły szlak spacerowy. Dokonano jego oznakowania i wyposażono w tablice informacyjne. 
Na wierzchowinie w pobliżu Skały, Drewniana Droga przechodzi w drogę polną. Na granicy z porośniętym lasem Ojcowskim Parkiem Narodowym znajduje się przy niej liczący około 50 mogił cmentarz choleryczny, na którym chowano ludzi zmarłych na cholerę pod koniec XIX wieku i w czasie I wojny światowej.

</doc>
<doc id="4272976" url="https://pl.wikipedia.org/wiki?curid=4272976" title="Felton (Kalifornia)">
Felton (Kalifornia)

Felton – jednostka osadnicza w Stanach Zjednoczonych, w stanie Kalifornia, w hrabstwie Santa Cruz.

</doc>
<doc id="4272977" url="https://pl.wikipedia.org/wiki?curid=4272977" title="Siwki (rejon berezieński)">
Siwki (rejon berezieński)

Siwki (ukr. Сівки) – wieś na Ukrainie w rejonie berezieńskim obwodu rówieńskiego.
Historia.
Przed 1939 r. w II Rzeczypospolitej, parafia rzymskokatolicka św. WNMP w mieście Korzec.

</doc>
<doc id="4272979" url="https://pl.wikipedia.org/wiki?curid=4272979" title="Freedom (Kalifornia)">
Freedom (Kalifornia)

Freedom – jednostka osadnicza w Stanach Zjednoczonych, w stanie Kalifornia, w hrabstwie Santa Cruz.

</doc>
<doc id="4272982" url="https://pl.wikipedia.org/wiki?curid=4272982" title="Linia kolejowa Weddel – Fallersleben">
Linia kolejowa Weddel – Fallersleben

Weddeler Schleife – zelektryfikowana, jednotorowa linia kolejowa w kraju związkowym Dolna Saksonia, w Niemczech. Linia rozpoczyna się w Weddel w gminie Cremlingen i kończy się w Fallersleben, dzielnicy Wolfsburga. Linią kursują między innymi pociągi Intercity-Express, które zatrzymują się w Brunszwiku.

</doc>
<doc id="4272985" url="https://pl.wikipedia.org/wiki?curid=4272985" title="Ujście (obwód rówieński)">
Ujście (obwód rówieński)

Ujście (ukr. Устя) – wieś na Ukrainie w rejonie koreckim obwodu rówieńskiego.
Historia.
Przed 1939 r. w II Rzeczypospolitej, parafia rzymskokatolicka św. Izydora Oracza we wsi Dermanka.

</doc>
<doc id="4272986" url="https://pl.wikipedia.org/wiki?curid=4272986" title="Hesketh 308D">
Hesketh 308D

Hesketh 308D – samochód Formuły 1, zaprojektowany przez Harveya Postlethwaite’a i skonstruowany przez Hesketha. Używany w sezonie 1976. Samochód był napędzany przez jednostki Cosworth.

</doc>
<doc id="4272987" url="https://pl.wikipedia.org/wiki?curid=4272987" title="Interlaken (Kalifornia)">
Interlaken (Kalifornia)

Interlaken – jednostka osadnicza w Stanach Zjednoczonych, w stanie Kalifornia, w hrabstwie Santa Cruz.

</doc>
<doc id="4272990" url="https://pl.wikipedia.org/wiki?curid=4272990" title="Harawiny">
Harawiny



</doc>
<doc id="4272991" url="https://pl.wikipedia.org/wiki?curid=4272991" title="Drenie">
Drenie



</doc>
<doc id="4272992" url="https://pl.wikipedia.org/wiki?curid=4272992" title="Grupa Azoty Unia Tarnów">
Grupa Azoty Unia Tarnów

Grupa Azoty Unia Tarnów (poprzednio Grupa Azoty SPR Tarnów) – polski męski klub piłki ręcznej z Tarnowa kontynuujący tradycje sekcji piłki ręcznej ZKS Unia Tarnów. W latach 2012-2019 występował w I lidze. W maju 2019 po wygraniu dwumeczu z ponownie awansował do Superligi.

</doc>
<doc id="4272994" url="https://pl.wikipedia.org/wiki?curid=4272994" title="La Selva Beach">
La Selva Beach

La Selva Beach – jednostka osadnicza w Stanach Zjednoczonych, w stanie Kalifornia, w hrabstwie Santa Cruz, nad Oceanem Spokojnym.

</doc>
<doc id="4272998" url="https://pl.wikipedia.org/wiki?curid=4272998" title="Rząd Bashkima Fino">
Rząd Bashkima Fino

Rząd Bashkima Fino – rząd Albanii od 12 marca 1997 do 25 lipca 1997.

</doc>
<doc id="4273002" url="https://pl.wikipedia.org/wiki?curid=4273002" title="Live Oak (hrabstwo Santa Cruz)">
Live Oak (hrabstwo Santa Cruz)

Live Oak – jednostka osadnicza w Stanach Zjednoczonych, w stanie Kalifornia, w hrabstwie Santa Cruz.

</doc>
<doc id="4273007" url="https://pl.wikipedia.org/wiki?curid=4273007" title="Lompico">
Lompico

Lompico – jednostka osadnicza w Stanach Zjednoczonych, w stanie Kalifornia, w hrabstwie Santa Cruz.

</doc>
<doc id="4273011" url="https://pl.wikipedia.org/wiki?curid=4273011" title="Mount Hermon (Kalifornia)">
Mount Hermon (Kalifornia)

Mount Hermon – jednostka osadnicza w Stanach Zjednoczonych, w stanie Kalifornia, w hrabstwie Santa Cruz.

</doc>
<doc id="4273012" url="https://pl.wikipedia.org/wiki?curid=4273012" title="Duma i uprzedzenie (koreański serial telewizyjny)">
Duma i uprzedzenie (koreański serial telewizyjny)

Duma i uprzedzenie (hangul: 오만과 편견 "Omangwa pyeongyeon") – południowokoreański serial telewizyjny emitowany na antenie MBC. Serial był emitowany od 27 października 2014 roku do 13 stycznia 2015 roku, w poniedziałki i wtorki o 22:00, liczy 21 odcinków. Według Nielsen Korea odcinek 11 osiągnął najwyższą oglądalność (11,1%), a według TNMS odcinek 6 (12,8%). Główne role odgrywają w nim Choi Jin-hyuk, Baek Jin-hee, Choi Min-soo, Lee Tae-hwan oraz Son Chang-min.
Serial jest dostępny z napisami w języku polskim za pośrednictwem platformy Viki, pod tytułem "Duma i uprzedzenie".

</doc>
<doc id="4273016" url="https://pl.wikipedia.org/wiki?curid=4273016" title="Pajaro Dunes">
Pajaro Dunes

Pajaro Dunes – jednostka osadnicza w Stanach Zjednoczonych, w stanie Kalifornia, w hrabstwie Santa Cruz, nad Oceanem Spokojnym.

</doc>
<doc id="4273018" url="https://pl.wikipedia.org/wiki?curid=4273018" title="Literatura albańska">
Literatura albańska

Literatura albańska (alb. "Letërsia shqipe") – literatura tworzona przez autorów narodowości albańskiej lub posługujących się językiem albańskim. Obejmuje nie tylko obszar dzisiejszej Albanii, ale również literaturę Arboreszy i Albańczyków z Kosowa, Macedonii Północnej, Czarnogóry i Grecji. Pierwszy albański tekst powstał w 1210 roku, jednakże jego odnalezienie i istnienie jest podawane w wątpliwość. Pierwszy albański tekst, którego autentyczność nie jest przedmiotem sporów, został napisany w 1462 roku, natomiast pierwsza książka w języku albańskim pochodzi z 1555 roku. W 1685 roku wydano Cuneus prophetarum, pierwsze dzieło napisane oryginalnie po albańsku. W XVIII i XIX wieku powstawały utwory zapisywane alfabetem arabskim. Rozwój literatury albańskiej, którego szczyt przypada na lata 30. XX wieku, spowolniło objęcie władzy przez Envera Hoxhę.
Historia.
Historię literatury albańskiej można podzielić na pięć okresów: literatura staroalbańska (do 1836), literatura okresu odrodzenia narodowego (1836–1912), literatura niepodległej Albanii (1912–1939), literatura reżimu Envera Hoxhy (1944–1990) oraz literatura po upadku komunizmu (od 1991); czasem wyodrębnia się także okres walki narodowowyzwoleńczej (1939–1944).
Literatura ludowa.
Albańska literatura ludowa składa się z utworów (wierszowanych i prozatorskich) przekazywanych ustnie z pokolenia na pokolenie. Dzieli się je na epickie pieśni legendarno-heroiczne, epickie pieśni historyczne, ballady, pieśni obrzędowe oraz liryki o charakterze społecznym bądź erotycznym, przysłowia i zagadki oraz baśnie, anegdoty i bajki.
Pieśni legendarno-heroiczne powstawały w północnoalbańskich górach. Są to krótkie utwory epickie wychwalające starcia bałkańskich Słowian z albańskimi muzułmanami. Najbardziej rozpowszechnionym utworem tego typu był „Cykl o Mujim i Halilim”, a także, zaliczane do najpiękniejszych utworów albańskiej epickiej twórczości ludowej, utwory, których bohaterem był Gjergj Elez Ali, walczący z zamorskim potworem, tzw. bajlozem.
Pieśni historyczne powstawały w związku z wydarzeniami dziejowymi. Z XV wieku, czyli okresu walk Skanderbega, na terenie Albanii zachowały się jedynie szczątki pieśni. Znane są natomiast pieśni z wieków XVIII i XIX, wychwalające Kara Mahmuda Buszatlię i Alego z Tepeleny.
Ballady były tworzone na podstawie legend związanych z miejscowościami lub zdarzeniami, np. ballada „Rozafati” opiera się na legendzie o kobiecie zamurowanej w nowo budowanej twierdzy lub kościele.
Pieśni liryczne wyrażały uczucia nurtujące lud albański. Rozpowszechniły się szczególnie pieśni obrzędowe, np. zaręczynowe czy weselne, a także związane z uroczystościami pogrzebowymi, wykonywane do dziś. Pieśni o charakterze społecznym opisywały natomiast walkę i cierpienie.
Liryka miłosna była zróżnicowana – niektóre utwory były pełne humoru i radości, zaś inne były smutne i melancholijne, czasem nawet pełne rozpaczy.
Baśnie, bajki i anegdoty były najpospolitszym przejawem prozy ludowej. Pojawiały się w nich stworzenia fantastyczne, np. smoki, potwory czy uskrzydlone konie. Jedną z popularniejszych baśni była „Najpiękniejsza”, opowiadająca o zaklętej królewnie, ukazującej się pod postacią różnych zwierząt.
W drugiej połowie XIX wieku Jeronim De Rada zaczął gromadzić ludowe pieśni Arboreszów, które następnie opublikował w zbiorze pt. „Rapsody poematu albańskiego” (1866). Innym ważnym zbiorem folklorystycznym była „Pszczoła albańska” (alb. "Bleta shqiptare") Thimiego Mitko wydana w Aleksandrii w 1878 roku. Pierwszym większym zbiorem pieśni północnoalbańskich były „Gegijskie pieśni ludowe” (alb. "Kangë popullore gegnishte") wydane przez Wincentego Prennushi w 1911 roku w Sarajewie. W 1871 roku w Trieście niewielką część swoich zbiorów wydał też Zef Jubani. Po uzyskaniu przez Albanię niepodległości, zbieraniem i publikowaniem twórczości ludowej zajmowały się czasopisma „Gwiazda Zaranna” i „Szczyt”. Również w dawnej Jugosławii działali zbieracze albańskiego folkloru, m.in. Anton Çeta czy Gjergj Hasanaj.
Literatura staroalbańska.
Pierwsze znane dzieło literatury albańskiej to manuskrypt Teodora ze Szkodry z 1210 roku, odnaleziony w 1998 w archiwach Watykanu (zdaniem niektórych badaczy, odkrycie było oszustwem, a archiwa watykańskie nie dysponują manuskryptem). Do momentu jego odkrycia, najstarszym znanym albańskim tekstem była formuła chrztu z roku 1462, autorstwa Paulusa Angelusa, arcybiskupa Durrës. Kolejne znane utwory są datowane na drugą połowę XV wieku. Niektórzy albańscy twórcy, jak np. Mesihi z Prisztiny czy Yahya bey Dukagjini, byli popularnymi autorami dywanów tureckich.
W XVI wieku w Albanii pisano głównie po łacinie. Jednym z ważniejszych autorów był Marin Barleti, którego głównymi dziełami były "Historia życia i czynów Skanderbega, księcia Epirotów" oraz „O oblężeniu Szkodry przez Turków…”. W 1555 roku opublikowano pierwszą książkę w języku albańskim, a konkretnie w dialekcie północnogegijskim – mszał napisany przez księdza Gjona Buzuku. Innym ważnym dziełem literatury staroalbańskiej jest katechizm „E mbsuame e krështerë” autorstwa Lekë Matrëngi, prawosławnego księdza społeczności Arboreszy na Sycylii; był to pierwszy drukowany zabytek piśmiennictwa albańskiego we Włoszech. 30 maja 1635 wydano słownik łacińsko-albański napisany przez Franga Bardhiego, będący jednocześnie pierwszą pracą w języku albańskim, która nie zawierała treści religijnych. W słowniku, oprócz 5000 słów, znalazło się również wiele zwrotów i przysłów zaczerpniętych z żywego języka albańskiego. Kolejnym istotnym tekstem Bardhiego była apologia Skanderbega, zatytułowana „Jerzy Kastriota, Epirota, zwany Skanderbegiem…”, w której autor udowadniał albańskość Skanderbega, w co ówcześni pisarze powątpiewali.
18 października 1685 opublikowano „Çeta e profetëve” („Cuneus prophetarum”, pol. „Grono proroków”), pierwszą książkę napisaną oryginalnie w języku albańskim, której autorem był Pjetër Bogdani. Innym autorem tekstów religijnych był Pjetër Budi. Do jego ważniejszych przekładów należą "Nauka chrześcijańska" (religijny traktat Roberta Bellarmina), "Liturgika obrządku rzymskiego" i "Zwierciadło spowiedzi", wszystkie wydane w Rzymie. Do przekładów dołączył dwa, skierowane do albańskiego kleru, listy-przedmowy własnego autorstwa oraz 23 wiersze religijne (po łacinie i albańsku), z których część również była jego autorstwa.
Kościół prawosławny w Imperium Osmańskim dążył do grecyzacji prawosławnych Albańczyków. Reakcją na te działania były starania o wprowadzenie języka albańskiego do liturgii cerkiewnej, co doprowadziło do prób przetłumaczenia Biblii na ten język. W pierwszej połowie XVII wieku tzw. Anonim z Elbasanu przełożył fragmenty Nowego Testamentu. Cały tekst Biblii przetłumaczył Theodor Haxhifilipi, jednak z owego przekładu zachowały się tylko fragmenty. W latach 1824–1827 Grigor Gjirokastriti i Vangjel Meksi przełożyli Nowy Testament na dialekt toskijski i wydali ów przekład na Korfu, co miało spory wpływ na dalszy rozwój literackiego języka albańskiego.
W XVII i XVIII wieku wraz z ożywieniem życia kulturalnego Arboreszy, rozwijała się również ich literatura (w latach 30. XVIII wieku w Kalabrii otwarto dwa kolegia albańskie kształcące duchownych, w których uczono greki, łaciny i języka albańskiego), natomiast życie kulturalne na terenie Albanii skupiało się głównie na północy kraju – w przypadku literatury gegijskie piśmiennictwo religijno-dydaktyczne autorstwa księży z lokalnych klasztorów. W tej grupie znajdowało się wielu poetów poruszających tematy religijne, m.in. Nikollë Brankati, Nikollë Filja czy Nikollë Keta. Ten ostatni był autorem pierwszego sonetu w języku albańskim. Innym ważnym poetą arboreskim był Jul Variboba, uważany przez wielu Albańczyków za pierwszego prawdziwego albańskiego poetę. Jego poezja opierała się na piśmiennictwie ludowym, a jego pieśni nabożne wciąż są śpiewane przez Arboreszów. W 1762 roku opublikował on długi poemat „Żywot Najświętszej Marii Panny” („Ghiella e Shën Mëriis Virghiër”). Była to jedyna książka autorstwa Arboreszy wydana w XVIII wieku. Po albańsku pisali także włoscy misjonarze, a Francesco Da Lecce wydał w 1702 roku pierwszy słownik włosko-albański oraz pierwszą gramatykę języka albańskiego (1716).
W XVIII wieku zaczęła rozwijać się poezja mieszczańska w języku albańskim, zapisywana alfabetem arabskim. Twórców tej poezji nazywano bejtedżinami. Byli oni popularni wśród muzułmańskiej warstwy feudalnej, duchowieństwa i zamożnego mieszczaństwa. Bejtedżinowie byli pod dużym wpływem literatury orientalnej i język ich utworów zawiera wiele orientalizmów, głównie tureckich, arabskich i perskich. Twórczość ta była często przekazywana ustnie lub w odpisach rękopiśmiennych; niektóre utwory stały się anonimowe i zostały częścią poezji ludowej. Poezja mieszczańska podzieliła się na dwa nurty: świecki i religijny. Po raz pierwszy w albańskiej poezji zaczęto opisywać miłość, przyjaźń, piękno przyrody i kobiet. Rozwinęła się również poezja muzułmańska, którą zajmowali się głównie bektaszyci w XIX wieku; były to głównie hymny na cześć proroka i ody. Głównym przedstawicielem nurtu religijnego był Dalip Frashëri, autor wierszowanej historii islamu, zatytułowanej „Hadikaja” (1842). Literatura bejtedżinów pozostaje najsłabiej poznanym etapem historii literatury albańskiej, ponieważ większość dzieł nie zachowała się do dzisiejszych czasów, a także ze względu na brak specjalistów, mogących odczytać ich teksty, gdyby zostały one odnalezione.
Autorem pierwszego znanego tekstu (ok. 1725 roku) w języku albańskim zapisywanym alfabetem arabskim jest Muçi Zade. Ponadto stosowali go także Nezim Ibrahim Frakulla, Sulejman Naibi, Hasan Zyko Kamberi czy Muhamet Kyçyku, który napisał pierwsze w albańskiej literaturze poematy poetyckie: „Erveheja” i „Józef i Zulejka” (alb. „Jusufi e Zelihaja”). Innym ważnym przedstawicielem tej grupy był Zenel Bastari, który jako pierwszy w literaturze bejtedżinów przedstawił ideologiczną ekspresję świadomości społecznej.
Literatura odrodzenia narodowego.
Odrodzenie narodowe to okres dążenia Albańczyków do wyzwolenia spod panowania osmańskiego oraz odradzania się piśmiennictwa w języku albańskim, wcześniej zdominowanego przez wpływy osmańskie. Jego początek jest datowany na 1836 rok, kiedy Naum Bredhi (znany pod pseudonimem Naum Veqilharxhi) wystosował do prawosławnych Albańczyków list otwarty w języku greckim, w którym nakreślił zadania albańskiego ruchu narodowego w dziedzinie oświaty i kultury. Niedługo później Bredhi stworzył alfabet dla języka albańskiego i w 1844 opracował elementarz. W okresie odrodzenia rozwinęła się publicystyka, proza polityczna, poezja liryczna i epicka oraz powstała proza powieściowa i nowelistyczna, a także powstawały liczne stowarzyszenia i organizacje kulturalne, gazety i czasopisma w języku albańskim (najważniejsze z nich to „Albania” wydawana w latach 1897–1909 w Brukseli, a następnie w Londynie, „Światło”, tygodnik „Naród”, dwumiesięcznik satyryczny „Błyskawica” oraz tygodnik „Czas”); kultywowano język również przez otwieranie szkół z językiem albańskim (pierwsza w Korczy w 1887). Z inicjatywy wielu działaczy patriotycznych, na czele których stał Sami Frashëri, w 1879 roku w Stambule założono Towarzystwo do Publikacji Książek Albańskich, zwane Towarzystwem Stambulskim. Jeszcze w tym samym roku wydało ono w 20 tys. egzemplarzy „Elementarz języka albańskiego”, wprowadzając przy okazji ujednolicony alfabet dla tego języka. Ze względu na trudności ze strony władz tureckich, towarzystwo utworzyło wiele filii poza granicami Turcji: "Światło" (później "Wiedza") w Bukareszcie (1881), "Pragnienie" w Sofii (1896), "Braterstwo" w Egipcie, "Ognisko" w Bostonie. Na przełomie XVIII i XIX wieku zaczęto również otwierać filie towarzystwa w Albanii: "Zjednoczenie" (1899) i "Świt" (1901) w Szkodrze, "Braterstwo" w Elbasanie i "Postęp" w Korczy. Deklaracją programową ruchu odrodzeniowego stała się broszura Frashëriego pt. „Albania, czym była, czym jest i czym będzie”.
W okresie odrodzenia dominowała literatura patriotyczna oparta na wątkach historycznych. Powstał również pierwszy w historii dramat w języku albańskim, „Emira” autorstwa Antona Santoriego, którego 3 akty opublikował w latach 1883–1884 w swoim miesięczniku „Sztandar Arboreszów” Jeronim De Rada. Pierwsze próby konstrukcji dramatycznej podejmował Andon Zako Çajupi, uznawany za jednego z twórców dramatu w Albanii i jego komedia obyczajowa „Czternastoletni narzeczony” (1902). Stworzył również tragedię „Bohater kraju” (1908) i komedię polityczną pisaną prozą pt. „Po śmierci” (1910), a także zbiór liryków i satyr „Ojciec Tomorri”. W Szkodrze działali Pjetër Zarishi i Leonardo de Martino, którzy również pisali wiersze o tematyce religijnej i narodowej, a także zajmowali się tłumaczeniem z włoskiego na albański. De Martino odniósł się do sytuacji politycznej w swoim alegorycznym wierszu „Ptak w klatce skąpca”, w którym Albania była tytułowym ptakiem, a Turcja – skąpcem. Głównym twórcą powieści był natomiast Ndoc Nikaj, uznawany za ojca powieści albańskiej.
Duży wkład w rozwój literatury i idei narodowowyzwoleńczej mieli Naim Frashëri, bektaszyta, autor poematu „Trzody i rolnictwo” (1882) oraz, w końcowym okresie twórczości, dwóch utworów epickich: „Qerbelaja” (1898) dotyczący walk politycznych i religijnych wśród muzułmanów oraz „Historia Skanderbega” (1898), który stał się najbardziej poczytnym utworem wśród ówczesnych Albańczyków i Jeronim De Rada, najwybitniejszy poeta Arboreszów w tym okresie, którego głównym dziełem jest „Pieśni Milosao” (1836), romantyczna ballada z elementami patriotycznymi, od której datuje się odrodzenie literatury Arboreszów. Był też założycielem pierwszego albańskiego czasopisma, miesięcznika polityczno-literackiego „Sztandar Arboreszów”, wydawanego w latach 1883–1887 oraz autorem poematów „Pieśni Serafiny Topii” i „Zwierciadło życia ludzkiego” (nowa wersja poprzedniego) oraz złożonego z pięciu ksiąg poematu „Nieszczęsny Skanderbeg”. De Rada jest uważany za twórcę nowoczesnej albańskiej literatury pięknej. Wydawał również w Neapolu gazetę „Gli Albanesi d’Italia”.
Początkiem nowelistyki albańskiej jest opowiadanie Kostandina Kristoforidhiego pt. „Góralskie polowanie”. Był on również autorem „Słownika albańsko-nowogreckiego”. Przetłumaczył także Nowy Testament na dialekt gegijski (1869) i toskijski (1879), których język stał się podstawą prozy okresu odrodzenia oraz wywarł ogromny wpływ na jej rozwój. Napisał również w języku nowogreckim gramatykę dialektu toskijskiego. Ponadto oczyścił język albański z barbaryzmów. Innym pionierem albańskiej nowelistyki był także Mihal Grameno. Do jego najważniejszych dzieł należą „Dobry ród”, „Pocałunek” i „Chrzcielny grób”. Był on także redaktorem czasopism „Liga Prawosławna” i „Czas”. Próbował również tworzyć dramaty – jest autorem tragedii „Śmierć Pyrrusa” oraz komedii „Klątwa na język albański”, jednakże akcja dramatyczna jest w nich słabo rozwinięta.
Innymi znaczącymi twórcami tamtego okresu byli m.in. Zef Sqiro, Gavril Dara, Filip Shiroka, Aleksander Stavre Drenova, Pashko Vasa, Ndre Mjeda, Hil Mosi i Zef Serembe, który jest autorem wierszy „Za wolność Wenecji” i „Do pani Heleny”, a także zbioru wierszy, zatytułowanego po prostu „Wiersze” (wydane w 1926 roku przez jego wnuka), który zawierał treści patriotyczne, religijne i refleksyjne.
Literatura niepodległej Albanii.
W 1908 roku na kongresie albańskich działaczy narodowych w Monastirze uchwalono, że teksty w języku albańskim będą zapisywane w alfabecie łacińskim. Cztery lata później Albańczycy ogłosili we Wlorze Deklarację Niepodległości. Początkowo nie miało to wpływu na literaturę, gdyż w kraju nadal panował chaos; zmieniło się to dopiero po objęciu władzy przez Ahmeda Zogu. Lata 30. są uważane za apogeum i okres największego rozkwitu literatury albańskiej. Osiągnęła ona wówczas poziom wyższy niż twórczość odrodzenia narodowego pod koniec XIX wieku; nie była już zwyczajnym aktem patriotyzmu i obroną przed imperializmem kulturowym obcych mocarstw. Okres ten dawał nieograniczone możliwości rozwoju literackiego i kulturalnego. Wpływ na utworzenie się w Albanii elity intelektualnej miało katolickie szkolnictwo, założone przez jezuitów i franciszkanów w Szkodrze w drugiej połowie XIX wieku. Twórczość tej elity wyrażała się głównie w poezji, której najważniejszymi przedstawicielami byli Çajupi, Mjeda i Drenova, którzy byli swego rodzaju łącznikiem między okresem odrodzenia a początkami literatury po odzyskaniu niepodległości. W owym okresie pojawiły się również tłumaczenia literatury światowej na język albański, w tym także wydany w 1933 roku w Szkodrze przekład powieści „Quo vadis” Henryka Sienkiewicza, a w Szkodrze zaczęto wydawać pierwsze gazety. Na przełomie lat 20. i 30. zaczęła też powstawać krytyka literacka, której początek jest związany z Faikiem Konicą i czasopismem „Albania”, wydawanym po francusku i albańsku. Było to najważniejsze albańskie czasopismo tego okresu. Na jego łamach publikowano artykuły o różnej tematyce, publikowali tam również przeciwnicy Konicy. W gronie najwybitniejszych twórców okresu międzywojennego warto wymienić Konicę, Gjergja Fishtę i Fana Nolego, który w 1924 roku został premierem kraju. Wśród prozaików wyróżnić można natomiast Ernesta Koliqiego i Mitrusha Kuteliego, a także dziennikarza i autora opowiadań Milto Sotira Gurrę. Ponadto wspomnieć można o prozaikach i dramaturgach Foqionie Postolim i Hakim Stërmillim. Najpopularniejszymi dramaturgami tego okresu byli Kristo Floqi i Et'hem Haxhiademi.
Noli pisał głównie wiersze polityczne, np. „Chrystus z biczem”, „Marsz Barabasza”, „Marsz ukrzyżowania” i „Pieśń sułtana Salepa”, które były ironicznym i gniewnym protestem przeciwko ruchowi opozycyjnemu Ahmeda Zogu; był także autorem „Dziejów Skanderbega” (1921). Tłumaczył również powieści Szekspira (m.in. „Hamlet”, „Makbet” i „Otello”), Cervantesa („Don Kichot”), Chajjama („Rubajjaty”), Ibsena i Poego.
Fishta był nazywany „albańskim Homerem” oraz „wieszczem narodowym” i jest uznawany za najważniejszą postać literatury albańskiej pierwszej połowy XX wieku. Miał największy wpływ na nadanie wyrazu artystycznego narodowi albańskiemu. Był także założycielem i redaktorem miesięcznika „Gwiazda Polarna”, który ukazywał się w latach 1914–1944 i odegrał ważną rolę w życiu kulturalnym kraju po odzyskaniu niepodległości; wydawał również gazetę „Poczta Albanii” (1901–1940) oraz czasopismo „Leka” (1929–1944). Jest autorem jednego z najbardziej oryginalnych utworów w historii lokalnej literatury – „Górskich gęśli” ("Lahuta e Malcís", 1937). Jest to epicki poemat historyczny, opowiadający o walce Albańczyków o niepodległość i wolność, uznawany za narodowy epos Albańczyków. Bywa on porównywany do „Górskiego wieńca”, który mógł być dla Fishty inspiracją. Do jego ważniejszych utworów zalicza się też cykl ballad epickich „Lutnia gór”, zbiór satyr „Osy Parnasu” oraz zbiór tekstów lirycznych „Sjesta muz”. Przetłumaczył także „Ifigenię w Aulidzie” oraz „Chorego z urojenia”. Po II wojnie światowej popadł w niełaskę i wszelkie wzmianki na jego temat były za czasów Hoxhy zakazane.
Innym poetą tamtego okresu był przedstawiciel symbolizmu, Lasgush Poradeci, który również był tłumaczem (przekładał m.in. twórczość Puszkina i Majakowskiego). Jest on często nazywany najwybitniejszym albańskim poetą XX wieku, a w swoich dziełach często opisywał Jezioro Ochrydzkie. Wraz z Migjenim pochodził spoza środowiska literackiego i zrywał z tradycjami głównych prądów literackich, tworząc poezję uwspółcześnioną i zbliżoną do zachodnioeuropejskiej.
Koliqi zdobywał wykształcenie we Włoszech, jednak po odzyskaniu niepodległości przez Albanię wrócił do rodzinnej Szkodry. W 1923 roku wraz z Antonem Harapim i Nushem Topallim, założył tygodnik opozycyjny „Górska czarodziejka” ("Ora e maleve"). Pod koniec 1924 roku, po przewrocie, w wyniku którego władzę w kraju objął Zogu, uciekł do Jugosławii, gdzie spędził pięć lat. W latach 1930–1933 był nauczycielem w Albanii, po czym wyemigrował do Włoch, gdzie studiował na uniwersytecie w Padwie. Po zajęciu Albanii przez Włochy w 1939 roku, został ministrem edukacji w albańskim protektoracie. Rok później założył miesięcznik literacko-artystyczny „Shkëndija”, który był wydawany do 1943 roku. Po objęciu władzy przez komunistów, ponownie uciekł do Włoch, gdzie w latach 1957–1973 wydawał czasopismo literackie „Shëjzat/Le Plèiadi”.
Literatura reżimu Envera Hoxhy.
Po objęciu władzy przez Envera Hoxhę, wielu pisarzy opuściło Albanię, m.in. Ernest Koliqi, Mehdi Frashëri czy Midhat Frashëri wyjechali do Włoch, Branko Merxhani – do Turcji, a Tajar Zavalani – do Wielkiej Brytanii. Inni twórcy, jak np. Ndre Zadeja, Lazër Shantoja, Anton Harapi, Gjon Shllaku czy Terenc Toçi, zostali straceni, podobnie jak Baba Ali Tomori czy Manush Peshkëpia, a Wincenty Prennushi i Ndoc Nikaj zmarli po torturach. Również Bernardin Palaj oraz Gjergj Bubani zmarli w więzieniu. Literatura w kraju została podporządkowana stylistyce socrealizmu, dlatego też rozwijała się w izolacji od literatury światowej. Tematyka narodowo-patriotyczna była głównym nurtem literatury tamtego okresu. Twórcom stojącym w opozycji do reżimu zakazywano pisania, skazując na długoletnie kary więzienia, np. Fatos Lubonja spędził w więzieniu 17 lat (1974–1991), a Lazër Radi aż 46 lat. Również Musine Kokalari, która była pierwszą albańską pisarką i zaangażowała się w działalność polityczną (współtworzyła Albańską Partię Socjaldemokratyczną), a jej bracia zostali rozstrzelani, została uznana za „sabotażystkę oraz wroga ludu” i skazana na 20 lat więzienia. Ostatecznie spędziła 18 lat w osławionym więzieniu w Burrel, a następnie przydzielono ją do zamiatania ulic w Rrëshen. Także dramaturg Minush Jero został w 1973 roku aresztowany (wraz z reżyserem Mihallaqem Luarasim) i spędził w więzieniu 5 lat. Inny dramaturg, Kristo Floqi, zmarł w 1951 roku po kilkuletnim pobycie w więzieniu.
W 1945 roku powołano Związek Pisarzy i Artystów Albanii, który wydawał czasopisma „Listopad” i „Światło”, jedyne czasopisma literackie ukazujące się w tym okresie. Głównymi autorami byli poeci Dhimitër Shuteriqi, Shefqet Musaraj i Llazar Siliqi oraz prozaicy: wspomniany wcześniej Shuteriqi, Fatmir Gjata i Zihni Sako. W latach 50. wraz z postępującą integracją Albanii z blokiem komunistycznym, wprowadzano radzieckie wzorce literackie. Mimo niesprzyjających warunków, literaturze albańskiej udało się w niewielkim stopniu odrodzić w latach 60. i kontynuowała powolny rozwój, będąc na tyle silną, by przetrwać ten okres. W 1961 roku, po zerwaniu przez państwo stosunków z ZSRR, twórcy wykorzystali okazję, by odejść od socrealizmu. Ukazało się wówczas kilka utworów, wyznaczających nowe tendencje, zwłaszcza w poezji. Można tu wymienić m.in. zbiory wierszy, takie jak "Shekulli im" Ismaila Kadare, "Hapat e mija në asfalt" Dritëro Agolliego i "Shtigje poetike" Fatosa Arapiego. Te próby wprowadzenia nowych nurtów doprowadziły do kontrowersji, zarówno literackich, jak i politycznych, które ujawniły się na zjeździe Związku Pisarzy i Artystów Albanii w lipcu 1961 roku. Dyskusja, która miała wówczas miejsce, została poruszona podczas kongresu partii komunistycznej. Owe kontrowersje zachęciły twórców starszego pokolenia (Andrea Varfi, Luan Qafëzezi, Mark Gurakuqi) do opowiedzenia się za utrzymaniem utrwalonych standardów i tradycji. W opozycji stało młode pokolenie (Kadare, Agolii, Arapi), które proponowało odmłodzenie literatury i wprowadzenie zmian, takich jak np. wolny wiersz. Hoxha, który zdawał sobie sprawę, że stracił kontrolę nad sytuacją, przyznał rację pisarzom młodego pokolenia i zezwolił na odnowienie literatury. Nie doszło do żadnych radykalnych zmian, jednak rozpoczął się kilkuletni okres spokoju.
Jednym z ważniejszych twórców socrealistycznych był Dritëro Agolli (1931–2017), długoletni przewodniczący Związku Pisarzy i Artystów Albanii (1973–1992). Zadebiutował w 1958 roku; pisał zarówno opowiadania i powieści, jak i utwory poetyckie oraz dramaty. W latach 70. był krytykowany za ironię, którą uważano za krytykę systemu Hoxhy. Innymi ważnymi twórcami tamtego okresu byli Kolë Jakova, Sterjo Spasse i Fatos Arapi.
W międzyczasie literatura albańska rozwijała się na terytorium Kosowa, gdzie w 1941 roku otwarto pierwsze szkoły z albańskim językiem nauczania; mimo to do lat 60. publikowanie w tym języku było tam praktycznie zakazane. Do rozwoju literatury albańskiej na tym terytorium przyczyniła się normalizacja stosunków między Albanią i Jugosławią oraz otwarcie uniwersytetu w Prisztinie w 1969 roku. Do ważniejszych pisarzy albańskich w Kosowie zalicza się m.in. Esada Mekuliego (uważanego za ojca współczesnej poezji albańskiej w Jugosławii), Envera Gjerqeku, Eqrema Bashę, Florę Brovinę, Qerima Ujkaniego, Marka Krasniqiego, Alego Podrimję, Hivziego Sulejmaniego, Adema Demaçi (spędził 28 lat w serbskich więzieniach, wyszedł na wolność w 1990 roku) i Dina Mehmetiego. W 1953 roku w Prisztinie wydano pierwszy po II wojnie światowej tom poezji albańskiej, „Një fyell ndër male” Martina Camaja. Rok później ukazał się kolejny tom jego autorstwa, „Kanga e vërrinit”. Na terenie Kosowa działali również dramaturdzy, m.in. Anton Pashku, który zainagurował nurt teatru absurdu swoimi dramatami „Sinkopa” (1969) i „Gof” (1976). Był on także redaktorem czasopism literackich „Jeta e Re” ("Nowe życie", powstało w 1949 roku) oraz „Rilindja”. Wśród ważniejszych dramaturgów w Kosowie można też wymienić Rexhepa Qosję, Azema Shkreliego, Sabriego Hamitiego i Ediego Shukriu.
W Macedonii w owym okresie wydawano czasopismo „Flaka e vëllazërimit”, na łamach którego publikowano różne teksty literackie. Najbardziej znanymi autorami tworzącymi na terenie Macedonii byli Luan Starova, Adem Gajtani, Murteza Peza, Fejzi Bojko i Murat Isaku.
Literatura po upadku komunizmu.
Po upadku komunizmu ponownie zaczęto tłumaczyć literaturę światową i europejską. Powstały nowe czasopisma literackie (w tym krytyczne), a swoje utwory zaczęli tworzyć pisarze eliminowani przez komunistyczne władze oraz byli więźniowie polityczni (m.in. Lubonja, który często w swoich tekstach poruszał motyw komunistycznych obozów pracy, a także Kasëm Trebeshina, uznawany za głównego rywala Kadarego). Najbardziej znanym poza granicami Albanii współczesnym pisarzem jest Ismail Kadare (zdobywca pierwszej w historii Man Booker International Prize w 2005 roku oraz tłumacz wierszy Adama Mickiewicza na język albański), który w swojej twórczości wykorzystuje elementy mitologii greckiej oraz albańskich legend. Głównym tematem jego prac jest totalitaryzm i jego mechanizmy. Do ważniejszych twórców współczesnych należą również m.in. Ylljet Aliçka, Fatos Kongoli, laureatka nagrody Kristal Vilenice – Luljeta Lleshanaku, Ben Blushi – laureat Nagrody Literackiej Unii Europejskiej z 2014 roku, Ridvan Dibra, Ornela Vorpsi, Romeo Çollaku, Arian Leka, Agron Tufa, Parid Teferiçi, Bashkim Shehu i Rudi Erebara – laureat Nagrody Literackiej Unii Europejskiej z 2017 roku, Kim Mehmeti i Eqrem Basha.

</doc>
<doc id="4273019" url="https://pl.wikipedia.org/wiki?curid=4273019" title="Paradise Park">
Paradise Park

Paradise Park – jednostka osadnicza w Stanach Zjednoczonych, w stanie Kalifornia, w hrabstwie Santa Cruz.

</doc>
<doc id="4273022" url="https://pl.wikipedia.org/wiki?curid=4273022" title="Pasatiempo">
Pasatiempo

Pasatiempo – jednostka osadnicza w Stanach Zjednoczonych, w stanie Kalifornia, w hrabstwie Santa Cruz.

</doc>
<doc id="4273025" url="https://pl.wikipedia.org/wiki?curid=4273025" title="Pleasure Point">
Pleasure Point

Pleasure Point – jednostka osadnicza w Stanach Zjednoczonych, w stanie Kalifornia, w hrabstwie Santa Cruz, nad Oceanem Spokojnym.

</doc>
<doc id="4273028" url="https://pl.wikipedia.org/wiki?curid=4273028" title="Piotr Garbowski">
Piotr Garbowski

Piotr Garbowski (ur. 14 września 1973 w Klimkówce) – polski niedowidzący biathlonista i biegacz narciarski, stolarz.
Urodził się 14 września 1973 w Klimkówce. Swoją przygodę z narciarstwem rozpoczął w 2012 w rodzimej miejscowości. W kadrze reprezentacji Polski zadebiutował dwa lata później, a w 2018 roku uczestniczył w zimowych igrzyskach paraolimpijskich w Pjongczang. Jego największym osiągnięciem jest piąte miejsce na biathlonowych mistrzostwach świata w 2017 roku w Canmore. W wieku 30 lat stwierdzono u niego zwyrodnienie plamki żółtej, co spowodowało stopniową utratę wzroku.
Ma żonę Beatę, córkę Weronikę, syna Sebastiana oraz czworo rodzeństwa. Z zawodu jest stolarzem. Ulubionym sportowcem jest norweski biathlonista Ole Einar Bjørndalen.

</doc>
<doc id="4273033" url="https://pl.wikipedia.org/wiki?curid=4273033" title="Andrzej Pietrzak">
Andrzej Pietrzak

Andrzej Pietrzak (ur. 20 maja 1958 w Pogorzeli w województwie opolskim) – polski duchowny katolicki, werbista, doktor habilitowany nauk teologicznych, wykładowca Katolickiego Uniwersytetu Lubelskiego Jana Pawła II.
Życiorys.
W Pogorzeli ukończył w 1973 szkołę podstawową. W 1977 liceum ogólnokształcące w Obornikach Wielkopolskich i w tym samym roku wstąpił do zakonu werbistów. Przygotowanie do kapłaństwa otrzymał w Pieniężnie (1978–1980) i w brazylijskim São Paulo (1980–1985). W 1985 przyjął w Brazylii święcenia kapłańskie. W latach 1990–1992 odbył studia uzupełniające w Katolickim Uniwersytecie Lubelskim. Tam w 1991 uzyskał tytuł magistra (1991) i licencjata (1992). Studiował też w uczelniach katolickich w Rzymie. W 1992 został wykładowcą w Misyjnym Seminarium Duchownym Księży Werbistów w Pieniężnie. W 2001 obronił pracę doktorską pt. "Opcja na rzecz ubogich znakiem wiarygodności Kościoła w świetle Dokumentów końcowych Konferencji Ogólnych Episkopatu Latynoamerykańskiego w Rio de Janereio, Medellin, Puebla i Santo Doming" przygotowaną pod kierunkiem ks. prof. Mariana Ruseckiego. Od 2005 jest wykładowcą KUL. W 2014 został w KUL doktorem habilitowanym.

</doc>
<doc id="4273034" url="https://pl.wikipedia.org/wiki?curid=4273034" title="Ceyhan (rzeka)">
Ceyhan (rzeka)

Ceyhan (też: Pyramus, gr. Πύραμος, Jihun) – rzeka w Turcji, w Anatolii. Jej długość wynosi 509 km, a powierzchnia zlewni 22 300 km².
Źródła rzeki znajdują się w górach Nurhak w górach Taurus. Przepływa m.in. przez Elbistan, przedmieścia Kahramanmaraş i miasto Ceyhan. Uchodzi do Zatoki İskenderun Morza Śródziemnego na Nizinie Cylicyjskiej, gdzie tworzy rozległą deltę wraz z rzeką Seyhan.
Na Ceyhan znajduje się dziesięć zapór:

</doc>
<doc id="4273037" url="https://pl.wikipedia.org/wiki?curid=4273037" title="Home Nations Championship 1937">
Home Nations Championship 1937

Home Nations Championship 1937 – trzydziesta trzecia edycja Home Nations Championship, mistrzostw Wysp Brytyjskich w rugby union, rozegrana pomiędzy 16 stycznia a 3 kwietnia 1937 roku. Wliczając turnieje w poprzedniej formie, wraz z Pucharem Pięciu Narodów, była to pięćdziesiąta edycja tych zawodów. W turnieju zwyciężyła Anglia, która pokonała wszystkich rywali i tym samym zdobyła Triple Crown.
Zgodnie z ówczesnymi zasadami punktowania dropgol był warty cztery punkty, podwyższenie dwa, natomiast przyłożenie i pozostałe kopy trzy punkty.

</doc>
<doc id="4273040" url="https://pl.wikipedia.org/wiki?curid=4273040" title="Seesaw">
Seesaw



</doc>
<doc id="4273041" url="https://pl.wikipedia.org/wiki?curid=4273041" title="Józef Turek (duchowny)">
Józef Turek (duchowny)

Józef Turek (ur. 18 września 1946 w Naszacowicach, zm. 4 czerwca 2010 w Lublinie) – polski ksiądz katolicki, filozof, doktor habilitowany, profesor Katolickiego Uniwersytetu Lubelskiego Jana Pawła II.
Życiorys.
20 czerwca 1971 po ukończeniu Warmińskiego Seminarium Duchownego otrzymał święcenia kapłańskie. W 1973 uzyskał na Wydziale Teologii KUL tytuł magistra teologii. Następnie odbył w latach 1973–1977 studia z filozofii przyrody na Wydziale Filozofii KUL. W 1978 otrzymał stopień doktora na podstawie rozprawy "Kosmologia Alberta Einsteina i jej filozoficzne uwarunkowania". Został wykładowcą na Wydziale Filozofii KUL (od 1986). W 1996 uzyskał habilitację (praca pt. "Wszechświat dynamiczny. Rewolucja naukowa w kosmologii"), w 1999 został profesorem nadzwyczajnym KUL. W latach 1999–2001 i od 2008 do śmierci był prodziekanem Wydziału Filozofii KUL.

</doc>
<doc id="4273044" url="https://pl.wikipedia.org/wiki?curid=4273044" title="Mistrzostwa Rosji w piłce nożnej mężczyzn">
Mistrzostwa Rosji w piłce nożnej mężczyzn

Mistrzostwa Rosji w piłce nożnej (ros. "Чемпионат России по футболу") – rozgrywki piłkarskie, prowadzone cyklicznie – corocznie lub co sezonowo (na przełomie dwóch lat kalendarzowych) – mające na celu wyłonienie najlepszej męskiej drużyny w Rosji.
Historia.
Mistrzostwa Rosji w piłce nożnej oficjalne rozgrywane są od 1992 roku. Obecnie rozgrywki odbywają się w wielopoziomowych ligach: Priemjer-Liga, Futbołnaja Nacionalnaja Liga (FNL), Professionalnaja Futbołnaja Liga (PFL) oraz niższych klasach regionalnych.
W 1909 roku w podmoskiewskim Oriechowo-Zujewo powstał pierwszy rosyjski klub piłkarski KSO, potem następne (wcześniej, w 1900 roku na terenie obecnego obwodu kaliningradzki został założony pruski FC 1900 Königsberg). Po założeniu rosyjskiej federacji piłkarskiej – Wszechrosyjskiego Futbolowego Sojuszu (WFS) w 1912 roku, rozpoczął się proces zorganizowania pierwszych rozgrywek o mistrzostwo Rosji. W 1912 roku po raz pierwszy rozegrane mistrzostwo Imperium Rosyjskiego. Pierwszym mistrzem została reprezentacja miasta Petersburgu, która w finale zwyciężyła Moskwę w powtórce 4:1 (pierwszy mecz zakończył się remisem 2:2). W następnym sezonie w finale Odessa pokonała Petersburg 4:2, ale w składzie odeskiej drużyny grało 4 obcokrajowców (tylko 3 były dozwolone) i po protestach zawodników z Petersburgu Futbolowy Związek postanowił nie przyznawać tytułu mistrza. Sezon 1914 nie dokończono z powodu I wojny światowej.
8 listopada 1917 roku w wyniku rewolucji październikowej powstała Rosyjska Republika Radziecka, nazwa której 19 lipca 1918 została zmieniona na Rosyjska Federacyjna Socjalistyczna Republika Radziecka. Pierwsza edycja mistrzostw Rosyjskiej FSRR startowała w sezonie 1920, w której systemem pucharowym 7 drużyn reprezentujące rosyjskie miasta walczyły o tytuł mistrza. Ukraińskie, białoruskie drużyny uczestniczyły w mistrzostwach swoich krajów. Jednak w mistrzostwach Rosyjskiej FSRR 1922 uczestniczyła również ukraińska drużyna reprezentująca Charków. Po utworzeniu ZSRR 30 grudnia 1922 roku mistrzostwa Rosyjskiej FSRR utraciły swój status i był to często tylko turniej kwalifikacyjny do Mistrzostw ZSRR. Rozgrywki z przerwami organizowane były do 1934 roku. W 1934 roku najsilniejsze drużyny Moskwy i Leningradu zignorowały mistrzostwo, a zwycięzcą została drużyna Woroneża. Po reformie piłki nożnej w ZSRR w 1936 roku i organizowaniu klubowych Mistrzostw ZSRR najlepsze kluby rosyjskie startowały w rozgrywkach ligowych. Mistrzostwa Rosyjskiej FSRR już nie były organizowane.
W 1948 po dłuższej przerwie ponownie startowały mistrzostwa Rosyjskiej FSRR, które rozgrywane były wśród drużyn towarzystw sportowych pomiędzy rosyjskimi zespołami, które nie uczestniczyły w rozgrywkach Mistrzostw ZSRR. Zwycięzca turnieju otrzymywał od przyszłego sezonu możliwość wzięcia udziału w mistrzostwach ZSRR. Od 1960 do 1969 rozgrywki prowadzono wśród klubów, które walczyły w odrębnych grupach strefowych Klasy B mistrzostw ZSRR. Zwycięzcy grup strefowych złożonych z rosyjskich klubów pod koniec sezonu brały udział w dodatkowym turnieju o tytuł mistrza Rosyjskiej FSRR. W sezonach 1960-1962 turniej był także finałem o awans do Klasy A. W sezonach 1963-1970 był finałem o awans do drugiej grupy Klasy A, a także w sezonach 1971-1975 mistrzem Rosyjskiej FSRR został klub, który zajął pierwsze miejsce w dodatkowym turnieju wśród rosyjskich zespołów, które zwyciężyły w swoich grupach strefowych i walczyły również z innymi zwycięzcami grup nierosyjskich o awans do pierwszej ligi (w 1974 i 1975 roku od Rosyjskiej FSRR w finale turnieju uczestniczyło tylko dwa zespoły). W 1970 i 1976 mistrzostwa Rosyjskiej FSRR rozgrywano w osobnym turnieju, który odbył się po strefowych turniejach mistrzostw ZSRR w drugiej lidze. W 1978 roku mistrzem Rosyjskiej FSRR zostawał zespół, który zwyciężył w turnieju piłkarskim Spartakiady narodów Rosyjskiej FSRR, w 1979 i 1982 mistrzostwa nie rozgrywano z powodu na Spartakiadę narodów ZSRR. W 1990 roku turniej nie odbył się, a tytuł mistrza Rosyjskiej FSRR rozegrano wiosną 1991 roku. Jednak nie były to pełnowartościowe mistrzostwa tak jak najlepsze kluby kraju uczestniczyły w mistrzostwach ZSRR.
26 grudnia 1991 – po rozwiązaniu ZSRR Rosja została uznana za następcę ZSRR.
Rozgrywki najwyższej ligi zwanej Wysszaja liga w obecnym formacie zainaugurowano w sezonie 1992. W 1998 liga zmieniła nazwę na Wysszij diwizion. W 2002 przyjęła obecną nazwę Priemjer-Liga.
Statystyka.
Klasyfikacja według klubów.
W dotychczasowej historii Mistrzostw Rosji na podium oficjalnie stawało w sumie 13 drużyn. Liderem klasyfikacji jest Spartak Moskwa, który zdobył 10 tytułów mistrzowskich.
Stan po zakończeniu sezonu 2021/22.
Klasyfikacja według miast.
Siedziby klubów: Stan po zakończeniu sezonu 2021/2022.
Uczestnicy.
Są 42 zespoły, które wzięli udział w 30 sezonach Mistrzostw Rosji, które były prowadzone od 1992 aż do sezonu 2021/22 łącznie. Tylko Spartak Moskwa, Lokomotiw Moskwa i CSKA Moskwa były zawsze obecne w każdej edycji.
Pogrubione zespoły biorące udział w sezonie 2021/22.

</doc>
<doc id="4273047" url="https://pl.wikipedia.org/wiki?curid=4273047" title="Seyhan">
Seyhan

Seyhan (w starożytności z gr. Sáros, Σάρος) – rzeka w południowej Turcji. Jej długość wynosi 560 km, a powierzchnia zlewni 20 600 km². Jest najdłuższą turecką rzeką uchodzącą do Morza Śródziemnego.
Źródła rzeki znajdują się w mieście Aladağ w prowincji Adana, gdzie spotykają się rzeki Zamantı i Göksu, tworząc Seyhan. Przepływa m.in. przez góry Taurus oraz miasto Adana, gdzie znajduje się na niej kamienny most z czasów rzymskich.
Uchodzi do Morza Śródziemnego na Nizinie Cylicyjskiej, gdzie tworzy rozległą deltę wraz z rzeką Ceyhan.
Na rzece znajduje się Zapora Seyhan, wybudowana w 1956, służąca irygacji oraz wytwarzaniu prądu.

</doc>
<doc id="4273051" url="https://pl.wikipedia.org/wiki?curid=4273051" title="Łukasz Kubica">
Łukasz Kubica

Łukasz Kubica (ur. 22 października 1989 r.) – polski niedowidzący biegacz narciarski, ogrodnik.
Urodził się 22 października 1989 roku z zaburzeniem widzenia. Sportową przygodę rozpoczął w 2015 roku w Wiśle. Ukończył półmaraton w Polsce. Największym jego sukcesem jest siódme miejsce w sztafecie 2 x 2,5 km na mistrzostwach świata w Finsterau w 2017 roku. W 2018 razem z przewodnikiem Wojciechem Suchwałko wystąpił w Zimowych Igrzyskach Paraolimpijskich 2018 w Pjongczangu.
W sezonie 2018/2019 jego przewodnikiem została Ewelina Marcisz.

</doc>
<doc id="4273052" url="https://pl.wikipedia.org/wiki?curid=4273052" title="Dziurawiec (Ojców)">
Dziurawiec (Ojców)

Dziurawiec – skała w Ojcowskim Parku Narodowym. Znajduje się w lewych zboczach Doliny Prądnika, naprzeciwko Zamku w Ojcowie. Sąsiaduje ze Skałami Zamkowymi. 
Jest łatwa do rozpoznania, na wysokości około 5 m nad ziemią posiada bowiem duży, prostokątny i przelotowy otwór. Jest to niewielkie schronisko zwane Jaskinią Dziurawiec przy Zamku. W okresie pliocenu na dolinie Prądnika znajdował się w tym miejscu próg skalny. Woda Prądnika przez jakiś czas przepływała przez ten otwór w skale. Od tego czasu Dolina Prądnika pogłębiła się o około 5 m.

</doc>
<doc id="4273053" url="https://pl.wikipedia.org/wiki?curid=4273053" title="TRT 1">
TRT 1

TRT1 – pierwszy program tureckiego nadawcy publicznego TRT, uruchomiony 31 stycznia 1968, jako pierwsza stacja telewizyjna w Turcji.
W latach 1968–1986 funkcjonowała pod nazwą Ankara Television, a 1986–1998 jako TV1.
Historia.
TRT1 to pierwszy turecki kanał telewizyjny, który początkowo nadawany był w Ankarze, od 1970 w Izmirze, a od 1971 w Stambule. Nadawanie w całym kraju uruchomiono w grudniu 1974. Do 15 września 1986 był jedynym kanałem telewzyjnym w Turcji – tego dnia rozpoczęto bowiem transmisje testowe kanału TRT 2 (obecnie TRT Haber). 31 grudnia 1981 rozpoczęto nadawanie kanału w kolorze.
Ramówka stacji.
Stacja koncentruje się na nadawaniu programów na następujących gatunkach: wiadomościach, rozrywce, filmie i edukacji.

</doc>
<doc id="4273056" url="https://pl.wikipedia.org/wiki?curid=4273056" title="Fennomani">
Fennomani

Fennomani – ruch kulturalny i polityczny w autonomicznej Finlandii wchodzącej w skład Imperium Rosyjskiego. Został zapoczątkowany ok. 1830, a w drugiej połowie XIX wieku przybrał formę narodowego stronnictwa politycznego. Głównym inicjatorem i przywódcą ruchu był Johan Wilhelm Snellman.
Wczesne działania fennomanów obejmowały założenie w 1830 Towarzystwa Sobotniego i Fińskiego Towarzystwa Literackiego w 1831. Fennomani dążyli do upowszechnienia literackiego języka fińskiego i równouprawnienia go z językiem szwedzkim w administracji, szkolnictwie i sądownictwie. Po założeniu Fińskiego Towarzystwa Literackiego publikowali prace literackie i naukowe po fińsku (m.in. Elias Lönnrot w 1835 opublikował Kalevalę), udało im się uzyskać wprowadzenie fińskiego do szkół i stopniowo (akty z 1863, 1886 i 1903) do urzędów; w 1863 car Aleksander II Romanow ogłosił fiński językiem narodowym Finlandii. Fennomani opowiadali się też za wzmocnieniem roli fińskiego parlamentu. Program polityczny fennomanów napotykał opór rosyjskich władz, a językowy - przeciwdziałanie orędowników dominacji języka szwedzkiego (swekomanów). Gdy pod koniec XIX w. władze carskie z generałem-gubernatorem Finlandii Nikołajem Bobrikowem prowadziły politykę rusyfikacji Finlandii i zaczęły ograniczać autonomię Finlandii, w ruchu fennomanów nastąpił podział na skłonnych do ograniczonych ustępstw starofinów na czele z Yrjö Sakarim Yrjö-Koskinenem i Johanem Richardem Danielsonem-Kalmarim, oraz młodofinów, broniących nienaruszalności autonomii (tzw. stronnictwo konstytucyjne). Po uzyskaniu niepodległości przez Finlandię, w 1918 starofinowie utworzyli konserwatywną Koalicję Narodową, a młodofinowie - liberalną Narodową Partię Postępową.

</doc>
<doc id="4273063" url="https://pl.wikipedia.org/wiki?curid=4273063" title="Swekomani">
Swekomani

Swekomani – nurt kulturalny i polityczny w drugiej połowie XIX wieku w autonomicznej Finlandii wchodzącej w skład Imperium Rosyjskiego.
Swekomani byli zwolennikami utrzymania dominacji języka szwedzkiego, w imię jego rzekomej wyższości historycznej i kulturowej nad językiem fińskim, przeciwstawiając się tym samym poglądom fennomanów dążących do zwiększenia roli języka fińskiego; mimo to w sprawach politycznych oba ruchy często współpracowały ze sobą, popierając dążenia do wzmocnienia roli fińskiego parlamentu i broniąc autonomii Finlandii przed carską polityką rusyfikacyjną. W 1906 założyli liberalną Szwedzką Partię Ludową.

</doc>
<doc id="4273064" url="https://pl.wikipedia.org/wiki?curid=4273064" title="I liga bułgarska w piłce siatkowej mężczyzn">
I liga bułgarska w piłce siatkowej mężczyzn



</doc>
<doc id="4273073" url="https://pl.wikipedia.org/wiki?curid=4273073" title="Johannes Linnankoski">
Johannes Linnankoski

Johannes Linnankoski, właśc. "Vihtori Peltonen" (ur. 18 października 1869 w Vakkoli, zm. 10 sierpnia 1913 w Helsinkach) – fiński pisarz, działacz niepodległościowy i oświatowy.
Urodził się w rodzinie chłopskiej. Był w znacznej mierze samoukiem. Napisał popularne romantyczne powieści z życia wsi - "Krwawy kwiat" z 1905 (wyd. pol. 1909) i "Zbiegowie" (1908, wyd. pol. fragmentów 1933), oparte na wątkach autobiograficznych i zawierające elementy krytyki społecznej. Jest również autorem dramatów o tematyce biblijnej, m.in. "Samson ja Delila" ("Samson i Dalila") z 1911. Na podstawie "Krwawego kwiatu", będącego liryczną fantastyką o przygodach miłosnych młodego drwala, nakręcono trzy fińskie filmy.

</doc>
<doc id="4273074" url="https://pl.wikipedia.org/wiki?curid=4273074" title="Świerkosz (nazwisko)">
Świerkosz (nazwisko)

Świerkosz (liczba mnoga: Świerkoszowie) – polskie nazwisko. Według bazy PESEL 15 lutego 2018 nazwisko to nosiło 415 Polek i 431 Polaków.
Etymologia.
Nazwisko pochodzi od słowa "świerk" lub od "świerkać" (ćwierkać).
Demografia.
15 lutego 2018 w poszczególnych województwach nazwisko Świerkosz nosiła następująca liczba osób:
Na początku lat 90. XX wieku w Polsce mieszkało 858 osób o tym nazwisku. Liczba według województw: bielskie – 340, katowickie – 159, krakowskie – 140, lubelskie – 41, tarnowskie – 27, szczecińskie – 21, wrocławskie – 19, warszawskie – 14, gdańskie – 12, opolskie – 12, nowosądeckie – 9, bydgoskie – 8, słupskie – 8, wałbrzyskie – 7, zielonogórskie – 7, konińskie – 5, koszalińskie – 5, poznańskie – 4, częstochowskie – 3, kieleckie – 3, konińskie – 3, łódzkie – 3, rzeszowskie – 3, zamojskie – 3, radomskie – 1, suwalskie – 1. W 2017 roku mieszkało w Polsce około 898 osób o nazwisku Świerkosz, najwięcej w Suchej Beskidzkiej (253) i Krakowie (56).

</doc>
<doc id="4273076" url="https://pl.wikipedia.org/wiki?curid=4273076" title="Premier liga bośniacka w piłce siatkowej mężczyzn">
Premier liga bośniacka w piłce siatkowej mężczyzn



</doc>
<doc id="4273077" url="https://pl.wikipedia.org/wiki?curid=4273077" title="San Lorenzo (Argentyna)">
San Lorenzo (Argentyna)

San Lorenzo – miasto w Argentynie, położone we wschodniej części prowincji Santa Fe.
Opis.
Miejscowość została założona 6 maja 1796 roku. Przez miasto przebiega autostrada AP01 Rosario-Santa Fe, droga krajowa RP11 i linia kolejowa. Obecnie San Lorenzo i Puerto General San Martín tworzy kompleks portowy nad rzeką Parana. W porcie znajdują się terminale petrochemiczne i paliwowe. 
Gospodarka.
W mieście rozwinął się przemysł metalurgiczny, petrochemiczny, spożywczy, szklarski, papierniczy, rafineryjny, ceramiczny oraz materiałów budowlanych.

</doc>
<doc id="4273080" url="https://pl.wikipedia.org/wiki?curid=4273080" title="Najazd Johna Browna">
Najazd Johna Browna

Najazd Johna Browna – wydarzenie polityczne w historii Stanów Zjednoczonych, mające miejsce 16 października 1859 roku w Harpers Ferry.
Geneza.
John Brown był zagorzałym abolicjonistą, który uważał, że jedyną możliwością obalenia niewolnictwa jest zbrojna insurekcja. Twierdził, że jest egzekutorem planu Bożego, którego celem jest przemaszerowanie całego Południa kraju, uwalnianie niewolników i stworzenie państwa dla Afroamerykanów. Po krwawiącym Kansas i sprawie Dreda Scotta, w 1856 roku Brown dokonał ataku w Pottawatomie (hrabstwo Franklin), gdzie zabił pięciu domniemanych zwolenników niewolnictwa. Uznano go wówczas za przestępcę, jednak abolicjoniści uważali go za bohatera. Postanowił wówczas się ukryć przed wymiarem sprawiedliwości i opracować plan dalszego działania.
Atak na Harper’s Ferry.
16 października 1859 roku, przy wsparciu około dwudziestu ludzi (czarnych i białych) najechał miejscowość Harper’s Ferry. W wyprawie wzięło udział trzech jego synów, lecz jego dotychczasowy zwolennik Frederick Douglass zrezygnował, zwracając uwagę, że magazyn jest zbyt łatwy do otoczenia. Oddział Browna dotarł do miasteczka, zabił burmistrza i zdobył, znajdujący się tam, magazyn broni. Niewolnicy jednak nie wsparli powstania, natomiast milicja stanowa i oddział piechoty morskiej z łatwością odbiła magazyn i stłumiła rebelię. Część napastników została zabita, natomiast resztę aresztowano i postawiono przed sądem. Brown i jego współpracownicy zostali oskarżeni o zdradę stanu Wirginia, spiskowanie oraz morderstwa i sąd wymierzył im karę śmierci. Po ogłoszeniu wyroku, Brown stwierdził, że nie czuł wyrzutów sumienia i nigdy nikogo nie nakłaniał do powstania. Egzekucję wykonano przez powieszenie 2 grudnia 1859 roku. Jego działania były finansowane przez wiodących abolicjonistów z Północy, a jego plany znało około stu osób, w tym sekretarz wojny.
Konsekwencje i odbiór.
Główni działacze abolicjonistycznej Partii Republikańskiej, Abraham Lincoln i William H. Seward potępili działanie Browna, nazywając je przestępstwami. Na Południu dominowały uczucia strachu wobec zagrożenia niewolnictwa i jego siłowego zwalczania. Północ kraju wyraziła poparcie dla Browna, co tylko pogłębiło przerażenie na Południu. Ponadto mieszkańcy stanów południowych byli przekonani, że republikanie wspierali działania Browna, co doprowadziło do decyzji o przyspieszeniu secesji, w przypadku zwycięstwa Partii Republikańskiej. Czołowi antyniewolniczy literaci i intelektualiści, tacy jak Ralph Waldo Emerson, Henry David Thoreau i John Greenleaf Whittier przedstawiali Browna jako bohatera. Także Cyprian Kamil Norwid zadedykował Brownowi dwa wiersze: „John Brown” i „Do obywatela Johna Braun”. Czarnoskórzy aktywiści W.E.B. Du Bois i Malcolm X, a także pisarka Alice Walker stawiali Johna Browna za wzór do naśladowania. Około 1861 roku, w momencie wybuchu wojny secesyjnej powstała pieśń marszowa „John Brown’s Body” śpiewana do melodii wykorzystanej później w „Battle Hymn of the Republic”. O wystąpieniu Johna Browna Stephen Vincent Benét napisał poemat "John Brown’s Body", za który w 1929 roku otrzymał Nagrodę Pulitzera w dziedzinie poezji.

</doc>
<doc id="4273090" url="https://pl.wikipedia.org/wiki?curid=4273090" title="Turcja na World Games 2017">
Turcja na World Games 2017

Turcja na World Games 2017 reprezentowana była przez 13 zawodników: siedem kobiet i sześciu mężczyzn. Zdobyli oni 4 medale w konkurencjach podstawowych (złoty i trzy brązowe) oraz dwa srebrne w karate, które było dyscypliną pokazową. 

</doc>
<doc id="4273095" url="https://pl.wikipedia.org/wiki?curid=4273095" title="Praga TOT">
Praga TOT

Praga TOT – typ czechosłowackiego trolejbusu, który razem z pojazdami Škoda 1Tr oraz Tatra 86 zapoczątkował funkcjonowanie sieci trolejbusowej w Pradze w 1936 r.
Konstrukcja.
Podobnie jak prototypy trolejbusów 1Tr i 86, tak i trolejbus TOT powstał dla pierwszego „nowoczesnego” systemu trolejbusowego na terenie Czechosłowacji (tzw. historyczne systemy przestały funkcjonować w czasie I wojny światowej). Praską sieć trolejbusową otwarto w 1936 r. Dostarczono trzy trolejbusy od trzech zakładów – Škody, Tatry i Pragi. Powodem zamówienia tylko jednego egzemplarza każdego z trzech modeli była chęć przetestowania prototypów przed decyzją o wyborze producenta kolejnych pojazdów.
Trolejbus TOT to pojazd trójosiowy; pierwsza oś jest toczna, a dwie ostatnie są napędowe. Część mechaniczna wywodzi się z autobusu Praga TOV; konstrukcję podwozia zmodyfikowano poprzez montaż silnika trakcyjnego i wyposażenia elektrycznego. Wyposażenie elektryczne dostarczyła firma ČKD. Celem przetestowania trolejbusu na terenie zakładów ČKD (nazywanych potocznie „Kolbenką”) zbudowano krótki odcinek trakcji trolejbusowej, niepołączony z miejską siecią. Nadwozie trolejbusu TOT wykonano z metalu (prototyp posiadał nadwozie o konstrukcji drewnianej obłożonej blaszanym poszyciem). Z lewej strony pojazdu (trolejbusy były przeznaczone do ruchu lewostronnego) zamontowano dwoje dwuskrzydłowych drzwi składanych (prototyp posiadał drzwi czteroskrzydłowe). Siedzenia we wnętrzu umieszczono bokiem do kierunku jazdy.
Prototyp.
Prototyp trolejbusu TOT powstał w roku 1936. W Pradze otrzymał numer 303 i był jednym z trzech pierwszych praskich trolejbusów (pozostałe dwa to 1Tr i 86), które rozpoczęły przewóz pasażerów na ulicach Pragi. W 1952 r. trolejbus wydzierżawiło miasto Děčín; po kilku dniach kursowania w tym mieście pojazd uległ awarii. Ze stanu praskich trolejbusów prototyp skreślono w 1959 r. (jako ostatni z całej trójki prototypów) i sprzedano do Střednic. W latach 90. XX wieku odnaleziono wrak prototypu w Buštěhradzie, skąd w 1995 r. został on przewieziony do Muzeum Miejskiego Transportu Publicznego w Pradze. Trolejbus nie jest jednak częścią ekspozycji, gdyż przechodzi prace rekonstrukcyjne.
Dostawy.
W latach 1936–1939 wyprodukowano łącznie 12 trolejbusów.

</doc>
<doc id="4273106" url="https://pl.wikipedia.org/wiki?curid=4273106" title="Pierre Kunde">
Pierre Kunde

Pierre Kunde Malong (ur. 26 lipca 1995 w Limbé) – kameruński piłkarz występujący na pozycji pomocnika. Od 2021 roku zawodnik Olympiakos SFP.
Kariera klubowa.
Urodzony w Limbé, Kunde rozpoczął swoją seniorską karierę w roku 2012 w barwach klubu Alcobendas CF. Rok później przeniósł się do Atlético Madryt, gdzie powrócił do grania w rozgrywkach juniorskich. Po jednym sezonie został przesunięty do drużyny B Atlético. Od razu został ważnym graczem drużyny, której jednak nie udało się utrzymać w rozgrywkach Segunda División B.
21 czerwca 2016 roku trafił na wypożyczenie do innego klubu występującego w Tercera División - Extremadura UD. W całym sezonie zdobył aż 11 bramek, co spowodowało, że na kolejny sezon trafił na wypożyczenie do Granada CF, która była spadkowiczem z Primera División. 20 sierpnia 2017 roku zaliczył debiut w profesjonalnych rozgrywkach w zremisowanym 0-0 meczu z Albacete Balompié.
6 czerwca 2018 roku Atlético sprzedało Kunde do niemieckiej drużyny 1. FSV Mainz 05, gdzie podpisał 4-letni kontrakt.
W sezonie 2020/2021 wystąpił zaledwie 6 razy w podstawowym składzie Mainz. Dlatego latem 2021 roku, rok przed wygaśnięciem umowy w Niemczech, został wykupiony przez greckiego giganta Olympiakos SFP.
Kariera reprezentacyjna.
Kunde w 2018 roku zadebiutował w kadrze Kamerunu. Miało to miejsce w towarzyskim meczu przeciwko Burkina Faso. W 2019 roku znalazł się w kadrze na Puchar Narodów Afryki 2019.
Bibliografia.
 

</doc>
<doc id="4273109" url="https://pl.wikipedia.org/wiki?curid=4273109" title="Berkel Westpolder">
Berkel Westpolder

Berkel Westpolder – stacja metra w Rotterdamie, położona na linii E (niebieskiej). Została otwarta 19 grudnia 2008. Stacja znajduje się w gminie Berkel en Rodenrijs i jest również stacją w systemie kolei RandstadRail, łączącej Rotterdam z Hagą.

</doc>
<doc id="4273110" url="https://pl.wikipedia.org/wiki?curid=4273110" title="Pijnacker Zuid (stacja metra)">
Pijnacker Zuid (stacja metra)

Pijnacker Zuid – stacja metra w Rotterdamie, położona na linii E (niebieskiej). Została otwarta 10 września 2006. Stacja znajduje się w gminie Pijnacker i jest również stacją w systemie kolei RandstadRail, łączącej Rotterdam z Hagą.

</doc>
<doc id="4273117" url="https://pl.wikipedia.org/wiki?curid=4273117" title="Witold Skupień">
Witold Skupień

Witold Skupień (ur. 7 czerwca 1989 r. w Nowym Targu) – biegacz narciarski, paraolimpijczyk, multimedalista Mistrzostw Świata. 
Urodził się 7 czerwca 1989 roku. Mając 11 lat został porażony prądem elektrycznym, co poskutkowało utratą prawej ręki poniżej łokcia oraz części lewej dłoni. Przygodę ze sportem rozpoczął w wieku 22 lat w Szklarskiej Porębie dzięki Marianowi Damianowi, który zachęcił go do spróbowania narciarstwa. W kadrze zadebiutował w 2014 roku podczas Pucharu Świata w Vuokatti. W styczniu tegoż roku w Oberstdorfie złamał obojczyk. Uczestniczył w trzech zimowych igrzyskach paraolimpijskich w Soczi, Pjongczangu i Pekinie. Mistrz Świata w biegu na 18 km techniką klasyczną (Ostersund 2023).
Jego ulubionym sportowcem jest norweski biegacz narciarski Petter Northug. Poza sportem interesuje się numizmatyką i piłką nożną. Życiowe motto to: "Musisz pracować ciężej i ciężej, aby stawać się lepszym i lepszym".

</doc>
<doc id="4273118" url="https://pl.wikipedia.org/wiki?curid=4273118" title="Bora Vang">
Bora Vang

Bora Vang (ur. 9 kwietnia 1987 roku) – chińsko-turecki tenisista stołowy, uczestnik igrzysk olimpijskich w Londynie (2012).
Życiorys.
Mistrzostwa.
Zdobył złoty medal w grze podwójnej w 2010 na mistrzostwach Europy w miksach podwójnych, które odbyły się w Suboticy wraz z Siren He. W 2012 roku wraz z Melek Hu zdobył srebrny medal na Mistrzostwach Europy w miksach podwójnych w Buzau. 
Na Igrzyskach Śródziemnomorskich w 2013 w Mersin zdobył srebrny medal w turnieju singli, a także złoto w turnieju drużynowym mężczyzn.
Vang zakwalifikował się do Igrzysk Olimpijskich w 2012 po mistrzostwach Świata w Katarze.
Igrzyska olimpijskie.
Na igrzyskach olimpijskich wystąpił w turnieju singli. W drugiej rundzie pokonał Nigeryjczyka Quadri Aruna, zaś w trzeciej przegrał z Chińczykiem Zhang Jike 0-4.

</doc>
<doc id="4273119" url="https://pl.wikipedia.org/wiki?curid=4273119" title="Pijnacker Centrum">
Pijnacker Centrum

Pijnacker Centrum – stacja metra w Rotterdamie, położona na linii E (niebieskiej). Została otwarta 10 września 2006. Stacja znajduje się w gminie Pijnacker i jest również stacją w systemie kolei RandstadRail, łączącej Rotterdam z Hagą.

</doc>
<doc id="4273120" url="https://pl.wikipedia.org/wiki?curid=4273120" title="Czabua Amiredżibi">
Czabua Amiredżibi

Czabua (Mzeczabuk) Amiredżibi (; ur. 18 listopada 1921 w Tbilisi, zm. 12 grudnia 2013 tamże) – gruziński prozaik i scenarzysta.
Życiorys.
Studiował w Tbiliskim Instytucie Politechnicznym; został wówczas aresztowany pod zarzutem udziału w nielegalnej grupie studenckiej i w 1943 skazany na 25 lat pozbawienia wolności. Sześciokrotnie próbował zbiec z łagrów, w których spędził 16 lat, został wypuszczony w 1959. Rok później zajął się działalnością literacką. Jego pierwsza książka – zbiór opowiadań – ukazała się w 1962. Napisał wiele powieści, m.in. powieść obyczajowo-politycznych o wątku przygodowym "Data Tutaszchija" (t. 1–2, 1972–1975) i opublikował wiele zbiorów opowiadań, m.in. "Doroga" (1965). Pisał też scenariusze filmowe. "Data Tutaszchija" została w 1976 przetłumaczona na rosyjski i wydana w Moskwie; przetłumaczono to dzieło na 29 języków. Został laureatem Nagrody Państwowej Gruzji im. Szoty Rustawelego. Od końca lat 80. brał aktywny udział w gruzińskim życiu społecznym, 1992–1995 był deputowanym do parlamentu, w 1999 założył fundację ochrony wartości duchowych „Iwerija”. Podczas prezydentury Saakaszwilego krytykował wiele aspektów jego polityki. Był odznaczony gruzińskim Orderem Honoru oraz Orderem Wachtanga Gorgasali I i II klasy, a także cerkiewnym Orderem Świętego Jerzego.

</doc>
<doc id="4273122" url="https://pl.wikipedia.org/wiki?curid=4273122" title="Nootdorp (stacja metra)">
Nootdorp (stacja metra)

Nootdorp – stacja metra w Rotterdamie, położona na linii E (niebieskiej). Została otwarta 10 września 2006. Stacja znajduje się w gminie Nootdorp i jest również stacją w systemie kolei RandstadRail, łączącej Rotterdam z Hagą.

</doc>
<doc id="4273125" url="https://pl.wikipedia.org/wiki?curid=4273125" title="Alexis Julius Wendt">
Alexis Julius Wendt

Alexis Julius Wendt (ur. 20 kwietnia 1821 w Gdańsku, zm. 19 listopada 1901 w Berlinie) – gdański kupiec, neapolitański urzędnik konsularny.
Życiorys.
Rodzicami byli Ernst Emmanuel (Immanuel) Wendt (1778–1872), kupiec zbożowy, oraz Johanna Ernestine Antoinette Jantzen. Skarbnik agencji w Gdańsku Towarzystwa Ubezpieczeń na Życie w Lubece ("Lebensversicherungsgesellschaft zu Lübeck") (1849–), wicekonsul Neapolu i Sycylii (1855–1861), konsul Włoch (1861–1868), właściciel majątku Sulicice ("Sulitz"), pow. Puck (1860–1866), wraz z pałacem z XVIII/XIX w.; po śmierci swojego brata Carla Hermanna Wendta (1829–1885), właściciel majątku Szadółki ("Schüddelkau") z cegielnią w powiecie Gdańskie Wyżyny, obecnie w granicach miasta Gdańska. Był członkiem Korporacji Kupców Gdańskich ("Die Korporation der Kaufmannschaft zu Danzig"). Alexis Julius Wendt wziął udział w wypadku drogowym - został przejechany w Berlinie i wyniku którego zmarł na niewydolność serca.
Urzędnikami konsularnym byli też – jego brat dr praw Ernst Emil Wendt (1818–1893), konsul generalny Niemiec w Londynie, oraz syn Julius Ernst Franz Wendt (1848–1889), sekretarz Konsulatu Generalnego Niemiec w Rydze (1877), który zmarł w Oranie w Algierii na żółtą febrę.

</doc>
<doc id="4273126" url="https://pl.wikipedia.org/wiki?curid=4273126" title="Jeszcze w zielone gramy">
Jeszcze w zielone gramy

Jeszcze w zielone gramy – piosenka poetycka napisana przez Wojciecha Młynarskiego, a skomponowana przez Jerzego "Dudusia" Matuszkiewicza.
Pierwsze publiczne wykonanie piosenki odbyło się na festiwalu w Opolu w 1985 roku gdzie zaśpiewała ją Zofia Kamińska. Według Wojciecha Młynarskiego wykonanie to nie zdobyło jednak piosence popularności. Dopiero po włączeniu jej do repertuaru Młynarskiego, a potem Magdy Umer stała się ona przebojem. Utwór został po raz pierwszy wydany na płycie o tym samym tytule w roku 1989. W późniejszych latach był on wykonywany przez wielu wykonawców, m.in. zespół Raz, Dwa, Trzy, Hannę Banaszak czy Macieja Maleńczuka.
Wersja Darii Zawiałow.
Jeszcze w zielone gramy – piosenka z filmu „Plan B” to interpretacja utworu Młynarskiego w wykonaniu Darii Zawiałow. Singel wydany został przez Next Film dnia 1 grudnia 2017, a teledysk opublikowano 9 grudnia 2017. Piosenka czterokrotnie zdobyła szczyt Listy Przebojów Trójki oraz uzyskała nominację do Fryderyka 2018 w kategorii Utwór Roku.

</doc>
<doc id="4273127" url="https://pl.wikipedia.org/wiki?curid=4273127" title="Hesketh 308E">
Hesketh 308E

Hesketh 308E – samochód Formuły 1, zaprojektowany przez Nigela Strouda i skonstruowany przez Hesketha. Używany w sezonie 1977 i 1978. Samochód był napędzany przez jednostki Cosworth.

</doc>
<doc id="4273128" url="https://pl.wikipedia.org/wiki?curid=4273128" title="Yrjö Sakari Yrjö-Koskinen">
Yrjö Sakari Yrjö-Koskinen

Yrjö Sakari Yrjö-Koskinen, właśc. "Georg Zacharias Forsman" (ur. 1830 w Vaasa, zm. 13 listopada 1903 w Helsinkach) – fiński polityk i historyk.
W latach 1863-1882 był profesorem uniwersytetu w Helsinkach, 1869-1872 napisał "Suomen kansan historia" ("Fińską Historię Narodową") - pierwszą kompleksową pracę o historii Finlandii w języku fińskim. Otrzymał tytuł barona. W latach 70. został przywódcą Stronnictwa Fennomanów, walczył o zwiększenie roli języka fińskiego w życiu publicznym, 1882-1899 był członkiem fińskiego Senatu (tj. rządu), którego 1890-1899 był przewodniczącym. W okresie wdrożonej rusyfikacji Finlandii, w 1898 Stronnictwo Fennomanów podzieliła się na konstytucyjnych Młodych Finów ("Nuorsuomalainen Puolue"), którzy w biernym oporze sprzeciwiali się uchyleniu przez Rosjan fińskiej konstytucji, i na ugodowy wobec rosyjskich władz odłam Starych Finów ("Vanhasuomalaiset Puoloe") na czele z Yrjö-Koskinenem.

</doc>
<doc id="4273130" url="https://pl.wikipedia.org/wiki?curid=4273130" title="Łukasz Makowski">
Łukasz Makowski

Łukasz Makowski (ur. 21 lutego 1989 w Rawie Mazowieckiej) – polski siatkarz, grający na pozycji rozgrywającego. W sezonie 2021/2022 był zawodnikiem klubu .
Przygodę z siatkówką rozpoczął w swoim rodzinnym mieście w drużynie MUKS Juvenia Rawa Mazowiecka. Stamtąd trafił do drużyny , z którą wywalczył wicemistrzostwo Polski kadetów oraz mistrzostwo Polski juniorów. Następnie kilka lat spędził w klubach z I ligi, aby następnie w sezonie 2015/2016 zagrać za granicą w drużynie . Stamtąd przeniósł się do AZS-u Olsztyn, w barwach którego zadebiutował w PlusLidze.
Sukcesy klubowe.
Mistrzostwa Polski kadetów:
Mistrzostwa Polski juniorów:
Schenker League:
Mistrzostwo Estonii:

</doc>
<doc id="4273133" url="https://pl.wikipedia.org/wiki?curid=4273133" title="ASB Stadium">
ASB Stadium



</doc>
<doc id="4273140" url="https://pl.wikipedia.org/wiki?curid=4273140" title="Algis Kalėda">
Algis Kalėda

Algis Kalėda (ur. 2 października 1952 w miejscowości Mašnyčios, zm. 11 maja 2017 w Wilnie) – litewski literaturoznawca, lituanista i polonista.
Życiorys.
W 1972 r. ukończył studia lituanistyczne w Wilnie, w 1977 r. studia polonistyczne na Uniwersytecie Jagiellońskim. Od 1977 r. pracował w Instytucie Języka i Literatury Litewskiej Akademii Nauk, przemianowanym w 1990 r. na Instytut Literatury Litewskiej i Folkloru, był jego dyrektorem w latach 2001–2007. Równocześnie w latach 1982–1994 pracował w Wileńskim Instytucie Pedagogicznym, w latach 1991–1993 wykładał na Uniwersytecie Warszawskim, od 1993 do 2007 kierował Katedrą Filologii Polskiej (od 2007 Centrum Polonistycznym) na Uniwersytecie Wileńskim.
W 1984 r. obronił pracę doktorską poświęconą komizmowi, ironii i satyrze w litewskiej literaturze współczesnej. W 1996 r. habilitował się na podstawie pracy "Aspekty struktury powieści. Zagadnienia komunikacji literackiej", w 1999 r. otrzymał tytuł profesora.
Zajmował się literaturą litewską XIX wieku, teorią literatury oraz literaturą polską XIX i XX wieku. Był autorem książek: po litewsku – "Adomas Mickevičius. Literatūros mokslas ir kritika" (1985), "Mitų ir poezijos žemė. Lietuva lenkų literatūroje" (2011), "Ieškant poetinės Vilniaus tapatybės" (2016 – w trzech językach, także po polsku i angielsku), "Kornelijaus Platelio kūrybos kontekstai: arba tarp Dioniso ir Apolono. Monografija" (2016), po polsku – "Powojenna literatura litewska. Drogą strat i nadziei" (1998), "Dzieje literatury litewskiej" (tom 2, 2003) "Od M do M. Szkice o literaturze polskiej i litewskiej" (2005). Tłumaczył na litewski utwory Adama Mickiewicza, Czesława Miłosza, Wisławy Szymborskiej, Tadeusza Konwickiego, Sławomira Mrożka, Stanisława Lema, Witolda Gombrowicza i Bruno Schulza. Był także współautorem słownika litewsko-polskiego "Lietuvių – lenkų kalbų žodynas" (1991 – z Barbarą Kalėdą i Marią Niedźwiecką).
W 1998 r. został odznaczony Krzyżem Kawalerskim, a w 1999 r. Krzyżem Oficerskim Orderu Zasługi Rzeczypospolitej Polskiej. W 2014 r. otrzymał Nagrodę Polonicum.

</doc>
<doc id="4273143" url="https://pl.wikipedia.org/wiki?curid=4273143" title="Nina Ananiaszwili">
Nina Ananiaszwili

Nina Ananiaszwili (gruz. ნინო ანანიაშვილი, ur. 28 marca 1963 w Tbilisi) – gruzińska tancerka.
Życiorys.
Urodziła się w rodzinie geologa Gedewana; również jej dwaj starsi bracia zostali geologami. Jej matka, Lia, jest filologiem. Gdy miała 6 lat, rodzice zapisali ją na lekcje łyżwiarstwa figurowego. Od 1969 uczyła się w Gruzińskim Państwowym Instytucie Choreografii, w wieku 10 lat zaczęła tańczyć jako baletnica, w 1976 została przyjęta do Moskiewskiego Państwowego Instytutu Choreograficznego (ukończyła instytut w 1981). W 1980 na 10 Międzynarodowym Konkursie Baletowym w Warnie zdobyła złoty medal w kategorii juniorek. Po ukończeniu instytutu została baleriną zespołu Teatru Wielkiego w Moskwie, w którym 1987-2004 była primabaleriną. W 1988 odniosła wielki sukces występując u boku Andrisa Liepy w Balanchine’s Theatre w Nowym Jorku, co było przełomem w jej karierze. Gra główne role w baletach klasycznych i współczesnych, m.in. George'a Balanchine'a ("Apollo", muz. Igor Strawiński, "Symphony in C", muz. Georges Bizet) i K. MacMillana. W 1993 została główną tancerką Amerykańskiego Teatru Baletowego. We wrześniu 2004 została dyrektorem artystycznym Teatru Opery i Baletu z. Paliaszwili w Tbilisi. W 1989 otrzymała tytuł Ludowego Artysty Gruzji, a w 1995 Ludowego Artysty Rosji, w 2010 została odznaczona Prezydenckim Orderem Zasługi. W 2001 otrzymała rosyjski Order Za Zasługi dla Ojczyzny IV klasy.

</doc>
<doc id="4273145" url="https://pl.wikipedia.org/wiki?curid=4273145" title="Praleski (przystanek kolejowy)">
Praleski (przystanek kolejowy)

Praleski (biał. "Пралескі", ros. "Пралески") – przystanek kolejowy w miejscowości Praleski, w rejonie mołodeczańskim, w obwodzie mińskim, na Białorusi.

</doc>
<doc id="4273150" url="https://pl.wikipedia.org/wiki?curid=4273150" title="Dubrawy (stacja kolejowa)">
Dubrawy (stacja kolejowa)

Dubrawy (biał. "Дубравы", ros. "Дубравы") – stacja kolejowa w miejscowości Wazgieły, w rejonie mołodeczańskim, w obwodzie mińskim, na Białorusi.

</doc>
<doc id="4273151" url="https://pl.wikipedia.org/wiki?curid=4273151" title="Do radości">
Do radości



</doc>
<doc id="4273154" url="https://pl.wikipedia.org/wiki?curid=4273154" title="Romany (przystanek kolejowy)">
Romany (przystanek kolejowy)

Romany (biał. "Раманы", ros. "Романы") – przystanek kolejowy w miejscowości Romany, w rejonie mołodeczańskim, w obwodzie mińskim, na Białorusi.

</doc>
<doc id="4273155" url="https://pl.wikipedia.org/wiki?curid=4273155" title="Gromada Głębowice">
Gromada Głębowice



</doc>
<doc id="4273157" url="https://pl.wikipedia.org/wiki?curid=4273157" title="Autostrada A44 (Portugalia)">
Autostrada A44 (Portugalia)

Autostrada A44 (port. "Autoestrada A44", "Autoestrada de Vila Nova de Gaia") – autostrada w północnej Portugalii, przebiegająca przez dystrykt Porto.
Autostrada w całości znajduje się na obszarze Grande Porto i biegnie przez teren gminy Vila Nova de Gaia.

</doc>
<doc id="4273161" url="https://pl.wikipedia.org/wiki?curid=4273161" title="Parnelli VPJ4">
Parnelli VPJ4

Parnelli VPJ4 – samochód Formuły 1, zaprojektowany przez Maurice’ego Philippe’a i skonstruowany przez Parnelli. Używany w sezonach 1974–1976. Samochód był napędzany przez jednostki Cosworth.
W sezonie 1976 podczas Grand Prix Południowej Afryki i Grand Prix Stanów Zjednoczonych – Zachód została użyta wersja VPJ4B.

</doc>
<doc id="4273162" url="https://pl.wikipedia.org/wiki?curid=4273162" title="Yoshizo Koyanagi">
Yoshizo Koyanagi



</doc>
<doc id="4273163" url="https://pl.wikipedia.org/wiki?curid=4273163" title="Bojary (przystanek kolejowy na Białorusi)">
Bojary (przystanek kolejowy na Białorusi)

Bojary (biał. "Баяры", ros. "Бояры") – przystanek kolejowy w miejscowości Bojary, w rejonie mołodeczańskim, w obwodzie mińskim, na Białorusi.

</doc>
<doc id="4273164" url="https://pl.wikipedia.org/wiki?curid=4273164" title="Franciszek Stobik">
Franciszek Stobik

Franciszek Stobik (ur. 17 września 1917 w Skoczowie (Śląsk Cieszyński), zm. 3 kwietnia 1975 w Katowicach) – polski artysta fotograf, uhonorowany tytułami Artiste FIAP (AFIAP) oraz Excellence FIAP (EFIAP). Członek rzeczywisty Okręgu Śląskiego Związku Polskich Artystów Fotografików. Prezes Zarządu katowickiego oddziału Polskiego Towarzystwa Fotograficznego. Członek Śląskiego Towarzystwa Miłośników Fotografii w Katowicach.
Życiorys.
Franciszek Stobik związany z katowickim środowiskiem fotograficznym – przez większość swojego życia mieszkał, pracował i tworzył w Katowicach. Fotografią interesował się od 1929 roku. Był synem Józefa i Marii z domu Kajfosz. W 1936 roku ukończył Gimnazjum Humanistycznym w Bielsku, gdzie otrzymał świadectwo maturalne. W 1939 roku został przyjęty w poczet członków Śląskiego Towarzystwa Miłośników Fotografii w Katowicach. Po zakończeniu II wojny światowej – w 1945 roku zamieszkał w Katowicach, gdzie w 1949 roku był jednym ze współzałożycieli i prezesem Zarządu (nowo utworzonego) katowickiego oddziału Polskiego Towarzystwa Fotograficznego, W 1951 roku został przyjęty w poczet członków ówczesnego Polskiego Związku Fotografików – późniejszego (od 1952 roku) Związku Polskich Artystów Fotografików. W latach: 1952, 1955, 1961, 1964, 1975 pełnił funkcję delegata Okręgu Śląskiego ZPAF – biorącego udział w kolejnych Walnych Zjazdach ZPAF. W 1964 roku pełnił funkcję prezesa Zarządu Okręgu Śląskiego Związku Polskich Artystów Fotografików. 
Franciszek Stobik jest autorem i współautorem wielu wystaw fotograficznych; indywidualnych, zbiorowych, poplenerowych oraz pokonkursowych. Brał aktywny udział w Międzynarodowych Salonach Fotograficznych, organizowanych m.in. pod patronatem FIAP, zdobywając wiele medali, nagród, wyróżnień, dyplomów, listów gratulacyjnych. Jego zdjęcia były wielokrotnie publikowane w ówczesnej, specjalistycznej prasie fotograficznej – m.in. w "Świecie fotografii", "Fotografii", "Almanachu Fotografiki Polskiej". Zdecydowana większość fotografii Franciszka Stobika nawiązywała do tematyki związanej z górnictwem – w dużej części wykonywana w szlachetnej technice bromowej, technice solaryzacji, technice "izohelii". Pokłosiem udziału w Międzynarodowych Salonach Fotograficznych (pod patronatem FIAP) było przyznanie Franciszkowi Stobikowi (w 1963 roku) tytułu honorowego Artiste FIAP (AFIAP) oraz (w 1972 roku) tytuł Excellence FIAP (EFIAP) – tytułów nadanych przez Międzynarodową Federację Sztuki Fotograficznej FIAP, obecnie z siedzibą w Luksemburgu. 
Franciszek Stobik zmarł 3 kwietnia 1975 w Katowicach, pochowany na cmentarzu przy ul. Francuskiej w Katowicach.
Odznaczenia.
Źródło.

</doc>
<doc id="4273167" url="https://pl.wikipedia.org/wiki?curid=4273167" title="Rolnictwo w Albanii">
Rolnictwo w Albanii

Rolnictwo w Albanii jest wciąż istotnym sektorem gospodarki krajowej, co przyczynia się do 22,5% PKB. Kraj obejmuje 28 748 kilometrów kwadratowych, z czego 24% stanowią użytki rolne, 36% grunty leśne, 15% pastwiska i łąki oraz 25% obszarów miejskich, w tym jeziora, drogi wodne, niewykorzystane tereny skaliste i górskie. Można je podzielić na trzy główne strefy, takie jak strefa nizinna wzdłuż linii brzegowej kraju, strefa górska w strefie nizinnej i górskiej.
Kraj obejmuje wybrzeża na zachodzie, Albańskie Alpy na północy, Góry Sharr na północnym wschodzie, Góry Skanderbeg w centrum, Góry Korab na wschodzie, Góry Pindus na południowym wschodzie i Góry Cerauńskie na południowym zachodzie wzdłuż albańskiej Riwiery. 
Kraj ten posiada głównie śródziemnomorski klimat z wpływami kontynentalnymi. Oznacza to, że klimat charakteryzuje się łagodnymi zimami i gorącymi, suchymi latami. Najcieplejsze rejony kraju znajdują się na zachodzie, gdzie klimat jest pod dużym wpływem morza. Najzimniejsze części kraju znajdują się na północy i wschodzie, gdzie dominuje śnieżny, zalesiony klimat. W ramach procesu przedakcesyjnego Albanii do Unii Europejskiej rolnicy są wspierani przez fundusze IPA w celu poprawy albańskich standardów rolnych. Eksport warzyw i owoców podwoił się w pierwszych miesiącach 2017 roku, a eksport ryb, owoców morza i produktów morskich wzrósł o 35 procent.
Akwakultura.
Zarówno Adriatyk i Morze Jońskie wewnątrz Morza Śródziemnego są źródłem połowów, a masowe, hobbystyczne wędkarstwo występuje na jeziorze Szkoderskim, jeziorze Ohrid. Szacuje się, że wybrzeże tego kraju ma długość 381 kilometrów. W związku z ogromną dostępnością wody w kraju, sektor rybołówstwa ma duży potencjał, aby stać się znaczącą częścią lokalnej gospodarki. Przemysł rybny nadal znajduje się w fazie przejściowej pomimo znacznych zdolności rozwojowych i przetwórczych.
Rozległa uprawa ryb morskich była praktykowana w kraju w latach 50. XX wieku. Przemysł rybny jest sektorem hodowli przybrzeżnych i morskich hodowli morskich. Pstrągi rozwijają się głównie na południowym wschodzie, południowym zachodzie i północy, podczas gdy karpie występują głównie w centrum i na północy. Hodowla ryb koncentruje się głównie na gatunkach pstrąga tęczowego, dorady, karpia, tołpygi pstrej i amura.
Małże są szeroko rozpowszechnione na południu kraju, a szczególnie uprawiane w jeziorze obok Butrint, w pobliżu Morza Jońskiego. W 1980 wybudowano prawie 80 urządzeń do hodowli małży o średniej produkcji około 2000 ton rocznie, podczas gdy w 1989 wzrosła ona do 5000 ton rocznie. Po zakończeniu komunizmu i wybuchu epidemii cholery w 1990 produkcja gwałtownie spadła i została ponownie otwarta dopiero w 2000 roku.
Produkcja.
Głównymi produktami rolnymi w kraju są tytoń, figi, oliwki, pszenica, kukurydza, ziemniaki, warzywa, owoce, buraki cukrowe, winogrona oraz tradycyjne medykamenty i aromatyczne rośliny.
Rolnictwo stanowi 18,9% PKB i dużą część eksportu. Ogranicza się jednak głównie do małych gospodarstw rodzinnych i gospodarstw produkujących na własne potrzeby, z powodu braku nowoczesnego sprzętu, niejasnych praw własności oraz występowania małych, nieefektywnych działek. Istnieje również obawa, że produkty rolne pochodzące z Albanii są stemplowane jako "produkt z Turcji" na rynku międzynarodowym. Albania ma gleby i klimat sprzyjający rozległemu przemysłowi drzewnemu. Wiele historycznych lasów Albanii zostało zniszczonych przez nieefektywny przemysł drzewny i obszar rolny w latach 90. Dziś lasy zajmują około jednej trzeciej obszaru lądowego Albanii, a dzięki porozumieniu z Włochami i Bankiem Światowym trwają liczne zalesienia. Albania jest 11. producentem oliwy z oliwek.
Albania jest czterdziestym drugim producentem wina na świecie. Kraj ten ma jedną z najdłuższych w Europie historii uprawy winorośli i wpisuje się w stary świat krajów produkujących wino. Najważniejsze regiony winiarskie kraju znajdują się w centrum, ale także na obszarach górskich na północy, wschodzie i południu. Po upadku komunizmu w XX wieku na rozwój i strukturę własnościową albańskiego winiarstwa duży wpływ miały przemiany transformacyjne kraju.

</doc>
<doc id="4273169" url="https://pl.wikipedia.org/wiki?curid=4273169" title="Bitwa pod Cheonan">
Bitwa pod Cheonan

Bitwa pod Cheonan – starcie zbrojne podczas wojny koreańskiej, w dniach 7–8 lipca 1950; zwycięstwo Koreańczyków z Północy.
Kontekst.
Po zwycięstwach pod Osan i P'yŏngt'aek koreańska 4. Dywizja Piechoty wzmocniona kilkunastoma czołgami T-34 kontynuowała pościg za wycofującymi się oddziałami USA. Amerykański 34. Batalion otrzymał posiłki od generała W. Deana.
Bitwa.
W nocy z 7 na 8 lipca oraz rankiem doszło do intensywnych walk w mieście Ch'ŏn'an. Około godziny ósmej rano zginął dowódca amerykańskiego batalionu. O dziesiątej amerykanie rzucili się do ucieczki, około 100 z nich zginęło a kolejnych 60 trafiło do niewoli wojennej.

</doc>
<doc id="4273171" url="https://pl.wikipedia.org/wiki?curid=4273171" title="Martyniškis (okręg kowieński)">
Martyniškis (okręg kowieński)

Martyniškis (hist. pol. Marciniszki) – wieś na Litwie położona w rejonie janowskim okręgu kowieńskiego, 9 km na północny zachód od Janowa, nad rzeczką Lankesą, dopływem Abeli.
Historia.
Maria Zawiszanka herbu Zadora wniosła Marciniszki w 1648 roku w posagu swemu mężowi Stanisławowi Kossakowskiemu herbu Ślepowron (1620–1682), dworzaninowi Jego Królewskiej Mości, rotmistrzowi kawalerii narodowej, późniejszemu staroście gulbińskiemu i posłowi na sejmy. W rękach rodziny Kossakowskich dobra te pozostawały od tego momentu aż do 1941 roku. Po Stanisławie dziedziczył je jego syn Jan Mikołaj, sędzia grodzki i stolnik kowieński, a po Janie – jego syn (i jego trzeciej żony Anny Skorulskiej) Dominik (1711–1743), stolnik żmudzki, sędzia ziemski kowieński. Ożenił się z Marianną Zabiełło (1705–1770), ich syn Antoni Kossakowski był, wraz z żoną Eleonorą Straszewicz, kolejnym dziedzicem Marciniszek, które z kolei po nich odziedziczył ich najmłodszy syn Szymon Kossakowski (1777–1828), żonaty z Józefą Gorską. Po krótkim władaniu dobrami przez ich najstarszego, bezdzietnego, przedwcześnie zmarłego syna Michała, majątek przeszedł następnie na bratanka Szymona (syna Ludwika), Jarosława, żonatego z Ludwiką Woyniłłowicz. Ich syn Michał (1887–?) zmarł w wieku młodzieńczym, w związku z czym Marciniszki przeszły na jego siostrę Marię (1884–1933), która wyszła za swego kuzyna Zygmunta Kossakowskiego (1875–1941, wnuka wyżej wymienionego Ludwika). Ostatnim właścicielem Marciniszek był ich syn Szymon Kossakowski (1909–1944), żonaty z Zofią Chrapowicką (1907–?).
Po III rozbiorze Polski w 1795 roku Marciniszki, wcześniej wchodzące w skład województwa trockiego Rzeczypospolitej, znalazły się na terenie ujezdu kowieńskiego guberni litewskiej, wileńskiej, a następnie kowieńskiej Imperium Rosyjskiego. Od 1920 roku Marciniszki należą do Litwy, która w okresie 1940–1990, jako Litewska Socjalistyczna Republika Radziecka, wchodziła w skład ZSRR.
W 2001 roku wieś liczyła 41 mieszkańców, a w 2011 roku – 35.
Nieistniejący dwór.
Jan Mikołaj Kossakowski wzniósł tu modrzewiowy dwór pod koniec XVII wieku, który prawdopodobnie miał być jedynie oficyną. Jego wnuk Antoni w drugiej połowie XVIII wieku zgromadził budulec, aby wznieść murowaną siedzibę. Jednak gdy spłonął kościół w pobliskim Janowie, brat Antoniego, biskup Józef Kazimierz Kossakowski zużył budulec na odbudowę kościoła.
Drewniany dworek Kossakowskich był budynkiem jedenastoosiowym, podpiwniczonym, wzniesionym na planie szerokiego prostokąta, przykrytym wysokim, gontowym dachem czterospadowym. Frontowy ganek miał płaski daszek wsparty na czterech filarach połączonych ze sobą balustradką. W późniejszym okresie dobudowano na całej długości lewej bocznej elewacji obszerną werandę, służącą jako letni salon. Przy prawym boku dobudowano pawilon. Wszystkie elementy były połączone korytarzem. Dwór liczył 12 pokoi, w tym cztery na poddaszu. W bocznym pawilonie było dodatkowych 6 pokoi. Na ścianach domu wisiały obrazy, w tym kilka przypisywanych Bacciarelliemu, w tym portret króla Stanisława Augusta. Wisiał tu również ponoć oryginalny szkic głowy św. Jana do Ostatniej Wieczerzy Leonarda da Vinci. 
W grudniu 1939 roku dwór spłonął od zaprószonego ognia w kuchni.
Przed domem rozciągał się wielki gazon. Wokół był park krajobrazowy zdominowany przez liściaste starodrzewie. 
Majątek Marciniszki został opisany w 3. tomie "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="4273179" url="https://pl.wikipedia.org/wiki?curid=4273179" title="John Bell (wig)">
John Bell (wig)

John Bell (ur. 19 czerwca 1796 w hrabstwie Lycoming, zm. 4 maja 1869 we Fremont) – amerykański polityk.
Życiorys.
Urodził się 19 czerwca 1796 roku na terenie hrabstwa Lycoming. Otrzymał podstawowe wykształcenie, a w 1810 roku przeniósł się z rodziną do Ohio, gdzie osiedlił się początkowo w hrabstwie Greene, a następnie we Fremont. W 1830 roku został burmistrzem miasta, a potem przez kilka kadencji pełnił funkcję sędziego spadkowego. W 1834 roku został generałem majorem milicji stanowej i rok później dowodził oddziałem w wojnie o Toledo. W latach 1838–1841 był poczmistrzem, a w okresie 1844–1845 zasiadał w legislaturze stanowej. Po zakończeniu kadencji ponownie został burmistrzem Fremont. W 1850 roku wygrał wybory uzupełniające do Izby Reprezentantów (z ramienia Partii Wigów), mające obsadzić wakat po śmierci Amosa Wooda. W latach 50. XIX wieku powrócił do zawodu sędziego. Zmarł 4 maja 1869 roku we Fremont.

</doc>
<doc id="4273184" url="https://pl.wikipedia.org/wiki?curid=4273184" title="Biriusa">
Biriusa

Biriusa (ros. Бирюса; Ona, Она; w górnym biegu Bolszaja Biriusa, Большая Бирюса) – rzeka w azjatyckiej części Rosji, na terenie Kraju Krasnojarskiego i obwodu irkuckiego.
Źródło rzeki znajduje się w paśmie górskim Dżugłymskij Chriebiet (część Sajanu Wschodniego). Płynie w kierunku północnym, przez Wyżynę Środkowosyberyjską. Łączy się z rzeką Czuna, tworząc Tasiejewę (dopływ Angary). Jej długość wynosi 1012 km, a powierzchnia dorzecza – 54 700 lub 55 800 km². Rzeka zamarznięta jest w okresie od października lub listopada do przełomu kwietnia i maja. 
Głównymi dopływami są Taguł, Tumanszet, Pojma (lewostronne), Małaja Biriusa i Toporok (prawostronne).
Nad rzeką położone jest miasto Biriusinsk.

</doc>
<doc id="4273187" url="https://pl.wikipedia.org/wiki?curid=4273187" title="Marciniszki">
Marciniszki



</doc>
<doc id="4273193" url="https://pl.wikipedia.org/wiki?curid=4273193" title="Charles Francis Adams">
Charles Francis Adams



</doc>
<doc id="4273195" url="https://pl.wikipedia.org/wiki?curid=4273195" title="Bolszaja Biriusa">
Bolszaja Biriusa



</doc>
<doc id="4273196" url="https://pl.wikipedia.org/wiki?curid=4273196" title="Wołów (gromada)">
Wołów (gromada)

Wołów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wołów z siedzibą GRN w mieście Wołowie (nie wchodzącym w skład gromady) utworzono – jako jedną z 8759 gromad na obszarze Polski – w powiecie wołowskim w woj. wrocławskim, na mocy uchwały nr 31/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Lipnica, Piotroniowice i Uskorz Wielki oraz wieś Garwół z dotychczasowej gromady Garwół ze zniesionej gminy Wołów oraz obszar dotychczasowej gromady Łososiowice ze zniesionej gminy Mojęcice w tymże powiecie. Dla gromady ustalono 14 członków gromadzkiej rady narodowej.
31 grudnia 1961 do gromady Wołów włączono wsie Moczydlnica Dworska, Kłoptówka, Bożeń, Golina, Stary Wołów, Kretowice i Wrzosy ze zniesionej gromady Stary Wołów, wsie Mojęcice, Kąty, Stobno, Biskupice i Rudno ze zniesionej gromady Mojęcice oraz wieś Dębno ze zniesionej gromady Krzydlina Wielka w tymże powiecie.
1 stycznia 1972 do gromady Wołów włączono obszar zniesionej gromady Pełczyn (oprócz wsi Smogorzów Wielki i Smogorzówek) w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 powiecie wołowskim reaktywowano gminę Wołów.

</doc>
<doc id="4273204" url="https://pl.wikipedia.org/wiki?curid=4273204" title="Katedra Świętych Męczenników w Giumri">
Katedra Świętych Męczenników w Giumri

Katedra Świętych Męczenników w Giumri – ormiańskokatolicka katedra, siedziba Ordynariatu Europy Wschodniej.
Historia.
Pomysł zbudowania świątyni kościoła katolickiego obrządku ormiańskiego wyszedł od Nersesa Tera Nersesiana, pierwszego biskupa (13 lipca 1991–2 kwietnia 2005) Ordynariatu Europy Wschodniej utworzonego w Giumri dla Ormian katolików Europy Wschodniej. Po śmierci Nersesiana plan budowy świątyni rozwijał jego następca, Nszan Karakehian, arcybiskup w latach 2005–2010. Budowę rozpoczęto w roku 2010 ze wsparciem rządu Armenii oraz siostrzanego Ormiańskiego Kościoła Apostolskiego. 23 kwietnia 2015 roku Ormiański Kościół Apostolski kanonizował około 1,5 miliona Ormian, którzy zginęli z rąk Turków w 1915 roku. Uroczystościom, które odbywały się w Eczmiadzynie, przewodniczył Katolikos Wszystkich Ormian, Karekin II, a udział w nich wziął prezydent Serż Sarkisjan. Uważa się, że była to największa uroczystość kanonizacyjna w historii. 24 września 2015 roku katolikos Grzegorz Piotr XX Ghabrojan oraz towarzyszący mu biskupi Rafael Minassian, Leonardo Sandri i Marek Solczyński konsekrowali świątynię, dedykując ją Ormianom zamordowanym przez Turków w roku 1915. W ceremonii uczestniczył także prezydent Serż Sarkisjan i biskupi Ormiańskiego Kościoła Apostolskiego.
Architektura.
Plan kościoła nawiązuje do katedry w Zwartnocu, a jego rozwiązania architektoniczne – do szkół architektonicznych Sziraku i Ani. Projekt wykonał architekt Hakob Dżivanian. Obok kościoła wznosi się dzwonnica.
Kościół jest budowlą murowaną, jednonawową. Wzniesiony na planie ośmioboku, w tradycyjnym stylu ormiańskim nakryty jest charakterystyczną ormiańską kopułą.
Wnętrze.
Ołtarz kamienny z obrazem Matki Bożej z Dzieciątkiem, wyposażony w tradycyjną zasłonę.

</doc>
<doc id="4273205" url="https://pl.wikipedia.org/wiki?curid=4273205" title="Osman Hamdi Bey">
Osman Hamdi Bey

Osman Hamdi Bey (ur. 30 grudnia 1842 w Konstantynopolu zm. 24 lutego 1910 tamże) – osmański intelektualista, znawca sztuki, a także wybitny malarz oraz archeolog. Jako jeden z pierwszych zaczął używać w swojej twórczości kompozycji figuratywnej.
Życiorys.
Był synem wielkiego wezyra İbrahima Edhem Paszy.
Osman Hamdi poszedł do szkoły podstawowej w dzielnicy Beşiktaş w Stambule, po czym studiował prawo, najpierw w Stambule (1856), a następnie w Paryżu (1860). Niedługo później postanowił porzucić prawo, aby kontynuować malowanie. Wyszkolił się pod francuskimi malarzami: Jean-Léonem Gérôme i Gustave Boulangerem.
Jego pobyt w Paryżu złożył się z terminem pierwszej wizyty sułtana osmańskiego w Europie Zachodniej, kiedy to sułtan Abdülaziz został zaproszony na wystawę „Universelle” (1867) przez cesarza Napoleona III. Hamdi Bey w Paryżu poznał także swoją pierwszą żonę, Marie, kiedy był studentem. Po otrzymaniu błogosławieństwa od ojca towarzyszyła mu w Stambule. W 1869 roku pobrali się, mieli dwie córki.
Po powrocie do Turcji został wysłany do osmańskiej prowincji Bagdad w ramach zespołu administracyjnego Midhata Paszy (czołowej postaci politycznej i reformatora, który uchwalił pierwszą konstytucję osmańską). W 1871 Osman Hamdi powrócił do Stambułu jako wicedyrektor Biura Protokołu Pałacu. W latach 70. XIX wieku pracował nad kilkoma zleceniami na wyższych szczeblach biurokracji osmańskiej.
Ważnym krokiem w jego karierze było powierzenie mu funkcji dyrektora Muzeum Imperialnego (dzis. Muzeum Archeologiczne w Stambule) w 1881 roku. Wykorzystał on swoją pozycję dyrektora muzeum, aby je rozwinąć i stworzyć sponsorowane przez władze krajowe ekspedycje archeologiczne. W 1882 roku ustanowił i został dyrektorem Akademii Sztuk Pięknych, która zapewniła Osmanom trening estetyki i technik artystycznych bez opuszczania imperium. W 1884 nadzorował publikację rozporządzenia zakazującego przemycania artefaktów za granicę, które stanowiło gigantyczny krok w tworzeniu ram prawnych dla ochrony zabytków. Przedstawiciele lub pośrednicy dziewiętnastowiecznych mocarstw europejskich rutynowo przemycali artefakty o wartości historycznej z granic Imperium Osmańskiego (które obejmowały między innymi geografie starożytnych greckich i mezopotamskich cywilizacji), często uciekając się do łapówek, aby wzbogacić muzea w stolicach europejskich.
Przeprowadził pierwsze naukowe badania archeologiczne wykonane przez zespół turecki. Jego wykopaliska obejmowały takie miejsca, jak grobowiec w południowo-wschodniej Anatolii (najpopularniejsza turystyczna miejscowość w Turcji i dziś na Liście Światowego Dziedzictwa UNESCO, w prowincji Adıyaman), sanktuarium Hekate w Lagina w południowo-zachodniej Anatolii (znacznie rzadziej odwiedzane w dzisiejszej prowincji Muğla) i Sydon w Libanie, gdzie dokonał swojego największego odkrycia, odkopując tzw. Sarkofag Aleksandra, początkowo uważany za przeznaczony dla Aleksandra Wielkiego
Obrazy.
Jego obraz z 1906 roku, „Trener żółwi”, pobił rekord w Turcji, sprzedając się za 3,5 miliona dolarów w grudniu 2004 roku. Obraz wyraża sarkastyczne insynuacje na temat własnego stylu pracy malarza, a także nawiązuje do historycznego faktu, że żółwie były wykorzystywane do celów iluminacyjnych i dekoracyjnych poprzez umieszczanie świec na skorupie na początku XVIII wieku.

</doc>
<doc id="4273206" url="https://pl.wikipedia.org/wiki?curid=4273206" title="Józef Turek">
Józef Turek



</doc>
<doc id="4273208" url="https://pl.wikipedia.org/wiki?curid=4273208" title="Pole 3 sekund">
Pole 3 sekund



</doc>
<doc id="4273209" url="https://pl.wikipedia.org/wiki?curid=4273209" title="Ścinawa (gromada)">
Ścinawa (gromada)

Ścinawa – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ścinawa z siedzibą GRN w mieście Ścinawie (nie wchodzącym w skład gromady) utworzono – jako jedną z 8759 gromad na obszarze Polski – w powiecie wołowskim w woj. wrocławskim, na mocy uchwały nr 31/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Dąbrowa Dolna, Krzyżowo, Ręszów, Lasowice i Przychowa (bez przysiółka Chełmek Wołowski) ze zniesionej gminy Ścinawa oraz obszar dotychczasowej gromady Buszkowice (bez przysiółka Ciechlowice) ze zniesionej gminy Chobienia w tymże powiecie. Dla gromady ustalono 16 członków gromadzkiej rady narodowej.
1 stycznia 1972 do gromady Ścinawa włączono obszar zniesionej gromady Małowice w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973, tym razem w powiecie lubińskim, reaktywowano gminę Ścinawa.

</doc>
<doc id="4273211" url="https://pl.wikipedia.org/wiki?curid=4273211" title="Wińsko (gromada)">
Wińsko (gromada)

Wińsko – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wińsko z siedzibą GRN w Wińsku utworzono – jako jedną z 8759 gromad na obszarze Polski – w powiecie wołowskim w woj. wrocławskim, na mocy uchwały nr 31/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Baszyn, Słup i Wińsko (bez przysiółków Wrzeszów, Wrzeszówek i Rogów Wołowski) oraz przysiółek Kleszczowice z dotychczasowej gromady Grzeszyn – ze zniesionej gminy Wińsko w tymże powiecie. Dla gromady ustalono 22 członków gromadzkiej rady narodowej.
1 stycznia 1960 do gromady Wińsko włączono obszar zniesionej gromady Piskorzyna oraz wsie Łazy i Kozowo ze zniesionej gromady Gryżyce – w tymże powiecie.
31 grudnia 1961 do gromady Wińsko włączono wieś Domanice ze zniesionej gromady Stary Wołów oraz wieś Stryjno ze zniesionej gromady Rudawa w tymże powiecie.
1 stycznia 1972 do gromady Wińsko włączono wsie Smogorzów Wielki i Smogorzówek ze zniesionej gromady Pełczyn w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 powiecie wołowskim reaktywowano gminę Wińsko.

</doc>
<doc id="4273212" url="https://pl.wikipedia.org/wiki?curid=4273212" title="Zenon Ciemniejewski">
Zenon Ciemniejewski

Zenon Ciemniejewski, ps. „Aleks”, „Modrzew”"," „Zenon Bosiacki” (ur. 22 grudnia 1913 w Poznaniu, zm. 27 lipca 1943 tamże) – podchorąży Wojska Polskiego, działacz Stronnictwa Narodowego, współzałożyciel NOB, konfident Gestapo.
Życiorys.
Zenon Ciemniejewski, syn Edmunda – szewca i Marii, ukończył szkołę powszechną w Poznaniu. Egzamin dojrzałości zdał w Koninie. W 1936 roku został powołany na Dywizyjny Kurs Podchorążych, odbył następnie praktykę w 61 pułku piechoty w Bydgoszczy, uzyskując stopień kaprala podchorążego. Rozpoczął studia prawnicze na Uniwersytecie Poznańskim, których nie skończył. W 1937 roku został zatrudniony w Zarządzie Miejskim w Poznaniu. Był aktywnym działaczem SN w dzielnicy Jeżyce.
1 września 1939 r. został powołany na wojnę, ale w połowie września zdezerterował i wrócił do Poznania. W listopadzie 1939 nawiązał kontakt z Antonim Wolniewiczem. Ten upoważnił go do zorganizowania redakcji pisma „Polska Narodowa”. Ciemniejewski uczestniczył 16 listopada 1939 r. w zebraniu powołującym NOB. Odprawy sztabu organizacji odbywały się w lokalu Leona Białego.
Ciemniejewski już w grudniu 1939 roku nawiązał kontakty z komisarzem Ludwigiem Braunem z gestapo w Poznaniu. „Aleks” zadeklarował gotowość współpracy w zwalczaniu polskich organizacji konspiracyjnych. W tym samym miesiącu zdekonspirował piwiarnię Białego. Wobec Ciemniejewskiego wysunięto podejrzenia, w związku z czym wydział propagandy wraz z drukarniami „Polski Narodowej” przejął Marian Frankowski. Słuszne podejrzenia zostały jednak zbagatelizowane. W połowie 1940 roku „Aleks” dostarczył gestapo informacje dotyczące większości członków kierownictwa NOB, a także instrukcje organizacji i inne dokumenty. Pozorując pełną lojalność otrzymał od Wolniewicza funkcję inspektora NOB dla rejonu obejmującego Nowy Tomyśl, Wolsztyn, Kościan oraz Śrem.
Przez gestapo Ciemniejewski kierowany był do rozpoznania polskiej konspiracji w Bydgoszczy, Inowrocławiu, Grudziądzu. W listopadzie 1941 roku został wpisany na volkslistę. Ujawnił dla potrzeb gestapo struktury organizacyjne NOB w Poznaniu, Ostrowie Wielkopolskim, Jarocinie, Gostyniu, Środzie Wielkopolskiej, Śremie i w Dolsku. W 1942 r. doprowadził do aresztowania porucznika Tadeusza Janowskiego i majora Jerzego Kurpisza z Okręgu Poznańskiego AK.
W 1943 dopuścił się kradzieży zbiorów filatelistycznych. Został zatrzymany i poddany przez gestapo ciężkiemu śledztwu. Zmarł w Domu Żołnierza 27 lipca 1943 roku.

</doc>
<doc id="4273216" url="https://pl.wikipedia.org/wiki?curid=4273216" title="Gaz Metan Mediaș w europejskich pucharach">
Gaz Metan Mediaș w europejskich pucharach



</doc>
<doc id="4273218" url="https://pl.wikipedia.org/wiki?curid=4273218" title="Krzelów (gromada)">
Krzelów (gromada)

Krzelów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Krzelów z siedzibą GRN w Krzelowie utworzono – jako jedną z 8759 gromad na obszarze Polski – w powiecie wołowskim w woj. wrocławskim, na mocy uchwały nr 31/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Krzelów, Buszkowice Małe i Wyszęcice ze zniesionej gminy Krzelów w tymże powiecie. Dla gromady ustalono 16 członków gromadzkiej rady narodowej.
1 stycznia 1960 do gromady Krzelów włączono: a) wsie Budków, Rajczyn, Dąbie i Gryżyce ze zniesionej gromady Gryżyce; b) wsie Konary i Moczydlnica Klasztorna ze zniesionej gromady Moczydlnica Klasztorna – w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 powiecie wołowskim reaktywowano gminę Krzelów (zniesiono ją ponownie 1 września 1977).

</doc>
<doc id="4273224" url="https://pl.wikipedia.org/wiki?curid=4273224" title="Lubiąż (gromada)">
Lubiąż (gromada)

Lubiąż – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Lubiąż z siedzibą GRN w Lubiążu utworzono – jako jedną z 8759 gromad na obszarze Polski – w powiecie wołowskim w woj. wrocławskim, na mocy uchwały nr 31/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Lubiąż, Prawików i Gliniany (bez przysiółków Domaszków i Dobrzechów) oraz przysiółek Rataje z dotychczasowej gromady Zagórzyce – ze zniesionej gminy Mojęcice w tymże powiecie. Dla gromady ustalono 20 członków gromadzkiej rady narodowej.
31 grudnia 1961 do gromady Lubiąż włączono wsie Krzydlina Wielka, Domaszków i Krzydlina Mała ze zniesionej gromady Krzydlina Wielka oraz wieś Zagórzyce ze zniesionej gromady Mojęcice w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 powiecie wołowskim utworzono gminę Lubiąż (zniesiono ją ponownie 1 września 1977).

</doc>
<doc id="4273226" url="https://pl.wikipedia.org/wiki?curid=4273226" title="Chobienia (gromada)">
Chobienia (gromada)

Chobienia – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Chobienia z siedzibą GRN w Chobieni utworzono – jako jedną z 8759 gromad na obszarze Polski – w powiecie wołowskim w woj. wrocławskim, na mocy uchwały nr 31/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Chobienia, Naroczyce i Nieszczyce ze zniesionej gminy Chobienia w tymże powiecie. Dla gromady ustalono 13 członków gromadzkiej rady narodowej.
1 stycznia 1960 do gromady Chobienia włączono wsie Górzyn, Ciechlowice, Olszany i Miłogoszcz ze zniesionej gromady Górzyn w tymże powiecie.
1 stycznia 1972 do gromady Chobienia włączono obszar zniesionej gromady Kębłów (oprócz wsi Gawrony z przysiółkiem Gawronki i wsi Wysokie z przysiółkiem Rozłogi) w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973, tym razem w powiecie lubińskim, reaktywowano gminę Chobienia (zniesiono ją ponownie 9 grudnia 1973).

</doc>
<doc id="4273229" url="https://pl.wikipedia.org/wiki?curid=4273229" title="Głębowice (gromada w powiecie wołowskim)">
Głębowice (gromada w powiecie wołowskim)

Głębowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Głębowice z siedzibą GRN w Głębowicach utworzono – jako jedną z 8759 gromad na obszarze Polski – w powiecie wołowskim w woj. wrocławskim, na mocy uchwały nr 31/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Głębowice, Aleksandrowice i Pierusza (bez przysiółka Warzęgowo) ze zniesionej gminy Wińsko w tymże powiecie. Dla gromady ustalono 13 członków gromadzkiej rady narodowej.
31 grudnia 1961 do gromady Głębowice włączono wsie Brzózka, Rudawa, Gołaszów, Białawy, Białawy Małe, Węglewo i Stryjenko ze zniesionej gromady Rudawa w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4273231" url="https://pl.wikipedia.org/wiki?curid=4273231" title="Li Bingbing">
Li Bingbing

Li Bingbing (ur. 27 lutego 1973 w Wuchang) – chińska aktorka, która wystąpiła m.in. w filmach ' i '.

</doc>
<doc id="4273232" url="https://pl.wikipedia.org/wiki?curid=4273232" title="Małowice (gromada)">
Małowice (gromada)

Małowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Małowice z siedzibą GRN w Małowicach utworzono – jako jedną z 8759 gromad na obszarze Polski – w powiecie wołowskim w woj. wrocławskim, na mocy uchwały nr 31/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Małowice, Boraszyn, Iwno, Orzeszków i Tarchalice ze zniesionej gminy Krzelów w tymże powiecie. Dla gromady ustalono 17 członków gromadzkiej rady narodowej.
1 stycznia 1972 gromadę zniesiono, a jej obszar włączono do gromady Ścinawa w tymże powiecie.

</doc>
<doc id="4273235" url="https://pl.wikipedia.org/wiki?curid=4273235" title="Universitatea Kluż w europejskich pucharach">
Universitatea Kluż w europejskich pucharach



</doc>
<doc id="4273237" url="https://pl.wikipedia.org/wiki?curid=4273237" title="Kościół św. Wojciecha we Włocławku">
Kościół św. Wojciecha we Włocławku

Kościół św. Wojciecha – drewniany kościół we Włocławku pod wezwaniem św. Wojciecha, rozebrany w 1881 roku.
Historia.
Kościół został zbudowany ok. 1639 roku. Podobnie jak kościół Wszystkich Świętych z klasztorem Franciszkanów był ufundowany przez Wojciecha i Dorotę Romatowskich.
W 1778 roku wojska rosyjskie rozważały kościół św. Wojciecha jako jedno z miejsc, w którym mogli zbudować we Włocławku cerkiew prawosławną. Plany te nie zostały zrealizowany, ponieważ wojska rosyjskie opuściły miasto.
W 1818 roku gmina ewangelicka wystąpiła do władz Królestwa Kongresowego o zgodę na sprawowanie nabożeństw w kościele św. Wojciecha. Komisja Rządowa Wyznania i Oświecenia Publicznego wydała zgodę 24 czerwca 1820 roku. Ówczesny biskup kujawsko-kaliski Andrzej Wołłowicz również wyraził zgodę i w dniach 17-18 marca 1821 roku zgodził się nieodpłatnie wydzierżawić kościół gminie ewangelickiej. Pierwsze nabożeństwo luterańskie zostało tu odprawione 31 maja 1821 roku przez pastora Georga Ortmanna.
Ponieważ gmina ewangelicka planowała budowę nowej świątyni, od tego momentu drewniany kościół zaczął popadać w ruinę.
Od 1829 roku w kościele mieściła się nowo powstała parafia ewangelicka we Włocławku.
Kościół św. Wojciecha został rozebrany w 1881 roku, by w jego miejscu postawić murowany kościół ewangelicko-augsburski.
Architektura.
Zdzisław Arentowicz w swojej pracy pt. "Z Dawnego Włocławka", powołując się na broszurę pt. "Die Feier der Grundsteinlegung und Eiweihung der neuen Ewangel. Augsb. Kirche in Włocławek" autorstwa pastora Rudolfa Zirkwitza z 1882 roku, podaje wymiary kościoła na 16,5 łokcia długości i 14 łokci szerokości, czyli ok. 10 x 8,5 m. Kościół posiadał też dobudowane w późniejszym okresie prezbiterium o wymiarach 13 x 6 łokci, czyli ok. 8 x 4 m. Kościół był zbudowany z drewna, zorientowany ołtarzem ku wschodowi. Mógł pomieścić ok. 200 osób.
Otoczenie.
W jego okolicy stał dom stanowiący prebendę kościoła, także już nieistniejący. Dom ten został zakupiony przez fundatorów kościoła państwa Romatowskich wraz z fundacją samej świątyni w XVII wieku. Wokół kościoła od ok. 1600 roku funkcjonował cmentarz, od 1821 roku jako cmentarz ewangelicki, który został zlikwidowany w latach 40. XIX wieku.

</doc>
<doc id="4273238" url="https://pl.wikipedia.org/wiki?curid=4273238" title="Zaborów (gromada w powiecie wołowskim)">
Zaborów (gromada w powiecie wołowskim)

Zaborów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zaborów z siedzibą GRN w Zaborowie utworzono – jako jedną z 8759 gromad na obszarze Polski – w powiecie wołowskim w woj. wrocławskim, na mocy uchwały nr 31/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Zaborów, Dłużyce, Parszowice i Wielowieś ze zniesionej gminy Ścinawa w tymże powiecie. Dla gromady ustalono 19 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4273245" url="https://pl.wikipedia.org/wiki?curid=4273245" title="Tymowa (gromada w powiecie wołowskim)">
Tymowa (gromada w powiecie wołowskim)

Tymowa – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Tymowa z siedzibą GRN w Tymowej utworzono – jako jedną z 8759 gromad na obszarze Polski – w powiecie wołowskim w woj. wrocławskim, na mocy uchwały nr 31/54 WRN we Wrocławiu z dnia 2 października 1954. W skład jednostki wszedł obszar dotychczasowej gromady Tymowa i przysiółek Chełmek Wołowski (wsi Chełmek Wołowski) z dotychczasowej gromady Przychowa ze zniesionej gminy Ścinawa oraz obszar dotychczasowej gromady Dziesław ze zniesionej gminy Chobienia – w tymże powiecie, a także obszar dotychczasowej gromady Toszowice ze zniesionej gminy Rynarcice w powiecie lubińskim w tymże województwie. Dla gromady ustalono 18 członków gromadzkiej rady narodowej.
1 stycznia 1960 do gromady Tymowa włączono wsie Wądroże, Kliszów i Radomiłów ze zniesionej gromady Górzyn w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4273248" url="https://pl.wikipedia.org/wiki?curid=4273248" title="Kębłów (gromada)">
Kębłów (gromada)

Kębłów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kębłów z siedzibą GRN w Kębłowie utworzono – jako jedną z 8759 gromad na obszarze Polski – w powiecie wołowskim w woj. wrocławskim, na mocy uchwały nr 31/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Kębłów, Orsk i Wysokie (bez przysiółka Miłogoszcz) ze zniesionej gminy Chobienia w tymże powiecie oraz obszar dotychczasowej gromady Gawrony (bez przysiółka Budków) ze zniesionej gminy Rudna w powiecie lubińskim w tymże województwie. Dla gromady ustalono 11 członków gromadzkiej rady narodowej.
1 stycznia 1972 z gromady Kębłów wyłączono wieś Gawrony (z przysiółkiem Gawronki) i wieś Wysokie (z przysiółkiem Rozłogi), włączając je do gromady Rudna w powiecie lubińskim w tymże województwie, po czym gromadę Kębłów zniesiono, a jej (pozostały) obszar włączono do gromady Chobienia w powiecie wołowskim.

</doc>
<doc id="4273249" url="https://pl.wikipedia.org/wiki?curid=4273249" title="SV Grödig w europejskich pucharach">
SV Grödig w europejskich pucharach



</doc>
<doc id="4273254" url="https://pl.wikipedia.org/wiki?curid=4273254" title="Penske PC4">
Penske PC4

Penske PC4 – samochód Formuły 1, zaprojektowany przez Geoffa Ferrisa i skonstruowany przez Penske. Używany w sezonie 1976 i 1977. Samochód był napędzany przez jednostki Cosworth.

</doc>
<doc id="4273255" url="https://pl.wikipedia.org/wiki?curid=4273255" title="Puerto General San Martín">
Puerto General San Martín

Puerto General San Martín – miasto w Argentynie, położone we wschodniej części prowincji Santa Fe.
Opis.
Miejscowość została założona w 1889 roku. W mieście znajduje się węzeł drogowy-RP10, RP18, RN11 i RN175 i węzeł kolejowy. Obecnie Puerto General San Martín i San Lorenzo tworzy kompleks portowy nad rzeką Parana

</doc>
<doc id="4273258" url="https://pl.wikipedia.org/wiki?curid=4273258" title="Sportul Studențesc Bukareszt w europejskich pucharach">
Sportul Studențesc Bukareszt w europejskich pucharach



</doc>
<doc id="4273259" url="https://pl.wikipedia.org/wiki?curid=4273259" title="Mojęcice (gromada)">
Mojęcice (gromada)

Mojęcice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Mojęcice z siedzibą GRN w Mojęcicach utworzono – jako jedną z 8759 gromad na obszarze Polski – w powiecie wołowskim w woj. wrocławskim, na mocy uchwały nr 31/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Mojęcice, Stobno, Zagórzyce (bez przysiółka Rataje) i Rudno (bez przysiółka Dębno) ze zniesionej gminy Mojęcice w tymże powiecie. Dla gromady ustalono 14 członków gromadzkiej rady narodowej.
31 grudnia 1961 gromadę zniesiono, a jej obszar włączono do gromad: Wołów (wsie Mojęcice, Kąty, Stobno, Biskupice i Rudno) i Lubiąż (wieś Zagórzyce) w tymże powiecie.

</doc>
<doc id="4273260" url="https://pl.wikipedia.org/wiki?curid=4273260" title="Górzyn (gromada w powiecie wołowskim)">
Górzyn (gromada w powiecie wołowskim)

Górzyn – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Górzyn z siedzibą GRN w Górzynie utworzono – jako jedną z 8759 gromad na obszarze Polski – w powiecie wołowskim w woj. wrocławskim, na mocy uchwały nr 31/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Górzyn i Wądroże, ponadto przysiółek Ciechlowice z dotychczasowej gromady Buszkowice oraz przysiółek Miłogoszcz z dotychczasowej gromady Wysokie – ze zniesionej gminy Chobienia w tymże powiecie. Dla gromady ustalono 12 członków gromadzkiej rady narodowej.
1 stycznia 1960 gromadę zniesiono, a jej obszar włączono do gromad: Chobienia (wsie Górzyn, Ciechlowice, Olszany i Miłogoszcz) i Tymowa (wsie Wądroże, Kliszów i Radomiłów) w tymże powiecie.

</doc>
<doc id="4273262" url="https://pl.wikipedia.org/wiki?curid=4273262" title="Gryżyce (gromada)">
Gryżyce (gromada)

Gryżyce – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gryżyce z siedzibą GRN w Gryżycach utworzono – jako jedną z 8759 gromad na obszarze Polski – w powiecie wołowskim w woj. wrocławskim, na mocy uchwały nr 31/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Gryżyce, Budków, Kozowo, Łazy i Rajczyn ze zniesionej gminy Krzelów w tymże powiecie. Dla gromady ustalono 10 członków gromadzkiej rady narodowej.
1 stycznia 1960 gromadę zniesiono, a jej obszar włączono do gromad Wińsko (wsie Łazy i Kozowo) i Krzelów (wsie Budków, Rajczyn, Dąbie i Gryżyce) w tymże powiecie.

</doc>
<doc id="4273264" url="https://pl.wikipedia.org/wiki?curid=4273264" title="Jodłowice (gromada)">
Jodłowice (gromada)

Jodłowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jodłowice z siedzibą GRN w Jodłowicach utworzono – jako jedną z 8759 gromad na obszarze Polski – w powiecie wołowskim w woj. wrocławskim, na mocy uchwały nr 31/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Jodłowice i Rościsławice oraz przysiółek Wały z dotychczasowej gromady Kręsko ze zniesionej gminy Brzeg Dolny w tymże powiecie. Dla gromady ustalono 13 członków gromadzkiej rady narodowej.
1 stycznia 1960 gromadę zniesiono, a jej obszar włączono do nowo utworzonej gromady Brzeg Dolny w tymże powiecie.

</doc>
<doc id="4273265" url="https://pl.wikipedia.org/wiki?curid=4273265" title="Kościół Santa Maria del Carmine w Pawii">
Kościół Santa Maria del Carmine w Pawii

Kościół Santa Maria del Carmine – rzymskokatolicki kościół w Pawii pod wezwaniem Najświętszej Maryi Panny z Góry Karmel. Jest kościołem parafialnym parafii Santa Maria del Carmine. Administracyjnie należy do diecezji Pawii.
Należy do najbardziej znaczących zabytków architektury gotyckiej w Lombardii. Jest, po katedrze, największym kościołem w Pawii (wymiary 80 × 40 m).
Historia.
Karmelici przybyli do Pawii pod koniec XIII wieku, osiedlając się początkowo poza murami miasta, na gruntach ofiarowanych im przez franciszkanów. W 1364 roku, w związku z zarządzeniem Galeazza II Viscontiego, który zamierzał rozbudować swój zamek, musieli opuścić zajmowany teren. Otrzymali w zamian kościół Santi Faustino e Giovita, należący do kanoników regularnych z San Pietro in Ciel d’Oro. Budowę nowego kościoła pod wezwaniem Najświętszej Maryi Panny z Góry Karmel rozpoczęli około 1370 roku, prawdopodobnie według projektu architekta Bernarda da Venezia, który zaprojektował również zamek Viscontiego oraz inne budynki, w tym Santa Maria del Carmine w Mediolanie; na jego autorstwo wskazują podobne rozwiązania projektowe i strukturalne odnośnych budynków. Prace budowlane posuwały się dość wolno i z przerwami. Około 1390 roku książę Mediolanu, Gian Galeazzo Visconti przekazał dużą darowiznę na rzecz kościoła, ale kilka lat później, w związku z rozpoczęciem budowy klasztoru Certosa di Pavia, prace zostały ponownie przerwane i wznowione dopiero 30 lat później. W 1461 roku zbudowano fasadę, modyfikując jej pierwotny projekt. Praca nad wystrojem wnętrza kontynuowano jeszcze w 1490 roku. W 1511 roku kościół został konsekrowany.
Architektura.
Kościół karmelitów wraz z przylegającym do niego południa klasztorem zajmuje cały kwartał. Należy do najbardziej udanych przykładów gotyku lombardzkiego. Jego fasada zdradza jeszcze inspirację romańską, ale jej dekoracje są już gotyckie. Sześć pilastrów, wspartych na przyporach i zwieńczonych pinaklami dzieli ją na pięć części. W przyziemiu zbudowano trzy portale, a ścianę nad nimi przepruto czterema ostrołukowymi biforiami i dużą rozetą, ozdobioną wokół fryzem z główkami aniołów. W niszach po obu stronach rozety umieszczono scenę Zwiastowania z posągami Archanioła Gabriela i Maryi, a powyżej, w kwadratowej niszy, obramowanej gzymsem – rzeźbę Ojca Przedwiecznego, udzielającego błogosławieństwa. Za prezbiterium wznosi się wysoka kampanila na planie kwadratu. Jej komora dzwonna przepruta została ażurowymi triforiami i zwieńczona stożkową wieżyczką z latarnią.
Wnętrze.
Santa Maria del Carmine jest po katedrze największym kościołem w Pawii. Ma 80 m długości i 40 m szerokości. Został wzniesiony na planie krzyża łacińskiego. Korpus nawowy składa się z trzech naw. Podstawowym elementem planu kościoła jest ulubiony przez Bernarda da Venezia modulo ad quadratum (plan kwadratu), w oparciu o który zaprojektował on przęsło. Nawa główna składa się z czterech przęseł, natomiast prezbiterium i ramiona transeptu są jednoprzęsłowe. Każdemu przęsłu nawy głównej odpowiadają cztery mniejsze, kwadratowe przęsła w nawach bocznych; w tych, które znajdują się przy ścianach zbudowano po dwie kaplice. Podobny schemat kwadratowych kaplic powtórzono po stronie wschodniej transeptu. Plan kwadratu da Venezia powtórzył również w ujęciu pionowym (nawa główna jest dwukrotnie wyższa od naw bocznych). Takie zastosowanie matematycznych proporcji zapewniło rygorystyczną równowagę wewnętrznej przestrzeni budynku. Korpus nawowy przekryto sklepieniem krzyżowo-żebrowym, zróżnicowanym kolorystycznie dzięki żebrom z terakoty. Sklepienie wspierają masywne filary i półkolumny. Filary wspierają również ostrołukowe arkady, oddzielające nawę główną od bocznych. Jako podstawowego materiału do budowy sklepień, filarów i arkad użyto ciemnoczerwonej cegły, uzupełniając ją takimi materiałami, jak terakota i szary kamień z Angery.
Dzieła sztuki.
Prezbiterium.
Ołtarz główny w prezbiterium, odnowiony w 1832 roku, ma kształt niewielkiej świątyni na planie okręgu, wewnątrz której znajduje się posąg "Chrystusa Zmartwychwstałego", flankowany posągami "Anioła Zwiastującego" i "Maryi", pochodzącymi z poprzedniego ołtarza. W antepedium z białego marmuru umieszczono scenę ze św. Weroniką, flankowaną medalionami: "Chrystus w Ogrójcu" (po prawej) i "Ecce homo" (po lewej). Na lewej ścianie znajduje się gotyckie, kamienne tabernakulum, udekorowane sceną "Zwiastowania". Na tylnej ścianie zamontowano organy, zbudowane w 1836 roku przez braci Lingiardi i zmodernizowane w 1872 roku. W oknie rozety, zdobiącej górną partię ściany, znajduje się witraż "Madonna z Dzieciątkiem na tronie", przypisywany Vincenzowi Foppie.
Zakrystia.
Obszerne pomieszczenie zakrystii zostało pierwotnie zaprojektowane jako kaplica przy prawym ramieniu transeptu. Ścianę wejściową pokrywają sztukaterie. Portal flankują nisze z posągami św. Franciszka i św. Jana Chrzciciela. W niszy tympanonu znajduje się posąg "Madonna z Dzieciątkiem". Po jego bokach bokach umieszczono, wsparte przez puttach herby rodowe.
Transept.
Transept zdobi kilka fresków wotywnych, odrestaurowanych w latach 60. XX wieku. Na ścianie zachodniej prawego ramienia transeptu znajdują się trzy przedstawienia Matki Boskiej z Dzieciątkiem pomiędzy świętymi i darczyńcami, zrealizowane na początku XV wieku, natomiast ramieniu północnym – portrety świętych Krzysztofa i Alberta z klęczącymi darczyńcami, datowane na połowę XV wieku.
Kaplice.
Kaplice naw bocznych zostały zbudowane i udekorowane przez możnowładców pawijskich oraz gildie rzemieślnicze. Obraz ołtarzowy w szóstej kaplicy po prawej stronie, namalowany przez Guglielma Caccię, przedstawia św. Annę i etapy wytwarzania wełny. W piątej kaplicy po lewej stronie znajduje się grobowiec błogosławionego Bernardyna z Feltre, patrona piekarzy.

</doc>
<doc id="4273267" url="https://pl.wikipedia.org/wiki?curid=4273267" title="Krzydlina Wielka (gromada)">
Krzydlina Wielka (gromada)

Krzydlina Wielka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Krzydlina Wielka z siedzibą GRN w Krzydlinie Wielkiej utworzono – jako jedną z 8759 gromad na obszarze Polski – w powiecie wołowskim w woj. wrocławskim, na mocy uchwały nr 31/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Krzydlina Wielka i Krzydlina Mała, ponadto przysiółki Domaszków i Dobrzechów z dotychczasowej gromady Gliniany oraz przysiółek Dębno z dotychczasowej gromady Rudno – ze zniesionej gminy Mojęcice w tymże powiecie. Dla gromady ustalono 14 członków gromadzkiej rady narodowej.
31 grudnia 1961 gromadę zniesiono, a jej obszar włączono do gromad: Lubiąż (wsie Krzydlina Wielka, Domaszków i Krzydlina Mała) i Wołów (wieś Dębno) w tymże powiecie.

</doc>
<doc id="4273268" url="https://pl.wikipedia.org/wiki?curid=4273268" title="Piskorzyna (gromada)">
Piskorzyna (gromada)

Piskorzyna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Piskorzyna z siedzibą GRN w Piskorzynie utworzono – jako jedną z 8759 gromad na obszarze Polski – w powiecie wołowskim w woj. wrocławskim, na mocy uchwały nr 31/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Piskorzyna i Grzeszyn (bez prszysiółka Kleszczowice), ponadto przysiółki Wrzeszów, Wrzeszówek i Rogów Wołowski z dotychczasowej gromady Węgrzce oraz przysiółek Rogówek z dotychczasowej gromady Wińsko – ze zniesionej gminy Wińsko w tymże powiecie. Dla gromady ustalono 12 członków gromadzkiej rady narodowej.
1 stycznia 1960 gromadę zniesiono, a jej obszar włączono do gromady Wińsko w tymże powiecie.

</doc>
<doc id="4273269" url="https://pl.wikipedia.org/wiki?curid=4273269" title="Rudawa (gromada w powiecie wołowskim)">
Rudawa (gromada w powiecie wołowskim)

Rudawa – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rudawa z siedzibą GRN w Rudawie utworzono – jako jedną z 8759 gromad na obszarze Polski – w powiecie wołowskim w woj. wrocławskim, na mocy uchwały nr 31/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Smogorzów Wielki, Stryjno i Białawy Małe ze zniesionej gminy Wińsko w tymże powiecie. Dla gromady ustalono 15 członków gromadzkiej rady narodowej.
31 grudnia 1961 gromadę zniesiono, a jej obszar włączono do gromad: Głębowice (wsie Brzózka, Rudawa, Gołaszów, Białawy, Białawy Małe, Węglewo i Stryjenko) i Wińsko (wieś Stryjno) oraz do znoszonej gromady Stęszów (wsie Smogorzów Wielki i Smogorzówek) w tymże powiecie.

</doc>
<doc id="4273270" url="https://pl.wikipedia.org/wiki?curid=4273270" title="Stary Wołów (gromada)">
Stary Wołów (gromada)

Stary Wołów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Stary Wołów z siedzibą GRN w Starym Wołowie utworzono – jako jedną z 8759 gromad na obszarze Polski – w powiecie wołowskim w woj. wrocławskim, na mocy uchwały nr 31/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Stary Wołów, Golina i Wrzosy, ponadto przysiółek Wróblewo z dotychczasowej gromady Pełczyn oraz przysiółek Miłcz z dotychczasowej gromady Garwół – ze zniesionej gminy Wołów w tymże powiecie. Dla gromady ustalono 12 członków gromadzkiej rady narodowej.
1 stycznia 1960 do gromady Stary Wołów włączono wsie Domanice i Moczydlnica Dworska ze zniesionej gromady Moczydlnica Klasztorna w tymże powiecie.
31 grudnia 1961 gromadę zniesiono, a jej obszar włączono do gromad: Wołów (wsie Moczydlnica Dworska, Kłoptówka, Bożeń, Golina, Stary Wołów, Kretowice i Wrzosy) i Wińsko (wieś Domanice) oraz do znoszonej gromady Stęszów (wsie Wróblewo i Miłcz) w tymże powiecie.

</doc>
<doc id="4273272" url="https://pl.wikipedia.org/wiki?curid=4273272" title="Radecz (gromada)">
Radecz (gromada)

Radecz – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Radecz z siedzibą GRN w Radeczu utworzono – jako jedną z 8759 gromad na obszarze Polski – w powiecie wołowskim w woj. wrocławskim, na mocy uchwały nr 31/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Bukowice i Radecz ze zniesionej gminy Brzeg Dolny oraz Godzięcin ze zniesionej gminy Wołów w tymże powiecie. Dla gromady ustalono 12 członków gromadzkiej rady narodowej.
1 stycznia 1960 gromadę zniesiono, a jej obszar włączono do nowo utworzonej gromady Brzeg Dolny w tymże powiecie.

</doc>
<doc id="4273274" url="https://pl.wikipedia.org/wiki?curid=4273274" title="Stęszów (gromada)">
Stęszów (gromada)

Stęszów (od 31 XII 1961 "Pełczyn") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Stęszów z siedzibą GRN w Stęszowie utworzono – jako jedną z 8759 gromad na obszarze Polski – w powiecie wołowskim w woj. wrocławskim, na mocy uchwały nr 31/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Gródek i Pełczyn (bez przysiółka Wróblewo) oraz przysiółki Miłkoszyce i Sławowice z dotychczasowej gromady Garwół ze zniesionej gminy Wołów, a także przysiółek Warzęgowo z dotychczasowej gromady Pierusza ze zniesionej gminy Wińsko – w tymże powiecie. Dla gromady ustalono 16 członków gromadzkiej rady narodowej.
31 grudnia 1961 do gromady Stęszów włączono wsie Wróblewo i Miłcz ze zniesionej gromady Stary Wołów oraz wsie Smogorzów Wielki i Smogorzówek ze zniesionej gromady Rudawa w tymże powiecie, po czym gromadę Stęszów zniesiono, przenosząc siedzibę GRN ze Stęszowa do Pełczyna i zmieniając nazwę jednostki na "gromada Pełczyn".

</doc>
<doc id="4273277" url="https://pl.wikipedia.org/wiki?curid=4273277" title="Pogalewo Wielkie (gromada)">
Pogalewo Wielkie (gromada)

Pogalewo Wielkie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Pogalewo Wielkie z siedzibą GRN w Pogalewie Wielkim utworzono – jako jedną z 8759 gromad na obszarze Polski – w powiecie wołowskim w woj. wrocławskim, na mocy uchwały nr 31/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Pogalewo Wielkie, Grodzanów i Naborów ze zniesionej gminy Mojęcice oraz Pysząca ze zniesionej gminy Brzeg Dolny w tymże powiecie. Dla gromady ustalono 14 członków gromadzkiej rady narodowej.
31 grudnia 1961 gromadę zniesiono, a jej obszar włączono do gromady Brzeg Dolny w tymże powiecie.

</doc>
<doc id="4273278" url="https://pl.wikipedia.org/wiki?curid=4273278" title="Wojtowiczowie herbu Lubicz">
Wojtowiczowie herbu Lubicz

Wojtowiczowie (oboczności: Woytowiczowie, Wójtowiczowie) to polski ród szlachecki wywodzący się z Wołynia, prawdopodobnie pochodzenia litewsko-ruskiego.
Historia.
Rodzina pieczętuje się herbem Lubicz, zaś jej gniazdem rodowym są Wojtowice (czy też Wojtowce) w powiecie ostrogskim. Pierwsza wzmianka o rodzie pochodzi z 1427 r. (Wojtowicz – syn rycerza Wojciecha), familię notowano także w 1576 r. jako przynależną do szlachty wołyńskiej (sejm koronacyjny króla Stefana Batorego).
Jan Wojtowicz herbu Lubicz, syn Stefana i Franciszki z Załuskich herbu Rawicz, wnuk Stanisława i Teresy z Byczkowskich herbu Pomian, prawnuk Marcina, wylegitymował się ze szlachectwa w zaborze rosyjskim w powiecie łuckim w 1803 r.
Wojtowiczowie posiadali majątki na Wołyniu, Podolu, w województwie kijowskim (Pawołocz), ruskim (Wojtowszczyzna). Większa część rodu uległa procesowi pauperyzacji (ze względu na rozrodzenie i utraty majątków). Na początku XIX w. Jan Wojtowicz, po spaleniu dworu przez grupę kozaków, sprzedał wieś Wojtowszczyznę hrabiemu Dzieduszyckiemu i wraz z dziećmi: Benedyktem, Feliksem, Łucją i Agatą osiedlił się w województwie sandomierskim w Księstwie Warszawskim (późniejszej guberni sandomierskiej i radomskiej w Królestwie Polskim), zakupując tam część wsi. W II p. XIX w. linia ta posiadała Ulów. Potomkowie tej rodziny żyją do dziś.

</doc>
<doc id="4273280" url="https://pl.wikipedia.org/wiki?curid=4273280" title="Charles Francis Adams (1807–1886)">
Charles Francis Adams (1807–1886)

Charles Francis Adams (ur. 18 sierpnia 1807 w Bostonie, zm. 21 listopada 1886 tamże) – amerykański polityk.
Życiorys.
Urodził się 18 sierpnia 1807 roku w Bostonie, jako syn Johna Quincy’ego Adamsa i Louisy Catherine Johnson (Louisa Catherine Johnson Adams). Dzieciństwo spędził z rodzicami w Petersburgu. Uczęszczał do szkół w Bostonie, a następnie studiował na Uniwersytecie Harvarda. W 2 lata po uzyskaniu dyplomu podjął studia prawnicze w biurze Daniela Webstera, a w styczniu 1829 roku został przyjęty do palestry stanu Massachusetts i otworzył prywatną praktykę. Chociaż otworzył kancelarię prawną w Bostonie, jego główne zainteresowania były raczej naukowe, a w latach 1829–1845 opublikował w prestiżowym "North American Review" kilka obszernych recenzji prac dotyczących historii Wielkiej Brytanii i Ameryki. W tym okresie zaczął również redagować listy swojej babci Abigail Adams, które publikował w latach 1840–1848, rozpoczął pracę nad papierami swojego dziadka Johna Adamsa (1735–1826) i pisał eseje na różne tematy historyczne.
W latach 1841–1843 i 1844–1845 zasiadał w legislaturze stanowej Massachusetts, jednocześnie angażując się tworzenie gazety popierającej Partię Wigów. W 1848 roku był kandydatem na wiceprezydenta przy Martinie Van Burenie, z ramienia Partii Wolnej Ziemi. W 1858 roku wygrał wybory do Izby Reprezentantów z ramienia Partii Republikańskiej. Trzy lata później zrezygnował z mandatu, by przyjąć propozycję Abrahama Lincolna objęcia stanowiska posła pełnomocnego w Wielkiej Brytanii. Służbę dyplomatyczną w Londynie pełnił do 1868 roku. Pod koniec lat 60. XIX wieku współtworzył frakcję Liberalnych Republikanów, sprzeciwiających się administracji Ulyssesa Granta. Zmarł 21 listopada 1886 roku w Bostonie.

</doc>
<doc id="4273285" url="https://pl.wikipedia.org/wiki?curid=4273285" title="Uraz (gromada)">
Uraz (gromada)

Uraz – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Uraz z siedzibą GRN w Urazie utworzono – jako jedną z 8759 gromad na obszarze Polski – w powiecie wołowskim w woj. wrocławskim, na mocy uchwały nr 31/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Uraz, Lubnów i Niziny ze zniesionej gminy Brzeg Dolny w tymże powiecie.
1 stycznia 1955 gromadę włączono do powiatu trzebnickiego w tymże województwie, gdzie ustalono dla niej 17 członków gromadzkiej rady narodowej.
31 grudnia 1961 gromadę zniesiono, a jej obszar włączono do gromad: Pęgów (wsie Uraz i Raków) i Oborniki Śl. (wsie Niziny, Lubnów, Jajków, Nowosielce i Zalesie) w tymże powiecie.

</doc>
<doc id="4273289" url="https://pl.wikipedia.org/wiki?curid=4273289" title="Moczydlnica Klasztorna (gromada)">
Moczydlnica Klasztorna (gromada)

Moczydlnica Klasztorna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Moczydlnica Klasztorna z siedzibą GRN w Moczydlnicy Klasztornej utworzono – jako jedną z 8759 gromad na obszarze Polski – w powiecie wołowskim w woj. wrocławskim, na mocy uchwały nr 31/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Moczydlnica Klasztorna i Konary ze zniesionej gminy Krzelów oraz Domanice ze zniesionej gminy Wołów w tymże powiecie. Dla gromady ustalono 10 członków gromadzkiej rady narodowej.
1 stycznia 1960 gromadę zniesiono, a jej obszar włączono do gromad Stary Wołów (wsie Domanice i Moczydlnica Dworska) i Krzelów (wsie Konary i Moczydlnica Klasztorna) w tymże powiecie.

</doc>
<doc id="4273292" url="https://pl.wikipedia.org/wiki?curid=4273292" title="Brzeg Dolny (gromada 1954)">
Brzeg Dolny (gromada 1954)

Brzeg Dolny – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Brzeg Dolny z siedzibą GRN w Brzegu Dolnym (wówczas wsi) utworzono – jako jedną z 8759 gromad na obszarze Polski – w powiecie wołowskim w woj. wrocławskim, na mocy uchwały nr 31/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Brzeg Dolny, Warzyn i Kręsko (bez przysiółka Wały) ze zniesionej gminy Brzeg Dolny w tymże powiecie. 
13 listopada 1954, po pięciu tygodniach, gromadę Brzeg Dolny zniesiono w związku z przekształceniem jej obszaru w miasto Brzeg Dolny, dla którego ustalono 40 członków miejskiej rady narodowej.
Zobacz też: gromada Brzeg Dolny (1960–1972)

</doc>
<doc id="4273293" url="https://pl.wikipedia.org/wiki?curid=4273293" title="Gromada Brzeg Dolny">
Gromada Brzeg Dolny



</doc>
<doc id="4273302" url="https://pl.wikipedia.org/wiki?curid=4273302" title="Maurice Fournier">
Maurice Fournier

Maurice Fournier (ur. 18 stycznia 1933 w Lassigny) – francuski lekkoatleta, skoczek wzwyż.
Dwukrotnie startował na igrzyskach olimpijskich (Melbourne 1956 – 11 miejsce) i (Rzym 1960 – 14 miejsce). Zdobył dwa złote medale igrzysk śródziemnomorskich (Barcelona 1955 oraz Bejrut 1959). Do jego osiągnięć należy również osiem medali mistrzostw Francji: dwa złote (1959, 1963), pięć srebrnych (1955, 1956, 1957, 1960, 1961) i jeden brązowy (1962).
Swój rekord życiowy (2,07 m) ustanowił 23 lipca 1960 w Colombes.

</doc>
<doc id="4273304" url="https://pl.wikipedia.org/wiki?curid=4273304" title="Buttwil">
Buttwil

Buttwil (gsw. "Buttel") – gmina "(Einwohnergemeinde)" w Szwajcarii, w kantonie Argowia, w okręgu Muri. Liczy 1 234 mieszkańców (31 grudnia 2020). 

</doc>
<doc id="4273306" url="https://pl.wikipedia.org/wiki?curid=4273306" title="Çoruh">
Çoruh

Çoruh (gruz. ჭოროხი) – rzeka w Turcji i Gruzji. Jej długość wynosi 369 km.
Źródła znajdują się na północnych stokach masywu Esence Dağları. Przepływa przez miasta Bayburt, Ispir, Yusufeli i Artvin. Uchodzi do Morza Czarnegona południe od Batumi i kilka kilometrów na północ od granicy turecko-gruzińskiej.
Różnorodność biologiczna.
Dorzecze rzeki Çoruh jest podzielone na cztery kluczowe obszary botaniczne: Góry Kaçkar (status mieszany), Dolina Çoruh (obszar ochrony dzikiej zwierzyny), Oltu i Olur (brak statusu ochronnego) i dorzecze Tortum (obszar ochrony dzikiej zwierzyny). W centralnej części gór Kaçkar znajduje się park narodowy.
Turystyka.
Promowane są spływy kajakowe i rafting, lecz należy pamiętać, że latem nie ma w tym rejonie zbyt wielu opadów, dlatego pod koniec sierpnia rzeki mogą być zbyt płytkie. Najlepszym okresem na takie wyprawy jest maj i początek czerwca.
Tamy.
Rzeka jest wykorzystywana przez Turcję do produkcji energii elektrycznej. Zostały na niej zbudowane m.in. tamy:

</doc>
<doc id="4273311" url="https://pl.wikipedia.org/wiki?curid=4273311" title="Siestra (rzeka w obwodzie leningradzkim)">
Siestra (rzeka w obwodzie leningradzkim)

Siestra (ros. Сестра, fiń. "Rajajoki") – rzeka w zachodniej Rosji, na terenie obwodu leningradzkiego i Petersburga.
Źródło rzeki znajduje się w środkowej części Przesmyku Karelskiego. Rzeka płynie na południowy zachód, w kierunku Zatoki Fińskiej, do której w przeszłości uchodziła. Na początku XVIII wieku w końcowym biegu rzeki, koło miejscowości Siestrorieck, wzniesiono zaporę, tworząc sztuczny zbiornik Siestrorieckij Razliw, na którym znajduje się obecne ujście rzeki. Ten połączony jest z Zatoką Fińską kanałem (4,8 km długości).
Długość rzeki wynosi 74 km, a powierzchnia jej dorzecza – 393 km².
W latach 1918–1940 wzdłuż rzeki biegła granica fińsko-radziecka.

</doc>
<doc id="4273313" url="https://pl.wikipedia.org/wiki?curid=4273313" title="Siestra">
Siestra



</doc>
<doc id="4273316" url="https://pl.wikipedia.org/wiki?curid=4273316" title="8 Pułk Piechoty (PSZ)">
8 Pułk Piechoty (PSZ)

8 Pułk Piechoty (8 pp) – oddział piechoty Wojska Polskiego we Francji.
Formowanie i zmiany organizacyjne.
Formowanie pułku rozpoczęto 15 V 1940 roku w miejscowości Plenan Le Grand w pobliżu obozu Coetquidan w Bretanii w ramach 3 Dywizji Piechoty. W dniu 23 maja 1940 roku ze składu 8 pułku wydzielono żołnierzy do utworzenia, 6 kompanii artylerii przeciwpancernej wyposażonej, uzbrojonej i przeszkolonej we francuskich ośrodkach szkoleniowych. W rezultacie przeznaczonej do wzmocnienia walczącej na froncie, francuskiej 87 Dywizji Piechoty Północnoafrykańskiej. Duży napływ poborowych nastąpił w okresie od 1 do 16 czerwca 1940 roku. Stan osobowy pułku na dzień 17 VI 1940 r, wynosił ok. 130 oficerów i ok. 3 000 szeregowych. Rekrutów tych umundurowano i wyposażono w sprzęt, jednakże katastrofalny był stan uzbrojenia. Pułk otrzymał zaledwie 320 szt. karabinów, rkm na jeden batalion oraz komplet ckm. 8 pułk jak i cała 3 DP nie otrzymał dział przeciwpancernych i moździerzy oraz środków do ich transportu. W związku ze zmieniającą się sytuacją wojenną 3 dywizja, wraz z 8 pułkiem piechoty wyznaczona została do obrony tzw. Reduty Bretońskiej. W dniu 18 czerwca pułk rozpoczął ok 100 km marsz w kierunku wybrzeża bretońskiego do portów przy ujściu Loary. Jednakże brak w danym momencie środków transportu morskiego zmusiły dowództwo 3 DP, do rozwiązania w dniach 19/20 czerwca 1940 roku pułku. Większość żołnierzy pochodząca z emigracji rozeszła się do domów w północnej Francji lub przedzierała się do jej południowej części za Loarę. Natomiast z 8 pp poprzez port w Croisic na pokładach brytyjskich okrętów wojennych do Wielkiej Brytanii dostało się 53 oficerów i 98 podoficerów i szeregowych.

</doc>
<doc id="4273323" url="https://pl.wikipedia.org/wiki?curid=4273323" title="Jaan Tõnisson">
Jaan Tõnisson

Jaan Tõnisson (ur. 22 grudnia 1868 w Fellinie, zm. prawdopodobnie w lipcu 1941 w Tallinie) – estoński polityk, dwukrotny premier Estonii i dwukrotna głowa państwa estońskiego (Riigivanem, Starszy Państwa; w latach 1927–1928 i 1933). Przed powstaniem niepodległej Estonii jedna z czołowych postaci estońskiego ruchu narodowego. Twórca pierwszych estońskich partii politycznych, o profilu demokratyczno-liberalnym. 
Życiorys.
Był synem właściciela chutoru. Ukończył studia prawnicze na uniwersytecie w Dorpacie, gdzie był przewodniczącym Towarzystwa Studentów Estońskich. Pracował następnie jako urzędnik sądowy i jako dziennikarz pisma "Postimees". W 1896 r. trzej estońscy działacze narodowi Villem Reinman, Hendrik Koppel oraz Oskar Kallas zaproponowali mu objęcie stanowiska redaktora naczelnego w piśmie. Tõnisson skupił wokół siebie grupę estońskich inteligentów i twórców, której działalność wkrótce zaczęto określać jako "tartuski renesans".
Tõnisson jako publicysta stawiał sobie za cel umacnianie tożsamości narodowej Estończyków w kontrze zarówno do germanizacji, jak i rusyfikacji, mobilizował Estończyków do walki z ekonomiczną dominacją Niemców w guberni estońskiej. Swoje teksty kierował do inteligencji, zamożnego chłopstwa oraz do mieszczaństwa. Uważał, iż naród jest jednorodną grupą interesów, natomiast coraz popularniejsze w Estonii idee marksistowskie były obcym, niepasującym do tutejszych realiów konceptem.
W 1902 r. został radnym miejskim w Dorpacie. W tym samym roku utworzył Estońskie Towarzystwo Oszczędnościowo-Pożyczkowe.
Rewolucja 1905 r..
Podczas rewolucji 1905-1906 r. środowisko skupione wokół Tõnissona domagało się od władz carskich wprowadzenia powszechnego prawa wyborczego, przeprowadzenia ograniczonej reformy rolnej i uznania języka estońskiego za urzędowy w sądach, szkołach ludowych i organach gminnych w guberni estońskiej. W listopadzie 1905 r. Tõnisson założył pierwszą w historii estońską partię polityczną, Estońską Ludową Partię Postępowców, programowo bliską partii kadetów, głoszącą potrzebę przekształcenia samodzierżawia w monarchię konstytucyjną, uznania praw narodowych Estończyków i parcelacji ziem państwowych i kościelnych. Również w listopadzie 1905 r. Tõnisson zwołał w Dorpacie Ogólnoestońskie Zgromadzenie Delegatów Ludowych, jednak zjazd przedstawicieli miast, gmin i estońskich organizacji narodowych podzielił się na dwa obozy jeszcze przed rozpoczęciem właściwych obrad. Zgromadzeni wybrali bowiem na przewodniczącego nie inicjatora zjazdu, a bardziej radykalnego w poglądach Jaana Teemanta, adwokata i publicystę z Rewla. Umiarkowani zwolennicy Tõnissona na swoim zjeździe uchwalili deklarację, w której żądali przekształcenia Rosji w monarchię konstytucyjną, parcelacji ziemi państwowej, ograniczenia przywilejów Niemców bałtyckich i zmian granic guberni estońskiej tak, by objęła ona całe terytorium zamieszkiwane przez Estończyków. 
W końcu 1905 r. w Estonii doszło do gwałtownych rozruchów na wsi oraz masowych strajków robotniczych; władze rosyjskie wprowadziły stan wojenny i przeprowadziły szereg ekspedycji karnych. Do ich przerwania przyczynił się telegram 33 działaczy estońskich na czele z Tõnissonem, piętnujący okrucieństwo pacyfikacji, opublikowany w prasie rosyjskiej. Chociaż główny autor został zmuszony do stwierdzenia, że nie wszystkie fakty, jakie przytoczył, były sprawdzone, ekspedycje karne zawieszono. Został wybrany na deputowanego do Dumy, co nie przeszkodziło władzom rosyjskim zmusić go do rezygnacji z pracy w "Postimees". W 1908 r. został skazany na trzy miesiące więzienia za swoje protesty przeciwko ekspedycjom karnym. 
Okres I wojny światowej i rewolucji w Rosji.
Po wybuchu I wojny światowej działacz stanął na czele Komitetu Północno-Bałtyckiego, który kontynuował działania na rzecz konsolidacji Estończyków, a także organizował zaopatrzenie armii rosyjskiej w żywność i opiekę nad uchodźcami z terenów objętych działaniami wojennymi. Proponował utworzenie w armii rosyjskiej pułków estońskich, na wzór formacji strzelców łotewskich, jednak jego projekty pozostały niezrealizowane. 
W kwietniu 1917 r., w atmosferze ogólnego ożywienia politycznego, jakie nastąpiło po rewolucji lutowej i przekształcił swoją dawną partię w Estońską Partię Demokratyczną. Opowiadał się za podjęciem starań o utworzenie niepodległego państwa estońskiego, argumentując, że podobnie korzystna dla Estończyków sytuacja międzynarodowa może nie nastąpić już nigdy. W wyborach do Konstytuanty w Estonii jego Blok Demokratyczny zajął drugie miejsce, uzyskując 29% głosów (40% padło na listę bolszewików). Chociaż przed 1917 r. był najbardziej wpływowym politykiem estońskim, jego umiarkowane, liberalne poglądy okazały się podczas rewolucji mniej popularne niż poglądy radykalne.
W listopadzie 1917 r. ponownie opowiedział się za pełną niepodległością Estonii. Krótko potem kontrolę nad Tallinnem przejęli bolszewicy, którzy aresztowali Tõnissona, a następnie zmusili go do wyjazdu z Estonii. Polityk udał się do Szwecji i tam kierował zagranicznym przedstawicielstwem estońskim. Starał się o poparcie mocarstw dla sprawy niepodległości Estonii. 
W niepodległej Estonii.
Powrócił do Estonii po tym, gdy państwo to obroniło niepodległość w wojnie z Rosją radziecką. Od 1919 stał na czele Estońskiej Partii Ludowej, głoszącej program umiarkowanie liberalny i narodowy, pozyskującej wyborców głównie spośród chłopów, mieszczan i inteligencji. W latach 1919–1920 był premierem Estonii, natomiast w latach 1923–1925 pełnił funkcję przewodniczącego parlamentu. Do 1935 r. pozostawał również redaktorem naczelnym "Postimees", utrzymując znaczący wpływ na część opinii publicznej.
Od 1927 do 1928 był głową państwa (dosł. Starszym Państwa, est. Riigivanem). W latach 1930–1932 pełnił w kilku kolejnych rządach funkcję ministra spraw zagranicznych. W 1933 r. został ponownie Starszym Państwa. W atmosferze narastających konfliktów politycznych o kształt nowej konstytucji, kryzysu gospodarczego i upadającego autorytetu rządu w sierpniu 1933 r. wprowadził w Estonii stan wojenny, co oznaczało wprowadzenie cenzury prewencyjnej, zawieszenie niektórych swobód obywatelskich i likwidację części organizacji. Wśród nich był antydemokratyczny ruch wabsów, równocześnie jednak Tõnisson poddał pod głosowanie w parlamencie opracowany przez nich projekt konstytucji znacząco poszerzający uprawnienia głowy państwa. Został on przyjęty, a następnie w październiku 1933 r. potwierdzony w referendum. Po referendum rząd podał się do dymisji.
W 1934 w obliczu dalszego wzrostu popularności wabsów, lider Związku Agrariuszy Konstantin Päts oraz gen. Johan Laidoner wspólnie przeprowadził zamach stanu i rozpoczęli wspólne sprawowanie rządów autorytarnych (tzw. epoka milczenia). Tõnisson został odsunięty od czynnej polityki, obłożony zakazem publicznych wystąpień i publikowania tekstów. W 1936 czterej dawni Starsi Państwa: Tõnisson, Jaan Teemant, Ants Piip i Juhan Kukk) wystosowali list otwarty do Pätsa i Laidonera, domagając się powrotu do demokratycznych zasad sprawowania władzy, jednak ich wystąpienie zostało zignorowane. W 1938 r. Tõnisson otrzymał zgodę na start w wyborach parlamentarnych, ale po uzyskaniu mandatu nie odgrywał w parlamencie większej roli. W latach 1935–1939 był profesorem na Uniwersytecie w Tartu. Odznaczony Orderem Gwiazdy Białej I klasy oraz Orderem Krzyża Wolności
Po tym, gdy 16 czerwca 1940 rząd Estonii otrzymał radzieckie ultimatum, zawierające żądanie zmiany rządu i zgody na wprowadzenie Armii Czerwonej, Tõnisson domagał się stawienia agresorom symbolicznego oporu. Prezydent Konstantin Päts postąpił inaczej, przyjmując ultimatum, zaś gen. Laidoner podpisał zgodę na oddanie radzieckim siłom zbrojnym kontroli nad łącznością i siecią kolejową w Estonii (tzw. dyktat narewski). 
Aresztowanie i śmierć.
Jaan Tõnisson został aresztowany przez NKWD w grudniu 1940 i osadzony w więzieniu Patarei w Tallinnie. Był tam przesłuchiwany do kwietnia roku następnego, o jego dalszych losach brak pewnych informacji. Podaje się, iż prawdopodobnie został zamordowany przez NKWD w lipcu 1941 r. Jego miejsce pochówku jest nieznane.

</doc>
<doc id="4273334" url="https://pl.wikipedia.org/wiki?curid=4273334" title="Benik Abrahamian">
Benik Abrahamian

Benik Abrahamian (ur. 21 lipca 1985) – gruziński lekkoatleta, specjalizujący się w pchnięciu kulą.
Uczestnik halowych mistrzostw Europy z 2011 roku. Olimpijczyk z 2016 roku, gdzie zajął 31. miejsce w kwalifikacjach.
Reprezentował swój kraj na drużynowych mistrzostwach Europy w 2010, 2011 oraz 2014 roku.
Rekordy życiowe: stadion: pchnięcie kulą – 20,54 (24 maja 2016, Ałmaty), rzut dyskiem – 44,49 (19 czerwca 2011, Reykjavík); hala: pchnięcie kulą – 18,23 (6 lutego 2016, Tbilisi).

</doc>
<doc id="4273368" url="https://pl.wikipedia.org/wiki?curid=4273368" title="Wydział Zarządzania Politechniki Białostockiej">
Wydział Zarządzania Politechniki Białostockiej



</doc>
<doc id="4273379" url="https://pl.wikipedia.org/wiki?curid=4273379" title="Rudna (gromada w powiecie lubińskim)">
Rudna (gromada w powiecie lubińskim)

Rudna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rudna z siedzibą GRN w Rudnej utworzono – jako jedną z 8759 gromad na obszarze Polski – w powiecie lubińskim w woj. wrocławskim, na mocy uchwały nr 20/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Rudna, Brodów, Gwizdanów, Kalinówka i Stara Rudna oraz przysiółek Budków z dotychczasowej gromady Gawrony ze zniesionej gminy Rudna w tymże powiecie. Dla gromady ustalono 16 członków gromadzkiej rady narodowej.
31 grudnia 1961 do gromady Rudna włączono wieś Barszów ze zniesionej gromady Komorniki w tymże powiecie.
1 lipca 1968 do gromady Rudna włączono obszar zniesionej gromady Rynarcice (oprócz wsi Pieszkowice) w tymże powiecie.
1 stycznia 1972 do gromady Rudna włączono wieś Gawrony z przysiółkiem Gawronki i wieś Wysokie z przysiółkiem Rozłogi ze znoszonej gromady Kębłów w powiecie wołowskim w tymże województwie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 powiecie lubińskim reaktywowano gminę Rudna.

</doc>
<doc id="4273392" url="https://pl.wikipedia.org/wiki?curid=4273392" title="Polkowice (gromada)">
Polkowice (gromada)

Polkowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Polkowice z siedzibą GRN w Polkowicach (wówczas wsi) utworzono – jako jedną z 8759 gromad na obszarze Polski – w powiecie lubińskim w woj. wrocławskim, na mocy uchwały nr 20/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Polkowice, Polkowice Dolne, Sucha Górna i Moskorzyn ze zniesionej gminy Polkowice w powiecie głogowskim w woj. zielonogórskim oraz obszar dotychczasowej gromady Biedrzychowa ze zniesionej gminy Rynarcice w powiecie lubińskim w woj. wrocławskim. Dla gromady ustalono 13 członków gromadzkiej rady narodowej.
31 grudnia 1961 do gromady Polkowice włączono wsie Komorniki, Żuków, Damówka, Tarnówek, Guzice i Trzebcz ze zniesionej gromady Komorniki oraz wieś Sobin ze zniesionej gromady Jędrzychów w tymże powiecie.
1 stycznia 1967 z gromady Polkowice wyłączono wieś Polkowice, przywracając jej utracony w 1946 roku status miasta. Polkowice pozostały jednak dalej siedzibą gromady Polkowice.
1 lipca 1968 do gromady Polkowice włączono wieś Pieszkowice ze zniesionej gromady Rynarcice w tymże powiecie.
1 stycznia 1972 do gromady Polkowice włączono obszar zniesionej gromady Parchów w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973, tym razem w powiecie lubińskim w woj. wrocławskim, reaktywowano zniesioną w 1954 roku gminę Polkowice (od 1999 gmina należy do powiatu polkowickiego w woj. dolnośląskim).

</doc>
<doc id="4273394" url="https://pl.wikipedia.org/wiki?curid=4273394" title="Puchar Świata w Zapasach 1978">
Puchar Świata w Zapasach 1978

Puchar rozegrano w dniach 1 – 2 kwietnia 1978 roku w Toledo w USA.

</doc>
<doc id="4273395" url="https://pl.wikipedia.org/wiki?curid=4273395" title="Komorniki (gromada w powiecie lubińskim)">
Komorniki (gromada w powiecie lubińskim)

Komorniki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Komorniki z siedzibą GRN w Komornikach utworzono – jako jedną z 8759 gromad na obszarze Polski – w powiecie lubińskim w woj. wrocławskim, na mocy uchwały nr 20/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Komorniki, Tarnówek, Trzebcz i Guzice ze zniesionej gminy Polkowice w powiecie głogowskim w woj. zielonogórskim oraz obszar dotychczasowej gromady Barszów ze zniesionej gminy Rudna w powiecie lubińskim w woj. wrocławskim. Dla gromady ustalono 13 członków gromadzkiej rady narodowej.
31 grudnia 1961 gromadę zniesiono, a jej obszar włączono do gromad: Polkowice (wsie Komorniki, Żuków, Damówka, Tarnówek, Guzice i Trzebcz) i Rudna (wieś Barszów) w tymże powiecie.

</doc>
<doc id="4273400" url="https://pl.wikipedia.org/wiki?curid=4273400" title="Szklary Górne (gromada)">
Szklary Górne (gromada)

Szklary Górne – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Szklary Górne z siedzibą GRN w Szklarach Górnych utworzono – jako jedną z 8759 gromad na obszarze Polski – w powiecie lubińskim w woj. wrocławskim, na mocy uchwały nr 20/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Szklary Górne, Szklary Dolne, Obora i Trzmielów ze zniesionej gminy Szklary Górne w tymże powiecie. Dla gromady ustalono 21 członków gromadzkiej rady narodowej.
31 grudnia 1961 do gromady Szklary Górne włączono wieś Jędrzychów ze zniesionej gromady Jędrzychów w tymże powiecie.
1 stycznia 1969 do gromady Szklary Górne włączono przysiółek Lubków z miasta Lubina w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4273404" url="https://pl.wikipedia.org/wiki?curid=4273404" title="Parchów (gromada)">
Parchów (gromada)

Parchów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Parchów z siedzibą GRN w Parchowie utworzono – jako jedną z 8759 gromad na obszarze Polski – w powiecie lubińskim w woj. wrocławskim, na mocy uchwały nr 20/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Parchów i Pogorzeliska ze zniesionej gminy Parchów w powiecie lubińskim w woj. wrocławskim oraz obszar dotychczasowej gromady Jabłonów ze zniesionej gminy Radwanice w powiecie głogowskim w woj. zielonogórskim
. Dla gromady ustalono 12 członków gromadzkiej rady narodowej.
31 grudnia 1961 do gromady Parchów włączono wieś Nowa Wieś Lubińska ze zniesionej gromady Jędrzychów w tymże powiecie.
1 stycznia 1972 gromadę zniesiono, a jej obszar włączono do gromady Polkowice w tymże powiecie.

</doc>
<doc id="4273406" url="https://pl.wikipedia.org/wiki?curid=4273406" title="Miłoradzice (gromada)">
Miłoradzice (gromada)

Miłoradzice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Miłoradzice z siedzibą GRN w Miłoradzicach utworzono – jako jedną z 8759 gromad na obszarze Polski – w powiecie lubińskim w woj. wrocławskim, na mocy uchwały nr 20/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Rudna, Brodów, Gwizdanów, Kalinówka i Stara Rudna oraz przysiółek Budków z dotychczasowej gromady Gawrony ze zniesionej gminy Miłoradzice w tymże powiecie. Dla gromady ustalono 14 członków gromadzkiej rady narodowej.
1 lipca 1968 gromadę zniesiono, a jej obszar włączono do nowo utworzonej gromady Lipiny w tymże powiecie.

</doc>
<doc id="4273407" url="https://pl.wikipedia.org/wiki?curid=4273407" title="Chocianowiec (gromada)">
Chocianowiec (gromada)

Chocianowiec (od 1 I 1960 "Trzebnice") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Chocianowiec z siedzibą GRN w Chocianowcu utworzono – jako jedną z 8759 gromad na obszarze Polski – w powiecie lubińskim w woj. wrocławskim, na mocy uchwały nr 20/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Chocianowiec, Trzebnice i Raków ze zniesionej gminy Chocianowiec w tymże powiecie. Dla gromady ustalono 19 członków gromadzkiej rady narodowej.
1 stycznia 1960 do gromady Chocianowiec włączono obszar zniesionej gromady Żabice w tymże powiecie, po czym gromadę Chocianowiec zniesiono, przenosząc siedzibę GRN z Chocianowca do Trzebnic i zmieniając nazwę jednostki na "gromada Trzebnice".
Zobacz też: gromada Chocianowice

</doc>
<doc id="4273408" url="https://pl.wikipedia.org/wiki?curid=4273408" title="Zimna Woda (gromada)">
Zimna Woda (gromada)

Zimna Woda – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zimna Woda z siedzibą GRN w Zimnej Wodzie utworzono – jako jedną z 8759 gromad na obszarze Polski – w powiecie lubińskim w woj. wrocławskim, na mocy uchwały nr 20/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Zimna Woda, Bukowna, Karczowiska, Lisiec, Wiercień i Raszówka ze zniesionej gminy Zimna Woda w tymże powiecie. Dla gromady ustalono 13 członków gromadzkiej rady narodowej.
1 lipca 1968 gromadę zniesiono, a jej obszar włączono do nowo utworzonej gromady Lipiny w tymże powiecie.

</doc>
<doc id="4273410" url="https://pl.wikipedia.org/wiki?curid=4273410" title="Krzeczyn Wielki (gromada)">
Krzeczyn Wielki (gromada)

Krzeczyn Wielki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Krzeczyn Wielki z siedzibą GRN w Krzeczynie Wielkim utworzono – jako jedną z 8759 gromad na obszarze Polski – w powiecie lubińskim w woj. wrocławskim, na mocy uchwały nr 20/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Krzeczyn Wielki i Krzeczyn Mały ze zniesionej gminy Szklary Górne oraz Chrostnik i Gorzyca ze zniesionej gminy Zimna Woda w tymże powiecie. Dla gromady ustalono 14 członków gromadzkiej rady narodowej.
1 lipca 1968 gromadę zniesiono, a jej obszar włączono do nowo utworzonej gromady Lubin w tymże powiecie.

</doc>
<doc id="4273412" url="https://pl.wikipedia.org/wiki?curid=4273412" title="Niemstów (gromada w powiecie lubińskim)">
Niemstów (gromada w powiecie lubińskim)

Niemstów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Niemstów z siedzibą GRN w Niemstowie utworzono – jako jedną z 8759 gromad na obszarze Polski – w powiecie lubińskim w woj. wrocławskim, na mocy uchwały nr 20/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Niemstów, Czerniec i Kłopotów ze zniesionej gminy Księginice oraz Osiek i Pieszków ze zniesionej gminy Miłoradzice w tymże powiecie. Dla gromady ustalono 16 członków gromadzkiej rady narodowej.
1 lipca 1968 z gromady Niemstów wyłączono wieś Pieszków, włączając ją do nowo utworzonej gromady Lipiny w tymże powiecie, po czym gromadę Niemstów zniesiono, a jej pozostały obszar włączono do nowo utworzonej gromady Lubin tamże.

</doc>
<doc id="4273414" url="https://pl.wikipedia.org/wiki?curid=4273414" title="Księginice (gromada w powiecie lubińskim)">
Księginice (gromada w powiecie lubińskim)

Księginice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Księginice z siedzibą GRN w Księginicach utworzono – jako jedną z 8759 gromad na obszarze Polski – w powiecie lubińskim w woj. wrocławskim, na mocy uchwały nr 20/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Księginice, Dąbrowa Górna, Małomice, Miroszowice, Składowice, Siedlce i Ustronie ze zniesionej gminy Księginice oraz przysiółek Zalesie i parcela nr 14 karty 25 obrębu Lubin o obszarze 9,5 ha z dotychczasowej gromady Koźlice ze zniesionej gminy Rynarcice – w tymże powiecie. Dla gromady ustalono 19 członków gromadzkiej rady narodowej.
1 lipca 1968 gromadę zniesiono, a jej obszar włączono do nowo utworzonej gromady Lubin w tymże powiecie.

</doc>
<doc id="4273415" url="https://pl.wikipedia.org/wiki?curid=4273415" title="Żabice (gromada)">
Żabice (gromada)

Żabice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Żabice z siedzibą GRN w Żabicach utworzono – jako jedną z 8759 gromad na obszarze Polski – w powiecie lubińskim w woj. wrocławskim, na mocy uchwały nr 20/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Żabice, Brunów i Michałów ze zniesionej gminy Chocianowiec oraz Ogrodzisko ze zniesionej gminy Zimna Woda w tymże powiecie. Dla gromady ustalono 14 członków gromadzkiej rady narodowej.
1 stycznia 1960 gromadę zniesiono, a jej obszar włączono do znoszonej gromady Chocianowiec w tymże powiecie.

</doc>
<doc id="4273418" url="https://pl.wikipedia.org/wiki?curid=4273418" title="Jędrzychów (gromada w powiecie lubińskim)">
Jędrzychów (gromada w powiecie lubińskim)

Jędrzychów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jędrzychów z siedzibą GRN w Jędrzychowie utworzono – jako jedną z 8759 gromad na obszarze Polski – w powiecie lubińskim w woj. wrocławskim, na mocy uchwały nr 20/54 WRN we Wrocławiu z dnia 2 października 1954. W skład jednostki weszły obszary dotychczasowych gromad: Jędrzychów ze zniesionej gminy Szklary Górne oraz Sobin i Nowa Wieś Lubińska ze zniesionej gminy Parchów w tymże powiecie. Dla gromady ustalono 12 członków gromadzkiej rady narodowej.
31 grudnia 1961 gromadę zniesiono, a jej obszar włączono do gromad: Szklary Górne (wieś Jędrzychów), Polkowice (wieś Sobin) i Parchów (wieś Nowa Wieś Lubińska) w tymże powiecie.

</doc>
<doc id="4273420" url="https://pl.wikipedia.org/wiki?curid=4273420" title="Rynarcice (gromada)">
Rynarcice (gromada)

Rynarcice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rynarcice z siedzibą GRN w Rynarcicach utworzono – jako jedną z 8759 gromad na obszarze Polski – w powiecie lubińskim w woj. wrocławskim, na mocy uchwały nr 20/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Rynarcice, Juszowice, Mleczno, Pielgrzymów, Pieszkowice, Żelazny Most i Koźlice (bez przysiółka Zalesie) ze zniesionej gminy Rynarcice oraz grunty PGR Gilów o powierzchni 303,26 ha z miasta Lubina – w tymże powiecie. Dla gromady ustalono 13 członków gromadzkiej rady narodowej.
1 lipca 1968 gromadę zniesiono, a jej obszar włączono do gromady Rudna, oprócz wsi Pieszkowice, którą włączono do gromady Polkowice w tymże powiecie.

</doc>
<doc id="4273453" url="https://pl.wikipedia.org/wiki?curid=4273453" title="Backlash (2018)">
Backlash (2018)

Backlash (2018) – gala wrestlingu wyprodukowana przez federację WWE dla zawodników brandów Raw i SmackDown. Odbyła się 6 maja 2018 w Prudential Center w Newark w stanie New Jersey. Emisja była przeprowadzana na żywo za pośrednictwem WWE Network oraz w systemie pay-per-view. Była to czternasta gala w chronologii cyklu WWE Backlash, a także pierwsza gala Backlash organizowana wspólnie dla zawodników dwóch głównych brandów federacji od 2009.
Podczas gali odbyło się dziewięć walk, w tym jedna podczas pre-show. W walce wieczoru Roman Reigns pokonał Samoa Joe. Ponadto wszyscy mistrzowie obronili swoje tytuły mistrzowskie, gdzie pojedynek AJ Stylesa z Shinsuke Nakamurą o WWE Championship w No Disqualification matchu zakończył się podwójnym odliczeniem w ringu. Prócz tego Daniel Bryan pokonał Big Cassa poprzez submission w singlowej walce.
Produkcja.
Backlash oferowało walki profesjonalnego wrestlingu z udziałem wrestlerów należących do brandów Raw i SmackDown. Oskryptowane rywalizacje (storyline’y) kreowane były podczas cotygodniowych gal "Raw" i "SmackDown Live". Wrestlerzy są przedstawieni jako heele (negatywni, źli zawodnicy i najczęściej wrogowie publiki) i face’owie (pozytywni, dobrzy i najczęściej ulubieńcy publiki), którzy rywalizują pomiędzy sobą w seriach walk mających budować napięcie. Kulminacją rywalizacji jest walka wrestlerska lub ich seria.
Rywalizacje.
Na WrestleManii 34, AJ Styles obronił WWE Championship w walce z Shinsuke Nakamurą. Po walce Nakamura wykonał swojemu przeciwnikowi cios w krocze i stał się heelem. W kolejnych odcinkach tygodniówek "SmackDown Live" Nakamura powtarzał ataki na Stylesie, przez co obaj spotkali się w kolejnej walce o mistrzostwo na gali Greatest Royal Rumble z 27 kwietnia. Styles ponownie obronił mistrzostwo, gdyż walka zakończyła się podwójnym wyliczeniem poza-ringowym. Podczas gali ogłoszono, że ich trzecia walka odbędzie się na gali Backlash. 1 maja podczas epizodu "SmackDown Live", generalna menadżerka brandu SmackDown Paige ogłosiła, że ich pojedynek będzie bez dyskwalifikacji.
Na WrestleManii 34, Seth Rollins pokonał The Miza i Finna Bálora w triple threat matchu zdobywając WWE Intercontinental Championship. Dzień później podczas odcinka "Raw", The Miz ogłosił, że zawalczy w rewanżu z Rollinsem podczas gali Backlash. W marcu ogłoszono, że Miz, Rollins, Bálor i Samoa Joe zawalczą w czteroosobowym ladder matchu o mistrzostwo podczas gali Greatest Royal Rumble. Wskutek zorganizowania draftu „Superstar Shake-up”, The Miz został przeniesiony do brandu SmackDown. Podczas gali Greatest Royal Rumble, Rollins obronił mistrzostwo i pozostał osobą broniącą tytułu na gali Backlash.
Na WrestleManii 34, Jinder Mahal pokonał Randy'ego Ortona, Bobby'ego Roode'a i Ruseva w fatal four-way matchu zdobywając United States Championship. Dwa dni później podczas epizodu "SmackDown Live", Orton pokonał Roode'a i Ruseva w trzyosobowej walce stając się pretendentem do tytułu Mahala na gali Backlash. 16 kwietnia na tygodniówce "Raw" odbył się draft „Superstar Shake-up”, podczas którego Mahal wraz z mistrzostwem zostali przeniesieni do brandu Raw, jednakże kilkanaście minut później utracił tytuł na rzecz Jeffa Hardy'ego. Dzień później Hardy został przeniesiony do brandu SmackDown, gdzie przerwał wejściówkę do ringu Ortonowi, który miał się zmierzyć z Sheltonem Benjaminem. Tydzień później Hardy miał zawalczyć z Benjaminem, lecz tym razem Orton przerwał jego wejście do ringu i był przeciwnikiem Benjamina. Podczas gali Greatest Royal Rumble, Hardy obronił United States Championship w rewanżu z Mahalem i pozostał oficjalnym przeciwnikiem Ortona na gali Backlash. 1 maja podczas odcinka "SmackDown Live", Orton i Hardy pokonali Miza i Benjamina, lecz po walce Orton wymierzył "RKO" swojemu partnerowi.
Na WrestleManii 34, Nia Jax pokonała Alexę Bliss i zdobyła WWE Raw Women’s Championship. 23 kwietnia podczas epizodu "Raw" federacja ogłosiła rewanż mający miejsce na gali Backlash.
10 kwietnia podczas odcinka tygodniówki "SmackDown Live", Charlotte Flair, która obroniła WWE SmackDown Women’s Championship w walce z Asuką na WrestleManii 34, została zaatakowana przez debiutujące The IIconics (Billie Kay i Peyton Royce). Sytuację wykorzystała Carmella, która wbiegła do ringu i wykorzystała swój kontrakt Money in the Bank, po czym pokonała ranną mistrzynię i zdobyła tytuł. 24 kwietnia podczas tygodniówki "SmackDown Live", Carmella i Flair podpisały kontrakt na rewanż mający miejsce na gali Backlash.
Na WrestleManii 34, Brock Lesnar obronił WWE Universal Championship pokonując Romana Reignsa w walce wieczoru. Ich rewanż w steel cage matchu został wyznaczony na galę Greatest Royal Rumble. Podczas odcinka tygodniówki "Raw" z 9 kwietnia, Reigns wypowiedział się na temat walki z Lesnarem, lecz na arenę wkroczył powracający Samoa Joe, który nazwał go porażką, po czym wyzwał Reignsa do walki na gali Backlash. Tydzień później wskutek zorganizowania draftu „Superstar Shake-up”, Joe został przeniesiony do brandu SmackDown.
17 kwietnia podczas odcinka "SmackDown Live", Big Cass powrócił do telewizji po wielomiesięcznej przerwie z powodu odniesienia kontuzji. Wraz z Shinsuke Nakamurą zaatakował AJ Stylesa i Daniela Bryana podczas ich singlowej walki. Tydzień później podczas segmentu "MizTV" gościem programu miał być Bryan, lecz do ringu wszedł Cass, który wyjaśnił swój atak na Bryanie, lecz kilka minut przed wystąpieniem zaatakował go również na zapleczu. Pod koniec odcinka Bryan ujawnił, że poprosił generalną menadżerkę brandu SmackDown Paige o walkę z Cassem podczas gali Backlash. Podczas gali Greatest Royal Rumble, Cass wyeliminował Bryana jako przedostatniego w 50-osobowym Royal Rumble matchu.
9 kwietnia podczas odcinka tygodniówki "Raw", Bobby Lashley powrócił do federacji po dziesięcioletniej absencji. Tej samej nocy Kevin Owens i Sami Zayn pojawili się na zapleczu, aby przekonać generalnego menadżera brandu Raw Kurta Angle'a o zatrudnienie ich w rosterze Raw. Angle zadecydował, że zwycięzca walki pomiędzy nimi zostanie członkiem jego rosteru, lecz pojedynek zakończył się podwójnym odliczeniem. Tydzień później ujawniono, że komisarz brandu Raw Stephanie McMahon wycofała decyzję Angle'a i zaoferowała obu zawodnikom kontrakty. Duo było częścią 10-osobowego tag team matchu, lecz zostali pokonani przez drugą drużynę, w której byli Lashley i Braun Strowman. 30 kwietnia podczas odcinka "Raw", Roman Reigns, Lashley i Strowman pokonali Jindera Mahala, Owensa i Zayna w 6-osobowym tag team matchu. Podczas walki Strowman kontynuował brutalny atak na Owensie i Zaynie. Tej samej nocy ogłoszono, że podczas gali Backlash, Lashley i Strowman zmierzą się z Owensem i Zaynem.
4 maja zostało ogłoszone, że w pre-show gali Backlash, Bayley zmierzy się z Ruby Riott.

</doc>
<doc id="4273475" url="https://pl.wikipedia.org/wiki?curid=4273475" title="Puchar Świata w Zapasach 1979">
Puchar Świata w Zapasach 1979

Puchar rozegrano w dniach 31 marca – 1 kwietnia 1979 roku w Toledo w USA.

</doc>
<doc id="4273495" url="https://pl.wikipedia.org/wiki?curid=4273495" title="ASA Târgu Mureș w europejskich pucharach">
ASA Târgu Mureș w europejskich pucharach



</doc>
<doc id="4273500" url="https://pl.wikipedia.org/wiki?curid=4273500" title="Górczyna (skała)">
Górczyna (skała)

Górczyna – skała w Ojcowskim Parku Narodowym. Znajduje się w prawych zboczach Doliny Prądnika, naprzeciwko Doliny Paduch, przy zakręcie drogi do Ojcowa. Powyżej Górczyny jest grupa domów tej miejscowości zwana Opalówkami lub Zazamczem.
Górczyna zbudowana jest z twardych wapieni skalistych. Strome skały w zboczach Doliny Prądnika powstały w okresie pliocenu, gdy potoki płynące przez Ojcowski Park Narodowy wykazywały silną erozję wgłębną.
Chodnikiem obok skały Górczyna prowadzą dwa główne szlaki turystyczne Ojcowskiego Parku Narodowego.

</doc>
<doc id="4273502" url="https://pl.wikipedia.org/wiki?curid=4273502" title="Dziurawiec przy Zamku">
Dziurawiec przy Zamku

Dziurawiec przy Zamku – schron jaskiniowy w Ojcowskim Parku Narodowym. Znajduje się w skale Dziurawiec w lewych zboczach Doliny Prądnika, naprzeciwko Zamku w Ojcowie.
Jest to prostokątny, przelotowy otwór w skale, znajdujący się na wysokości około 5 m ponad ziemią. Jest trudno dostępny i brak w nim namuliska. Powstał w okresie pliocenu. Wówczas w miejscu tym w korycie Prądnika znajdował się próg skalny. Woda, przepływając przez pewien czas szczeliną skalną, wydrążyła taki otwór. Później w wyniku erozji wgłębnej koryto Prądnika pogłębiło się, a zbudowana z twardych wapieni skalistych skała Dziurawiec jest pozostałością po progu.

</doc>
<doc id="4273544" url="https://pl.wikipedia.org/wiki?curid=4273544" title="Danuta Turzeniecka">
Danuta Turzeniecka

Danuta Turzeniecka (ur. 8 czerwca 1931, zm. 29 stycznia 2018) – polska metrolog i automatyk, doktor habilitowany, profesor Politechniki Poznańskiej.
Biografia.
Danuta Turzeniecka urodziła się 8 czerwca 1931. W 1979 uzyskała na Politechnice Śląskiej stopień doktora habilitowanego na podstawie pracy "Kompensatory prądowe", pracowała jako profesor na Politechnice Poznańskiej. Była również członkinią Komitetu Metrologii i Aparatury Naukowej Polskiej Akademii Nauk. Zmarła 29 stycznia 2018 i została pochowana 6 lutego 2018 na cmentarzu Junikowskim (pole 24, rząd A, miejsce 14).

</doc>
<doc id="4273554" url="https://pl.wikipedia.org/wiki?curid=4273554" title="Matra MS9">
Matra MS9

Matra MS9 – samochód Formuły 1, zaprojektowany przez Bernarda Boyeriego i skonstruowany przez Matrę. Samochodem ścigał się Jackie Stewart podczas Grand Prix Południowej Afryki w sezonie 1968, którego nie ukończył z powodu awarii korbowodu. Samochód był napędzany przez jednostki Cosworth.

</doc>
<doc id="4273559" url="https://pl.wikipedia.org/wiki?curid=4273559" title="Wolfsberger AC w europejskich pucharach">
Wolfsberger AC w europejskich pucharach



</doc>
<doc id="4273563" url="https://pl.wikipedia.org/wiki?curid=4273563" title="SKN St. Pölten w europejskich pucharach">
SKN St. Pölten w europejskich pucharach



</doc>
<doc id="4273566" url="https://pl.wikipedia.org/wiki?curid=4273566" title="Atak w Toronto (2018)">
Atak w Toronto (2018)

Atak w Toronto – atak przez staranowanie pojazdem samochodowym, który miał miejsce 23 kwietnia 2018 na skrzyżowaniu Avenue East i Yonge Street w mieście Toronto. Sprawcą ataku był 25-letni mieszkaniec przedmieść Toronto Alek Minassian. W zdarzeniu zginęło 10 osób, a 15 osób odniosło obrażenia.
13 czerwca 2022 roku sprawca ataku został skazany za zbrodnię na karę dożywocia z możliwością ubiegania się o zwolnienie warunkowe po 25 latach.
Przebieg.
Kierowca, 25-letni Alek Minassian, prowadzący furgonetkę na skrzyżowaniu Avenue East i Yonge Street z dużą prędkością uderzył tłum pieszych. Według relacji świadków, napastnik najpierw z dużą prędkością ruszył pomimo włączonego na sygnalizacji czerwonego światła, a następnie zjechał na chodnik i zaczął taranować ludzi przez około 2 kilometry. Kiedy na miejscu zjawiła się policja, Minassian wyciągnął przedmiot przypominający pistolet i wycelował w funkcjonariuszy. Napastnik miał wykrzyczeć do policjanta: "Celuj w głowę!", ale funkcjonariusz zignorował to i zaczął zbliżać się do napastnika. Sprawca ataku wkrótce został aresztowany i oskarżony pod zarzutem 10 zabójstw pierwszego stopnia i 13 usiłowań zabójstwa.
Sprawca.
Policja zidentyfikowała podejrzanego jako 25-letniego Aleka Minassiana (ur. 3 listopada 1992), który nie był notowany przez policję i studiował w Seneca College od 2011 do 2018. Był programistą aplikacji mobilnych.
Zamach miał charakter mizoginistyczny, Minnasian był prawiczkiem i kierowała nim chęć zemsty na kobietach, które stanowiły większość jego ofiar (osiem na dziesięć). Na chwilę przed atakiem na swoim profilu na Facebooku opublikował wpis wychwalający innego masowego mordercę, Amerykanina Elliota Rodgera, który cztery lata wcześniej dokonał zamachu ze zbliżonych pobudek; wpis brzmiał następująco: "Bunt Inceli już się rozpoczął. Obalimy wszystkich Chadów i wszystkie Stacy. Pozdrawiamy najwyższego dżentelmena Elliota Rodgera!". Z postu wynikało, że Minassian utożsamiał się z internetową grupą Incel, zrzeszającą mężczyzn, którzy nie mają życia seksualnego. Określenia "Chad" i "Stacy" są w tej grupie określeniem na atrakcyjnych fizycznie i niemających problemów w relacjach międzyludzkich kobiety i mężczyzn. W opublikowanym we wrześniu 2019 roku filmie z przesłuchania Aleka Minassiana słychać, jak mówi on, że miał krótkotrwały kontakt z Rodgerem przez internet, zanim tamten dokonał swojego ataku i ponownie deklaruje, że jest incelem i dokonał zamachu w imię tej grupy. Szkolni koledzy napastnika powiedzieli mediom tuż po jego ataku, że nie miał on przyjaciół, często chodził sam ze spuszczoną głową po korytarzach nie rozmawiając z nikim i wyjawiał nerwowe tiki. Atak Minassiana przyciągnął uwagę mediów z całego świata na działającą w internecie quasi-subkulturę inceli.

</doc>
<doc id="4273567" url="https://pl.wikipedia.org/wiki?curid=4273567" title="KHL (2018/2019)">
KHL (2018/2019)

Sezon KHL 2018/2019 – jedenasty sezon ligi KHL rozgrywany na przełomie 2018 i 2019.
Kluby uczestniczące.
W trakcie sezonu 2017/2018, po rozegraniu rundy zasadniczej, w marcu 2018 władze KHL postanowiły o wykluczeniu z grona uczestników rozgrywek klubów Jugra Chanty-Mansyjsk i Łada Togliatti. Tuż po zakończeniu sezonu 2017/2018 władze ligi zatwierdziły skład uczestników oraz formułę na sezon 2018/2019. Wskutek zmian liczba uczestników została zredukowana z 27 do 25. Równocześnie dokonano przesunięć zespołów w zestawieniu dywizyjnym uczestników. Ponadto liczbę meczów w rundzie zasadniczej zwiększono z 56 do 62.
Z powodów problemów konstrukcyjnych hali Arena Omsk drużyna Awangardu od 2018 rozgrywała swoje mecze w roli gospodarza w mieście Bałaszycha.
Sezon zasadniczy.
Sezon zasadniczy zaplanowano w terminie od 1 września 2018 do 22 lutego 2019. W ramach 62 kolejek drużyny rozegrają 775 spotkań. Tuż przed startem sezonu władze ligi (Rada Dyrektorów KHL) w niejednogłośnym głosowaniu zdecydowały o wprowadzeniu nowych zasad punktacji w sezonie zasadniczym; odtąd za każde zwycięstwo przewidziano dwa punkty, a za przegraną po dogrywce bądź pomeczowych najazdach - jeden punkt. Ponadto dokonano szeregu zmian w regulaminie rozgrywek.
Puchar Otwarcia.
W pierwszym meczu sezonu o Puchar Otwarcia 1 września 2018 ubiegłoroczny mistrz Ak Bars Kazań uległ u siebie SKA Sankt Petersburg 1:6.
Mecz Gwiazd.
Mecz Gwiazd KHL odbył się 20 stycznia 2019 w hali Tatneft Arena w Kazaniu, a rywalizację, zarówno w konkursie umiejętności, jak i w meczach, wygrała drużyna Dywizji Czernyszowa.
Statystyki indywidualne.
Statystyki zaktualizowane po zakończeniu rundy zasadniczej.
Zawodnicy z pola łącznie
Obrońcy
Bramkarze
Faza play-off.
W sezonie 2018/2019 po raz pierwszy w historii KHL najlepsza drużyna w sezonie zasadniczym wygrała również fazę play-off i zdobyła Puchar Gagarina.
Statystyki indywidualne.
Statystyki zaktualizowane po zakończeniu fazy play-off.
Zawodnicy z pola łącznie
Obrońcy
Bramkarze
Skład triumfatorów.
Skład zdobywcy Pucharu Gagarina – drużyny CSKA Moskwa – w sezonie 2018/2019:
Nagrody, trofea i wyróżnienia.
Zawodnicy miesiąca i etapów.
Od początku historii rozgrywek są przyznawane nagrody indywidualne w czterech kategoriach odnośnie do pozycji zawodników (bramkarz, obrońca, napastnik oraz pierwszoroczniak) za każdy miesiąc, wzgl. etap w fazie play-off.
Nagrody indywidualne.
Podczas uroczystości zorganizowanej w dniu 28 maja 2019 w Barwicha Luxury Village wręczono nagrody za sezon.
Ponadto 30 maja 2019 wręczono nagrody i wyróżnienia za sezon w dziedzinach marketingu i komunikacji.

</doc>
<doc id="4273568" url="https://pl.wikipedia.org/wiki?curid=4273568" title="SK Vorwärts Steyr w europejskich pucharach">
SK Vorwärts Steyr w europejskich pucharach



</doc>
<doc id="4273576" url="https://pl.wikipedia.org/wiki?curid=4273576" title="Shadow DN1">
Shadow DN1

Shadow DN1 – samochód Formuły 1, zaprojektowany przez Dave’a Wassa i skonstruowany przez Shadowa. Używany w sezonach 1973 i 1974. Samochód był napędzany przez jednostki Cosworth.

</doc>
<doc id="4273579" url="https://pl.wikipedia.org/wiki?curid=4273579" title="Protesty w Nikaragui (2018)">
Protesty w Nikaragui (2018)

Protesty w Nikaragui – antyrządowe protesty z 2018 roku skierowane przeciwko rządom prezydenta Nikaragui Daniela Ortegi.
W ciągu 11 lat rządów Daniel Ortega wraz z żoną wiceprezydent Rosario Murillo podporządkował sobie parlament, sądownictwo, wojsko, policję i media oraz stworzył oddziały paramilitarne do tłumienia opozycji, której uniemożliwiał działalność, natomiast Rosario Murillo rozwinęła urzędowy kult męża jako przywódcy narodu.
Pierwsze, mniejsze protesty miały miejsce w marcu, w reakcji na rozwijającą się inwestycję w budowę nowego kanału żeglugowego łączącego Atlantyk z Pacyfikiem, mającego stanowić konkurencję dla Kanału Panamskiego. Budowa oraz późniejsze zyski miały przypaść konsorcjum, z udziałem inwestorów z Chin i Hongkongu, a decyzje o budowie podjęto bez konsultacji ze społeczeństwem i wbrew protestom ekologów.
Protesty wybuchły samoistnie 18 kwietnia 2018 roku, w odpowiedzi na ogłoszone przez zakład ubezpieczeń społecznych zwiększenie składek pracowników, pracodawców oraz emerytów oraz obniżenie emerytur o 5% i uległy eskalacji następnego dnia, gdy prezydent Daniel Ortega zatwierdził je z naruszeniem prawa za pomocą dekretu. Jako wyraz buntu ludzie zaczęli zajmować ulice, budować barykady i niszczyć "Drzewa Życia". Początkowe na ulice wyszły demonstracje emerytów, ale szybko przyłączyły się do nich grupy studentów i pracowników sektora publicznego.
W odpowiedzi Ortega nakazał tłumienie demonstracji, jeszcze tego samego dnia przeciw demonstrantom zaczęto używać ostrej amunicji. Równocześnie zamknięto trzy niezależne stacje telewizyjne. 21 kwietnia Ortega podczas wspólnego wystąpienia z dowódcą sił zbrojnych odrzucił możliwość negocjacji z demonstrantami i wyraził zgodę na rozmowy jedynie z organizacjami przedsiębiorców, te jednak od początku popierały protest przeciw reformie i domagały się wstrzymania represji przed rozpoczęciem jakichkolwiek rozmów. Z krytyką działań prezydenta wystąpili także biskupi katoliccy, zazwyczaj przychylni rządowi.
W wyniku czterech dni starć demonstrantów z policją zginęło 25 osób. Dążąc do wyciszenia konfliktu 22 kwietnia Ortega wycofał dekret o zwiększeniu składek na ubezpieczenia społeczne, jednak jeszcze tego samego dnia przeciw studentom okupującym politechnikę w Managui wysłane zostały bojówki. W wyniku ich konfrontacji z protestującymi zginął jeden student, a pięciu zostało rannych.
W odpowiedzi następnego dnia została zorganizowana pokojowa demonstracja, podczas której po raz pierwszy padły postulaty odejścia Ortegi z urzędu, pojawiły się też porównania prezydenta do obalonego w 1979 roku dyktatora Anastasio Somozy. Eskalacja konfliktu w stolicy spowodowała rozszerzenie się protestów także na Estelí, Matagalpę, Masayę, Granadę, Bluefields i León. Również 23 kwietnia związek przedsiębiorców odrzucił propozycję rozmów z administracją o próbach rozwiązania kryzysu, domagając się mediacji episkopatu, włączenia do rozmów przedstawicieli studentów oraz zniesienia cenzury. Tego samego dnia rektor stołecznego uniwersytetu wystąpił z żądaniem przestrzegania przez rząd trójpodziału władz i zwalczania korupcji. Szybko na ulicach wzniesiono barykady, zaczęło dochodzić do starć z policją, niszczenia budynków rządowych. Tylko w ciągu pierwszych sześciu dni protestów zginęło 27 osób, 428 zostało rannych, a 130 aresztowano.
14 maja rozpoczęły się rozmowy dwustronne pod patronatem katolickiego episkopatu, mimo iż prezydent Ortego odrzucił warunki wstępne opozycji takie jak wycofanie z ulic policji i rządowych bojówek, uwolnienie aresztowanych i powołanie komisji do zbadania zajść, a dopuścił jedynie przyjazd do kraju międzynarodowej misji. Przyczyną przystania na rozmowy było stanowisko armii, która odmówiła tłumienia protestów.
W nikaraguański Dzień Matki 30 maja ulicami Managui przeszła pokojowa manifestacja matek ofiar protestów oraz ich młodszych dzieci. Do pochodu dołączali również studenci oraz inni mieszkańcy stolicy. Ortega wydał polecenie strzelania do uczestników pokojowego marszu i tego samego dnia podpisał umowę z Międzyamerykańską Komisją Praw Człowieka o utworzeniu grupy niezależnych ekspertów w celu zbadania naruszeń praw człowieka popełnionych do tamtej pory. Ten dzień został nazwany jako „masakra Dnia Matki”.
15 czerwca rząd i ugrupowania opozycyjne uzgodniły zawieszenie broni. Do czasu jego zawarcia zginęło w starciach ponad 170 osób zdaniem organizacji praw człowieka, natomiast zdaniem rządu liczba ofiar wynosiła 34. Protesty zostały wznowione już 16 czerwca, kiedy Ortega odrzucił apel zwierzchnika nikaraguańskiego Kościoła katolickiego kard. Leopoldo Brenesa o przeprowadzenie przyspieszonych wyborów prezydenckich. 23 czerwca grupy paramilitarne ostrzelały uniwersytet w stolicy kraju. 
W lipcu bojówki prezydenckie pobiły nuncjusza abp. Waldemara Sommertaga. Pod koniec tego samego miesiąca liczba zabitych wzrosła do 448 zabitych, a zdaniem administracji rządowej do 195. Do tego czasu na ulicach powszechne stały się barykady wznoszone z ulicznego bruku, worków z piaskiem i spalonych samochodów. W walkach demonstranci stosowali też ładunki własnej produkcji, a siły porządkowe i prorządowe bojówki ostrą amunicję. W wyniku walk zamknięto część usług publicznych, zaczęło też dochodzić do grabieży. Władze zabroniły również leczenia rannych w protestach przez publiczne szpitale, w związku z czym byli oni często opatrywani w kościołach.
Biskupi katoliccy długo próbowali występować w roli mediatora między prezydentem a opozycją i przy ich udziale oraz Panamerykańskiego Trybunału Praw Człowieka udało się wynegocjować złagodzenie represji. W efekcie zakończyły się regularne, codzienne starcia, trwające całe lato, jednak władze skupiły represje na przywódcach opozycji. W lipcu aresztowani zostali Medardo Mairena, Pedro Mena i Luis Orlando Pineda i po procesie, w którym zostali oskarżeni o terroryzm, spisek przeciwko władzy i działalność w organizacji przestępczej, usłyszeli wyroki od 159 do 216 lat więzienia.
Rezultatem tego wyroku była kolejna fala protestów, których głównym postulatem było ustąpienie prezydenta i przedterminowe wybory, który to postulat Ortega zdecydowanie odrzucił. 
Według danych Międzyamerykańskiej Komisji Praw Człowieka w ciągu roku od wybuchu protestów zginęło co najmniej 325 osób, natomiast nikaraguańskie organizacje ochrony praw człowieka określiły liczbę ofiar na 531 osób. W czasie protestów ponad 130 tys. obywateli Nikaragui opuściło kraj, wyjeżdżając głównie do Kostaryki. Ostatecznie rząd Ortegi zdołał utrzymać się u władzy, a w 2021 r. ogłosił kolejne zwycięstwo wyborcze. W lutym 2023 roku reżim uwolnił uwięzionych w ostatnich latach 222 więźniów politycznych, w tym opozycjonistów, jednakże następnie wypędził ich z kraju i pozbawił obywatelstwa, konfiskując majątki.

</doc>
<doc id="4273589" url="https://pl.wikipedia.org/wiki?curid=4273589" title="Agatonik (Nikolaidis)">
Agatonik (Nikolaidis)

Agatonik, imię świeckie Agathonikos Nikolaidis (ur. 1964) – grecki duchowny prawosławny posługujący w Tanzanii, od 2016 biskup Aruszy i środkowej Tanzanii.
Życiorys.
17 listopada 2016 r. otrzymał chirotonię biskupią.

</doc>
<doc id="4273591" url="https://pl.wikipedia.org/wiki?curid=4273591" title="Gloria Bystrzyca w europejskich pucharach">
Gloria Bystrzyca w europejskich pucharach



</doc>
<doc id="4273593" url="https://pl.wikipedia.org/wiki?curid=4273593" title="Plac Katedralny we Wrocławiu">
Plac Katedralny we Wrocławiu

Plac Katedralny ("Domplatz") – plac położony we Wrocławiu na Ostrowie Tumskim, osiedlu Plac Grunwaldzki, w dawnej dzielnicy Śródmieście. W obrębie placu położona jest między innymi archikatedra św. Jana Chrzciciela.
Historia.
Historia obszaru, na którym rozpościera się plac Katedralny, nierozerwalnie związana jest z historią katedry wrocławskiej, której geneza sięga 1000 roku, a która położona była we wschodnim krańcu grodu na Ostrowie Tumskim, a za nią przy ramieniu rzeki przebiegały fortyfikacje okalające gród. Sama katedra w swej historii była kilkukrotnie niszczona lub rozbierana i odbudowywana oraz przebudowywana. Współczesna budowla to czwarty budynek katedry w tym miejscu, a ostanie istotne zmiany to przebudowa z XIX wieku na styl neogotycki i odbudowa po zniszczeniach wojennych, jakie zostały dokonane podczas oblężenia miasta w 1945 r..
Przy południowo-zachodnim narożniku placu rozpościera się teren pałacu biskupów, obejmujący sam budynek oraz zabudowę towarzyszącą i ogród. Najstarsze części zachowanych murów sięgają XIII wieku, natomiast główna część budowli powstała w XV-XVI wieku. W XVII wieku kapituła ufundowała figurę Marii Niepokalanie Poczętej, którą wykonał niderlandzki artysta Sulpicius Gode. Jest to barokowa figura ustawiona przed zachodnim wejściem do katedry.
Po zburzeniu fortyfikacji miejskich i zasypaniu ramienia Odry w XIX wieku (roboty wykonywane były od 1807 r.) oddzielającego wyspę Ostrów Tumski po stronie wschodniej od Zatumia powstał teren placu obecnie zajęty pod zieleniec. Sam plac "de facto" został wytyczony w 1824 r. i początkowo obejmował obszar pomiędzy katedrą a salą tańca "Apollo". Natomiast zabudowa okalająca plac po stronie południowej i północnej powstała dopiero po 1864 r., gdyż wcześniej uznawano te tereny za nienadające się pod zabudowę, gdyż obejmowały zasypane ramię rzeki. Jednak w tym właśnie roku rozpoczęto budowę konwiktu chłopięcego kreując południową pierzeję placu. Dalsze przeobrażenia zabudowy wokół placu obejmowało rozbiórkę i wybudowanie od podstaw sali tanecznej "Apollo" w 1868 r. Natomiast w latach 1894-1895 powstała pierzeja północna, w ramach której zbudowano konwikt teologiczny "Georgianum", wg projektu Josepha Ebersa. Sam budynek stał się dominantą placu, a obecnie mieści się tu Metropolitalne Wyższe Seminarium Duchowne.
Kolejnym istotnym wydarzeniem kształtującym plac było dokonane w 1900 roku jego powiększenie. Wyłączono ówcześnie z części ulicy Katedralnej obszar obejmujący katedrę oraz teren na południe i północ od niej, włączając je do placu. W latach 1929-1930 nastąpiła kolejna istotna przebudowa budynku sali "Apollo" oraz konwiktu chłopięcego, prowadząca głównie do uproszenia ich form architektonicznych.
Podczas oblężenia Wrocławia w 1945 roku najbardziej ucierpiała południowa pierzeja placu, szczególnie w czasie bombardowań tego obszaru 16 lutego i 10 kwietnia 1945 roku. Olbrzymie zniszczenia dotknęły między innymi konwikt chłopięcy i dom dzwonnika, które nie zostały odbudowane po zakończeniu wojny. W miejscu domu dzwonnika urządzono zieleniec, a w miejscu konwiktu chłopięcego wprowadzono nową zabudowę obejmującą wybudowany w latach 1968-1970 Zespół Opieki Zdrowotnej dla Szkół Wyższych według projektu J. Frydeckiego, obecnie rozebrany. Natomiast w północno-zachodnim narożniku placu, w miejscu dawnej dziekanii katedralnej, wzniesiono w latach 1974-1980 budynek księgarni archidiecezjalnej według projektu Edmunda Małachowicza. W 2000 r. na skwerze umieszczono, zaprojektowaną przez Czesława Mazura, kolumnę Chrystusa Króla, dla uczczenia rocznicy tysiąclecia diecezji wrocławskiej.
W czasie prac archeologicznych w 2022 odkryto pozostałości nieznanego budynku z przełomu XIII i XIV w., a także część płyty upamiętniającej kardynała Karola Ferdynanda Wazę.
Nazwa.
W swojej historii plac nosił następujące nazwy własne:
Obie te nazwy nawiązują do znajdującej się tu katedry, podobnie jak połączonej z placem ulicy Katedralnej, pop. "Domstrasse", a także całego Ostrowa Tumskiego – "Dominsel" i położonego w ciągu ulicy Katedralnej Mostu Tumskiego – "Dombrücke", oraz obecnych ulic Kanonia i Kapitulna, noszących wcześniej nazwę "Kleine Domstrasse".
Zabudowa i zagospodarowanie.
Plac obejmuje kwartał otoczony ulicą przypisaną do tego placu. Całość ma 15 325 m².
Teren ten po stronie zachodniej zabudowany jest budynkiem katedry pw. św. Jana Chrzciciela, natomiast wschodnia jego część urządzona jest jako skwer. Na skwerze znajduje się Kolumna Chrystusa Króla Wszechświata, natomiast przed wejściem do katedry po zachodniej stronie w obrębie skrzyżowania placu z ulicą Katedralną znajduje się Statua Maryi.
Pierzeje okalające plac to zabudowa rozpoczynająca się zgodnie z nadanymi numerami porządkowymi w południowo-zachodniej części pałacem biskupim wraz z ogrodem i całym założeniem architektonicznym z nim związanym, w tym Papieski Wydział Teologiczny przy ul. Katedralnej 15 / pl. Katedralnym 1, z aulą przy pl. Katedralnym 1a. Dalej znajduje się kontynuacja zabudowy związanej z katedrą – kanonia przy placem Katedralnym 5 i 6. Za nimi przy placu Katedralnym 8-9 znajduje się teren, w którym wcześniej znajdował się konwikt chłopięcy, a później budynek ZOZ dla szkół wyższych, wyburzony w 2009 r.. W południowo-wschodnim narożniku przy skrzyżowaniu z ulicą Biskupa Kominka znajduje się teren i zabudowa Domu Zakonnego Zgromadzenia Sióstr Marii Niepokalanej. Pierzeję wschodnią stanowią budynki mieszkalne przy pl. Katedralnym 11 i 12, które poprzednio były budynkami klasztornymi. Północna pierzeja, od strony wschodniej ku zachodniej, zgodnie z numerami porządkowymi budynków obejmuj kolejno: budynek seminarium duchownego przy pl. Katedralnym 14, domy kapituły przy pl. Katedralnym 16, w który obecnie mieści się Muzeum Archidiecezjalne we Wrocławiu, i nr 17, połączony łukiem nad ul. św. Idziego („Brama Kluskowa”) z następnym budynkiem tej pierzei, tj. kościołem pw. św. Idziego i dalej plebania przy pl. Katedralnym 18 oraz budynek w północno-zachodniej pierzei przy pl. Katedralnym 19, w którym znajduje się Wrocławska Księgarnia Archidiecezjalna. Przy księgarni zamontowano figurkę krasnala „Wrocławiak”, który trzyma w rękach książkę "Urodziłem się we Wrocławiu/Ich bin in Breslau geboren", wydaną we Wrocławskim Wydawnictwie TUM. Książka została napisana w dwóch językach – polskim i niemieckim.
Niewielki skwer, poza obrębem ulic okalających główny kwartał placu, znajduje się także przy zabudowie placu Katedralnego o numerach od 1 do 5 w miejscu nieistniejącego Domu Dzwonnika. Jego powierzchnia wynosi 1877 m². Tu umieszczono Rzeźbę Herkulesa oraz wazony ogrodowe. Miejscowy plan zagospodarowania przestrzennego, utrzymując w tym miejscu obszar terenu zieleni i komunikacji, dopuszcza ponadto w wydzieleniu wewnętrznym zabudowę nawiązującą do dawnej zabudowy Domu Dzwonnika.
W obrębie posesji przy placu Katedralnym znajdują się także następujące figury:
Odrębnym opracowaniem zagospodarowania objęto teren po dawnym konwikcie chłopięcym i późniejszym ośrodku zdrowia. Ten teren przeznaczono pod zabudowę hotelową i usługową, narzucając ograniczenia w zabudowie i stawiając wymagania co do nawiązania architektonicznego do zabudowy okalającej oraz ekspozycji obiektu od strony placu i ulicy św. Józefa. Ponadto postawiono wymagania utworzenia ogólnodostępne zieleńca łączącego plac z ogrodami położonymi przy rzece.
Układ drogowy.
Do placu przypisane są drogi gminne o długości 530 m. Przebiegają one wokół terenu od ulicy Katedralej w kierunku wschodnim, następnie północnym, zachodnim i ponownie łączą się z ulicą Katedralną. Obowiązuje w zasadniczej części dróg placu Katedralnego ruch pieszy, z dopuszczeniem dojazdu do posesji pojazdom specjalnym i użytkowników.
Ulice powiązane z placem:
Ochrona i zabytki.
Obszar, na którym położony jest plac Katedralny, podlega ochronie w ramach zespołu urbanistycznego Ostrowia Tumskiego i wysp: Piaskowej, Bielarskiej, Słodowej i Tumskiej, wpisanego do rejestru zabytków pod nr rej.: 195 z 15.02.1962 r. oraz A/678/213 z 12.05.1967 r.. Inną formą ochrony tych obszarów jest ustanowienie historycznego centrum miasta, w nieco szerszym obszarowo zakresie niż wyżej wskazany zespół urbanistyczny, jako pomnik historii. Również miejscowy plan zagospodarowania przestrzennego umieszcza ten obszar w strefie ścisłej ochrony konserwatorskiej i określa jako obszar o najwyższych wartościach krajobrazowych. Ochronie również podlega oś widokowa przebiegająca przez plac wzdłuż ulicy Katedralnej, stanowiącej główną oś komunikacyjną Ostrowa Tumskiego, do samej Katedry przy placu Katedralnym. Samo miasto włączyło ten obszar jako cenny i wymagający ochrony do Parku Kulturowego "Stare Miasto", który zakłada ochronę krajobrazu kulturowego oraz uporządkowanie, zachowanie i właściwe kształtowanie krajobrazu kulturowego i historycznego charakteru najstarszej części miasta. Ograniczeniom podlega również kształtowanie nawierzchni drogowych, gdyż w całym obszarze placu i powiązanych ulic obowiązuje wykonywanie nawierzchni z kostki kamiennej lub klinkierowej w nawiązaniu do historycznych nawierzchni zabytkowych.
Przy placu znajdują się następujące zabytki:
Ponadto w najbliższym sąsiedztwie placu znajdują się następujące zabytki:
Na skwerze znajduje się także pomnik przyrody – Platan klonolistny (Platanus x acerifolia) o obwodzie 495 cm mierzonym na wysokości 1,3 m i wysokości drzewa 33 m. Drzewo zostało uznane za pomnik przyrody i objęte ochroną decyzją nr 28/80 z dnia 11 grudnia 1980 r.. Nadzór sprawuje Zarząd Zieleni Miejskiej Gminy Miejskiej Wrocław.

</doc>
<doc id="4273595" url="https://pl.wikipedia.org/wiki?curid=4273595" title="Atanazy (Akunda)">
Atanazy (Akunda)

Atanazy, imię świeckie Amos Akunda Masaba (ur. 1971, zm. 4 stycznia 2019 w Worcester) – kenijski duchowny prawosławny, biskup Kisumu i zachodniej Kenii w latach 2015–2019.
Życiorys.
Urodził się w Kenii. Był najstarszym z sześciorga dzieci. Gdy miał 8 lat, jego rodzice przyjęli prawosławie. Studiował w seminarium Makariusza III w Kenii i ukończył ją z dyplomem teologa, a następnie uzyskał tytuł magistra teologii w Szkole Teologicznej Krzyża Świętego.
W Międzynarodowym Instytucie Kościelnego Zarządzania otrzymał stopień doktora w dziedzinie zarządzania, a na Uniwersytecie Południowej Afryki – doktora teologii. Odbył również studia podyplomowe w zakresie zarządzania edukacją w Indyjskim Instytucie Zarządzania, zdobył też certyfikat w dziedzinie nauczania języka angielskiego jako języka obcego w Cambridge Institute of English Language w Bostonie.
12 kwietnia 1998 r. został przez metropolitę kenijskego Serafina (Kykkotisa) wyświęcony na diakona, po czym służył w metropolii Kenii. 25 lipca 2002 r. przyjął święcenia prezbiteratu.
6 grudnia 2015 r. w cerkwi św. Mikołaja w Kairze otrzymał chirotonię biskupią i stanął na czele nowo utworzonej diecezji Kisumu i zachodniej Kenii.
Zmarł 4 stycznia 2019 r. w Stanach Zjednoczonych. Przyczyną śmierci była rzadka forma raka krwi.

</doc>
<doc id="4273597" url="https://pl.wikipedia.org/wiki?curid=4273597" title="9 Pułk Piechoty (PSZ)">
9 Pułk Piechoty (PSZ)

9 Pułk Piechoty (9 pp) – oddział piechoty Wojska Polskiego we Francji.
Formowanie i zmiany organizacyjne.
Formowanie pułku rozpoczęto 15 maja 1940 roku w pobliżu obozu Coetquidan w Bretanii, w składzie 3 Dywizji Piechoty. Formowany 9 pułk piechoty nie osiągnął pełnych stanów osobowych i nie otrzymał też uzbrojenia. 23 maja 1940 roku z I batalionu pułku wydzielono kompanię przeciwpancerną nr 9, po wyposażeniu we francuskich ośrodkach szkoleniowych została przydzielona do francuskiej 241 Rezerwowej Dywizji Piechoty. Na mocy decyzji Naczelnego Wodza z 4 czerwca 1940 roku 3 Dywizja Piechoty została przeformowana w „lekką dywizję piechoty” w składzie dwóch pułków piechoty. Oznaczało to rozwiązanie 9 pułku piechoty, co nastąpiło w dniach 4-12 czerwca 1940 roku. Oficerami i podoficerami uzupełniono kompletowany 7 pp, natomiast wcielonych wcześniej poborowych przekazano do 8 pp.

</doc>
<doc id="4273605" url="https://pl.wikipedia.org/wiki?curid=4273605" title="Csárdaszállás (stacja kolejowa)">
Csárdaszállás (stacja kolejowa)

Csárdaszállás (węg. "Csárdaszállás vasútállomás") – przystanek kolejowy w miejscowości Csárdaszállás, w komitacie Békés, na Węgrzech. 
Stacja obsługuje pociągi regionalne i niektóre pociągi InterCity. 

</doc>
<doc id="4273607" url="https://pl.wikipedia.org/wiki?curid=4273607" title="Farul Konstanca w europejskich pucharach">
Farul Konstanca w europejskich pucharach



</doc>
<doc id="4273608" url="https://pl.wikipedia.org/wiki?curid=4273608" title="Nagroda Europejskiego Wynalazcy">
Nagroda Europejskiego Wynalazcy

Nagroda Europejskiego Wynalazcy – nagroda przyznawana wynalazcom przez Europejski Urząd Patentowy od 2006 r., reprezentowana przez statuetkę w kształcie żagla.

</doc>
<doc id="4273609" url="https://pl.wikipedia.org/wiki?curid=4273609" title="Carreira (przystanek kolejowy)">
Carreira (przystanek kolejowy)

Carreira (port: "Apeadeiro de Carreira") – przystanek kolejowy w Barcelos, w dystrykcie Braga, w Portugalii. Znajduje się na Linha do Minho. Jest obsługiwany wyłącznie przez pociągi regionalne.
Historia.
Przystanek ten znajduje się pomiędzy stacjami Midões i Nine na Linha do Minho, która została otwarta 21 października 1877.

</doc>
<doc id="4273613" url="https://pl.wikipedia.org/wiki?curid=4273613" title="Wioletta Kamińska">
Wioletta Kamińska

Wioletta Anna Kamińska (ur. 16 sierpnia 1961) – polska geograf, specjalistka w zakresie geografii społeczno-ekonomicznej, doktor habilitowany nauk o Ziemi, profesor nauk społecznych.
Życiorys.
W 1987 ukończyła studia w Instytucie Geografii Wyższej Szkoły Pedagogicznej w Kielcach. Doktoryzowała się w 1994 w Wyższej Szkole Pedagogicznej im. KEN w Krakowie w oparciu o pracę pt. "Rozwój i struktura przestrzenna indywidualnej działalności gospodarczej w rejonie kieleckim na tle województwa", której promotorem był prof. Zbigniew Zioło. Stopień doktora habilitowanego uzyskała w 2007 w Instytucie Geografii i Przestrzennego Zagospodarowania im. Stanisława Leszczyckiego PAN na podstawie rozprawy zatytułowanej "Pozarolnicza indywidualna działalność gospodarcza w Polsce w latach 1988–2003". W 2019 r. uzyskała tytuł profesora nauk społecznych.
Zawodowo związana od 1987 z Wyższą Szkołą Pedagogiczną w Kielcach, przekształcaną kolejno w Akademię Świętokrzyską i Uniwersytet Jana Kochanowskiego. Na uczelni tej doszła do stanowiska profesora nadzwyczajnego (2007). W latach 2002–2005 była wicedyrektorem, a w kadencjach 2009–2012 i 2020-2024 dyrektorem Instytutu Geografii UJK na Wydziale Matematyczno-Przyrodniczym. W Instytucie Geografii objęła kierownictwo Zakładu Geografii Społeczno-Ekonomicznej. Podjęła także pracę na stanowisku profesora nadzwyczajnego na Uniwersytecie Technologiczno-Humanistycznym im. Kazimierza Pułaskiego w Radomiu. Była też profesorem wizytującym w Państwowej Wyższej Szkole Techniczno-Ekonomicznej im. ks. Bronisława Markiewicza w Jarosławiu.
W latach 2011–2020 była wiceprzewodniczącą Polskiego Towarzystwa Geograficznego. Została członkiem Komitetu Nauk Geograficznych PAN (2010–2015, 2016–2019 i 2020-2023) i Komitetu Przestrzennego Zagospodarowania Kraju PAN (2011–2014 i 2015–2018 i 2019-2023), w ramach którego pełniła funkcję przewodniczącej Zespołu Zadaniowego ds. Obszarów Wiejskich i Krajobrazu.
Specjalizuje się w geografii społeczno-ekonomicznej. Opublikowała ok. 150 prac, w tym ponad 100 artykułów naukowych w językach polskim, angielskim i rosyjskim. Weszła w skład rady naukowej czasopism: „Miscellanea Geographica” i „Czasopismo Geograficzne”.
Odznaczona Srebrnym Krzyżem Zasługi (2002) i Medalem Komisji Edukacji Narodowej.

</doc>
<doc id="4273614" url="https://pl.wikipedia.org/wiki?curid=4273614" title="Carib Hurricane FC">
Carib Hurricane FC

Carib Hurricane FC – grenadyjski klub piłkarski, mający siedzibę w mieście Victoria w północno-zachodniej części wyspy.
Historia.
Chronologia nazw: 
Klub piłkarski Hurricane SC został założony w mieście Victoria w 1957 roku. W 1983 roku klub został jednym z współzałożycieli Division One, w rozgrywkach których startował, ale wkrótce opuścił najwyższy poziom ligowy. W 2001 powrócił do pierwszej dywizji. W sezonie 2003 zdobył swój pierwszy tytuł mistrzowski. W 2006 zmienił nazwę na Carib Hurricane FC i znów został mistrzem kraju.
Stadion.
Klub rozgrywa swoje mecze domowe na stadionie Alston George Park w Victorii, który może pomieścić 1000 widzów.
Skład w sezonie 2018/19.
Stan na 11 stycznia 2019
! colspan="9" bgcolor="#B0D3FB" align="left" |
! colspan="9" bgcolor="#B0D3FB" align="left" |
! colspan="9" bgcolor="#B0D3FB" align="left" |

</doc>
<doc id="4273615" url="https://pl.wikipedia.org/wiki?curid=4273615" title="Tteokbokki">
Tteokbokki

Tteokbokki () – koreańskie danie wykonane z niewielkich kawałków "garae-tteok" (długich, cylindrycznych kawałków "tteok") nazywanych "tteokmyeon" (kor. 떡면; „makaron z ciasta ryżowego”) lub powszechnie "tteok-bokki-tteok" (kor. 떡볶이 떡; „ciasto ryżowe na tteokbokki”).
Przyrządzanie.
Ciastka rybne, jajka na twardo i szalotki są jednymi z częściej dodawanych składników. Danie może być przyprawione pikantną pastą "gochujang" (z papryczki chili) lub niepikantnym sosem "ganjang" (wersją sosu sojowego); pierwsza wersja jest uważana za typową współczesną, przyrządzaną od ok. lat 50. XX wieku, a druga często nazywana jest "gungjung-tteok-bokki" (kor. 궁중떡볶이) – nawiązując do początków dania. Współcześnie "tteokbokki" przyrządza się także m.in. z curry, sosem śmietanowym, "jajang" (pasty ze słodkiej fasoli), owocami morza, "galbi", a także makaronem (np. ramyeon, jjolmyeon). "Tteokbokki" są powszechnie kupowane i spożywane w "bunsikjip" (snack-barach), jak również w "pojangmacha" (straganach ulicznych).
Historia.
Według Yoon Sook-ja, dyrektora Korean Traditional Food Institute (kor. 한국전통음식연구소), "tteokbokki" były przygotowywane już na początku dynastii Joseon, kiedy nie było dostępu do pasty z ostrej papryki. W owym czasie ciasto ryżowe "tteok" było przygotowywane z dużą ilością wołowiny i innych warzyw, doprawione sosem sojowym i razem smażone. Pierwszy zapis o "tteokbokki" pojawił się w "Siuijeonseo", książce kucharskiej z XIX wieku, w której danie zostało nazwane za pomocą archaicznej pisowni "steokbokgi" (kor. 복기). Według książki "tteokbokki" były znane pod różnymi nazwami, w tym "tteokjimim" (parzone ciastka ryżowe), "tteok-japchae" (smażone ciastka ryżowe) i "tteok-jeongol". Wersję dworską przyrządzano z białego ciasta "tteok", steku z polędwicy wołowej, oleju sezamowego, sosu sojowego, szalotek, grzybów "umbilicaria esculenta", orzeszków piniowych, prażonych i mielonych ziaren sezamu, podczas gdy pikantne "tteokbokki" na bazie sosu sojowego były przyrządzane w siedzibie klanu Papyeong Yun, gdzie produkowano dobrej jakości sos sojowy. W tej wersji żeberka wołowe były między innymi powszechnym składnikiem. Nazwa "tteokbokki" pojawia się także w poprawionej i powiększonej edycji "Joseon Yori Jebeop", gdzie danie opisane zostało jako pikantne danie z sosem sojowym.
Uważa się, że czerwone, pikantne "tteokbokki" z sosem "gochujang" pojawiły się po raz pierwszy w 1953 roku. Kiedy Ma Bok-lim uczestniczyła w otwarciu chińskiej restauracji, przypadkiem upuściła "tteok" do sosu, a po spróbowaniu okazało się, że dobrze smakuje. Potem zaczęła je sprzedawać w Sindang-dong na straganie.

</doc>
<doc id="4273616" url="https://pl.wikipedia.org/wiki?curid=4273616" title="Dla Rozwoju Łotwy">
Dla Rozwoju Łotwy

Dla Rozwoju Łotwy (łot. "Latvijas attīstībai", LA) – łotewska centroprawicowa partia polityczna o profilu liberalnym powstała w 2013. Na szczeblu europejskim należy do Partii Porozumienia Liberałów i Demokratów na rzecz Europy. Od 2017 reprezentowana w samorządzie miasta Rygi, zaś w latach 2018–2022 w Sejmie XIII kadencji. 
Historia.
Partia powstała na bazie założonego w 2012 r. stowarzyszenia o profilu konserwatywno-liberalnym o nazwie „Latvijas attīstībai”. Na zgromadzeniu założycielskim w grudniu 2013, w którym wzięło udział 214 delegatów, na jej przewodniczącego został wybrany założyciel stowarzyszenia – były lider Nowej Ery oraz premier i minister finansów Łotwy Einars Repše. W skład nowego ugrupowania weszli także Edgars Jaunups, były dyrektor Łotewskiej Opery Narodowej Andrejs Žagars, poseł „Zgody” na Sejm Vladimirs Reskājs, a także były sekretarz stanu w Ministerstwie Gospodarki Juris Pūce. Nieco później dołączył były minister spraw zagranicznych i europoseł Rihards Pīks. Za priorytety działalności partii Einārs Repše uznał rozwój gospodarczy i bogactwo Łotwy, krytykując stagnację, która miała miejsce za rządów Valdisa Dombrovskisa. Celem nowej partii miało być wprowadzenie do polityki profesjonalistów, technokratów i menadżerów, a także stworzenie nowej jakości w życiu politycznym. Wcześniej założyciele „Latvijas attīstībai” wielokrotnie krytykowali działalność Jedności, która powstała z liberalnej Nowej Ery.
Początkowo partia nie odnosiła sukcesów w wyborach. W wyborach do Parlamentu Europejskiego w 2014 roku głosowało na nią 2,12% wyborców, zaś w wyborach do Sejmu 0,89%. Dopiero w wyborach do rady miejskiej Rygi w czerwcu 2017 partia zdobyła w koalicji z Łotewskim Zjednoczeniem Regionów 13,66% głosów i dziewięć mandatów. Partia sytuowała się w opozycji wobec rządów Nilsa Ušakovsa.
Przez szereg lat na czele partii stał Juris Pūce. W wyborach parlamentarnych w 2018 partia zamierzała startować wraz z socjalliberalnym ugrupowaniem Par!, w tym celu powołano koalicję Dla Rozwoju/Za!. Ostatecznie w wyborach z jesieni 2018 roku na liberalną koalicję zagłosowało 12,04% wyborców, co dało trzynaście mandatów w Sejmie. Ugrupowanie Dla Rozwoju Łotwy weszło w skład rządu Krišjānisa Kariņša, delegując do niego dwóch ministrów. Latem 2020 roku liberalny sojusz, w koalicji z lewicową partią Postępowi, wygrał wybory samorządowe w Rydze. Nowym merem miasta został polityk bratniej partii liberalnej Mārtiņš Staķis. 
Liberalna koalicja AP! wzięła również udział w wyborach jesienią 2022 roku, uzyskując w nich 4,97% głosów. W związku z tym nie wprowadziła do Sejmu swoich posłów. 
Obecnie współprzewodniczącymi ugrupowania Dla Rozwoju Łotwy są europoseł Ivars Ijabs, minister Artūrs Toms Plešs oraz mer Priekuļi Elīna Stapulone.

</doc>
<doc id="4273617" url="https://pl.wikipedia.org/wiki?curid=4273617" title="Plac Waleriana Pawłowskiego w Szczecinie">
Plac Waleriana Pawłowskiego w Szczecinie

Plac Waleriana Pawłowskiego – plac na szczecińskim Pogodnie. Otoczony domami o zróżnicowanej architekturze. Jest ważnym skwerem spotkań i imprez cyklicznych organizowanych m.in. przez Radę Osiedla Pogodno oraz samych mieszkańców Pogodna i innych. Plac to też miejsce rekreacji i wypoczynku mieszkańców osiedla na nim znajduje się m.in. muszla koncertowa (od 2014 r.), plac zabaw oraz siłownia plenerowa.

</doc>
<doc id="4273618" url="https://pl.wikipedia.org/wiki?curid=4273618" title="Kościół Podwyższenia Krzyża Świętego w Częstochowie">
Kościół Podwyższenia Krzyża Świętego w Częstochowie

Kościół Podwyższenia Krzyża Świętego – rzymskokatolicki kościół parafialny należący do dekanatu Częstochowa - Podwyższenia Krzyża Świętego archidiecezji częstochowskiej. Znajduje się w częstochowskiej dzielnicy Częstochówka-Parkitka.
Świątynia została wzniesiona w latach 1949-1956 dzięki staraniom księdza Antoniego Mietlińskiego. Poświęcona została przez biskupa Zdzisława Golińskiego w dniu 31 stycznia 1954 roku.
Następni proboszczowie urządzali stopniowo wnętrze kościoła. Podczas urzędowania księdza Władysława Maciąga dach świątyni został pozbawiony dachówki ceramicznej, i pokryty został ponownie blachą cynkową. Podczas urzędowania księdza Kazimierza Mielczarka w 1989 roku został założony dach z blachy miedzianej (ponieważ poprzednie pokrycie zostało zniszczone przez wichury). Podczas urzędowania księdza Zdzisława Gilskiego zostało uregulowane prawo własności posesji przy świątyni. Dzięki jego staraniom zostały dobudowane do świątyni krużganki i zostały zabezpieczone fundamenty.
W tej świątyni w dniu 19 września 1994 roku rozpoczął się proces beatyfikacyjny siostry Anieli Róży Godeckiej. W dniu 26 marca 1998 roku do specjalnie przygotowanej kaplicy zostały przeniesione jej doczesne szczątki. Kościół został uroczyście konsekrowany przez arcybiskupa Stanisława Nowaka w dniu 14 września 1998 roku.

</doc>
<doc id="4273622" url="https://pl.wikipedia.org/wiki?curid=4273622" title="Klasa pochodna">
Klasa pochodna



</doc>
<doc id="4273628" url="https://pl.wikipedia.org/wiki?curid=4273628" title="Leinefelde (stacja kolejowa)">
Leinefelde (stacja kolejowa)

Leinefelde () – stacja kolejowa w Leinefelde-Worbis, w kraju związkowym Turyngia, w Niemczech. Węzeł kolejowy na linii Halle – Hann. Münden. Według DB Station&amp;Service ma kategorię 3. Znajduje się w dzielnicy Leinefelde

</doc>
<doc id="4273630" url="https://pl.wikipedia.org/wiki?curid=4273630" title="Kościół Bożego Ciała w Toruniu">
Kościół Bożego Ciała w Toruniu



</doc>
<doc id="4273631" url="https://pl.wikipedia.org/wiki?curid=4273631" title="Grzegorz Grzegorek">
Grzegorz Grzegorek

Grzegorz Grzegorek (ur. 11 marca 1956 w Katowicach) – polski dziennikarz, redaktor i wydawca, samorządowiec.
Życiorys.
Syn Stanisława i Elżbiety z domu Adamskiej. Uczęszczał do szkoły podstawowej nr 57 w Katowicach Koszutce, w roku 1976 ukończył Technikum Elektromechaniczne w Dąbrówce Małej, specjalność Elektroniczne Maszyny Cyfrowe – programowanie, a następnie w roku 1981 Wydział Nauk Społecznych Uniwersytetu Śląskiego, specjalność politologia.
W czasie studiów był członkiem zarządu Dyskusyjnego Klubu Filmowego „Kino-oko”, którego w latach 1978–1980 był prezesem.
W latach 80. XX wieku pracował między innymi w czasopismach „Solidarność Jastrzębie” oraz „Katolik”. Do 1986 roku redagował „Biuletyn pedagogiczny”. Następnie pracował w kopalni Katowice, w której prowadził Centrum Kultury Domów Górnika. Po 1989 roku zaangażował się w działalność samorządową. Był radnym Katowic z listy Unii Wolności w kadencji 1994–1998.
Po roku 1989 tworzył niezależne tytuły: „Kurier Bogucicki” (1990) oraz „Nowe Życie Katowic” (tygodnik ukazujący się w 1997), redagował prasę samorządową. W latach 1993–1996 był redaktorem naczelnym „Wiadomości Rudzkich”, a w 1998–1999 sprawował tę samą funkcję w redakcji „Gazety Powszechnej Gliwice”. W okresie 2000–2002 był dyrektorem oddziału w Chorzowie i redaktorem odpowiedzialnym „Dziennika Zachodniego". W latach późniejszych współpracował z Radiem Katowice.
Doświadczenie redakcyjne i samorządowe wykorzystywał następnie przy działaniach PR we współpracy z jednostkami samorządu terytorialnego i innymi (Górnośląska Spółka Leasingowa, RPWiK w Chorzowie, Zakład Usług Komunalnych w Bytomiu, Ch-ŚPWiK, CHCPiO, Aqua-Sprint).
W 1997 roku założył Agencję Specjalistyczną Prasa i Książka, która początkowo skupiała się na prowadzeniu działalności reklamowej w mediach. Agencja stopniowo ewoluowała w stronę wydawnictwa książkowego. Od 2005 roku w ramach prowadzonej przez siebie agencji tworzy książki, które wydaje samodzielnie, oraz przygotowuje publikacje na zlecenie innych wydawców. Jest wydawcą, redaktorem, autorem i współautorem wielu książek o Górnym Śląsku. Od roku 2008 wydawane przez Agencję książki ukazują się pod marką Wydawnictwo Prasa i Książka Grzegorz Grzegorek.
Debiutem autorskim była monografia „Lipiny. Zarys dziejów osady, gminy, dzielnicy 1802–2002”. Napisał, opracował i zredagował kilkanaście pozycji, m.in. monografie Chorzowskiej Spółdzielni Mieszkaniowej, Energoaparatury, SM „Górnik” w Jaworznie, albumy „Bieruń 2011” oraz „Chorzów – zabytki”.
W 2009 rozpoczął od „Encyklopedii Chorzowa” wydawanie serii Małych Encyklopedii Małych Ojczyzn. W roku następnym ukazała się „Encyklopedia Powiatu Bieruńsko-Lędzińskiego”, w kolejnym „Encyklopedia Piekar Śląskich”. Mimo sukcesu czytelniczego, wobec kłopotów z dystrybucją (sukcesywna likwidacja lokalnych księgarń), seria przestała się ukazywać.
Jego "opus magnum" jest, określony przez Michała Smolorza „pierwszym uczciwym podręcznikiem historii miasta”, wydawany od roku 2012 cykl albumów poświęconych Katowicom, których jest redaktorem oraz w znacznej części autorem tekstów. Ukazały się następujące tomy:
Aktywnie zajmuje się również popularyzacją historii architektury i życia Katowic.

</doc>
<doc id="4273632" url="https://pl.wikipedia.org/wiki?curid=4273632" title="Mário Spaki">
Mário Spaki

Mário Spaki (ur. 14 grudnia 1971 w Irati) – brazylijski duchowny katolicki, biskup Paranavaí od 2018.
Życiorys.
3 sierpnia 2003 otrzymał święcenia kapłańskie i uzyskał inkardynację do diecezji Ponta Grossa. Po krótkim stażu wikariuszowskim został rektorem części filozoficznej diecezjalnego seminarium. W 2013 objął funkcję sekretarza wykonawczego przy radzie biskupów regionu "Sul 2".
25 kwietnia 2018 papież Franciszek mianował go biskupem diecezji Paranavaí. Sakry udzielił mu 22 czerwca 2018 biskup Sérgio Arthur Braschi.

</doc>
<doc id="4273636" url="https://pl.wikipedia.org/wiki?curid=4273636" title="Samassi-Serrenti">
Samassi-Serrenti

Samassi-Serrenti () – stacja kolejowa w Samassi, w prowincji Sardynia Południowa, w regionie Sardynia, we Włoszech. Znajduje się na linii Cagliari – Golfo Aranci. Stacja obsługuje również pobliską gminę Serrenti.
Według klasyfikacji RFI ma kategorię "rebrną".
Historia.
Zbudowana przez Compagnia Reale delle Ferrovie Sarde, została otwarta w dniu 4 września 1871, w ramach odcinka linii kolejowej na Sardynii, Villasor-San Gavino Monreale.

</doc>
<doc id="4273637" url="https://pl.wikipedia.org/wiki?curid=4273637" title="Marcellin-Marie Ndabnyemb">
Marcellin-Marie Ndabnyemb

Marcellin-Marie Ndabnyemb (ur. 2 czerwca 1965 w Logbikoy) – kameruński duchowny katolicki, biskup Batouri od 2018.
Życiorys.
Prezbiterat.
Święcenia kapłańskie otrzymał 13 kwietnia 1996 i został inkardynowany do archidiecezji Douala. Po święceniach został nauczycielem w niższym seminarium, zaś po odbyciu studiów w Rzymie objął funkcję ojca duchownego w wyższym seminarium międzydiecezjalnym. W 2014 został dyrektorem kolegium "Notre Dame des Nations".
Episkopat.
25 kwietnia 2018 papież Franciszek mianował go biskupem ordynariuszem diecezji Batouri. Sakry udzielił mu 7 lipca 2018 metropolita Duali – arcybiskup Samuel Kleda.

</doc>
<doc id="4273639" url="https://pl.wikipedia.org/wiki?curid=4273639" title="Zakspeed 841">
Zakspeed 841

Zakspeed 841 – samochód Formuły 1, zaprojektowany przez Chrisa Murphy’ego i skonstruowany przez Zakspeeda. Używany w sezonie 1985. Samochód był napędzany przez jednostki Zakspeed.

</doc>
<doc id="4273642" url="https://pl.wikipedia.org/wiki?curid=4273642" title="Juris Pūce">
Juris Pūce

Juris Pūce (ur. 22 stycznia 1980 w Rydze) – łotewski samorządowiec i polityk, poseł na Sejm, w latach 2019–2020 minister ochrony środowiska i rozwoju regionalnego.
Życiorys.
Kształcił się na Uniwersytecie Łotwy, uzyskał magisterium z prawa (2003) i zarządzania (2005). W 2007 został wykładowcą zarządzenia strategicznego na macierzystej uczelni. W latach 2006–2010 zasiadał we władzach ryskiej wyższej szkoły prawniczej. Doradzał także wiceministrowi oświaty i nauki. W latach 2010–2013 sprawował funkcję sekretarza stanu w Ministerstwie Gospodarki. Był także wiceprzewodniczącym rady przedsiębiorstwa Latvijas Mobilais Telefons. Przystąpił do partii Dla Rozwoju Łotwy, obejmując w 2014 funkcję jej przewodniczącego. W 2017 uzyskał mandat radnego Rygi, powołany na stanowisko lidera frakcji swojego ugrupowania.
W 2018 jego partia zawiązała koalicję z formacją Kustība Par!, zarejestrowaną pod nazwą Dla Rozwoju/Za!, która w wyborach do Sejmu przekroczyła próg wyborczy. Juris Pūce uzyskał wówczas mandat posła do łotewskiego parlamentu XIII kadencji.
W styczniu 2019 objął urząd ministra ochrony środowiska i rozwoju regionalnego, wchodząc w skład rządu Artursa Krišjānisa Kariņša. Podał się do dymisji w listopadzie 2020, gdy ujawniono, że jako minister korzystał z karty parkingowej radnego miejskiego, chociaż nie pełnił już tej funkcji. Ustąpił również z funkcji przewodniczącego partii Dla Rozwoju Łotwy. W grudniu 2022 został natomiast jednym ze współprzewodniczących tego ugrupowania.

</doc>
<doc id="4273644" url="https://pl.wikipedia.org/wiki?curid=4273644" title="Gare de Thann">
Gare de Thann

Gare de Thann – stacja kolejowa w miejscowości Thann, w departamencie Górny Ren, w regionie Grand Est, we Francji. Jest zarządzana przez SNCF i obsługiwana przez pociągi TER Grand Est.
Od 12 grudnia 2010 jest obsługiwana również przez tramwaj dwusystemowy linii 3.
Położenie.
Znajduje się na linii Lutterbach – Kruth, na km 14,384 między stacjami Vieux-Thann i Thann-Centre, na wysokości 336 m n.p.m. 

</doc>
<doc id="4273649" url="https://pl.wikipedia.org/wiki?curid=4273649" title="Ciche (skały)">
Ciche (skały)

Ciche lub Spokojne – skały w lewych zboczach Doliny Prądnika w Ojcowskim Parku Narodowym. Znajdują się przy drodze z Sułoszowej do Ojcowa.
Jest to grupa skał na bardzo stromym stoku. W większości porastają ją murawy kserotermiczne. Około 10 m powyżej Doliny Prądnika w skałach tych znajduje się schronisko o nazwie Jaskinia nad Mosurem Starym Duża. Znaleziono w nim wykopaliska świadczące o zamieszkiwaniu ludzi w okresie późnego neolitu.
Obok skał biegną dwa główne szlaki Ojcowskiego Parku Narodowego.

</doc>
<doc id="4273652" url="https://pl.wikipedia.org/wiki?curid=4273652" title="Marcellin Kouadio Yao">
Marcellin Kouadio Yao



</doc>
<doc id="4273653" url="https://pl.wikipedia.org/wiki?curid=4273653" title="Halfeti">
Halfeti

Halfeti – miasto w Turcji, w prowincji Şanlıurfa. W 2017 roku liczyło 8933 mieszkańców.

</doc>
<doc id="4273654" url="https://pl.wikipedia.org/wiki?curid=4273654" title="Bălți-Oraș">
Bălți-Oraș

Bălți-Oraș (rum: "Gara Bălți-Oraș") – stacja kolejowa w miejscowości Bielcach, w Mołdawii. Stacja jest obsługiwana przez pociągi Calea Ferată din Moldova (CFM). Węzeł kolejowy na linii Bielce – Ungheni i Bielce – Ocnița.
Gmach dworca kolejowego został zbudowany w stylu neoromańskim z widocznymi wpływami konstruktywizmu, znajdującym się na liście zabytków architektury o znaczeniu krajowym. W okresie powojennym zburzono część kompleksu budynków. 

</doc>
<doc id="4273655" url="https://pl.wikipedia.org/wiki?curid=4273655" title="Taixu">
Taixu

Taixu (ur. 8 stycznia 1890, zm. 12 marca 1947, chiń. 太虛, pinyin "Tàixū") – chiński buddysta związany ze szkołą linji tradycji chan, jeden ze współtwórców renesansu buddyzmu w Chinach w XX wieku.
Życiorys.
Urodził się w Hainingu w prowincji Zhejiang. Jego świeckie nazwisko to Lü Peilin (呂沛林). Autor jego biografii twierdzi, że nazwano go Zhang Gansen (chiń. 張淦森). Rodzice zmarli, gdy był dzieckiem, więc wychowywali go dziadkowie. Postanowił zostać mnichem, według tego co mówił, gdyż "pragnął paranormalnych mocy nieśmiertelnych i buddów...pomiędzy którymi nie widział różnicy". W 1904 r. przeszedł ceremonię ordynacyjną, a w 1906 r. zrozumiał, że bóstwa taoistyczne i buddowie - nie są tym samym. Studiował "Tripitakę" i praktykował medytację pod kierunkiem Bazhi Toutuo (1852-1912), znanego jako Osiem Palców, który także przewodniczył ceremonii jego ordynacji. Medytował nad pewnym "huatou" i był szarpany za nos. Na swojej pierwszej fotografii napisał wtedy "Ty! Znam ciebie! Ty jesteś ty! Piszesz to dla siebie!".
W 1906 r. Taixu studiował w Pustelni Jetawana, uczelni założonej przez Yanga Wenhuia.
Zimą 1907-08 podczas czytania jednej z sutr "pradźni" przebudził się duchowo - odczuł promieniowanie, bezczasowość, pewność itd. 
Wiosną 1908 r. spotkał mnicha Huashana, uważanego przez niektórych z pierwszą osobę, która rozpoczęła modernizację sanghi. Huashan powiedział mu o nowych ideach zarówno w kraju jak i w świecie. Uważał on także, że buddyzm niczego nie osiągnie dopóki szybko nie polepszy edukacji dla sanghi. Były to tak dziwne idee dla Taixu, że kłócili się przez ponad dziesięć dni. W końcu Huashan dał mu do przeczytania takie książki o politycznych reformach jak "Datong shu" Kanga Youweia, "Xinmin shuo" Lianga Qichao, "Tianyan lun" Yana Fu i "Renxue" Tana Sitonga. Przeczytanie tych książek całkowicie zmieniło jego perspektywę, zrozumiał, że świat musi być uratowany przez buddyzm.
Latem 1908 r. Taixu zaprzyjaźnił się z mnichem Qiyunem, który był rewolucjonistą. Qiyun był członkiem rewolucyjnej grupy "Tongmenghui" założonej przez Suna Jat-sena w 1905 r. Zwykle chodził on ubrany na zachodnią modłę, a gdy ukrywał się w klasztorach, wtedy wyglądał jak mnich. Poznali się w małym klasztorze Jiuhua w południowym Zhejiangu. Pod jego wpływem Taixu zradykalizował się.
W 1910 r. Taixu przeniósł się do prowincji Guangdong, gdzie poznał wielu rewolucjonistów, zwłaszcza socjalistów i anarchistów. Przeczytał wtedy prace Michaiła Bakunina, Kōtoku Shūsui, Piotra Kropotkina, Proudhona i Marksa. Qiyun został aresztowany w maju 1911 r. po nieudanym powstaniu w Kantonie. Wśród jego dokumentów policja znalazła eulogię dla męczenników napisana przez Taixu, jednak udało mu się uciec. Gdy rewolucja zakończyła się w październiku 1911 r. Taixu przebywał w Szanghaju wraz z mnichem Zongyangiem, który był jednym z najbardziej szanowanych mnichów buddyjskich w Chinach. Jego celem był zredagowanie i wydanie buddyjskiej "Tripitaki", co udało mu się po pięciu latach pracy, w 1913 r. Efektem pracy trzydziestu mnichów i badaczy w pustelni Binjia było 414 zszytych tomów.
W 1911 r. Taixu przebywał przez krótki okres w klasztorze Tiantong, w którym napisał petycję o ochronie i reformie buddyzmu. Później w październiku 1911 był w Szanghaju w ogrodach Hardoon. W listopadzie i grudniu 1911 r. wędrował od klasztoru do klasztoru w prowincji Zhejiang. Gdy 1 stycznia 1912 r. Sun Jat-sen został tymczasowym prezydentem, Taixu przybył w ciągu kilku dni do Nankinu, gdzie przystąpił do organizowania Stowarzyszenia dla Wspierania Buddyzmu (chiń. 佛教協進會/佛教协进会, "Fójiào xiéjìn hùi)"). Kwaterą główną organizacji stał się klasztor Pilu. Nawiązał wtedy kontakt ze znajomym z okresu studiów w Pustelni Jetawana - Renshanem, który z ramienia Ministerstwa Edukacji miał przekształcić klasztor Jinshan w nowoczesną szkołę dla mnichów (chiń. "seng xuetang"). Protesty mnichów doprowadziły do bijatyki w klasztorze, tak że musiały interweniować siły porządkowe. Wszystko to nie przysłużyło się tej inicjatywie. Był to szok dla buddyjskiego establishmentu, a bijatykę (było wielu rannych) i interwencję sił porządkowych nazwano "inwazją na Jinshan" (chiń. "danao Jinshan").
W 1917 r. rozwiązano Chiński Związek Buddyjski po czterech nieudanych próbach zorganizowania buddystów w Chinach.
11 sierpnia 1928 r. Taixu udał się w podróż zagraniczną, z której powrócił 25 kwietnia 1929 r. Nie brał więc udziału w pracach przy powstaniu nowego Związku Buddystów Chińskich w Szanghaju, który został założony 12 kwietnia 1929 r. (chiń. 中国佛教會, pinyin "Zhōngguó fójiào hùi"). 3 czerwca 1929 r. Taixu został wybrany do stałego komitetu organizacji. Ponieważ konserwatyści zablokowali zmiany reorganizacyjne sanghi, Taixu zrezygnował z funkcji w komitecie i zajął się prowadzeniem swojej małej grupy w Nankinie. Nie zrezygnował jednak z członkostwa w Związku. 10 kwietnia 1931 r. w czasie trzeciej ogólnonarodowej konferencji Taixu w swoim przemówieniu skrytykował działalność organizacji. W czasie wyborów do stałego komitetu jego frakcja odniosła zwycięstwo nad grupą Szanghaj-Hangzhou. Tak więc Taixu, Renshan, Wang Yiting i Xie Zhuzhen wprowadzili się do swojej kwatery głównej w Pilu si. Jednak gdy Taixu na zebraniu ogłosił wprowadzenie reform religijnych w życie, nastąpiła ze strony starych mnichów tak mocna reakcja przeciw zmianom, że Taixu zrezygnował ze swojej funkcji.
Taixu całkowicie poświęcił się nauczaniu mnichów na seminariach w Wuchang i Amoy. Pod koniec 1931 r. otworzył nowe seminarium w pobliżu Chongqingu. Mnisi i laicy z tych seminariów będą dla niego silnym wsparciem w przyszłości.
W grudniu 1945 r. został przewodniczącym Komisji do Zreorganizowania Chińskiego Buddyzmu ("Zhongguo fojiao zhengli weiyuanhui"). W trzyosobowym stałym komitecie byli Taixu, jego świecki uczeń Li Zikuan oraz Żyjący Budda (Hutuktu) Zhangjia. Zaplanowano konferencję na 26 maja 1947 r.
Dnia 17 marca 1947 r. Taixu zmarł. Przyczyną był udar spowodowany wysokim ciśnieniem krwi.
Znaczenie Taixu.
Taixu jest uważany za najważniejszą postać w historii nowoczesnego chińskiego buddyzmu, mimo tego, że zasadniczo przez całe życie był liderem małych dysydenckich frakcji. Do czasu jego śmierci, idee, które propagował i działalność nie miały większego wpływu na zdecydowana większość mnichów i wyznawców. Znaczenie Taixu leży najwyraźniej w tym, co uosabiał: a więc w próbie odpowiedzi na problemy modernizacyjne buddyzmu chińskiego oraz w reakcji chińskich buddystów na Zachód.
W 1915 r. napisał swoją pracę poświęconą zreformowaniu klasztorów "Reorganizacja systemu sanghi" (chiń. "Zhengli sengjia zhidu lun"). Do 1947 r. przedstawił siedem wersji planu, z których każda była ewolucją w stosunku do wersji poprzedniej.
Jednym z głównych celów Taixu związanych z reorganizacją sanghi nadanie mnichom wyższego statusu. Jak powiedział: "Mnisi są zawsze religijnymi odludkami, nie interesują się sprawami społeczności czy kraju i są zatem z kolei obrażani przez rząd i panujące klasy". Aby to zmienić w 1918 r. założył w Szanghaju Stowarzyszenie Bodhi (chiń. "Jueshe"), którego celem było propagowanie reformy sanghi. Stowarzyszenie zaczęło publikować jego tekst "Reorganizacja systemu sanghi" oraz kwartalnik "Jueshe congshu". Pod koniec 1919 r. przeniósł siedzibę stowarzyszenia do Hangzhou, gdzie jego zwolennik zakupił małą świątynię Jingfan yuan przy Zachodnim Jeziorze. Na początku 1920 r. kwartalnik stał się miesięcznikiem pod nowym tytułem "Haichao yin" ("Głos przypływu morza"). Był to najdłużej utrzymujący się w sprzedaży miesięcznik ze wszystkich założonych w okresie republiki. Wiadomo, że wychodził jeszcze w 1967 r.
W 1922 r. Taixu otworzył seminarium w Wuchang, którego absolwenci byli potem zwolennikami reform. Wywierało ono nieustannie rosnący wpływ na inne takie szkoły zakładane później. W 1923 r. rozpoczął pierwszą z serii "światowych organizacji buddyjskich". Żadna z serii nie utrzymała się długo, ale uczyniła z niego najbardziej znanego chińskiego mnicha za granicą. Serie te propagowały ekumenizm w chińskim buddyzmie, który przetrwał do dziś.
W 1922 r. jego zwolennik Yan Shaofu odwiedził słynną górę Lu, na której 1500 lat wcześniej Huiyuan zapoczątkował kult buddy Amitabhy i stworzył model dla ścisłego klasztornego życia. W 1922 r. prawie wszystkie klasztory były zrujnowane. Yan postanowił ożywić to dawne buddyjskie centrum, zakupił kawałek ziemi w pobliżu ruin klasztoru Dalin (chiń. 大林寺, pinyin "Dàlínsì") i wybudował mały drewniany budynek z przeznaczeniem na salę wykładową. 10 lipca 1923 przybył tam z Taixu, który w lecie (od 23 lipca) wygłosił tam serię wykładów. Yan zawiesił na budynku tablicę z napisami w języku chińskim i angielskim "Światowa Federacja Buddyjska - Shijie fojiao lianhehui". Przybył tam profesor Inada Ensai z Uniwersytetu Otani, który zaproponował współpracę chińskich i japońskich buddystów w szerzeniu Dharmy w Europie i Ameryce. Wygłosił również wykład. Wykłady trwały do 11 sierpnia i wygłaszane były dwa razy w dniu. Przeważnie wykładowcą był Taixu, ale również i K.L. Reichelt i uczeń Taixu - Chaoyi. Wykłady Taixu poświęcone były takim tematom jak "Buddyzm i nauka" oraz "Buddyzm a filozofia". Słuchało ich około stu słuchaczy, wśród nich codziennym gościem był japoński konsul w Jiujiang Edo Sentaro.
W dniach 13-15 lipca 1924 r. Taixu zorganizował na górze Lu "Pierwszą Konferencję Światowej Federacji Buddyjskiej". Przybyło na nią dziesięciu chińskich delegatów (głównie bliskich Taixu) oraz trzech gości z Japonii: opat klasztoru Horyu i głowa szkoły "hossō" (chiń. "faxiang", jogaczara) Saeki Teien, profesor filozofii indyjskiej z Uniwersytetu Tokijskiego Kimura Taiken i Mizuno Baigyo. Była również grupa cudzoziemców, którzy spędzali wakacje w Chinach. Omawiano przyszłą wymianę buddyjskich nauczycieli i studentów pomiędzy Chinami i Japonią, stosunki z takimi krajami jak Birma (obecnie Mjanma) i Tajlandia, i zjednoczenie buddystów. Ustalono konstytucję organizacji, a na główną kwaterę wybrano miasto Wuhan. Zaplanowano, że następna konferencja odbędzie się w 1925 r. w Tokio.
Niestety żadna z jego "światowych organizacji buddyjskich" ani nie rozwinęła się, ani nie przetrwała, głównie z powodu braku delegatów europejskich, którzy okazywali się niebuddyjscy.
W 1928 r. po spotkaniu w czerwcu z Czangiem Kaj-szekiem Taixu wraz z dwoma świeckimi zwolennikami udał się 11 sierpnia w 9-miesięczną podróż do Francji, Anglii, Niemiec i Stanów Zjednoczonych. Był pierwszym chińskim mnichem, który chodził po europejskich ulicach, więc wzbudził ogromne zainteresowanie i traktowany był jak dygnitarz. Ponieważ dysponował pieniędzmi, wsparł europejskie grupy buddyjskie. Przeznaczył 5000 franków na założenie Światowego Instytutu Buddyjskiego, którego celem miało być zjednoczenie buddyzmu i nauki oraz praca misjonarska w świecie. Wszystko to wywarło wielkie wrażenie na jego europejskich wyznawcach, a mimo tego nikt za nim nie poszedł. Tym niemniej zachęcony kontaktami, które nawiązał, powrócił w maju 1929 roku do Chin.
28 czerwca 1928 r. założył Chińskie Stowarzyszenie Buddyjskich Studiów w Nankinie, które miało służyć jako model dla nowej organizacji, która miałaby skupić wszystkich buddystów Chin. I to Stowarzyszenie nie rozwinęło się, a w czasie wojny chińsko-japońskiej zostało przeniesione do Chongqingu. Wykłady odbywały się w Chang’an si. Chociaż ta organizacja była mała i niezbyt efektywna, to dzięki niej stanął w 1945 r. na czele Chińskiego Związku Buddyjskiego.
Jego światowe ambicje odżyły po poznaniu w 1935 r. czcigodnego Narady z Wadżiraramy na Cejlonie, który odwiedził Chiny. Ustalono, że chińscy mnisi będą mogli udać się do Wadżiraramy i studiować tam buddyzm Therawady. Pięciu chińskich mnichów faktycznie w 1936 r. zaczęło studiować tam therawadę, pali, język angielski i przyjęli ordynację. A później zrzucili szaty mnisie i nic z tych planów nie zrealizowano.
W listopadzie 1939 r. Taixu udał się w nową podróż zagraniczną. Odwiedził Birmę, Cejlon, Indie i Malaje. Celem było pozyskanie wsparcia tych krajów w wojnie Chin przeciwko japońskiej agresji. Z dr. G.P. Malalasekerą ustalono w 1940 r., że konieczna jest światowa organizacja buddyjska. W trzy lata po śmierci Taixu - taka organizacja rzeczywiście powstała i jest to Światowe Stowarzyszenie Buddyjskie (ang. World Fellowship of Buddhists), które działa do dziś.
Według Taixu w nauce nie było niczego, czego wcześniej nie powiedział Budda (i co zostało zapisane w sutrach) lub inni buddyści. Jednak dla niego nauka była podrzędna w stosunku do wiedzy religijnej: 
Według Taixu ogólną metafizyczną podstawą buddyzmu i nauki była filozofia dharmalakszany, czyli w Chinach szkoły faxiang, według której świat jest tylko ideacją. Jego wyznawcy cenili go za reinterpretację, której dokonał w swoich wykładach i tekstach, w wyniku czego pogodził dharmalakszanę z idealizmem szkół huayan i tiantai.

</doc>
<doc id="4273657" url="https://pl.wikipedia.org/wiki?curid=4273657" title="Isthmura">
Isthmura

Isthmura – rodzaj płaza ogoniastego z podrodziny Hemidactyliinae w rodzinie bezpłucnikowatych (Plethodontidae).
Zasięg występowania.
Rodzaj obejmuje gatunki występujące w górskim Meksyku od wschodnio-środkowego stanu Sonora i sąsiedniego stanu Chihuahua w Sierra Madre Zachodnia i od południowego stanu Tamaulipas w Sierra Madre Wschodnia na południe przez stany Nayarit i Zacatecas, do Tlaxcala, Hidalgo, zachodnio-środkowego Veracruz i Sierra Madre Południowa ze stanami Guerrero i Oaxaca.
Systematyka.
Etymologia.
"Isthmura": "isthmos" „przesmyk”; ουρα "oura" „ogon”
Podział systematyczny.
Takson opisany pierwotnie jako podrodzaj w "Pseudoeurycea", do rangi rodzaju wyodrębniony w 2015 roku. Do rodzaju należą następujące gatunki:

</doc>
<doc id="4273660" url="https://pl.wikipedia.org/wiki?curid=4273660" title="Marcin Bełza">
Marcin Bełza

Marcin Bałza herbu Nabram (ur. w lipcu 1477 w Krakowie, zm. 16 maja 1542 tamże) – doktor prawa kanonicznego, dziekan Wydziału Prawa, rektor Akademii Krakowskiej.
Życiorys.
Był synem rajcy, a w 1478 burmistrza krakowskiego Marcina Bełzy. W 1489 wpisał się na studia w Akademii Krakowskiej w 1494 został bakałarzem w 1499 magistrem sztuk wyzwolonych. Był wykładowcą sztuk wyzwolonych i seniorem w 1506 Bursy Jerozolimskiej. W 1507 podjął studia prawnicze uzyskując licencjat, w 1508 zostając doktorem prawa kanonicznego. W 1510 został na 7 lat seniorem Bursy Prawników. W 1517, 1523 i 1538 był dziekanem Wydziału Prawa. Przed 1526 uzyskał tytuł profesora zwyczajnego. Od 4 grudnia 1532 do 23 kwietnia 1534 był prokuratorem dóbr i majątku Akademii, ze stanowiska odszedł na własną prośbę. 24 kwietnia 1536 został wybrany rektorem Akademii i pozostał na tym stanowisku przez trzy kadencje. W latach 1514–1526 aktywnie uczestniczył w konsystorzu Krakowskim, od 1527 do 29 stycznia 1542 był proboszczem w Luborzycy.od 1504 do 1542 był plebanem w Skrzydlnej, od 1528 był prebendarzem kaplicy Trójcy Świętej w katedrze wawelskiej. 29 stycznia 1542 został kanonikiem katedry wawelskiej. Uzyskiwane dochody przeznaczał na cele dobroczynne np.: na łaźnię dla klasztoru Św. Ducha, na rozwój biblioteki Kolegium Większego Akademii Krakowskiej. Tablica epitafijna Marcina Bełzy znajduje się w katedrze wawelskiej.

</doc>
<doc id="4273661" url="https://pl.wikipedia.org/wiki?curid=4273661" title="Zakspeed 861">
Zakspeed 861

Zakspeed 861 – samochód Formuły 1, zaprojektowany przez Chrisa Murphy’ego i skonstruowany przez Zakspeeda. Używany w sezonach 1986 i 1987. Samochód był napędzany przez jednostki Zakspeed.

</doc>
<doc id="4273662" url="https://pl.wikipedia.org/wiki?curid=4273662" title="Diecezja Chiang Rai">
Diecezja Chiang Rai

Diecezja Chiang Rai (łac.: Dioecesis Chiangraiensis) – rzymskokatolicka diecezja w północno-wschodniej Tajlandii, podlegająca pod metropolię Bangkok.
Siedziba biskupa znajduje się przy katedrze w Chiang Rai.

</doc>
<doc id="4273665" url="https://pl.wikipedia.org/wiki?curid=4273665" title="Dawit Charaziszwili">
Dawit Charaziszwili

Dawit Charaziszwili (; ur. 24 kwietnia 1992 w Tbilisi) – gruziński lekkoatleta, specjalizujący się w biegach długosytansowych oraz maratonach.
Olimpijczyk z 2016 roku gdzie wziął udział w maratonie, w którym zajął 71. miejsce.. Uczestnik mistrzostw świata z 2017 roku. W 2018 roku brał udział w mistrzostwach świata w półmaratonie, gdzie zajął 100. miejsce.
Reprezentował swój kraj podczas drużynowych mistrzostwach Europy w 2013, 2014, 2015 oraz 2017 roku.
Rekordy życiowe: stadion: 3000 m – 8:30,57 (25 czerwca 2017, Marsa), 5000 m – 15:16,44 (24 czerwca 2017, Marsa), półmaraton – 1:05:39 (15 maja 2016, Ryga), maraton – 2:16:17 (27 września 2015, Berlin); hala: 3000 m – 8:50,55 (22 lutego 2014, Stambuł), 5000 m – 14:59,5 (6 lutego 2016, Tbilisi).

</doc>
<doc id="4273669" url="https://pl.wikipedia.org/wiki?curid=4273669" title="Obietnice na próbę">
Obietnice na próbę

Obietnice na próbę (hiszp.ː "La prueba de las promesas") – komedia Juana Ruiza de Alarcóna oparta na opowieści pochodzącej z "Księgi Hrabiego Lukanora" Juana Manuela.
Data powstania utworu.
Komedia "Obietnice na próbę", powstała w 1617 roku. Autor wydał ją w "Części drugiej" swoich dramatów w 1634 roku w Barcelonie.
Miejsce akcji.
Akcja utworu rozgrywa się w Toledo, a za sprawą czarów przenosi się do Madrytu.
Treść.
O rękę doni Blanki starają się don Enrique de Vargas i don Juan de Ribera. Don Juan jest synem markiza Tarify, bogatym, błyskotliwym ułożonym Ojciec Blanki, don Illan, uczony zajmujący się nekromancją i magią, skłania się ku Enrique'owi. Nakłania córkę, by dokonała wyboru. Ze swej strony postanawia jednak córce pomóc, poddając obydwu młodzieńców próbie. Dzięki swej sztuce, która pozwala nadać snowi pozór rzeczywistości, pozwala uwierzyć don Juanowi, że wskutek śmierci swego ojca został markizem Tarify. Nowy grand zawiadamia swą ukochaną, że obowiązki wzywają go do Madrytu, że jej ojciec będzie mu towarzyszył, i że nigdy nie przestanie jej kochać. Z jego tonu, wyniosłej postawy i ambicji, można się domyślać czegoś wręcz przeciwnego.
Don Enrique udaje się w ślad za swą ukochaną z Toledo do Madrytu. Jest przekonany, że z powodu awansu don Juana utracił szanse na poślubienie Blanki. Don Illan doradza mu wytrwałość. Enrique wyrzuca mu, że podążył, wraz z córką, za don Juanem do stolicy. Czarownik zapewnia go, że ma swoje powody. Enrique śledząc konkurenta dowiaduje się, że don Juan został faworytem królewskim i przygotowuje się do ślubu. Pozostaje mu w tej sytuacji zaufać wiedzy i mądrości don Illana. Don juan tymczasem pozwala Blance usłyszeć, że nie jest godna zabiegać o poślubienie granda Hiszpanii i markiza Tarify. Gdy don Illan prosi go o przysługę – habit św. Jakuba dla jego syna Balthasara – odpowiada, że musi zachować względy króla dla swoich rodziców, nie chce się bowiem narazić się na ich wymówki.
Blanca zwraca się ku don Enrique'owi, który kocha ją mimo swych niepowodzeń. I on, jak don Juan zostaje poddany próbie, król odznacza go komandorią św. Jakuba. Im wyżej jednak don Enrique się wznosi, tym bardziej adoruje Blankę. Na koniec wszystko znika majątek markiza i łaska króla oraz komandoria świętego Jakuba. Nikt z bohaterów sztuki ani przez moment nie opuścił Toledo. Dwór królewski, uroki stolicy były tylko złudzeniem, wywołanym sztuką czarnoksięską, które miało wypróbować charakter zalotników. Blanca daje kosza don Juanowi i oddaje swą rękę don Enrique'owi, który nie porzucił jej, gdy otrzymał obietnicę na próbę.
Analiza.
"Obietnice na próbę" są pierwszą komedią Alarcóna, w której, bada on etyczne zachowanie swoich postaci, abstrahując od warstwy społecznej, z której one się wywodzą. Radykalnie przeciwstawiając sobie bohaterów utworu, autor wydobywa specyficzne dla każdego z nich cechy charakteru. Najpełniej scharakteryzowany został don Juan, archetyp arogancji i chciwości. Jest on człowiekiem samolubnym i niewdzięcznym, pierwszym "charakterem" alcaroniańskiej komedii. Podobnie jak w "Pieczarze w Slamance" autor sięga po elementy magii, która w jego koncepcji świata pozostaje w służbie człowieka, najdoskonalszego ze stworzeń. Utwór ozostał oparty na bajce "De lo que contesçió a un deán de Santiago con don Illán" pochodzącej ze zbioru księcia Juana Manuela "Księga" "Hrabiego Lukanora""."

</doc>
<doc id="4273675" url="https://pl.wikipedia.org/wiki?curid=4273675" title="Korsówka">
Korsówka



</doc>
<doc id="4273676" url="https://pl.wikipedia.org/wiki?curid=4273676" title="Zakspeed 881">
Zakspeed 881

Zakspeed 881 – samochód Formuły 1, zaprojektowany przez Heinza Zollnera i skonstruowany przez Zakspeeda. Używany w sezonie 1988. Samochód był napędzany przez jednostki Zakspeed.

</doc>
<doc id="4273678" url="https://pl.wikipedia.org/wiki?curid=4273678" title="Ixalotriton">
Ixalotriton

Ixalotriton – rodzaj płaza ogoniastego z podrodziny Hemidactyliinae w rodzinie bezpłucnikowatych (Plethodontidae).
Zasięg występowania.
Rodzaj obejmuje gatunki występujące w Cerro Baul w stanie Oaxaca i niedaleko Berriozábal w północno-zachodniej części stanu Chiapas w Meksyku.
Systematyka.
Etymologia.
"Ixalotriton": "ixalos" „skaczący, zwinny”; τρίτων "tritōn" „traszka, salamandra”.
Podział systematyczny.
Takson w 2006 umieszczony jako synonim w rodzaju "Pseudoeurycea"; przywrócony do rangi rodzaju w 2015 roku. Do rodzaju należą następujące gatunki:

</doc>
<doc id="4273679" url="https://pl.wikipedia.org/wiki?curid=4273679" title="Joseph Nguyễn Đức Cường">
Joseph Nguyễn Đức Cường

Joseph Nguyễn Đức Cường (ur. 14 października 1953 w Quảng Trường) – wietnamski duchowny katolicki, biskup Thanh Hóa od 2018.
Życiorys.
Prezbiterat.
Święcenia kapłańskie przyjął 27 czerwca 1992 i został inkardynowany do diecezji Ðà Lạt. Pracował jako duszpasterz parafialny, a od 2015 był też dziekanem dekanatu Madagui.
Episkopat.
25 kwietnia 2018 papież Franciszek mianował go biskupem diecezji Thanh Hóa. Sakry udzielił mu 27 czerwca 2018 arcybiskup Joseph Nguyễn Chí Linh.

</doc>
<doc id="4273687" url="https://pl.wikipedia.org/wiki?curid=4273687" title="Babindol">
Babindol

Babindol () – wieś i gmina (obec) w powiecie Nitra, w kraju nitrzańskim na Słowacji.
W 2011 roku populacja wynosiła 667 osób, około 72,7% mieszkańców stanowili Słowacy, 22,0% Węgrzy.
We wsi znajduje się rzymskokatolicki kościół św. Emeryka ("sv. Imricha") z 1909 roku.
Historia.
Pierwsza pisemna wzmianka o miejscowości pochodzi z 1271, nazywała się wtedy "Babyndal". W 1339 wymieniana pod nazwą "Babundal", w 1773 – "Babindall". Na przestrzeni wieków wielokrotnie zmieniała właścicieli. W 1715 miała 7 gospodarstw domowych. W 1736 wielki pożar zniszczył część wsi. W 1741 założono tu winnicę. W 1751 wieś zamieszkiwało 26 rodzin. W 1787 liczyła 26 domów i 165 mieszkańców, w 1828 – 38 domów i 266 mieszkańców. Ludność zajmowała się rolnictwem. W ramach ustaleń arbitrażu wiedeńskiego z 2 listopada 1938 Babindol stał się wsią graniczną i wszedł w skład słowackiej dzielnicy Nitra.
Podczas II wojny światowej mieszkańcy służyli w armii słowackiej. 28 marca 1945 wieś została wyzwolona przez żołnierzy 2 Frontu Ukraińskiego; nie poniosła dużych szkód, spłonęło jedynie kilka stodół.
W latach 1976–1996 Babindol był administracyjnie połączony z sąsiednim Klasovem.

</doc>
<doc id="4273689" url="https://pl.wikipedia.org/wiki?curid=4273689" title="Mirabeau Buonaparte Lamar">
Mirabeau Buonaparte Lamar

Mirabeau Buonaparte Lamar (ur. 16 sierpnia 1798 w Louisville, zm. 19 grudnia 1859 w Richmond) – amerykański polityk.
Życiorys.
Urodził się 16 sierpnia 1798 roku w Louisville, jako syn Johna i Rebekki Lamar. Dzieciństwo spędził na farmie ojca niedaleko Milledgeville. Po nieudanej karierze kupieckiej w Alabamie, Lamar został sekretarzem gubernatora Georgii. W 1826 roku poślubił Tabithę Jordan, a wkrótce potem zrezygnował z pracy, by opiekować się żoną, która chorowała na gruźlicę. Dwa lata później przeniósł się z żoną i córką Rebeccą do Columbus, gdzie pracował jako dziennikarz, a także został członkiem legislatury stanowej Georgii. Po śmierci jego żony w 1830 roku nie ubiegał się o reelekcję. Bezskutecznie ubiegał się o miejsce w Kongresie, a następnie przeprowadził się do Teksasu, gdzie zaangażował się w walkę o niepodległość regionu. Wziął udział w bitwie pod San Jacinto, a wkrótce potem został sekretarzem wojny w tymczasowym rządzie Republiki Teksasu. Jeszcze w tym samym roku został wiceprezydentem przy Samie Houstonie. Dwa lata później sam został prezydentem, na trzyletnią kadencję. Był przeciwnikiem zaanektowania regionu przez USA, dlatego starał się wzmocnić niezależność państwa, nawiązując kontakty dyplomatyczne z Wielką Brytanią, Francją i Holandią, a także tworząc bank narodowy i system szkolnictwa. Stolicą stanu ustanowił Austin i starał się wyjednać poparcie wśród części Nowego Meksyku. Prowadził walki przeciwko Indianom, doprowadziły niemalże do bankructwa stanu. Od 1844 roku był zwolennikiem przyłączenia do Stanów Zjednoczonych, gdyż zapewniało to utrzymanie niewolnictwa. Wziął udział w wojnie amerykańsko-meksykańskiej, gdzie walczył wraz z Zacharym Taylorem w bitwie pod Monterrey. Po wojnie przeszedł na emeryturę i osiadł na swojej farmie w Richmond. W latach 1857–1859 pełnił rolę posła pełnomocnego w Nikaragui i Kostaryce. Zmarł 19 grudnia 1859 roku w Richmond na atak serce.

</doc>
<doc id="4273692" url="https://pl.wikipedia.org/wiki?curid=4273692" title="Gar (powiat)">
Gar (powiat)

Gar lub Ge’er (tyb. སྒར་རྫོང་, Wylie "sgar rdzong", ZWPY "Gar Zong"; ) – powiat w zachodnich Chinach, w prefekturze Ngari, w Tybetańskim Regionie Autonomicznym. Siedzibą powiatu jest Shiquanhe. W 1999 powiat Gar liczył 12 114 mieszkańców.

</doc>
<doc id="4273693" url="https://pl.wikipedia.org/wiki?curid=4273693" title="John Taylor (prorok)">
John Taylor (prorok)



</doc>
<doc id="4273701" url="https://pl.wikipedia.org/wiki?curid=4273701" title="Wyższa Szkoła Kosmetyki i Nauk o Zdrowiu w Łodzi">
Wyższa Szkoła Kosmetyki i Nauk o Zdrowiu w Łodzi

Wyższa Szkoła Kosmetyki i Nauk o Zdrowiu w Łodzi – niepubliczna szkoła wyższa z siedzibą w Łodzi. Założona w 2008 roku przez Edwarda Kujawę, pełniącego do dziś obowiązki Kanclerza Uczelni.
W tym też roku Uczelnia uzyskała, na podstawie decyzji Ministerstwa Nauki i Szkolnictwa Wyższego, wpis do rejestru uczelni niepublicznych oraz zgodę na prowadzenie studiów pierwszego stopnia. W roku 2015 Uczelnia uzyskała uprawnienia do prowadzenia studiów magisterskich.
Od 2016 roku Uczelnia prowadzi również Akademickie Liceum Ogólnokształcące z klasami o profilu medyczno-kosmetycznym i sportowym, które łączy doświadczenie i potencjał szkoły wyższej ze specyfiką szkoły średniej.
Władze Uczelni.
Kanclerz – mgr Edward Kujawa
Rektorzy:
Kierunki i specjalizacje.
Uczelnia prowadzi studia I i II stopnia w trybie stacjonarnym i zaocznym o profilu praktycznym na kierunku Kosmetologia. Daje możliwości uzyskania specjalizacji w dziedzinach:
Linki zewnętrzne.
Wyższa Szkoła Kosmetyki i Nauk o Zdrowiu
Akademickie Liceum Ogólnokształcące
Publiczna Policealna Szkoła Kosmetyczna

</doc>
<doc id="4273702" url="https://pl.wikipedia.org/wiki?curid=4273702" title="Juan Manuel">
Juan Manuel

Don Juan Manuel (ur. 5 maja 1282 w Escalonie, zm. 1348 w Kordobie?) – członek rodu królewskiego i pisarz języka kastylijskiego, jeden z głównych reprezentantów średniowiecznej prozy fabularnej, sławny jako autor "Księgi hrabiego Lucanora" ("El conde Lucanor"), zawierającej moralizujące opowieści ("exempla"). Ojciec przyszłej królowej Kastylii i Leónu Joanny.
Twórczość.
Był autorem niezwykle płodnym. Spośród czternastu znanych tytułów jego dzieł, zachowało się osiem. Świadczą one o szerokim horyzoncie zainteresowań ich twórcy i głębokim wpływie, jaki wywarł na jego twórczość stryj, król Alfons X. Wszystkie utwory Manuela świadomie tworzą wizerunek autora, możnowładcy z królewskiego rodu. Przynoszą też bogaty obraz średniowiecznego społeczeństwa, szczególnie stanu rycerskiego w takich utworach jak "Libro de caza (Księga o polowaniu"), "Libro de caballero et del escudero" ("Księga rycerza i giermka") czy "Libro del infante" ("Księga infanta, zwana też Księgą stanów"). Wyraźnie autobiograficzny charakter mają księgi "Castigos y consejos a su hijo" ("Rady i przestrogi dla syna") oraz "Libro de las armas" ("Księga o herbie"), gdzie do głosu dochodzą ambicje potomka Ferdynanda III Świętego. Prawdopodobnie pod koniec życia napisał Manuel dedykowany przerowi dominikanów w Peñafiel "Tratado de Asunción de la Virgen" ("Traktat o Wniebowzięciu Najświętszej Marii Panny").
Najsławniejszym dziełem Manuela pozostaje "Libro del conde Lucanor" ("Księga hrabiego Lucanora"). Utwór składa się z pięciu części połączonych w całość za pomocą dialogu pomiędzy hrabią Lucanorem i jego doradcą Patroniem. Część pierwsza składa się z 50 egzempli, trzy kolejne zawierają, odpowiednio, 100, 50 i 30 sentencji. Księgę zamyka traktat o zbawieniu duszy. Na końcu księgi autor kładzie datę jej ukończenia: 12 czerwca 1335 roku.

</doc>
<doc id="4273703" url="https://pl.wikipedia.org/wiki?curid=4273703" title="Dariusz Pazderski">
Dariusz Pazderski

Dariusz Dawid Pazderski – polski inżynier, doktor habilitowany nauk technicznych. Specjalizuje się w robotyce. Adiunkt w Instytucie Automatyki i Robotyki Wydziału Informatyki Politechniki Poznańskiej.
Automatykę i robotykę ukończył na Politechnice Poznańskiej w 2002 (specjalizacja: robotyka; tytuł pracy: "Zastosowanie kontrolera MSP430 w wybranych urządzeniach pomiarowych"). Stopień doktorski uzyskał w 2007 na podstawie pracy pt. "Zastosowanie oscylatora kinematycznego do zadań sterowania dla pewnej klasy układów nieholonomicznych", przygotowanej pod kierunkiem prof. Krzysztofa Kozłowskiego. Habilitował się w 2017 na podstawie dorobku naukowego i cyklu publikacji pt. "Nieróżniczkowalne i gładkie techniki sterowania ruchem układów nieholonomicznych w robotyce".
Artykuły publikował w takich czasopismach jak m.in. „International Journal of Applied Mathematics and Computer Science" oraz „Journal of Intelligent &amp; Robotic Systems".

</doc>
<doc id="4273704" url="https://pl.wikipedia.org/wiki?curid=4273704" title="Ludwik Buszard">
Ludwik Buszard



</doc>
<doc id="4273712" url="https://pl.wikipedia.org/wiki?curid=4273712" title="James Forrestal">
James Forrestal

James Vincent Forrestal (ur. 15 lutego 1892 w Beacon, zm. 22 maja 1949 w Bethesda) – amerykański polityk.
Życiorys.
Urodził się 15 lutego 1892 roku na terenie hrabstwa Dutchess, jako syn irlandzkiego imigranta. Po ukończeniu szkoły pracował jako dziennikarz w gazecie, a następnie wstąpił do Dartmouth College. W 1912 roku przeniósł się na Uniwersytet Princeton, którego jednak nie ukończył, opuszczając uczelnię w 1915, z przyczyn finansowych. W czasie I wojny światowej służył w lotnictwie marynarki. Po wojnie podjął współpracę z firmą inwestycyjną z Nowego Jorku, której został prezesem w 1938 roku. W czerwcu 1940 roku został asystentem Franklina Delano Roosevelta, natomiast w sierpniu prezydent mianował go zastępcą sekretarza Marynarki Wojennej. W wyniku śmierci dotychczasowego sekretarza, Franka Knoxa, Forrestal zajął jego stanowisko. Gdy w 1947 roku wprowadzono ustawę o bezpieczeństwie narodowym, powołującą nowe ministerstwo – Departament Obrony, prezydent Harry Truman powołał Forrestala na sekretarza. Dwa lata później podał się do dymisji. Zmarł 22 maja 1949 roku w Bethesda. Popełnił samobójstwo, wyskakując przez okno szpitala.
Przestrzegał przed ZSRR i komunizmem. Uważał, że nie należy demobilizować zbyt szybko amerykańskiej armii.

</doc>
<doc id="4273722" url="https://pl.wikipedia.org/wiki?curid=4273722" title="Dziekan z Badajoz">
Dziekan z Badajoz

Dziekan z Badajoz - powiastka filozoficzna Ignacego Krasickiego ze zbioru "Powieści wschodnie", oparta na noweli Juana Manuela z "Księgi hrabiego Lukanora".
Treść.
Dziekan katedralny z Badajoz, don Fernandez-Diegos-Katalya-Folderon i Menezes i Parataios był tęgim uczonym, bieglejszym od wielu wykładowców z Salamanki czy Alkali. Zapragnął jednak posiąść sztukę czarnoksięską, na której znał się już tylko don Toribio z Toledo. Czarnoksiężnik nie chciał go uczyć doświadczywszy od ludzi wiele niewdzięczności. Dał się jednak przekonać wymowie dziekana i zaprosił go na wieczerzę, na którą jego służąca Małgorzata miała upiec dwie kuropatwy. Wszedłszy do gabinetu don Toribio dotknął czoła dziekana i wmówił tajemnicze zaklęcia. Jakoż w chwilę później zjawił się kurier z wiadomością, że stryj dziekana biskup Badajoz ciężko zachorował. Dziekan skupiony na zdobywaniu wiedzy kontynuował jednak naukę. Po kilku dniach kantor katedralny przyniósł wiadomość o śmierci stryja i obraniu don Fernandeza biskupem w jego miejsce. Don Toribio pogratulował mu stanowiska i poprosił o przysługęː ma syna, don Antonia, niezdatnego do czarnoksięstwa, chciałby go osadzić na opróżnionym przez don Fernandeza stanowisku dziekana. Biskup nominat jak się okazało miał jednak wuja księdza, któremu nie mógł tej nominacji odmówić, obiecał jednak zrobić dla Antonia co tylko będzie w jego mocy.
Don Fernandez zabrał don Toribia ze sobą do Badajoz. W niedługim czasie zawakowało arcybiskupstwo Compostelli i don Fernandez został na nie wybrany. Don Toribio znowu poprosił o stanowisko dla synaː biskupstwo albo bodaj dziekanię. Don Fernandez odrzekł, że biskupstwo winien jest synowi don Fernandeza de Lara, który mu sporo w awansie pomógł. Kiedy czas jakiś później został biskup Compostelli mianowany kardynałem i zaproszony do Rzymu, don Toribio spóźnił się jak się okazało ze swą prośbą za synem, ponieważ arcybiskupem Compostelli zamianował nowy kardynał spowiednika swej matki. Pojechali tedy do Rzymu. Wakowały potem rozmaite biskupstwa, a kardynał za każdym razem tłumaczył, że źle by na niego w Rzymie patrzyli, gdyby obsadzanie biskupstw zaczął od swoich, ale przyjdzie kolej i na Antonia.
Po jakimś czasie umarł papież, a jego następcą został kardynał Fernandez. Gdy mu don Toribio w czasie prywatnej audiencji, radując się z jego wyboru na stolicę świętą, wspomniał o swoim synu, nowy papież zmarszczył się, nakazał mu wszetecznej sztuki czarnoksięskiej zaprzestać i wynieść się z Rzymu, żeby na stosie nie został spalony. Porwał się don Toribio w powietrze, wymówił wspak słowa czarodziejskie, otworzył okno i zawołałː "Małgorzatoǃ Dość będzie jednej kuropatwyǃ" A wtedy wszystkoː papiestwo, kardynalstwo, arcybiskupstwo i biskupstwo zniknęły. Dziekan widząc, że jest w gabinecie czarnoksiężnika, wyszedł, odwiązał muła i powrócił do Badajoz.
Analiza.
Fabuła opowiadania została wpisana w ramy snu, obejmującego trwającą wiele lat historię, podczas gdy w rzeczywistości mija kilka godzin. Podstawowym problemem utworu jest niewdzięczność. Wywołany przez czarnoksiężnika sen odsłania prawdziwą naturę głównego bohatera. Potem wszystko znika i jak w bajce o złotej rybce, wraca do sytuacji wyjściowej. Krasicki wyraźnie wskazuje na źródło utworuː "Z hiszpańskiego na francuski język przełożył Blanchet, Francuz". F. Blanchet przełożył na francuski nowelę Juana Manuela "De lo que contesçió a un deán de Santiago con don Illán" pochodzącą z "Księgi hrabiego Lukanora". W ten sposób literaturze polskiej zostało przyswojone jedno z arcydzieł literatury hiszpańskiej.
Utwór został po raz pierwszy wydany w 1786 roku w "Listach i pismach różnych," a w 1803 roku w VI tomie "Dzieł zebranych".

</doc>
<doc id="4273723" url="https://pl.wikipedia.org/wiki?curid=4273723" title="Mistrzostwa Europy w Badmintonie 2018">
Mistrzostwa Europy w Badmintonie 2018

27. Mistrzostwa Europy w Badmintonie – zawody organizowane przez Badminton Europe w ramach mistrzostw Europy. Rozegrane zostanie pięć konkurencji w dniach 24–29 kwietnia. Spotkania będą odbywać się w Carolina Marin Sports Hall, natomiast treningi – w Principe de Asturias Sports Hall w Huelvie. Pierwsze treningi odbyły się 22 kwietnia.
Terminarz.
Oficjalny terminarz mistrzostw.
Występy reprezentantów Polski.
Polskę reprezentować będzie siedmioro uczestników, którzy rywalizację będą toczyć w trzech konkurencjach. Jako pierwsi na hali zaprezentowali się Paweł Śmiłowski i Magdalena Świerczyńska w mikście. W meczu 1/16 finału przegrali z angielską parą i brązowymi medalistami Mistrzostw Świata 2017 Chrisem i Gabrielle Adcockami. W 1/16 finału odpadli Michał Rogalski oraz debel Paweł Prądziński, Jan Rudziński. Natomiast Miłosz Bochat i Adam Cwalina w grze podwójnej po zwycięstwie nad Duńczykami Magnusem Christensenem, Fredrikiem Kristensenem przegrali w 1/8 finału z rozstawionymi z numerem czwartym Rosjanami Władimirem Iwanowem i Iwanem Sozonowem.
Gra pojedyncza:
Michał Rogalski
"1/16 finału:" Jan Ø. Jørgensen 9–21, 15–21
Gra podwójna:
Paweł Prądziński, Jan Rudziński
"1/16 finału:" Konstantin Abramow, Aleksandr Zinczenko 13–21, 18–21
Miłosz Bochat, Adam Cwalina
"1/16 finału:" Magnus Christensen, Fredrik Kristensen 21–12, 21–12
"1/8 finału:" Władimir Iwanow, Iwan Sozonow 19–21, 10–21
Gra mieszana:
Paweł Śmiłowski, Magdalena Świerczyńska
"1/8 finału:" Chris Adcock, Gabrielle Adcock 16–21, 10–21

</doc>
<doc id="4273726" url="https://pl.wikipedia.org/wiki?curid=4273726" title="Długa (skała)">
Długa (skała)

Długa, zwana też Kamieniem – skała w lewych zboczach Doliny Prądnika w Ojcowskim Parku Narodowym. Znajduje się w przysiółku Grodzisko przy drodze z Sułoszowej do Ojcowa. Obrywa się do niej wysoką, pionową, a miejscami przewieszoną ścianą. Na jej szczycie znajduje się kompleks religijny: Pustelnia błogosławionej Salomei, Kościół Najświętszej Marii Panny w Grodzisku i Groty modlitewne w Grodzisku. Skała zbudowana jest z twardych wapieni skalistych. Wiekowe drzewa porastające jej płaski szczyt, na którym znajduje się kompleks religijny mają status pomnika przyrody.

</doc>
<doc id="4273736" url="https://pl.wikipedia.org/wiki?curid=4273736" title="29 Batalion Straży Granicznej">
29 Batalion Straży Granicznej

29 Batalion Straży Granicznej – jednostka organizacyjna Straży Granicznej w II Rzeczypospolitej.
Formowanie i zmiany organizacyjne.
Wykonując postanowienia uchwały Rady Ministrów z 23 maja 1922 roku, Minister Spraw Wewnętrznych rozkazem z 9 listopada 1922 roku zmienił nazwę „Bataliony Celne” na „Straż Graniczną”. Wprowadził jednocześnie w formacji nową organizację wewnętrzną. 29 batalion celny przemianowany został na 29 batalion Straży Granicznej.
29 batalion Straży Granicznej funkcjonował w strukturze Komendy Powiatowej Straży Granicznej w Nieświeżu, a jego dowództwo stacjonowało w Korcu. W skład batalionu wchodziły cztery kompanie strzeleckie oraz jedna kompania karabinów maszynowych w liczbie 3 plutonów po 2 karabiny maszynowe na pluton. Dowódca batalionu posiadał uprawnienia dyscyplinarne dowódcy pułku. Cały skład osobowy batalionu obejmował etatowo 614 żołnierzy, w tym 14 oficerów.
W 1923 roku batalion przekazał swój odcinek oddziałom Policji Państwowej i został rozwiązany.
Służba graniczna.
W październiku 1922 roku 37 baon SG obsadził swoimi żołnierzami placówkę 29 baonu SG. Zmiana podporządkowania placówki podyktowana była eksterytorialnością placówki.
Na początku 1923 roku batalion ochraniał odcinek graniczny długości 24,5 km. Jego poszczególne komendy kompanijne ochraniały odpowiednio: lewoskrzydłowa–8,5 km; środkowa–7 km; prawoskrzydłowa–9 km. 3 kompania była na rezerwie. 16 lutego dowódca 3 kompanii otrzymał rozkaz zluzowania kompanii ckm w Cyckowiczach. Tam też rozwinąć się miał sztab kompanii. Zwolniona ze służby granicznej kompania ckm przeszła do odwodu i ześrodkowała się w Radziwiłmontach. Dowódcy kompanii ckm podporządkowano znajdującą się w miejscowości szkołę podoficerską, areszt batalionowy i świetlicę.

</doc>
<doc id="4273739" url="https://pl.wikipedia.org/wiki?curid=4273739" title="Maria Gomes Valentim">
Maria Gomes Valentim

Maria Gomes Valentim (z domu Silva, ur. 9 lipca 1896, zm. 21 czerwca 2011) brazylijska superstulatka, która zmarła w wieku 114 lat i 347 dni. Była najstarszą zweryfikowaną osobą na świecie od czasu śmierci Eugénie Blanchard w dniu 18 maja 2011 do śmierci nieco ponad miesiąc później. Valentim była także pierwszą zatwierdzoną superstulatką z Brazylii i była jednym z 30 zweryfikowanych najstarszych ludzi w historii w chwili jej śmierci.
Rekordy.
Gomes Valentim została ogłoszona najstarszą żyjącą osobą przez Księgę Rekordów Guinnessa w dniu 18 maja 2011 r., zastępując w ten sposób Eunice Sanborn z USA, uważaną za najstarszą na świecie osobę od 4 listopada 2010 r.
Życiorys.
Gomes da Silva urodziła się w Carangola w stanie Minas Gerais w Brazylii i mieszkała tam przez całe życie. W 1913 r. poślubiła João Valentima, który zmarł w wieku 50 lat. Valentim miała 1 dziecko, syna, który zmarł w wieku 75 lat, a ponadto miała 4 wnuki, 7 prawnuków i 5 praprawnuków. Korzystała z wózka inwalidzkiego i opiekowała się nią wnuczka. Zmarła na skutek niewydolności wielonarządowej w dniu 21 czerwca 2011 r., w wieku 114 lat 347 dni. Po jej śmierci Besse Cooper przejęła tytuł najstarszej żyjącej osoby na świecie.

</doc>
<doc id="4273745" url="https://pl.wikipedia.org/wiki?curid=4273745" title="Ewa Lech">
Ewa Lech

Ewa Lech (ur. 2 lutego 1957 w Łodzi) – polska lekarz weterynarii, doktor nauk weterynaryjnych i urzędniczka państwowa, w latach 2006–2008 Główny Lekarz Weterynarii, w latach 2015–2018 podsekretarz stanu w Ministerstwie Rolnictwa i Rozwoju Wsi.
Życiorys.
W 1981 ukończyła studia na Wydziale Weterynaryjnym Akademii Rolniczo-Technicznej w Olsztynie. Od 1996 do 2000 odbywała studia doktoranckie na Wydziale Weterynaryjnym Akademii Rolniczej w Lublinie, następnie w latach 2001–2003 studia podyplomowe z epizootiologii i administracji weterynaryjnej w Szkole Głównej Gospodarstwa Wiejskiego. Ukończyła kursy z zakresu bezpieczeństwa żywności organizowane przez Komisję Europejską. W 2004 obroniła na lubelskiej AR pracę doktorską z zakresu weterynarii pt. „Optymalizacja leczenia i sposobu zapobiegania zespołowi MMA u macior”.
Od 1981 do 1990 pracowała w lecznicy dla zwierząt w Raciążu, następnie w latach 1991–1997 prowadziła prywatną praktykę w Glinojecku. Zajmowała się nadzorem nad fermą tuczną świń i badaniem zwierząt rzeźnych. W latach 1997–1998 była starszym inspektorem weterynaryjnym ds. bezpieczeństwa żywności, po czym od 1999 do 2003 pełniła funkcję powiatowego lekarza weterynarii w Ciechanowie. Pomiędzy 2003 a 2006 piastowała stanowisko głównego specjalisty w Biurze Zdrowia i Ochrony Zwierząt Głównego Inspektoratu Weterynarii, zajmując się m.in. przypadkami ptasiej grypy. W 2006 została urzędnikiem mianowanym służby cywilnej. W październiku tego samym roku objęła stanowisko Głównego Lekarza Weterynarii, które pełniła do listopada 2008. Następnie w latach 2008–2009 powróciła na stanowisko głównego specjalisty. Od 2009 do 2014 była starszym inspektorem weterynaryjnym ds. wzajemnej zgodności. W 2015 została wojewódzkim inspektorem weterynarii w Łodzi.
19 listopada 2015 powołana na podsekretarza stanu w Ministerstwie Rolnictwa i Rozwoju Wsi, odpowiedzialnego za bezpieczeństwo żywności oraz roślin i weterynarię. Odwołana ze stanowiska 12 marca 2018.
Jest mężatką. Zna język angielski i rosyjski.

</doc>
<doc id="4273751" url="https://pl.wikipedia.org/wiki?curid=4273751" title="Wootton St. Lawrence">
Wootton St. Lawrence



</doc>
<doc id="4273755" url="https://pl.wikipedia.org/wiki?curid=4273755" title="Rushmere St. Andrew">
Rushmere St. Andrew



</doc>
<doc id="4273756" url="https://pl.wikipedia.org/wiki?curid=4273756" title="Linia kolejowa Braunschweig – Wieren">
Linia kolejowa Braunschweig – Wieren

Linia kolejowa Braunschweig – Wieren – niezelektryfikowana, jednotorowa linia kolejowa w kraju związkowym Dolna Saksonia, w Niemczech. Linia łączy Brunszwik i biegnie przez Gifhorn, Wittingen do Wieren.

</doc>
<doc id="4273757" url="https://pl.wikipedia.org/wiki?curid=4273757" title="Trimley St. Martin">
Trimley St. Martin



</doc>
<doc id="4273758" url="https://pl.wikipedia.org/wiki?curid=4273758" title="Trimley St. Mary">
Trimley St. Mary



</doc>
<doc id="4273759" url="https://pl.wikipedia.org/wiki?curid=4273759" title="Tuddenham St. Martin">
Tuddenham St. Martin



</doc>
<doc id="4273760" url="https://pl.wikipedia.org/wiki?curid=4273760" title="Mistrzostwa Azji w Badmintonie 2018">
Mistrzostwa Azji w Badmintonie 2018

37. Mistrzostwa Azji w Badmintonie – zawody organizowane przez Badminton Asia Confederation w ramach mistrzostw Azji. Rozegrano pięć konkurencji w dniach 24–29 kwietnia. Rozgrywki odbyły się w chińskim mieście Wuhan.

</doc>
<doc id="4273762" url="https://pl.wikipedia.org/wiki?curid=4273762" title="Mottram St. Andrew">
Mottram St. Andrew



</doc>
<doc id="4273764" url="https://pl.wikipedia.org/wiki?curid=4273764" title="Fornham St. Martin">
Fornham St. Martin



</doc>
<doc id="4273767" url="https://pl.wikipedia.org/wiki?curid=4273767" title="Fornham St. Genevieve">
Fornham St. Genevieve



</doc>
<doc id="4273769" url="https://pl.wikipedia.org/wiki?curid=4273769" title="Orkney Islands">
Orkney Islands



</doc>
<doc id="4273771" url="https://pl.wikipedia.org/wiki?curid=4273771" title="Shetland Islands">
Shetland Islands



</doc>
<doc id="4273772" url="https://pl.wikipedia.org/wiki?curid=4273772" title="Shetland">
Shetland



</doc>
<doc id="4273775" url="https://pl.wikipedia.org/wiki?curid=4273775" title="Szafran turecki">
Szafran turecki

Szafran turecki ("Crocus ancyrensis") – gatunek z rodziny kosaćcowatych. Roślina endemiczna Turcji rosnąca w środkowej Anatolii i w zachodniej części kraju w rejonie wybrzeży Morza Czarnego. Szafran turecki jest zagrożony z powodu intensywnego wypasu i niekontrolowanego zbierania roślin.
Nazwa.
Szafran turecki został opisany po raz pierwszy przez angielskiego botanika Williama Herberta w 1847 roku. Ponieważ odnalazł on egzemplarze roślin w okolicy Ankary ("Angory"), która w starożytności nosiła łacińską nazwę "Ancyra", nadał mu nazwę "Crocus ancyrensis".
Rozwój.
Rozwój liści rozpoczyna się zaledwie kilka dni przed lub równocześnie z pojawieniem się kwiatów. Czas kwitnienia przypada na drugą połowę lutego i pierwszą połowę marca. Kwiaty kwitną około 15 dni w zależności od pogody. Torebka pojawia się już w połowie kwietnia, a nasiona dojrzewają pod koniec maja - około 45 dni po zniknięciu kwiatu. Liście wysychają i znikają w lipcu. Średnio każda torebka zawiera 30 nasion. Nasiona aby zakiełkować muszą mieć temperaturę około 10° C ± 2° C i 70% wilgotności.

</doc>
<doc id="4273785" url="https://pl.wikipedia.org/wiki?curid=4273785" title="Petrolul Ploeszti w europejskich pucharach">
Petrolul Ploeszti w europejskich pucharach



</doc>
<doc id="4273788" url="https://pl.wikipedia.org/wiki?curid=4273788" title="A kysz!">
A kysz!

A kysz! – debiutancki album Darii Zawiałow wydany w 2017 roku.
Album dotarł do 7 miejsca listy OLiS i osiągnął status platynowej płyty sprzedając się w nakładzie ponad 30 tys. egzemplarzy.
Płytę promowały cztery single: „Malinowy chruśniak” , „Kundel bury”, „Miłostki” oraz „Lwy”.
6 października Zawiałow wydała rozszerzoną wersję debiutanckiego albumu, do którego dodane zostały utwory nagrane z Piotrem Roguckim, Gabą Kulką i Belą Komoszyńską, a także singel „Na skróty”. 
Z racji wersji podstawowej i deluxe album ma dwie różne okładki. Na obu Daria Zawiałow występuje w czarnym kapeluszu, który pojawił się także na okładkach singli takich jak „Lwy”, „Kundel bury” czy „Na skróty”. W wersji podstawowej albumu Daria jest na leśnym tle, a w deluxe na białym tle.
Album został nagrodzony Fryderykiem 2018 w kategorii Album Roku - Alternatywa.

</doc>
<doc id="4273799" url="https://pl.wikipedia.org/wiki?curid=4273799" title="Pustelnia błogosławionej Salomei">
Pustelnia błogosławionej Salomei

Pustelnia błogosławionej Salomei – pustelnia w przysiółku Grodzisko w województwie małopolskim, w powiecie krakowskim, w gminie Skała. Znajduje się na szczycie skały Długa. Na wierzchowinie jest tutaj kompleks religijny w skład którego wchodzą: Kościół Najświętszej Marii Panny w Grodzisku, Groty modlitewne i Pustelnia błogosławionej Salomei.
Książę Bolesław Wstydliwy w 1243 roku nadał miejscowość Grodzisko i okoliczne tereny swojej siostrze Salomei z poleceniem "aby na tym miejscu zamek potężny i obronny zmurowała a przy nim klasztor". Ta po śmierci swojego męża w 1262 r. wstąpiła do klasztoru klarysek. Na wzgórzu nad skałą Bystrą wybudowano klasztor klarysek w stylu romańskim. Nie przetrwał do dzisiejszych czasów, ale archeolodzy odnaleźli jego pozostałości. Obok klasztoru istniała pustelnia nazywana pustelnią błogosławionej Salomei. Znajdują się w niej: ołtarzyk błogosławionej Salomei, resztki stiukowej dekoracji, znacznie uszkodzone grób Chrystusa i Góra Kalwaria oraz kamienne łóżko błogosławionej Salomei. Nad łóżkiem tym można jeszcze odczytać łaciński napis: "Ubi est thesaurus meus ibi et cor meum" (Gdzie jest skarb mój, tam i serce moje). Po lewej stronie ołtarza jest drugi napis: "Quid est sommus – Gelidae mortis imago" (Czym jest sen? – obrazem chłodnej śmierci).
Pustelnia jest murowana z kamienia, niewielka i bardzo prosta w formie. Według legendy błogosławiona Salomea żyła w niej przez 8 lat. Zmarła 17 listopada 1268 r. w opinii świętości. W 1320 r. klaryski przeniosły się do Krakowa, a opuszczony klasztor z czasem uległ ruinie.
Obok pustelni błogosławionej Salomei w 1674 roku pochowano Aleksandra Soboniewskiego, oboźnego hetmana koronnego. Był to jeden z kilku pustelników, którzy na przestrzeni wieków mieszkali w pustelniach w Grodzisku.
Obok pustelni biegną dwa główne szlaki Ojcowskiego Parku Narodowego:

</doc>
<doc id="4273803" url="https://pl.wikipedia.org/wiki?curid=4273803" title="Paweł Prądziński">
Paweł Prądziński

Paweł Prądziński (ur. 23 marca 1991 w Koszalinie) – polski badmintonista występujący w grze podwójnej. Wcześniej rywalizował również w grze pojedynczej.
W swoim dorobku ma zwycięstwo w Iceland International 2017, kiedy to wygrał w parze z Janem Rudzińskim w grze podwójnej. Stał także kilka razy na podium, co pozwoliło mu wystąpić w Mistrzostwa Świata 2017 w Glasgow. Został pierwszym mieszkańcem Koszalina, który mógł reprezentować w jednym z najważniejszych zawodach.
Jest trzykrotnym brązowym medalistą mistrzostw Polski w 2013 roku w grze podwójnej w parze z Jackiem Kołumbajewem, a w 2017 i 2018 roku z Janem Rudzińskim.

</doc>
<doc id="4273816" url="https://pl.wikipedia.org/wiki?curid=4273816" title="Jan Rudziński">
Jan Rudziński

Jan Rudziński (ur. 22 września 1982 r. w Warszawie) – polski badmintonista występujący w grze podwójnej.
Życiorys.
Zaczął grać w badmintona w wieku 7 lat. Przyczynił się do tego jego ojciec, który też uprawiał tę dyscyplinę.
Jan Rudziński razem w Pawłem Prądzińskim wygrał turniej Iceland International 2017 w grze podwójnej. Był również na podium zawodów w Turcji, Słowacji, Izraelu, Brazylii, Peru, Algierii oraz Egiptu.
W 2017 r. grał na Mistrzostwach Świata w Glasgow oraz Mistrzostwach Europy w Hiszpanii w 2018r. Najwyżej sklasyfikowany na 68 miejscu na liście światowej.
Jest pięciokrotnym brązowym medalistą mistrzostw Polski. W 2005 z Michałęm Mirowskim a następnie w 2014 roku razem z Hubertem Pączkiem staną na najniższym stopniu podium. W 2017 i 2018 roku powtórzył ten sukces, tym razem z Pawłem Prądzińskim. Następnego roku zdobył brązowy medal w parze z Pawłem Pietryją. Kilkukrotny medalista Akademickich Mistrzostw Europy.

</doc>
<doc id="4273837" url="https://pl.wikipedia.org/wiki?curid=4273837" title="Rio del Mar">
Rio del Mar

Rio del Mar – jednostka osadnicza w Stanach Zjednoczonych, w stanie Kalifornia, w hrabstwie Santa Cruz, nad Oceanem Spokojnym.

</doc>
<doc id="4273838" url="https://pl.wikipedia.org/wiki?curid=4273838" title="Seacliff">
Seacliff

Seacliff – jednostka osadnicza w Stanach Zjednoczonych, w stanie Kalifornia, w hrabstwie Santa Cruz, nad Oceanem Spokojnym.

</doc>
<doc id="4273840" url="https://pl.wikipedia.org/wiki?curid=4273840" title="Williams FW12">
Williams FW12

Williams FW12 – samochód Formuły 1, zaprojektowany przez Enrique’a Scalabroniego i skonstruowany przez Williamsa. Używany w sezonie 1988. Samochód był napędzany przez jednostki Judd.
W sezonie 1989 była używana wersja FW12C, w której zamontowano jednostkę napędową Renault.

</doc>
<doc id="4273841" url="https://pl.wikipedia.org/wiki?curid=4273841" title="Białko zapalne makrofagów">
Białko zapalne makrofagów

Białko zapalne makrofagów (MIP, od ang. "Macrophage Inflammatory Protein") – białka należące do rodziny chemotaktycznych cytokin, nazywanych chemokinami. 
U ludzi istnieją dwie główne formy MIP, tj.: MIP-1α i MIP-1β, noszą także synonimiczne nazwy, odpowiednio "CCL3" i "CCL4". Są produkowane przez wiele komórek, głównie przez aktywowane monocyty/makrofagi, komórki dendrytyczne oraz limfocyty T CD8+ w odpowiedzi na stymulację antygenową endotoksynami bakteryjnymi. 
MIP odgrywają kluczową rolę w odpowiedzi immunologicznej na infekcje i stany zapalne. Aktywują granulocyty (neutrofile, eozynofile, bazofile) w procesach zapalnych. 
Poza tym indukują syntezę i uwalnianie innych prozapalnych cytokin, takich jak interleukina 1 (IL-1), interleukina 6 (IL-6) i TNF-α z fibroblastów i makrofagów.
MIP-1 są najlepiej znane ze swoich efektów chemotaktycznych i prozapalnych, ale mogą również promować homeostazę.
Geny CCL3 i CCL4 kodujące MIP-11α i MIP-1β, znajdują się na ludzkim chromosomie 17.

</doc>
<doc id="4273842" url="https://pl.wikipedia.org/wiki?curid=4273842" title="Soquel">
Soquel

Soquel – jednostka osadnicza w Stanach Zjednoczonych, w stanie Kalifornia, w hrabstwie Santa Cruz.

</doc>
<doc id="4273846" url="https://pl.wikipedia.org/wiki?curid=4273846" title="Zadworce">
Zadworce

Zadworce (biał. "Задварцы", ros. "Задворцы") – wieś na Białorusi, w obwodzie mińskim, w rejonie mołodeckim, w sielsowiecie Chożów.
Historia.
W czasach zaborów w okręgu wiejskim Chołchło, w gminie Horodek, w powiecie wilejskim, w guberni wileńskiej Imperium Rosyjskiego. W 1866 roku liczyła 140 mieszkańców (27 dusz rewizyjnych w części Jaźwińskich, 33 dusz rewizyjnych w części Drużbickich) w 15 domach.
W latach 1921–1945 wieś leżała w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwały tu 264 osoby, 2 były wyznania rzymskokatolickiego a 262 prawosławnego. Jednocześnie wszyscy mieszkańcy zadeklarowali polską przynależność narodową. Było tu 45 budynków mieszkalnych. W 1931 w 52 domach zamieszkiwało 306 osób.
Wierni należeli do parafii rzymskokatolickiej i prawosławnej w Chołchle. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.
Do 2013 roku w sielsowiecie Chołchło

</doc>
<doc id="4273848" url="https://pl.wikipedia.org/wiki?curid=4273848" title="Twin Lakes (Kalifornia)">
Twin Lakes (Kalifornia)

Twin Lakes – miejscowość spisowa w Stanach Zjednoczonych, w stanie Kalifornia, w hrabstwie Santa Cruz, nad Oceanem Spokojnym.

</doc>
<doc id="4273850" url="https://pl.wikipedia.org/wiki?curid=4273850" title="Zayante">
Zayante

Zayante – jednostka osadnicza w Stanach Zjednoczonych, w stanie Kalifornia, w hrabstwie Santa Cruz.

</doc>
<doc id="4273855" url="https://pl.wikipedia.org/wiki?curid=4273855" title="Izabelin (obwód miński)">
Izabelin (obwód miński)

Izabelin (biał. "Ізабеліна", ros. "Изабелино") – wieś na Białorusi, w obwodzie mińskim, w rejonie mołodeczańskim, w sielsowiecie Chożów.
Dawniej majątek ziemski. Własność Tyszkiewiczów. Należał do ordynacji wołożyńskiej.

</doc>
<doc id="4273858" url="https://pl.wikipedia.org/wiki?curid=4273858" title="Izabelin (Białoruś)">
Izabelin (Białoruś)



</doc>
<doc id="4273861" url="https://pl.wikipedia.org/wiki?curid=4273861" title="Kukowo (obwód miński)">
Kukowo (obwód miński)

Kukowo (biał. "Кукава", ros. "Куково") – wieś na Białorusi, w obwodzie mińskim, w rejonie mołodeczańskim, w sielsowiecie Chożów.
Historia.
W czasach zaborów zaścianek włościański w powiecie wilejskim, w guberni wileńskiej Imperium Rosyjskiego. W 1866 roku liczył 19 mieszkańców w 2 domach.
W latach 1921–1945 zaścianek a następnie wieś leżała w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwały tu 49 osób, wszystkie były wyznania prawosławnego i zadeklarowały polską przynależność narodową. Było tu 9 budynków mieszkalnych. W 1931 w 9 domach zamieszkiwało 50 osób.
Wierni należeli do parafii rzymskokatolickiej i prawosławnej w Chołchle. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="4273862" url="https://pl.wikipedia.org/wiki?curid=4273862" title="Bella Vista (Kalifornia)">
Bella Vista (Kalifornia)

Bella Vista – jednostka osadnicza w Stanach Zjednoczonych, w stanie Kalifornia, w hrabstwie Shasta.

</doc>
<doc id="4273866" url="https://pl.wikipedia.org/wiki?curid=4273866" title="Big Bend (Kalifornia)">
Big Bend (Kalifornia)

Big Bend – jednostka osadnicza w Stanach Zjednoczonych, w stanie Kalifornia, w hrabstwie Shasta.

</doc>
<doc id="4273867" url="https://pl.wikipedia.org/wiki?curid=4273867" title="Kulowszczyzna (obwód miński)">
Kulowszczyzna (obwód miński)

Kulowszczyzna (biał. "Кулёўшчына", ros. "Кулёвщина") – wieś na Białorusi, w obwodzie mińskim, w rejonie mołodeczańskim, w sielsowiecie Chożów.
Przed 1939 w Polsce, w województwie wileńskim, w powiecie mołodeczańskim.

</doc>
<doc id="4273869" url="https://pl.wikipedia.org/wiki?curid=4273869" title="Leidschenveen (stacja metra)">
Leidschenveen (stacja metra)

Leidschenveen – stacja metra w Rotterdamie, położona na linii E (niebieskiej). Została otwarta 29 października 2006. Stacja znajduje się w Hadze, w dzielnicy Leidschenveen i jest również stacją w systemie kolei RandstadRail, łączącej Rotterdam z Hagą.

</doc>
<doc id="4273870" url="https://pl.wikipedia.org/wiki?curid=4273870" title="Burney">
Burney

Burney – jednostka osadnicza w Stanach Zjednoczonych, w stanie Kalifornia, w hrabstwie Shasta.

</doc>
<doc id="4273872" url="https://pl.wikipedia.org/wiki?curid=4273872" title="Łuczeńskie">
Łuczeńskie

Łuczeńskie (biał. "Лучанскія", ros. "Лучанские") – wieś na Białorusi, w obwodzie mińskim, w rejonie mołodeczańskim, w sielsowiecie Chożów.
Historia.
W czasach zaborów wieś w powiecie wilejskim, w guberni wileńskiej Imperium Rosyjskiego
W latach 1921–1945 folwark leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwały tu 74 osoby, 6 było wyznania rzymskokatolickiego a 68 prawosławnego. Jednocześnie wszyscy mieszkańcy zadeklarowali polską przynależność narodową. Było tu 13 budynków mieszkalnych. W 1931 w 16 domach zamieszkiwało 83 osoby.
Wierni należeli do parafii rzymskokatolickiej i parafii prawosławnej w Chołchle. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.
Do 2013 roku w sielsowiecie Chołchło.

</doc>
<doc id="4273875" url="https://pl.wikipedia.org/wiki?curid=4273875" title="Forepark (stacja metra)">
Forepark (stacja metra)

Forepark – stacja metra w Rotterdamie, położona na linii E (niebieskiej). Została otwarta 3 września 2007. Stacja znajduje się w Hadze, w dzielnicy Leidschenveen-Ypenburg i jest również stacją w systemie kolei RandstadRail, łączącej Rotterdam z Hagą.

</doc>
<doc id="4273878" url="https://pl.wikipedia.org/wiki?curid=4273878" title="Maciukowszczyzna">
Maciukowszczyzna

Maciukowszczyzna (biał. "Мацукоўшчына", ros. "Мацуковщина") – wieś na Białorusi, w obwodzie mińskim, w rejonie mołodeckim, w sielsowiecie Chożów.
Historia.
W czasach zaborów zaścianek w powiecie wilejskim, w guberni wileńskiej Imperium Rosyjskiego. W 1866 roku liczył 4 mieszkańców w 1 domu.
W latach 1921–1945 zaścianek leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwały tu 23 osoby, 4 były wyznania rzymskokatolickiego a 19 prawosławnego. Jednocześnie 4 mieszkańców zadeklarowało polską a 19 białoruską przynależność narodową. Były tu 4 budynki mieszkalne. W 1931 w 4 domu zamieszkiwały 24 osoby.
Wierni należeli do parafii rzymskokatolickiej i parafii prawosławnej w Chołchle. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.
Do 2013 roku w sielsowiecie Chołchło.

</doc>
<doc id="4273879" url="https://pl.wikipedia.org/wiki?curid=4273879" title="Leidschendam-Voorburg (stacja metra)">
Leidschendam-Voorburg (stacja metra)

Leidschendam-Voorburg – stacja metra w Rotterdamie, położona na linii E (niebieskiej). Została otwarta 29 października 2006. Stacja znajduje się w gminie Leidschendam-Voorburg i jest również stacją w systemie kolei RandstadRail, łączącej Rotterdam z Hagą.

</doc>
<doc id="4273881" url="https://pl.wikipedia.org/wiki?curid=4273881" title="Cassel (Kalifornia)">
Cassel (Kalifornia)

Cassel – jednostka osadnicza w Stanach Zjednoczonych, w stanie Kalifornia, w hrabstwie Shasta.

</doc>
<doc id="4273886" url="https://pl.wikipedia.org/wiki?curid=4273886" title="Voorburg 't Loo">
Voorburg 't Loo

Voorburg 't Loo – stacja metra w Rotterdamie, położona na linii E (niebieskiej). Została otwarta 29 października 2006. Stacja znajduje się w gminie Leidschendam-Voorburg w miejscowości Voorburg i jest również stacją w systemie kolei RandstadRail, łączącej Rotterdam z Hagą.

</doc>
<doc id="4273890" url="https://pl.wikipedia.org/wiki?curid=4273890" title="Łosie (przystanek kolejowy)">
Łosie (przystanek kolejowy)

Łosie (biał. "Ласі", ros. "Лоси") – przystanek kolejowy w miejscowości Łosie, w rejonie mołodeczańskim, w obwodzie mińskim, na Białorusi.

</doc>
<doc id="4273894" url="https://pl.wikipedia.org/wiki?curid=4273894" title="Zygmunt ze Stężycy">
Zygmunt ze Stężycy

Zygmunt ze Stężycy herbu Szreniawa (ur. ok. 1497 w Stężycy, zm. 30 lipca 1582 w Krakowie) – doktor prawa kanonicznego, wielokrotny rektor Akademii Krakowskiej.
Życiorys.
Studia na Akademii Krakowskiej rozpoczął 31 października 1512, w 1515 został bakałarzem, a w 1520 magistrem sztuk wyzwolonych. Przez 2 lata wykładał na Wydziale Filozoficznym rozpoczynając równocześnie studia prawnicze. Licencjat z prawa otrzymał 10 lipca 1524, a doktorat 22 września 1524. W 1525 był dziekanem Wydziału Prawa. W 1532 został seniorem Bursy Prawników. Od 23 maja 1542 był kanonikiem kapituły katedralnej. Dziewięciokrotnie wybierany był na funkcję rektora Akademii. W 1536 wyjechał do Rzymu, do Krakowa powrócił w 1539, doradzał biskupowi Piotrowi Gamratowi. Z posiadanych kościelnych beneficjów fundusze przeznaczał na Kolegium Mniejsze i darował książki bibliotece Kolegium Większego. Został pochowany w katedrze wawelskiej. Egzekutorami testamentu byli Jakub Górski i Marcin z Pilzna.

</doc>
<doc id="4273897" url="https://pl.wikipedia.org/wiki?curid=4273897" title="Usza (stacja kolejowa)">
Usza (stacja kolejowa)

Usza (biał. "Уша", ros. "Уша") – stacja kolejowa w miejscowości Kraśne, w rejonie mołodeczańskim, w obwodzie mińskim, na Białorusi.
Historia.
Stacja Usza została otwarta w XIX w. na drodze żelaznej libawsko-romeńskiej, pomiędzy stacjami Mołodeczno i Olechnowicze.

</doc>
<doc id="4273898" url="https://pl.wikipedia.org/wiki?curid=4273898" title="San Miguel (Argentyna)">
San Miguel (Argentyna)

San Miguel – miasto w Argentynie, położone we wschodniej części prowincji Buenos Aires.
Opis.
Miejscowość została założona 18 maja 1864 roku. W odległości 41 km od miasta, znajduje się aglomeracja i stolica kraju Buenos Aires. W mieście znajduje się węzeł drogowy-RP8 i RP23. Przez miasto przebiega też linia kolejowa. 

</doc>
<doc id="4273902" url="https://pl.wikipedia.org/wiki?curid=4273902" title="Miasota (przystanek kolejowy)">
Miasota (przystanek kolejowy)

Miasota (biał. "Мясата", ros. "Мясота") – przystanek kolejowy w miejscowości Miasota, w rejonie mołodeczańskim, w obwodzie mińskim, na Białorusi.

</doc>
<doc id="4273907" url="https://pl.wikipedia.org/wiki?curid=4273907" title="Tatarszczyzna (przystanek kolejowy)">
Tatarszczyzna (przystanek kolejowy)

Tatarszczyzna (biał. "Татаршчына", ros. "Татарщизна") – przystanek kolejowy w miejscowości Tatarszczyzna, w rejonie mołodeczańskim, w obwodzie mińskim, na Białorusi.

</doc>
<doc id="4273914" url="https://pl.wikipedia.org/wiki?curid=4273914" title="Santo Tomé (Corrientes)">
Santo Tomé (Corrientes)

Santo Tomé – miasto w Argentynie, położone we wschodniej części prowincji Corrientes, nad rzeką graniczną Urugwaj.
Opis.
Miejscowość została założona 27 sierpnia 1863 roku. W mieście znajduje się węzeł drogowy-RP14 i RP121 i linia kolejowa.

</doc>
<doc id="4273916" url="https://pl.wikipedia.org/wiki?curid=4273916" title="Wok z Rożemberka">
Wok z Rożemberka

Wok z Rożemberka (, ; ur. 1210, zm. 4 czerwca 1262 w Grazu) – czeski szlachcic z rodu Witkowiców, założyciel rodziny szlacheckiej Rożemberków (panowie z Rożemberka), najwyższy marszałek Królestwa Czech (1255–1262), namiestnik królewski Górnej Austrii i Styrii. Fundator zamku rodowego Rožmberk i klasztoru cystersów Vyšší Brod, który stał się rodzinnym miejscem pochówku panów z Rożemberka. Założyciel miasta Prudnik. Uczestnik kampanii podbojowych króla Przemysła Ottokara II.
Rodzina.
Wok pochodził z wpływowej południowoczeskiej rodziny szlacheckiej Witkowiców, był wnukiem założyciela tej rodziny, Witka I z Prčic i synem Witka III Młodszego z Prčic i Plankenberka. Nie zachowały się wiarygodne informacje o imieniu i pochodzeniu jego matki. Według Miroslava Marka pochodziła ona z rodziny hrabiów von Schwarzburg-Blankenburg, Vaclav Brzezan również wskazuje na jej przynależność do rodu Schwarzburgów. Wok (Vok), jedno z rodowych imion panów z Rożemberka, był zapewne starym zdrobnieniem imienia Vojtěch (tak, jak starą czeską formą imienia Petr był Pek). Możliwe jednak, że imię to ma związek z germańskimi imionami Ulf, Wolf, Wolcan, Woco.
Życiorys.
Po raz pierwszy w zachowanych do dziś źródłach pisanych Wok wymieniony jest wraz ze swoim bratem Zachariaszem w 1220 („Woco et Zacharias filii Witconis”). Kolejny raz wspominany jest wraz z drugim bratem, Witkiem, jako jeden ze świadków w dokumencie z dnia 28 grudnia 1243.
Woka z tytułem „z Rożemberka” pierwszy raz wspomina statut króla Wacława I z 22 czerwca 1250, gdzie ponownie pojawia się wraz ze swoim bratem Witkiem („Woko de Rosenberch et Withigo de Pribinich frater ejus”). Była to pierwsza pisemna wzmianka o zamku Rožmberk, który prawdopodobnie został założony przez Woka, a który przetrwał do dziś. Po raz kolejny bracia Wok i Witek wymieniani są w dokumencie z dnia 29 marca 1252, po czym ustają wzmianki dokumentalne o Witku. Po jego śmierci Wok odziedziczył Příběnice.
Wok z Rożemberka brał udział w wojnie między Przemysłem Otokarem II a królem węgierskim Belą IV o austriacki tron, następnie reprezentował króla w negocjacjach ze stroną węgierską, co zaowocowało zawarciem traktatu pokojowego w kwietniu 1254 roku. Król Węgier uznał Przemysła Ottokara II za księcia Austrii w zamian za uznanie jego zwierzchnictwa nad księstwem Styrii. Następnie Wok brał czynny udział w czeskiej kolonizacji ziem śląskich znajdujących się pod zwierzchnictwem króla czeskiego na pograniczu, gdzie otrzymał niektóre majątki ziemskie. Pod koniec 1255 założył przyszłe miasto Prudnik, wznosząc nad rzeką Prudnik gotycki zamek Wogendrüssel. Jedyną pozostałością po nim jest wieża zamkowa, nazywana „Wieżą Woka”.
W 1254 Wok jako marszałek towarzyszył królowi Przemysłowi Otokarowi II w jego krucjacie przeciwko Prusom. Dokument datowany na 7 czerwca 1255 po raz pierwszy wymienia on Woka na stanowisku najwyższego marszałka Królestwa Czech, choć być może objął je już w 1254. W 1254 lub 1256 został mianowany królewskim namiestnikiem Górnej Austrii z tytułem „iudex provincialis”. Wok z Rożemberka uczestniczył jako królewski przedstawiciel w przygotowaniu sojuszu wojskowego zawartego między Przemysłem Ottokarem II a biskupem Pasawy Otto von Lonsdorffem 23 kwietnia 1257. Latem tego samego roku brał udział w nieudanym najeździe króla czeskiego na Bawarię. 24 sierpnia, podczas przechodzenia wycofujących się wojsk czeskich przez Mühldorf am Inn, pod Czechami zawalił się most. Pozostałe wojska, wraz z Wokiem, broniły się w Mühldorfie przed przeważającymi siłami książąt bawarskich przez dziewięć dni, po czym osiągnięto porozumienie z Bawarczykami w sprawie swobodnego wycofania wojsk czeskich do Czech.
Czynnie angażował się w kolonizację ziem południowych Czech, gdzie koncentrowały się jego główne posiadłości. W 1258 wysłał pierwszą petycję do kapituły generalnej opactwa Cîteaux o założenie klasztoru cysterskiego na południu Czech. W następnym roku Wok wysłał drugą petycję o założenie klasztoru w Vyšší Brod, na którą najwyraźniej otrzymał pozytywną odpowiedź. Żona Woka – Jadwiga von Schaumburg, której rodzina patronowała austriackiemu opactwu cystersów w Wilhering, brała czynny udział w założeniu klasztoru w Vyšší Brod. Po uzyskaniu aprobaty Kapituły Generalnej w Cîteaux, Wok wezwał z Wilhering 12 cystersów, którzy byli pierwszymi braćmi nowego klasztoru. Na mocy prawa z 11 czerwca 1261 Wok nadał klasztorowi Vyšší Brod kościół w Veselí nad Lužnicí i wieś Ponědraž. Król oficjalnie zatwierdził fundację klasztoru w Vyšší Brod po śmierci Woka – w 1264 roku.
W lipcu 1260 Wok wziął udział w zwycięskiej dla Czechów bitwie z Węgrami pod Kresenbrunn, po której król mianował go hetmanem (gubernatorem) Styrii (w przywileju z 1 maja 1262 Wok jest wymieniony jako „Wocho de Rosenberch marscalcus et capitaneus Stiriae”). Wok brał również udział w negocjacjach pokojowych ze stroną węgierską, które rozpoczęły się w Wiedniu tuż po bitwie. W tym samym roku królowa czeska i księżna austriacka Małgorzata Babenberg podarowała Wokowi austriacki zamek Raabs an der Thaya.
Wok zmarł 3 czerwca 1262 w styryjskim Grazu i został pochowany w krypcie pod prezbiterium kościoła klasztoru Vyšší Brod, który stał się rodzinnym grobowcem jego potomków. Testament Woka, sporządzony przez niego w Grazu przed śmiercią, przechowywany jest w klasztorze. Wok przekazał dobra swojej żonie. Ponadto przekazał klasztorowi Vyšší Brod wioskę Rožnov. Zamek w Prudniku otrzymał syn Woka – Henryk z Rożemberka, który w 1279 uzyskał dla Prudnika lokację miasta na prawie niemieckim.

</doc>
<doc id="4273918" url="https://pl.wikipedia.org/wiki?curid=4273918" title="Santo Tomé">
Santo Tomé



</doc>
<doc id="4273921" url="https://pl.wikipedia.org/wiki?curid=4273921" title="John Negroponte">
John Negroponte

John Dmitri Negroponte (ur. 21 lipca 1939 w Londynie) – amerykański polityk i dyplomata.
Życiorys.
Urodził się 21 lipca 1939 roku w Londynie, jako syn greckiego magnata i wychowywał się w Nowym Jorku Po odebraniu podstawowego wykształcenia wstąpił na Phillips Exeter Academy, którą ukończył w 1956. Następnie studiował na Uniwersytecie Yale, gdzie w 1960 uzyskał bakalaureat. Przez krótki okres uczył się także w Harvard Law School, a wkrótce potem rozpoczął służbę dyplomatyczną dla Stanów Zjednoczonych. Pracował wówczas w placówkach dyplomatycznych w Azji, Europie i Ameryce Łacińskiej. W 1981 został mianowany ambasadorem w Hondurasie, kiedy gabinet Ronalda Reagana był zaangażowany w tajne operacje wojskowe przeciwko lewicowym rządom w Ameryce Środkowej. Jego poprzednik na tym stanowisku, Jack R. Binns, oskarżał go o ignorowanie naruszeń praw człowieka i działalności szwadronów śmierci, a także o wspieranie działalności contras. Negroponte odpierał te zarzuty, twierdząc, że skarżył się na nadużycia prywatnie i publicznie wspierał nowo wybrany rząd. Służbę na placówce w Tegucigalpie zakończył w 1985. W drugiej połowie lat 80. XX wieku pracował w Departamencie Stanu i Białym Domu. W latach 1989–1993 był ambasadorem w Meksyku, a w okresie 1993–1996 na Filipinach. W 2001 George W. Bush powołał go na stanowisko ambasadora przy Organizacji Narodów Zjednoczonych. Negroponte angażował się tam w przekonywanie do podjęcia interwencji zbrojnej w Iraku, powołując się na dowody użycia broni masowego rażenia. Po trzech latach został ambasadorem w Iraku, gdzie jego zadaniem było zmniejszenie korupcji w strefie kontrolowanej przez USA. W 2005 odwołano go z placówki w Bagdadzie i mianowano członkiem gabinetu dyrektora Wywiadu Narodowego. Po roku ustąpił ze stanowiska. W latach 2007–2009 był zastępcą sekretarza stanu, przy Condoleezzie Rice.
Jego żoną jest Diana Villiers Negroponte, z którą ma pięcioro dzieci.

</doc>
<doc id="4273927" url="https://pl.wikipedia.org/wiki?curid=4273927" title="Powieści wschodnie">
Powieści wschodnie

Powieści wschodnie – zbiór 19 powiastek Ignacego Krasickiego stanowiących wolne przekłady albo utwory osnute na tematach z literatury orientalnej.
Powiastki umieszczone w zbiorze stanowią tłumaczenie lub adaptację głównie z autorów francuskich i angielskich: F. Blancheta, D.D. Cardonne'a, O. Goldsmitha, Ch. Montesquieugo, Ch. Moutona. Z niektórymi wątkami autor zapoznał się na podstawie polskich zbiorówː "Magazynu anekdotów" S. Szymańskiego (1786) i "Les fables politiques et morales" Pilpaja (1765). Pomimo że źródła niektórych utworów nie ustalono ich oryginalność jest wątpliwa. Jakkolwiek nie stanowią najważniejszego tytułu do sławy autora, odznaczają się wszystkimi zaletami jego pióraː zwięzłością, swobodą, lekkością, powagą, dowcipem i intencją moralną. Zostały wydane częściowo w "Listach i pismach różnych" (1786-1788), częściowo w czasopiśmie "Co tydzień" (1798-1799), a wreszcie w wydaniu zbiorowym w 1803 roku.
W skład zbioru wchodząː

</doc>
<doc id="4273931" url="https://pl.wikipedia.org/wiki?curid=4273931" title="Santo Tomé (Santa Fe)">
Santo Tomé (Santa Fe)

Santo Tomé – miasto w Argentynie, położone we wschodniej części prowincji Santa Fe.
Opis.
Miejscowość została założona w 1872 roku. W mieście znajduje się węzeł drogowy-RN11 i RN19 i linia kolejowa. Przez miasto przebiega też autostrada AP01 Rosario-Santa Fe.

</doc>
<doc id="4273936" url="https://pl.wikipedia.org/wiki?curid=4273936" title="Hikaeme I love you!">
Hikaeme I love you!

 – czwarty singel japońskiego zespołu HKT48, wydany w Japonii 24 września 2014 roku przez Universal Music.
Singel został wydany w czterech edycjach: trzech regularnych (Type A, Type B, Type C) oraz „teatralnej” (CD). Osiągnął 1 pozycję w rankingu Oricon i pozostał na liście przez 22 tygodnie, sprzedał się w nakładzie egzemplarzy. Singel zdobył status platynowej płyty.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4273939" url="https://pl.wikipedia.org/wiki?curid=4273939" title="Moczynowszczyzna">
Moczynowszczyzna

Moczynowszczyzna (biał. "Мачыноўшчына", ros. "Мочиновщина") – wieś na Białorusi, w obwodzie mińskim, w rejonie mołodeczańskim, w sielsowiecie Chożów.

</doc>
<doc id="4273958" url="https://pl.wikipedia.org/wiki?curid=4273958" title="Kościół św. Gotarda we Włocławku">
Kościół św. Gotarda we Włocławku

Kościół św. Gotarda – kościół, który znajdował się we Włocławku na terenie dzielnicy Zawiśle. Zniszczony w wyniku pożaru w XVIII wieku.
Historia.
Pierwszy kościół pw. św. Gotarda mógł powstać już w czasach panowania Bolesława Krzywoustego, niedługo po jego pielgrzymce do grobu świętego w 1135 roku. Znajdował się on pod zarządem powołanej w podobnym okresie diecezji we Włocławku. Kościół został zbudowany na wzgórzu zwanym do dziś Wzgórzem św. Gotarda.
Na początku XIV wieku przy kościele powstała parafia, która stała się przedmiotem sporu diecezji włocławskiej z diecezją płocką. Biskupi płoccy ubiegali się o przejęcie zarządu nad parafiami w Szpetalu, a także w Bobrownikach i Przypuście. W 1321 roku spór został rozstrzygnięty na korzyść biskupa kujawsko-pomorskiego.
Częsty brak stałego proboszcza osiadłego na miejscu skutkuje tym, że czasie wakatu pieczę nad parafią obejmują wikariusze z Włocławka.
W 1594 roku do parafii należą miejscowości: Szpetal Dolny, Szpetal Górny, Bogucin, Fabianki, Łuszkowo, Chełmica Duża, Skorzyno, Uniechowo, Zarzeczewo, Kulin, Suszyce, Witoszyn i Rachcin.
Na początku XVIII wieku doszło do pożaru kościoła. Archidiakon włocławski Tomasz Niemierza obiecał wtedy ufundowanie drugiego kościoła św. Gotarda w miejsce pierwotnego. Mimo to siedziba parafii została przeniesiona do Szpetala Górnego, a parafia św. Gotarda w Szpetalu Dolnym przestała istnieć.
Nie zachowały się żadne pozostałości po dawnym kościele ani informacje na temat jego wyglądu zewnętrznego i wyposażenia wnętrza.
W latach 80. XX wieku rozważano, by nowo powołana parafia otrzymała wezwanie św. Gotarda, nawiązując do tradycji średniowiecznej parafii w tym miejscu. Ostatecznie jednak przyjęła ona wezwanie Najświętszej Maryi Panny Królowej Polski.
Szpital.
Wraz z powstaniem kościoła założono przy nim szpital, który służył podróżnym czekającym na przeprawę przez Wisłę. To właśnie od tego szpitala miejscowość przyjęła nazwę Szpetal. Później powstała druga miejscowość zwana Szpetalem Górnym, stąd pierwotna miejscowość przyjęła nazwę Szpetala Dolnego. Po przyłączeniu terenów do granic administracyjnych Włocławka noszą one nazwę Zawiśla.
Szpital św. Gotarda, podobnie jak kościół znajdował się z początku pod zarządem diecezji we Włocławku. Z nieznanych powodów został on jednak przekazany zakonowi benedyktynów. Kiedy benedyktyni opuścili szpital, zarząd nad nim ponownie przejęli duchowni z Włocławka.
Opactwo.
Biskup kujawsko-pomorski Michał sprowadził do Szpetala zakon cystersów. Fundacja opactwa nastąpiła w 1236 roku, kiedy wojewoda Bogusz Mieczysławic h. Doliwa zapisał cystersom pochodzącym z Georgental 12 okolicznych wsi. Osadzenie cystersów w Szpetalu mogło wiązać się z toczącą się misją chrystianizacyjną w Prusach. Szpetal leżał wtedy blisko ówczesnej granicy polsko-pruskiej.
W latach 1242–1243 opactwo zostało najechane przez Prusów. Niektórzy zakonnicy ponieśli śmierć.
W 1252 roku cystersi z Georgental przekazali opactwo bratniemu zakonowi z Sulejowa. Wkrótce przejęli nad nim opiekę cystersi z Byszewa-Koronowa.
W 1358 roku cystersi dokonali wymiany wsi z Hektorem z Łącka. Przekazując wieś w prywatne ręce, położyli kres istnienia opactwa. Podobnie jak w przypadku kościoła nie zachowały się żadne ślady po dawnym opactwie ani informacje dotyczące jego wyglądu i uposażenia.
Do średniowiecznego opactwa nawiązuje nazwa jednej z ulicy na Zawiślu – cysterska.

</doc>
<doc id="4273959" url="https://pl.wikipedia.org/wiki?curid=4273959" title="Autostrada AP-2 (Hiszpania)">
Autostrada AP-2 (Hiszpania)

Autostrada AP-2 (hiszp. "Autopista AP-2"), także "Autopista Zaragoza-Mediterráneo (Autostrada Saragossa-Morze Śródziemne)" – autostrada w Hiszpanii.
Autostrada łączy Saragossę z Barceloną i Tarragoną. Rozciąga się między Alfajarín i Saifores, dzielnicy Bañeras del Penedés, gdzie łączy się z autostradą AP-7. Została wybudowana w latach 1969–1977 i stanowi ważny korytarz między Madrytem i Krajem Basków z Katalonią. Wcześniej oznaczona była numerem A-2.
Koncesjonariuszem autostrady jest firma Acesa, spółka zależna od Abertis.
Trasy europejskie.
W śladzie autostrady AP-2 przebiega trasa europejska E90.

</doc>
<doc id="4273960" url="https://pl.wikipedia.org/wiki?curid=4273960" title="Ujemny podatek dochodowy">
Ujemny podatek dochodowy



</doc>
<doc id="4273963" url="https://pl.wikipedia.org/wiki?curid=4273963" title="Jair Bolsonaro">
Jair Bolsonaro

Jair Messias Bolsonaro (ur. 21 marca 1955 w Glicério) – brazylijski polityk i emerytowany żołnierz, kapitan. W latach 1989–1991 radny Rio de Janeiro, w latach 1991–2018 poseł do brazylijskiej Izby Deputowanych. W latach 2019-2022 prezydent Brazylii.
Życiorys.
Urodzony 21 marca 1955 r. w Glicério jako syn Perciego Geraldo Bolsonaro i Olindy Bonturi Bolsonaro. W 1977 r. ukończył kurs oficerski w Academia Militar das Agulhas Negras. W 1988 r. wybrany radnym Rio de Janeiro z list Partii Demokratyczno-Chrześcijańskiej, od 1991 r. deputowany tej partii do Kongresu. W 1993 r. uczestniczył w zakładaniu Partii Progresywno-Reformatorskiej. W latach 1994, 1998, 2002, 2006, 2010 i 2014 zyskiwał reelekcję.
W 2018 r. ogłosił swój start w wyborach prezydenckich z poparciem Partia Socjalliberalnej (port. "Partido Social Liberal"). 6 września 2018 podczas wiecu wyborczego w mieście Juiz de Fora, prowadzący w sondażach Bolsonaro został trzykrotnie raniony w brzuch nożem. Trafił do szpitala w ciężkim stanie walcząc o życie, sprawca został aresztowany przez policję.
W pierwszej turze zdobył 46,4% głosów – był to pierwszy wynik – drugi był Fernando Haddad z wynikiem 28,7%. Zwyciężył w drugiej rundzie, zdobywając 55,2% głosów. Urząd prezydenta objął 1 stycznia 2019.
Ubiegał się o reelekcję w wyborach w 2022 roku, lecz bez rezultatu. 2 października odbyła się pierwsza tura wyborów, gdzie uzyskał 43,2% głosów, a jego główny kontrkandydat Luiz Inácio Lula da Silva otrzymał poparcie 48,4% wyborców. W drugiej turze, która odbyła się 30 października, Bolsonaro zdobył 49,1% głosów. Przegrał z Lulą, który zdobył 50,9% głosów. Stał się pierwszym prezydentem Brazylii, który przegrał swój wybór o drugą kadencję. Urząd zakończył 1 stycznia 2023, nie uczestnicząc w inauguracji swojego następcy. 8 stycznia 2023 roku kilka tysięcy zwolenników Bolsonaro wtargnęło do rządowych budynków w Brasilii w celu odwrócenia wyniku wyborów prezydenckich, które uważali za sfałszowane. Były prezydent potępił zachowanie swoich wyborców, jednocześnie odrzucając zarzuty Luli, jakoby miał swoją skrajną retoryką się przyczynić do ataku na urzędy państwowe.
Poglądy.
Stosunek do władzy i demokracji.
W swojej karierze politycznej wielokrotnie wypowiadał się pozytywnie na temat dyktatury wojskowej w Brazylii, która miała miejsce w latach 1964–1985. W wywiadzie w 1993 roku stwierdził: „jestem zwolennikiem dyktatury, demokracja nigdy nie rozwiąże poważnych problemów narodowych”. Jest też zwolennikiem dyktatury Augusto Pinocheta, w 1998 roku stwierdził, że, jego zdaniem, Pinochet powinien zamordować więcej ludzi.
W 1999 roku stwierdził, że należy rozwiązać parlament i wprowadzić dyktaturę, a jedynym rozwiązaniem problemów kraju jest wojna domowa i wymordowanie 30 000 ludzi. Zadeklarował, że śmierć niewinnych ludzi nie będzie niczym złym, ponieważ w każdej wojnie giną niewinni ludzie. Po zwycięstwie wyborczym 27 października 2018 roku zapowiedział, że uwięzi lub wyrzuci z kraju członków lewicowych partii opozycyjnych. Podczas kampanii wyborczej w 2018 roku stwierdził: „strzelajmy do członków Partii Pracujących”. W swojej kampanii postulował łatwiejszy dostęp do broni. Jest również zwolennikiem tortur. Podczas przemówienia w parlamencie dotyczącego impeachmentu prezydent Dilmy Rousseff zadedykował swój głos generałowi, który prowadził więzienie, gdzie torturowano Rousseff.
Stosunek do kobiet i LGBT.
Stwierdził, że posiadanie dziecka płci żeńskiej jest „słabością”. Uważa, że nierówności płacowe kobiet i mężczyzn są uzasadnione, ponieważ kobiety mają przywileje zawodowe takie jak urlop macierzyński. Jest przeciwnikiem legalizacji aborcji. Jest również głosicielem poglądów homofobicznych. Stwierdził, że wolałby by jego syn był uzależniony od narkotyków lub zmarł w wypadku samochodowym niż był gejem. W 2013 roku oświadczył, że jest dumny z bycia homofobem. Jest przeciwnikiem małżeństw osób tej samej płci, które zostały zalegalizowane w Brazylii w 2013 roku. Sprzeciwia się inicjatywom, które mają na celu edukowanie dzieci i młodzieży na temat homoseksualizmu czy homofobii. Uważa, że ukrytym celem takich wysiłków jest zmiana orientacji seksualnej dzieci z heteroseksualnej na homoseksualną.
Ochrona środowiska.
Zapowiedział ograniczenie polityki ochrony środowiska, uważa, że w Amazonii jest zbyt wiele rezerwatów przyrody. Postuluje budowę autostrady przez Amazonię, a także otwarcie terenów chronionych dla przemysłu wydobywczego. Twierdzi, że należy zdelegalizować organizacje pozarządowe działające na rzecz ochrony środowiska w Brazylii np. Greenpeace czy WWF. W kampanii wyborczej w 2018 roku złagodził nieco swoje poglądy w kwestii środowiska, m.in. zrezygnował z postulatu likwidacji ministerstwa ochrony środowiska, które zajmuje się między innymi walką z nielegalną wycinką lasu tropikalnego. Zapowiada jednak ograniczenie roli ministerstwa, m.in. odebranie mu kompetencji wydawania zezwoleń na budowę na terenach chronionych. W czasie kampanii wyborczej krytykował paryskie porozumienie klimatyczne twierdząc, że zagraża ono suwerenności Brazylii.
W 2019 roku, w ciągu pierwszego roku od zaprzysiężenia Bolsonaro na prezydenta, ze względu na prowadzoną przezeń politykę zachęcania hodowców bydła i plantatorów do intensywnej eksploatacji lasów, brazylijski Krajowy Instytut Badań Kosmicznych zanotował wzrost powierzchni pożarów (głównie powstałych wskutek umyślnych podpaleń) o 83 proc. w porównaniu z rokiem wcześniejszym. Oskarżany o odpowiedzialność za gwałtowne pożary Bolsonaro zrzucał ją na organizacje pozarządowe. Po fali krytyki wycofał się częściowo z tych oskarżeń, uznawał ich jednak za „najbardziej podejrzanych” o katastrofę ekologiczną.
Kwestie gospodarki i nauki.
Jest przeciwnikiem nadmiernej ingerencji państwa w gospodarkę, postuluje ograniczenie wydatków państwa, jednocześnie jednak sprzeciwia się prywatyzacji firm państwowych działających w niektórych strategicznych branżach np. koncernu naftowego Petrobras. Postuluje wprowadzenie podatku liniowego i reformę podatkową zmniejszającą podatki dochodowe. Twierdził, że przeprowadzi reformę systemu emerytalnego, która zmniejszy deficyt budżetowy, nie przedstawił jednak szczegółów reformy.
Bolsonaro deklaruje chęć zwiększenia wydatków na prace badawczo-rozwojowe do poziomu 2,5% PKB do końca kadencji w 2022 roku. Uważa, że większa część wydatków na badania i rozwój powinna być do dyspozycji ministerstwa obrony i iść na innowacje militarne. Jeden z jego doradców przygotowujących program w dziedzinie edukacji broni kreacjonizmu i uważa, że uczniowie „powinni wiedzieć, że Charles Darwin istniał, ale nie muszą się z nim zgadzać”.
Polityka zagraniczna.
Jest zwolennikiem zwiększenia współpracy pomiędzy Brazylią a USA, wrogo odnosi się do Chin. Uważa, że Brazylia powinna przywiązywać mniejszą wagę do udziału w międzynarodowej organizacji handlowej Mercosur i raczej koncentrować się na porozumieniach bilateralnych. Jest zwolennikiem przeniesienia ambasady Brazylii w Izraelu do Jerozolimy (zob. Ustawa o ambasadzie w Jerozolimie).
Krytyka.
Dziennikarz Glenn Greenwald nazwał Bolsonaro „najbardziej mizoginistycznym, nienawistnym urzędnikiem świata demokratycznego". Brytyjski magazyn „The Economist” opisywał go jako „radykalnego", „religijnego nacjonalistę”, „prawicowego demagoga” i „apologetę dyktatorów”. Federico Finchelstein, naukowiec zajmujący się faszyzmem i populizmem, uznał Bolsonaro za polityka najbliższego Augusto Pinochetowi spośród liderów młodych południowoamerykańskich demokracji. Ze względu na swój otwarcie wyrażany podziw dla rządzącego w latach 2017–2021 prezydenta Stanów Zjednoczonych Donalda Trumpa, jest nazywany „brazylijskim odpowiednikiem Trumpa”, „brazylijskim Trumpem”, „Donaldem Trumpem z Ameryki Południowej”, „Donaldem Trumpem z Brazylii” lub „tropikalnym Trumpem”. Kilkukrotnie kierowano przeciwko niemu skargi do Międzynarodowego Trybunału Karnego w Hadze, między innymi zarzucając mu ludobójstwo rdzennej ludności Amazonii i zbrodnie przeciwko ludzkości.
Życie prywatne.
Trzykrotnie żonaty, ma pięcioro dzieci. Z małżeństwa z Rogérią Nantes Nunes (1993–2001) ma synów Carlosa, Flávio i Eduardo (deputowanego do Kongresu). Następnie żonaty z Aną Cristiną Vale, z którą miał syna, a od 2013 r. z Michelle Bolsonaro, z którą ma córkę. Bolsonaro ma silne wsparcie w środowiskach protestanckich. Kiedyś był katolikiem, a obecnie jest baptystą.

</doc>
<doc id="4273970" url="https://pl.wikipedia.org/wiki?curid=4273970" title="NIT">
NIT



</doc>
<doc id="4273976" url="https://pl.wikipedia.org/wiki?curid=4273976" title="Sekretarze urbanizacji Stanów Zjednoczonych">
Sekretarze urbanizacji Stanów Zjednoczonych



</doc>
<doc id="4273982" url="https://pl.wikipedia.org/wiki?curid=4273982" title="Tyrrell 010">
Tyrrell 010

Tyrrell 010 – samochód Formuły 1, zaprojektowany przez Maurice’go Philippe’a i skonstruowany przez Tyrrella. Używany w sezonach 1980 i 1981. Samochód był napędzany przez jednostki Cosworth.

</doc>
<doc id="4273983" url="https://pl.wikipedia.org/wiki?curid=4273983" title="Moosleerau">
Moosleerau

 Moosleerau (gsw. "Moslerb") – gmina (niem. "Einwohnergemeinde") w Szwajcarii, w kantonie Argowia, w okręgu Zofingen. Liczy 915 mieszkańców (31 grudnia 2020). Leży nad rzeką Suhre.

</doc>
<doc id="4273985" url="https://pl.wikipedia.org/wiki?curid=4273985" title="Mojsicze">
Mojsicze

Mojsicze (biał. "Мойсічы", ros. "Мойсичи") – wieś na Białorusi, w obwodzie mińskim, w rejonie mołodeczańskim, w sielsowiecie Chożów.

</doc>
<doc id="4273987" url="https://pl.wikipedia.org/wiki?curid=4273987" title="Myślewicze">
Myślewicze

Myślewicze (biał. "Мыслевічы", ros. "Мыслевичи") – wieś na Białorusi, w obwodzie mińskim, w rejonie mołodeczańskim, w sielsowiecie Chożów.

</doc>
<doc id="4273989" url="https://pl.wikipedia.org/wiki?curid=4273989" title="Daniel Patrick Moynihan">
Daniel Patrick Moynihan

Daniel Patrick Moynihan (ur. 16 marca 1927 w Tulsie, zm. 26 marca 2003 w Waszyngtonie) – amerykański polityk i dyplomata.
Życiorys.
Urodził się 16 marca 1927 roku w Tulsie. Po odebraniu podstawowego wykształcenia, wstąpił do City College w Nowym Jorku, a następnie na Tufts University. Otrzymał dyploma prawniczy z Fletcher School of Law and Diplomacy i podjął dalsze studia na London School of Economics and Political Science. W 1944 roku wstąpił do Marynarki Wojennej, a po trzech latach został przeniesiony do rezerwy. W latach 1955–1958 pełnił funkcję asystenta gubernatora Nowego Jorku Williama Averella Harrimana, a następnie pracował na uczelniach wyższych: Syracuse University, Massachusetts Institute of Technology i Uniwersytecie Harvarda. Zasiadał w administracjach Johna Kennedy’ego, Lyndona Johnsona, Richarda Nixona i Geralda Forda. Pracując w Departamencie Pracy, napisał raport (nazwany potem „raportem Moynihana”), w którym stwierdził, że wiele problemów edukacyjnych Afroamerykanów wynikało z niestabilności czarnych miejskich rodzin. W 1973 roku został powołany a stanowisko ambasadora w Indiach, gdzie pozostał przez dwa lata. W 1975 roku został mianowany ambasadorem przy Organizacji Narodów Zjednoczonych. Rok później wystartował w wyborach do Senatu, z ramienia Partii Demokratycznej, pomimo sprzeciwu jej liberalnego skrzydła. W 2000 roku zrezygnował z ubiegania się o reelekcję. Powrócił wówczas do działalności akademickiej, obejmując stanowisko profesora na Syracuse University. W 2000 roku został odznaczony Medalem Wolności. Zmarł w wyniku komplikacji po zapaleniu wyrostka robaczkowego, 23 marca 2003 w Waszyngtonie.

</doc>
<doc id="4273990" url="https://pl.wikipedia.org/wiki?curid=4273990" title="Piekary (sielsowiet Chożów)">
Piekary (sielsowiet Chożów)

Piekary (biał. "Пекары", ros. "Пекари") – wieś na Białorusi, w obwodzie mińskim, w rejonie mołodeczańskim, w sielsowiecie Chożów.
Historia.
W czasach zaborów zaścianek prywatny w powiecie wilejskim, w guberni wileńskiej Imperium Rosyjskiego. W 1866 roku liczył 10 mieszkańców w 1 domu.
W latach 1921–1945 zaścianek leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Powszechny Spis Ludności z 1921 roku nie podał danych dotyczących miejscowości. W 1931 w 3 domach zamieszkiwało 19 osób.
Wierni należeli do parafii rzymskokatolickiej i prawosławnej w Chołchle. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Do 1954 roku w sielsowiecie Sugwozdy.
Od 1991 w składzie niepodległej Białorusi.
Do 2013 w sielsowiecie Jarszewicze

</doc>
<doc id="4273994" url="https://pl.wikipedia.org/wiki?curid=4273994" title="Impact Global Championship">
Impact Global Championship



</doc>
<doc id="4273996" url="https://pl.wikipedia.org/wiki?curid=4273996" title="Rahozy">
Rahozy

Rahozy (biał. "Рагазы", ros. "Рагозы") – wieś na Białorusi, w obwodzie mińskim, w rejonie mołodeczańskim, w sielsowiecie Chożów. Graniczy z Mołodecznem.
Przed 1939 w Polsce, w województwie wileńskim, w powiecie mołodeczańskim.

</doc>
<doc id="4273997" url="https://pl.wikipedia.org/wiki?curid=4273997" title="Tyrrell 014">
Tyrrell 014

Tyrrell 014 – samochód Formuły 1, zaprojektowany przez Briana Lislesa i skonstruowany przez Tyrrella. Używany w sezonach 1985 i 1986. Samochód był napędzany przez jednostki Renault.

</doc>
<doc id="4273999" url="https://pl.wikipedia.org/wiki?curid=4273999" title="Słobódka (sielsowiet Chożów)">
Słobódka (sielsowiet Chożów)

Słobódka (biał. "Слабодка", ros. "Слободка") – wieś na Białorusi, w obwodzie mińskim, w rejonie mołodeczańskim, w sielsowiecie Chożów.
Przed 1939 w Polsce, w województwie wileńskim, w powiecie mołodeczańskim.

</doc>
<doc id="4274001" url="https://pl.wikipedia.org/wiki?curid=4274001" title="Cataratas de Pulhapanzak">
Cataratas de Pulhapanzak

Cataratas de Pulhapanzak – wodospad na rzece Río Lindo w północnym Hondurasie, w departamencie Cortés, w gminie ("municipio") San Francisco de Yojoa, w pobliżu miejscowości San Buenaventura, kilka kilometrów na północ od miasta Peña Blanca, około 17 km na północ od jeziora Yojoa. Ma 43 m wysokości.
Wodospad jest popularnym miejscem turystycznym z rozwiniętą infrastrukturą turystyczną. W pobliżu od 1974 funkcjonuje ośrodek uzdrowiskowynowy. Turyści mają także możliwość skorzystania z pól namiotowych i kempingowych, zjazdu tyrolką. Część lin zawieszona jest bezpośrednio nad wodospadem. Popularną aktywnością jest również schodzenie do znajdującej się u podnóża progu skalnego jaskini. Rocznie wodospad odwiedza około 10 tys. osób, z czego około 30% stanowią obcokrajowcy, głównie Amerykanie.
W okolicy znajdowane są liczne ślady cywilizacji Majów.

</doc>
<doc id="4274005" url="https://pl.wikipedia.org/wiki?curid=4274005" title="Grażyna Świderska-Kołacz">
Grażyna Świderska-Kołacz

Grażyna Świderska-Kołacz (ur. 18 kwietnia 1961) – polska biolożka, specjalistka w zakresie fizjologii zwierząt i zoologii, doktor habilitowany nauk biologicznych.
Życiorys.
W 1983 ukończyła studia w Wyższej Szkole Pedagogicznej im. Jana Kochanowskiego w Kielcach. Doktoryzowała się w 1994 w Wyższej Szkole Pedagogicznej im. Komisji Edukacji Narodowej w Krakowie na podstawie rozprawy pt. "Poziom grup tiolowych u zwierząt laboratoryjnych i gospodarskich w zależności od wieku, rasy i pokrewieństwa", której promotorem był prof. Adam Kołątaj. Stopień naukowy doktora habilitowanego uzyskała w 2014 na Uniwersytecie Pedagogicznym im. KEN w Krakowie na podstawie rozprawy zatytułowanej "Przemiany glutationu w organach myszy modulowane stresem metabolicznym i poziomem białka w diecie".
Zawodowo związana z Wyższą Szkołą Pedagogiczną w Kielcach, przekształcaną kolejno w Akademię Świętokrzyską i Uniwersytet Jana Kochanowskiego. W 2016 na uczelni tej objęła stanowisko profesora nadzwyczajnego. W 2014 została wybrana dyrektorem Instytutu Biologii na Wydziale Matematyczno-Przyrodniczym.
Specjalizuje się w fizjologii zwierząt, zoologii, biochemii, genetyce i żywieniu. Opublikowała ok. 50 prac. Została członkiem Polskiego Towarzystwa Fizjologicznego (1998), Polskiego Towarzystwa Neuroendokrynologii (2004) i International Neuroendocrine Federation (2004).
W 2011 odznaczona Medalem Srebrnym za Długoletnią Służbę.

</doc>
<doc id="4274007" url="https://pl.wikipedia.org/wiki?curid=4274007" title="Physically based rendering">
Physically based rendering



</doc>
<doc id="4274012" url="https://pl.wikipedia.org/wiki?curid=4274012" title="Język ternate">
Język ternate

Język ternate () – język zachodniopapuaski używany w północnej części Moluków w Indonezji, na północ od obszaru języka tidore. Jest to główny język grupy etnicznej Ternate. Wraz z pozostałymi językami północnohalmaherskimi (peryferyjna grupa języków papuaskich) tworzy enklawę w obszarze zdominowanym przez rodzinę języków austronezyjskich.
Jest rozpowszechniony w indonezyjskiej prowincji Moluki Północne, zwłaszcza na wyspach Ternate, Hiri, w grupie wysp Bacan, a także w niektórych zakątkach zachodniej Halmahery (m.in. miejscowości i regiony: Susupu, Jailolo, Ibu, Sidangoli). Według publikacji Ethnologue posługuje się nim 42 tys. ludzi, dla których jest językiem ojczystym, a przynajmniej 20 tys. osób zna go jako dodatkowy język.
Historycznie był głównym językiem Sułtanatu Ternate, regionalnej potęgi politycznej. Pełnił funkcję lingua franca północnych Moluków. Współcześnie zastępują go w tej roli niespokrewnione języki i dialekty (o pochodzeniu austronezyjskim): malajski wyspy Ternate i indonezyjski. Uważa się, że jest zagrożony wymarciem, wśród młodszego pokolenia zanika jego znajomość na skutek presji ze strony powyższych języków. Wykazuje daleko posunięte wpływy języków austronezyjskich.
C.L. Voorhoeve (1988) sklasyfikował ternate i tidore jako dialekty jednego języka ternate-tidore. W innej pracy (1994) wyróżnił „język ternate” z dialektami ternate i tidore. Dość podobnie postąpili autorzy indonezyjskiej publikacji Peta Bahasa, zaliczając tidore do dialektów języka ternate.
Klasyfikacja i cechy.
Należy do rodziny języków północnohalmaherskich ("North Halmahera", NH), toteż łączą go związki z językami Halmahery i językiem sąsiedniej wyspy Tidore (na północ od Ternate). Języki NH są spokrewnione nie z większością języków Indonezji, lecz z pewnymi językami północno-zachodniej Nowej Gwinei. Jest bardzo bliski językowi tidore, do tego stopnia, że oba etnolekty bywają rozpatrywane jako odmiany jednego języka (choć nie odpowiada to czynnikom etniczno-politycznym). Według analizy leksykostatystycznej, którą przeprowadził C.L. Voorhoeve, 80% podstawowego słownictwa tych języków stanowią formy pokrewne, a obie grupy ludności rozumieją się między sobą. Same społeczności Ternate i Tidore są jednak etnicznie odrębne. Rozgraniczenie języków ternate i tidore wynika, jak sugeruje John Bowden, z uwarunkowań socjopolitycznych, takich jak istnienie dwóch sułtanatów Ternate i Tidore.
Na poziomie gramatyki wykazuje silne wpływy austronezyjskie, wynikające z wielowiekowego kontaktu językowego. Z punktu widzenia typologii przypomina język malajski (szyk zdania SVO – podmiot orzeczenie dopełnienie, uproszczona fleksja). Wskutek oddziaływania z jego strony odmiana czasownika uległa uproszczeniu. Formy czasowników w języku ternate nie wyrażają dopełnienia, ale nadal informują o podmiocie. Zachował się charakterystyczny dla tej rodziny szyk konstrukcji dzierżawczych (określnik dzierżawczy zajmuje miejsce przed rzeczownikiem określanym). Występuje system klas rzeczowników.
Zróżnicowanie wewnętrzne języka ternate (gwarowe i pokoleniowe) nie zostało bliżej zbadane, lecz odnotowano pewne różnice w zakresie cech dźwiękowych i form dzierżawczych.
Szyk zdania SVO został prawdopodobnie zapożyczony z języków austronezyjskich (zakłada się, że pierwotnie miał on postać SOV). Cecha ta była zakorzeniona już na początku XVII wieku. Wraz z pojawieniem się porządku SVO poimki ustąpiły miejsca przyimkom. Podobne zjawisko dotyczy – poza tidore – również języka sahu (z zachodniego wybrzeża Halmahery) oraz odosobnionego języka moi. Szyk SVO nie jest zbyt często spotykany w rodzinach papuaskich.
Sytuacja językowa.
Piśmiennictwo w języku ternate zostało zapoczątkowane w XV wieku (lub wcześniej). O ile historycznie wykształcił tradycję literacką na bazie pisma arabskiego (wraz z nadejściem islamu), to współcześnie do jego zapisywania stosuje się alfabet łaciński (w ortografii indonezyjskiej). Języki ternate i tidore jako jedyne nieaustronezyjskie języki regionu (tzw. języki papuaskie) posiadały formą pisaną przed przybyciem Europejczyków. Pozostałe języki północnohalmaherskie wypracowały piśmiennictwo dopiero po nadejściu misjonarzy chrześcijańskich, którzy poświęcili się ich badaniom i tłumaczeniu Biblii. Ponadto z Sułtanatu Ternate pochodzą wczesne zabytki piśmiennictwa malajskiego, w postaci listów zaadresowanych do króla Portugalii. Pod względem stylu i gramatyki teksty te wyróżniają się tym, że zawierają pewne naleciałości z języka ternate, co świadczy o niedoskonałej znajomości malajskiego wśród piszących. Pismo w grafice arabskiej wyszło z obiegu w XX wieku, wraz z osłabieniem się pozycji rodzimego języka.
Język ternate wpłynął na leksykę kontaktowych odmian języka malajskiego i innych języków wschodniej Indonezji. Liczne pożyczki z tego języka występują nie tylko w miejscowym wariancie malajskiego, ale również w malajskim papuaskim (używanym w zachodniej części Nowej Gwinei) i malajskim miasta Manado. Jako język Sułtanatu Ternate rzutował na słownictwo pozostałych języków rodziny, zwłaszcza języka sahu. W dużej mierze ukształtował warstwę słów "alus" (rejestr wysoki) w austronezyjskim języku taba. Wpływy języka ternate znalazły się również w językach północnego i centralnego Sulawesi oraz okolic (np. w języku sangir, używanym na wyspach Sangihe). Języki północnego Sulawesi zapożyczyły z ternate wiele wyrazów związanych z władzą królewską i administracją. Prefiks "maku-", formujący czasowniki zwrotne (recyprokalne), przedostał się do prawie wszystkich odmian malajskiego we wschodniej Indonezji (w postaci "baku-"), a także do niektórych odmian zachodnich. Jest uważany za prawdopodobny substrat, który miał udział w rozwoju jednej z odmian języka chavacano (ternateño) na Filipinach. W ternateño zachowało się jednak bardzo niewiele śladów języka ternate.
Przez grupę etniczną Tobelo jest wykorzystywany jako język rytualny, w szczególności w tradycyjnych pieśniach, magicznych formułach i podczas konsultacji małżeńskich. Jego wpływ widoczny jest także w imionach, toponimach, nazwach roślin i zwierząt oraz w nazwach związanych z techniką. Podobną rolę spełnia u społeczności Sahu.
Wyspa Ternate uległa modernizacji jako pierwsza w archipelagu Moluków, a wśród grupy etnicznej Ternate bardzo wcześnie zakorzenił się język malajski. Świadectwa historyczne sugerują, że malajski był znany za czasów Magellana (czyli na długo przed powstaniem państwowości indonezyjskiej). Został wprowadzony w wyniku kontaktów handlowych, zyskując na znaczeniu jako środek komunikacji międzyetnicznej (lingua franca). Ze względu na wielojęzyczność ludności w języku ternate zaznaczyły się wpływy malajsko-indonezyjskie, które często sięgają podstawowej warstwy słownikowej (dotyczą również liczebników czy dni tygodnia). Pożyczki malajskie występowały już w XVII wieku. Znaczące są też zmiany gramatyczne pod wpływem malajskiego i innych języków, jak np. zanik wysoce syntetycznej morfologii czasownika. Dodatkowo na wyspie Ternate wykształcił się bliżej nieokreślony język mieszany, który łączy rodzime słownictwo z morfosyntaktyką malajską. Jest używany w pewnych sytuacjach społecznych (np. tradycyjnych obrzędach) przez młodsze osoby, które w dzieciństwie w ogóle nie przyswoiły języka ternate.
Niegdyś język ternate funkcjonował jako regionalna lingua franca, obok malajskiego. Prawdopodobnie zadomowił się w XVII wieku. Był rozumiany przez grupy ludności, które znajdowały się pod wpływem Sułtanatu Ternate, a niektóre z nich przejęły go w związku z konwersją na islam. Na przełomie XIX i XX w. przyczynił się do zaniku etnolektu ibu, jednego z języków Halmahery. Pod koniec lat 50. XX w. wciąż służył jako główny język miasta Ternate, z wyłączeniem społeczności migranckich. Wraz ze zmianami w demografii doszło jednak do redukcji przekazu międzypokoleniowego i obniżenia znaczenia tego języka. Miasto Ternate, jako ośrodek handlu i edukacji, przyciągnęło bowiem migrantów z różnych zakątków kraju i środowisk językowych, a co za tym idzie – wzrosła rola malajskiego, który zdominował wszelkie sfery życia. Autochtoniczny język ternate został zepchnięty do roli języka ustnego, o niskiej randze społecznej. Nie wywiera już silnego nacisku na inne języki północnych Moluków. Przestał występować w mediach masowych (radiu i telewizji), a jego obecność w nieformalnej komunikacji pisanej (w tym internetowej) jest ograniczona. Choć pozostaje w użyciu na terenach wiejskich, to ludność miasta Ternate komunikuje się przede wszystkim w lokalnym malajskim (który wykazuje znaczne wpływy rodzimego języka i bywa opisywany jako język kreolski). W południowej części wyspy przeważa ludność napływowa, która na co dzień nie używa języka ternate. W edukacji szkolnej wykorzystywany jest narodowy język indonezyjski.
Literatura lingwistyczna.
Język ternate nie został dobrze udokumentowany. Istnieje jednak kilka opisów jego gramatyki i słownictwa:
Spis słów zawiera także publikacja:
Zebrano pewne teksty w języku ternate:
System dźwiękowy.
Podano za .
System zaimków.
Podano za .
Formy "ngana" i "ngoni" (starsza forma "ngon") zostały zapożyczone przez język malajski Moluków Północnych. W języku ternate funkcjonują także formy wyrażające szacunek do odbiorcy: "fangare" (1. os. lp. m.), "fajaru" (1. os. lp. ż.), "ngon" (2. os. lp.). Formy "fangare" i "fajaru" można łączyć z zaimkiem "ngom". Zaimek "ana" występuje również jako forma liczby pojedynczej: grzecznościowa lub neutralna pod względem płci.
Przykładowe zdania z wykorzystaniem powyższych zaimków osobowych:
W zdaniu zaimek można pominąć:
Możliwe są także konstrukcje, w których czasownik występuje w formie podstawowej:
Porównanie leksykalne.
Porównanie podstawowego słownictwa w językach północnohalmaherskich ():
Porównanie leksykalne języka ternate i języka tidore ():

</doc>
<doc id="4274017" url="https://pl.wikipedia.org/wiki?curid=4274017" title="Carla Ortiz">
Carla Ortiz

Carla Ortiz (ur. 2 grudnia 1978 w Cochabambie) – boliwijska aktorka, producentka filmowa, reżyserka, społeczniczka. 
Kariera artystyczna.
Carla Ortiz urodziła się w 1978 r. w Cochabambie – mieście położonym w środkowej Boliwii. W wieku 13 lat rozpoczęła karierę jako modelka. Jej ojciec nie chciał, aby została aktorką. Była zmuszona sama zarobić pieniądze, aby następnie zainwestować je w swoją wymarzoną edukację. Otrzymała stypendium sportowe (tenis ziemny). W ten sposób mogła sfinansować bardzo kosztowne studia aktorskie w Stanach Zjednoczonych. Udało się jej dostać się do prestiżowej Juilliard School. To tylko utwierdziło ją w przekonaniu, że idzie w dobrym kierunku. Połączenie gry w tenisa z nauką w szkole wymagało dużego poświęcenia. W ciągu trzech lat ukończyła studia. 
Po ich ukończeniu otrzymała rolę w Słonecznym patrolu – jednym z najpopularniejszych wówczas seriali na świecie, jednakże warunkiem była sesja dla miesięcznika Playboy. Nie zgodziła się pozować, w związku z czym została zmuszona do odejścia z filmu. Wybuchł skandal. Z tego powodu wyjechała do Meksyku. Tam de facto rozpoczęła karierę filmową. Zagrała w kilku renomowanych telenowelach. Później jej pozycja zawodowa się ugruntowała. W 2005 r. przeprowadziła się do Los Angeles, gdzie aktualnie mieszka i pracuje. Od tego czasu wystąpiła w wielu filmach i serialach telewizyjnych. Spróbowała również swoich sił w roli producentki filmowej i reżyserki. Nauczyła się biegle posługiwać językiem angielskim.
W Los Angeles założyła Flor de Loto Pictures – firmę zajmującą się produkcją filmową. Wyprodukowała m.in. "Olvidados" – film, który był kandydatem Boliwii do Nagrody Akademii Filmowej dla Najlepszego Filmu Nieanglojęzycznego w 2015 roku, ale nie otrzymał nominacji (wystąpiła w nim, będąc jednocześnie jego współscenarzystką). 
W grudniu 2010 r. magazyn dla mężczyzn Esquire zaliczył ją do grona „100 najbardziej seksownych kobiet na świecie”. 
„Głos Syrii”.
W 2016 r. spędziła osiem miesięcy w Syrii, gdzie kręciła film dokumentalny "The Voice of Syria" (pol. "Głos Syrii"), który jest sprzeczny z narracją głównego nurtu medialnego dotyczącą tego konfliktu. Ukazuje on m.in. sytuację w Aleppo przed decydującą bitwą o miasto. Udało jej się nagrać materiał filmowy obrazujący proces ewakuacji z syryjskiej stolicy podczas dziesięciu decydujących dni – poprzedzających wyzwolenie miasta oraz następujących po wyzwoleniu. Carla Ortiz argumentuje, że syryjski rząd w rzeczywistości nie zastrzelił bojowników opuszczających miasto. Przyznała, że Aleppo rzeczywiście zostało zniszczone w wyniku walk pomiędzy syryjskimi siłami rządowymi (z pomocą Rosji) a grupami opozycyjnymi. Jednocześnie podkreśliła, że życie w okresie, gdy miasto znajdowało się pod kontrolą rebeliantów było „naprawdę nieludzkie”. Dodała ponadto, że z tego, co zauważyła większość bojowników opozycji była w rzeczywistości najemnikami pochodzącymi z zagranicy.
Działalność charytatywna.
Wiele czasu poświęca pracy filantropijnej. Interesuje się edukacją, ekologią i pomocą humanitarną. Jest współzałożycielką kilku stowarzyszeń filantropijnych.
Była rzecznikiem prasowym Quaker Bolivia Link, angielsko-niemieckiej organizacji, która prowadzi projekt związany z zakładaniem żłobków na boliwijskich wyżynach, mający na celu wsparcie ludzi mieszkających z dala od cywilizacji (pomoc żywnościowa, udostępnienie innych możliwości rozwoju). Współpracuje ponadto z Fundacją Daniela Oporto, założoną przez swojego brata. 
W 2011 roku założyła Fundację Carli Ortiz, w celu zgromadzenia funduszy na pomoc ofiarom klęsk żywiołowych, które miały miejsce w tym samym roku w Boliwii. Została za to uhonorowana w tym samym roku przez Izbę Deputowanych Zgromadzenia Ustawodawczego Boliwii najwyższym boliwijskim odznaczeniem państwowym – Złotym Medalem Honorowym Zasługi dla Obywatela Boliwii (hiszp. "Medalla de Honor de Oro al Mérito a la Ciudadana Boliviana"). Posłowie docenili m.in. wkład artystki w promocję państwa za granicą. Jej praca społeczna jest zauważana także poza Boliwią. Kongres Stanów Zjednoczonych wydał certyfikat potwierdzający jej pracę filantropijną i wpływ jej dokonań filmowych na ludzkość. W listopadzie 2016 r. podczas Konferencji Stron Ramowej Konwencji Narodów Zjednoczonych w Sprawie Zmian Klimatu w Marrakeszu, jako reżyser filmu "The Voice of Syria", otrzymała nagrodę za najlepszą inicjatywę, która pozwoli wzmocnić pozycję kobiet.
Obecnie Carla Cruz pełni funkcję ambasadora praw człowieka w DESI (Europejskim Departamencie Bezpieczeństwa i Informacji dla ONZ).
Życie prywatne.
Spotykała się z Sandro Finoglio, Mister World 1998, z którym później prowadziła klub zlokalizowany przy plaży w Los Angeles. 

</doc>
<doc id="4274018" url="https://pl.wikipedia.org/wiki?curid=4274018" title="Škoda T 11">
Škoda T 11

Škoda T 11 – typ czechosłowackiego trolejbusu, który powstał w latach 60. XX wieku w ramach unifikacji pojazdów miejskiego transportu publicznego. Nadwozia wytwarzano w zakładach Karosa, a wyposażenie elektryczne produkowała firma Škoda Ostrov.
Konstrukcja.
W pierwszej połowie lat 60. XX wieku pojawiły się pierwsze pomysły na unifikację pojazdów miejskiego transportu publicznego. W zakładach Karosa z Vysokiego Mýta prowadzono prace nad autobusem ŠM 11, na którego konstrukcji oparto później trolejbus T 11. W ramach unifikacji karoserie i podwozia dla autobusów i trolejbusów miały być wytwarzane w Vysokim Mýcie, natomiast wyposażenie elektryczne Škoda dla trolejbusów miało być produkowane i montowane w Ostrovie.
T 11 to dwuosiowy trolejbus o nadwoziu samonośnym. Boczne ściany nadwozia pokrywa stalowe poszycie, natomiast dach obłożony jest blachą aluminiową. Po prawej stronie trolejbusu umieszczono troje drzwi składanych (przednie trzyczęściowe, środkowe i tylne czteroczęściowe).
W trolejbusach T 11 zamontowano zmodernizowane wyposażenie elektryczne pochodzące ze Škody 9Tr. Trolejbusy napędzane były jednym czterobiegunowym, szeregowym silnikiem o mocy 120 kW. Pojazdy wyposażono w hamulce pneumatyczne, elektrodynamiczne oraz ręczne postojowe.
Škoda ŠM 11/WPK.
Škoda ŠM 11/WPK był prototypowym trolejbusem zbudowanym w 1976 r. przy współpracy Politechniki Gdańskiej i gdyńskiego przewoźnika. Wyposażony był w sterowanie impulsowe (tyrystorowe). Pojazd powstał, podobnie jak trolejbusy T 11, w oparciu o nadwozie autobusu Karosa ŠM 11. Nadwozie to, pochodzące z wycofanego z eksploatacji autobusu, wyremontowano we własnym zakresie w Gdyni. Trolejbus otrzymał numer taborowy 52446 i jeszcze w tym samym roku został zaprezentowany podczas Krajowego Zjazdu Komunikacji Miejskiej w Gdańsku. 

</doc>
<doc id="4274019" url="https://pl.wikipedia.org/wiki?curid=4274019" title="Uniwersytet Ludwika Maksymiliana w Monachium">
Uniwersytet Ludwika Maksymiliana w Monachium



</doc>
<doc id="4274022" url="https://pl.wikipedia.org/wiki?curid=4274022" title="FCM Dunărea Gałacz w europejskich pucharach">
FCM Dunărea Gałacz w europejskich pucharach



</doc>
<doc id="4274028" url="https://pl.wikipedia.org/wiki?curid=4274028" title="Shimushu">
Shimushu

Shimushu – eskortowiec (Kaibōkan) Cesarskiej Marynarki Wojennej Wielkiej Japonii z czasów II wojny światowej, pierwsza jednostka typu "Shimushu". Po zakończeniu wojny został przekazany Marynarce Wojennej ZSRR, gdzie służył kolejno pod nazwami EK-31, PS-25 i PM-74.

</doc>
<doc id="4274030" url="https://pl.wikipedia.org/wiki?curid=4274030" title="Tsuru Aoki">
Tsuru Aoki

 – japońska aktorka filmowa i sceniczna. Jedyna Japonka, która grała główne role w filmach amerykańskich okresu kina niemego.
Życiorys.
Urodziła się w Tokio. Na scenie występowała od ósmego roku życia. W 1903 r. przyjechała do Nowego Jorku wraz ze swoim adopcyjnym ojcem rysownikiem Aoki Toshio, który wykonywał tam zlecenie przy scenografii do broadwayowskiej sztuki "The Darling of the Gods". W USA rozpoczęła naukę tańca. Po śmierci Aoki Toshio została adoptowana przez dziennikarkę pracującą dla "Los Angeles Examine." Nowa opiekunka zapisała Tsuru do szkoły aktorskiej. Od 1911 podróżowała z wędrowną trupą teatralną. W 1912 r. zagrała w swoim pierwszym filmie dla producenta Thomasa H. Ince. W jednej z firm Ince'a – Imperial Japanese Company produkowano filmy o tematyce japońskiej. I to w tej firmie Tsuru Aoki była aktorką oraz zajmowała się szukaniem i zatrudnianiem innych japońskich aktorów i aktorek.
Z czasem wraz ze swoim mężem, Sessue Hayakawą założyła własną firmę producencką. Zagrała w wielu filmach, była aktywną aktorką aż do lat 20. Następnie, po 35 latach przerwy, zagrała w swoim ostatnim filmie – "Hell to Eternity" (1960).

</doc>
<doc id="4274035" url="https://pl.wikipedia.org/wiki?curid=4274035" title="UT Arad w europejskich pucharach">
UT Arad w europejskich pucharach



</doc>
<doc id="4274036" url="https://pl.wikipedia.org/wiki?curid=4274036" title="Alphonso Taft">
Alphonso Taft

Alphonso Taft (ur. 5 listopada 1810 w Townshend, zm. 21 maja 1891 w San Diego) – amerykański polityk.
Życiorys.
W 1833 ukończył studia na Uniwersytecie Yale, po czym dwa lata przepracował jako nauczyciel w Ellington High School w Connecticut, jednocześnie studiując nauki prawne. Następnie został przyjęty do palestry i otworzył prywatną praktykę. W 1839 osiedlił się w Cincinnati i został członkiem rady miejskiej i rady powierniczej Uniwersytetu w Cincinnati. Osiem lat później otrzymał stopień "legum doctor" od Uniwersytetu Yale. W 1856 bezskutecznie ubiegał się o miejsce w Kongresie. Po zakończeniu wojny secesyjnej został wybrany na sędziego sądu wyższej instancji w Cincinnati (Superior Court of Cincinnati) i pełnił tę funkcję do rezygnacji w 1872. Wiosną 1876 Ulysses Grant zaproponował mu objęcie stanowiska sekretarza wojny, po rezygnacji Williama Belknapa. Po dwóch miesiącach został mianowany prokuratorem generalnym i pełnił tę funkcję do końca kadencji Granta w 1877. Po ustąpieniu z funkcji wrócił do praktyki prawniczej. W 1882 był posłem pełnomocnym w Austro-Węgrzech, a w latach 1884–1885 w Cesarstwie Rosyjskim.
Jego synami byli m.in. William i Charles.

</doc>
<doc id="4274038" url="https://pl.wikipedia.org/wiki?curid=4274038" title="Kościół św. św. Marcina i Doroty w Wojkowicach Kościelnych">
Kościół św. św. Marcina i Doroty w Wojkowicach Kościelnych

Kościół św. św. Marcina i Doroty w Wojkowicach Kościelnych – kościół z XIII wieku, wielokrotnie przebudowywany, w Wojkowicach Kościelnych w powiecie będzińskim, wpisany do rejestru zabytków nieruchomych województwa śląskiego.
Świątynia jest rzymskokatolickim kościołem parafialnym parafii Świętego Marcina BM w Wojkowicach Kościelnych o statusie sanktuarium, jedynym zabytkiem gminy Wojkowice Kościelne oraz jednym z nielicznych zabytków architektury romańskiej w województwie śląskim.
Historia.
Kościół został wybudowany na przełomie XII i XIII wieku, prawdopodobnie w latach 1200–1229 przez właściciela Wojkowic Kościelnych z rodu Nowina.
W 1625 roku ks. Marcin Zelbrzykowski (lub Zelbrychowicz) sprowadził do kościoła obraz Matki Boskiej z Dzieciątkiem, co rozpoczęło kult maryjny w świątyni, a sam obraz jest uważany przez wiernych za „słynący łaskami”
Świątynia została uszkodzona w czasie II wojny światowej, a podczas jej trwania Niemcy zdemontowali dzwony z kościelnej wieży w celu przetopu na cele wojenne.
W 1984 roku doszło do pożaru kościoła, po tym wydarzeniu świątynia została kompleksowo odrestaurowana.
Wojkowicka świątynia jest jedynym w Polsce sanktuarium Matki Bożej Dobrej Drogi. Zostało ono erygowane 27 czerwca 1987 przez biskupa Stanisława Nowaka.
Około 2012 roku znaleziono ludzkie szczątki podczas prac przy fundamentach świątyni.
Architektura.
Pierwotny kościół został wzniesiony w stylu romańskim. Romański charakter zachowały: prostokątne kolebkowe prezbiterium z ciosów kamiennych, zakrystia przekształcona w skarbiec oraz fragment nawy. Świątynia była przebudowywana w 1618, 1700 i 1750 roku oraz po II wojnie światowej. Obecny styl świątyni można określić jako neoromański. Jest to jednonawowy kościół z dwiema bocznymi wnękami (kruchtami), dach został pokryty blachą, z jedną wieżą z barokowym hełmem z ośmioboczną latarnią oraz z sygnaturką zaopatrzoną w najmniejszy dzwon. Nawę zamyka empora z organami, a ponad nią znajdują się dwie loże.
Wyposażenie.
W prezbiterium znajduje się barokowy ołtarz główny pochodzący sprzed 1743 roku, który został ufundowany przez proboszcza Jakuba Koniecznego (lub Kieniewicza) z Pilicy. Autorstwo przypisywane jest śląskiemu rzeźbiarzowi Pawłowi Walentego Wiązkowiczowi (Więckiewiczowi) z warsztatem. Ołtarz wykazuje wpływy wzorów architekta i jezuity Andrei del Pozza i luźno nawiązuje do formy ołtarza z kościoła św. Ignacego w Rzymie autorstwa tegoż Pozza. Do rzymskiego wzoru zbliżony jest kulisowy portyk kolumnowy. Św. Marcin został przedstawiony w płaskorzeźbionej nadstawce, jego przedstawienie otaczają wolutowe spływy z postaciami aniołów. Przy obrazie wisiało pięć sznurów korali, które stanowiły wyraz nabożeństwa parafian. Ołtarz poddawano renowacji w latach 1809–1811 oraz w 1956 roku. Po pożarze w 1984 roku ołtarz został niefachowo odbudowany, przez co jest daleki od pierwotnej wersji i brak mu niemal wszystkich oryginalnych ornamentów oraz figur poza figurą św. Doroty lub Katarzyny, która jest pokryta grubą warstwą pozłoty, co utrudnia jej dokładną analizę.
W barokowym ołtarzu głównym znajduje się źle zachowany gotycki obraz Matki Boskiej z Dzieciątkiem typu hodegetria, który powstał około 1440–1450 roku. Został namalowany temperą na desce; podłoże składa się z trzech sklejonych desek. Przedstawia Matkę Boską w różowej sukience i ciemnozielonym płaszczu oraz dzieciątko Jezus w szarozielonej tunice. Dzieło jest zbliżone np. do XV-wiecznego wizerunku Matki Bożej Błędowskiej z kościoła św. Michała Archanioła w Błędowie. Obraz otaczają wspomniane ornamenty i figura św. Marcina oraz świętej Doroty lub Katarzyny.
Na prawo od ołtarza głównego umieszczono niewielką rokokową ambonę, którą wieńczą główki aniołków, zaś na lewo znajduje się ołtarz boczny z XVIII wieku w stylu późnego baroku, w którym wisi obraz św. Antoniego, na którym święty otrzymuje Dzieciątko Jezus od Matki Bożej, a także obraz św. Wiktorii umieszczony w zwieńczeniu ołtarza. Obok drugiego późnobarokowego bocznego ołtarza z XVIII wieku stoi kamienna chrzcielnica ozdobiona herbem Prus oraz inicjałami kapłana Jakuba Koniecznego, który proboszczem parafii wojkowickiej w latach 1726–1743.
Na emporze znajdują się organy zbudowane przypuszczalnie w XIX wieku, z klasycystycznym prospektem, ozdobionym złoconymi dekoracjami snycerskimi. Organy dysponują dziesięcioma głosami, mają jeden manuał i jedną klawiaturę nożną; traktura gry i rejestrów mechaniczna.
W świątyni znajduje się również lawaterz odlany z brązu, wykonany w XV wieku. Ma formę wielobocznej wieżyczki, którą wieńczy rodzaj blankowania oraz stożkowate nakrycie z rytami, które naśladują wygląd dachówek. Na ściankach znajdują się dosyć prymitywne ryty, które przedstawiają Matkę Boską z Dzieciątkiem, świętego Marcina (niepewne), świętego Jana Ewangelistę i dwa anioły. Kurek ozdabia głowa lwa.
Na ścianie kruchty umieszczono tablicę epitafijną pamięci ks. Józefa Sokołówskiego, wojkowickiego proboszcza zmarłego 3 stycznia 1947 roku, a pomiędzy zakrystią a drugą kruchtą znajduje się renesansowy portal z piaskowca.

</doc>
<doc id="4274041" url="https://pl.wikipedia.org/wiki?curid=4274041" title="Marwa">
Marwa

Marwa (również Girniki lub Gierniki Marwińskie, lit. "Marva") – nieistniejąca wieś, dobra i folwark, obecnie na Litwie, dziś położone na terenie miasta Kowno. Folwark znajdował się na lewym brzegu Niemna, około 3 km poniżej ujścia do niego Wilii. Dziś po folwarku pozostał zrujnowany zespół dworski.
Historia.
Marwa była niegdyś zapewne placówką zwiadowczą Krzyżaków, choć nazwa ta została po raz pierwszy wspomniana w 1514 roku. Prawdopodobnie pierwsze zabudowania zespołu dworskiego powstały w XVI wieku. Później został on poważnie uszkodzony w XVIII wieku przez Szwedów podczas III wojny północnej. Od 1815 roku majątek należał do rosyjskiego generała Szachowskiego. W połowie XIX wieku przeszedł na własność pruskiej rodziny von Loerche, od której kupił go Wiktor Gawroński herbu Rola, żonaty z Józefą Godlewską (~1830–1866). Po nich majątek odziedziczył ich syn Stanisław (1860–1942) ożeniony z Heleną Lubomirską (1870–1950), rodzice Jana Gawrońskiego. Stanisław sprzedał jednak majątek, wraz z innymi należącymi do niego folwarkami generałowi inż. wojsk rosyjskich Aleksandrowi Falewiczowi (1824–1882), żonatemu z Kamillą z Dachnowicz-Hacickich (1832–1917). Ich córka Helena (1864–1944) wyszła za Wojciecha Falewicza, któremu wniosła Marwę w posagu. Ponieważ wszyscy ich synowie byli oficerami Wojska Polskiego, majątek po 1920 roku został skonfiskowany przez władze litewskie.
Po 1920 roku w folwarku władze litewskie zorganizowały stację bakteriologiczną. W 1924 roku dwór z 80-hektarową działką przejął Petras Maikauskas. W 1940 roku urządzono tu Państwowy Instytut Głuchoniemych i Niesłyszących, w czasie II wojny światowej działał tu szpital.
Po III rozbiorze Polski w 1795 roku dobra Marwa, wcześniej wchodzące w skład województwa trockiego Rzeczypospolitej weszły w skład powiatu mariampolskiego, który w latach 1795 do 1807 należał do departamentu białostockiego pruskiej prowincji Prusy Nowowschodnie, następnie w departamencie łomżyńskim Księstwa Warszawskiego, potem, od 1816 roku w Królestwie Kongresowym, w województwie augustowskim, następnie (od 1837) guberni augustowskiej. W 1867 roku wszedł w skład guberni suwalskiej Imperium Rosyjskiego. W II połowie XIX wieku Marwa należała do gminy Aleksota (obecnie też dzielnica Kowna) i parafii Godlewo. 10 października 1920 roku na podstawie umowy suwalskiej przyznano te dobra Litwie, która w okresie 1940–1990, jako Litewska Socjalistyczna Republika Radziecka, wchodziła w skład ZSRR. 
W 1827 roku były tu 3 domy i 54 mieszkańców, w 1866 roku folwark liczył 9 domów, mieszkało tu 200 osób.
Dobra Marwa w 1866 roku liczyły łącznie 2353 morgi.
Dwór.
Dwór, jaki tu stał, był dużym, murowanym, jedenastoosiowym, dwukondygnacyjnym budynkiem. Grube mury, małe okna i sklepione izby parteru świadczyły o tym, że był bardzo stary. Dom był wzniesiony na planie wydłużonego prostokąta i przykryty wąskim, gładkim, gontowym dachem czterospadowym. Centralna, półkolista lukarna ożywiała dach od frontu. Do domu prowadziły oryginalne, jednobiegowe schody wsparte na czterech arkadach wiodące od podwyższonego podjazdu do tarasu wejściowego przykrytego płaskim daszkiem. 
Dwór w Marwie został splądrowany i zniszczony w 1914 roku. 
W 1991 roku tuż obok rozpoczęła się budowa miejskiej oczyszczalni ścieków. Miało to katastrofalne skutki dla zabytkowych obiektów. Zostały zreprywatyzowane, ale w dalszym ciągu niszczały. W 1997 roku zostały przejęte przez władze miejskie. Wkrótce wybuchł tu pożar, w konsekwencji czego dwór stał się składowiskiem odpadów.
Od 2001 roku zrujnowane budynki wraz z 5,5 hektarami czekają na kupca.
15 sierpnia 2014 roku urządzono tu obchody 500-lecia Marwy.
Majątek Marwa został opisany w 3. tomie "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="4274043" url="https://pl.wikipedia.org/wiki?curid=4274043" title="Krynica (przystanek kolejowy)">
Krynica (przystanek kolejowy)

Krynica (biał. "Крыніца", ros. "Криница") – przystanek kolejowy w miejscowości Krynica, w rejonie mołodeczańskim, w obwodzie mińskim, na Białorusi.

</doc>
<doc id="4274044" url="https://pl.wikipedia.org/wiki?curid=4274044" title="Sieliwonówka (przystanek kolejowy)">
Sieliwonówka (przystanek kolejowy)

Sieliwonówka (biał. "Селівонаўка", ros. "Селивоновка") – przystanek kolejowy w miejscowości Sieliwonówka, w rejonie mołodeczańskim, w obwodzie mińskim, na Białorusi.

</doc>
<doc id="4274045" url="https://pl.wikipedia.org/wiki?curid=4274045" title="Fiestywalny">
Fiestywalny

Fiestywalny (biał. "Фестывальны", ros. "Фестивальный") – przystanek kolejowy w miejscowości Mołodeczno, w rejonie mołodeczańskim, w obwodzie mińskim, na Białorusi.

</doc>
<doc id="4274046" url="https://pl.wikipedia.org/wiki?curid=4274046" title="Kasyno Sinaia">
Kasyno Sinaia

Kasyno Sinaia (rum: "Cazinoul Sinaia") – zabytkowy budynek kasyna, położonego w górskim kurorcie Sinaia, w okręgu Prahova, w Rumunii. Znajduje się na terenie parku "Dimitrie Ghica" i został wybudowany z inicjatywy króla Karola I.
Budowa rozpoczęła się w 1912 roku i zakończyła rok później. Prace nadzorował architekt Petre Antonescu (1873-1965), który był także autorem planów. Głównym udziałowcem kasyna był Baron Marçay, udziałowiec w kasynie Monte Carlo. Uroczystościom otwarcia towarzyszył pokaz fajerwerków i recital fortepianowy George Enescu.
Po przejęciu w latach 40. XX w przez władze komunistyczne, kasyno przestało pełnić swoją pierwotną funkcję, a obecnie jest międzynarodowym centrum konferencyjnym. Budynek jest obiektem zabytkowym.

</doc>
<doc id="4274053" url="https://pl.wikipedia.org/wiki?curid=4274053" title="Collegium Wrzoska w Poznaniu">
Collegium Wrzoska w Poznaniu



</doc>
<doc id="4274055" url="https://pl.wikipedia.org/wiki?curid=4274055" title="Nasiłowo (przystanek kolejowy)">
Nasiłowo (przystanek kolejowy)

Nasiłowo (biał. "Насілава", ros. "Насилово") – przystanek kolejowy w miejscowości Nasiłowo, w rejonie mołodeczańskim, w obwodzie mińskim, na Białorusi.

</doc>
<doc id="4274057" url="https://pl.wikipedia.org/wiki?curid=4274057" title="Zorki Krasnogorsk">
Zorki Krasnogorsk

Zorki Krasnogorsk () – rosyjski klub piłkarski, mający siedzibę w mieście Krasnogorsk w obwodzie moskiewskim.
Historia.
Chronologia nazw:
Klub piłkarski Snajpier Krasnogorsk został założony w miejscowości Krasnogorsk w roku 1937. Zespół występował w rozgrywkach lokalnych. W 1948 jako Zenit Krasnogorsk zdobył Puchar obwodu moskiewskiego i w następnym 1949 startował w mistrzostwach Rosyjskiej FSRR. Również brał udział w mistrzostwach w sezonach 1950 i 1951. W 1958 klub zmienił nazwę na Trud Krasnogorsk, a w 20 lipca 1966 przyjął nazwę Zorki Krasnogorsk.
W 1968 zespół debiutował w strefie 9 Klasy B mistrzostw ZSRR, gdzie zajął 8.miejsce. W następnym sezonie awansował na 7.pozycję w grupie. Potem zespół występował w rozgrywkach lokalnych. W latach 1982-1989 ponownie występował w strefie 1 Wtoroj ligi mistrzostw ZSRR. W 1984 zwyciężył w swojej strefie, ale potem w finale 2 zajął ostatnie trzecie miejsce i nie otrzymał promocji do Pierwej ligi. W dodatkowym finale, w którym uczestniczyło 5 rosyjskich drużyn - zwycięzców swoich stref - wywalczył mistrzostwo Rosyjskiej FSRR pośród amatorów.
Po rozpadzie ZSRR i zorganizowaniu się rosyjskich lig, Zorki startował w 1992 w rozgrywkach Amatorskiej Ligi Piłkarskiej (grupa Centrum). Również w 1993 występował wśród zespołów amatorskich, a po zakończeniu sezonu został rozwiązany.
W 2003 klub został odrodzony jako Zorki Krasnogorsk i startował w amatorskich rozgrywkach pucharowych. Od 2004 występował ponownie w mistrzostwach Rosji wśród zespołów amatorskich (grupa Centrum A). W sezonie 2008 zajął drugie miejsce w strefie obwodu moskiewskiego grupy Centrum A. W następnym sezonie 2009 był trzecim w końcowej klasyfikacji. W sezonie 2007/08 debiutował rozgrywkach Pucharu Rosji.
26 czerwca 2017 klub został reorganizowany i w sezonie 2017/18 startował w Drugiej Dywizji, grupie Centrum. Rozgrywa swoje mecze domowe na stadionie Zorki w Krasnogorsku, który może pomieścić 8000 widzów.

</doc>
<doc id="4274058" url="https://pl.wikipedia.org/wiki?curid=4274058" title="Vynen">
Vynen

Vynen – dzielnica Xanten, która tworzy z Obermörmter i dalszym otoczeniem gminy Vynen/Obermörmter.
Położenie.
Vynen znajduje się na nizinach Dolnego Renu, na zachód od Wesel. Graniczy z "Morzem Północnym Xanten", na wschodzie z częścią centrum rekreacyjnego Xanten. Na północ od Vynen graniczy z Renem, który również stanowi podstawę rezerwatów przyrody "Gut Grindt i Rheinaue".
Historia.
Założenie Vynen sięga założenia wspólnego kościoła św. Marcina z chłopów "Vinen" (z którego rozwinęło się późniejsze miejsce Vynen), Broechem (późniejsze Marienbaum) i Gesthuysen, które już miały miejsce w XI wieku. Istnieją jednak zapisy, że region dzisiejszego Vynen był już zamieszkały w czasach rzymskich i miał stosunki handlowe z "Colonia Ulpia Traiana".
Vynen należał do Księstwa Kleve przez około 600 lat, a następnie przez krótki czas do pruskiej dzielnicy administracyjnej Kleve, a od 1821 do okręgu administracyjnego Düsseldorfu. Tam należała gmina Vynen do powiatów Rheinberg, Geldern i Moers do burmistrza Marienbaum. W 1934 Vynen zostało włączone do Marienbaum. Część Marienbaum "przyszło" do Vynen, a 1 lipca 1969 do miasta Xanten, które należy od 1 stycznia 1975 do nowo założonej dzielnicy Wesel.
W Vynen znajduje się szkoła podstawowa, wspierana przez stowarzyszenie rozwoju nazwane na cześć patrona kościoła. W 2006/2007, 104 uczniów uczęszczało do szkoły Marcina, w której pracuje pięciu nauczycieli, a jej zaplecze obejmuje szkolną kuchnię, gimnazjum, plac zabaw i opiekę dla dzieci od ośmiu lat do roku i od trzynastu wzwyż. Od roku szkolnego 2007/08 zawiera również pomoc w odrabianiu zadań domowych. Ponadto istnieją katolickie przedszkole Świętego Marcina i dzienne centrum opieki dla dzieci "Hoppetosse" DRK.
Polityka.
Herb.
Blazonowanie: podzielona przez przekątną srebrną (białą) wiązkę fal, w kolorze czerwonym nad czarną kotwicą i zieloną w dół, czarna wierzbowa wierzba. Promień fali oznacza Ren, kotwicę dla nawigacji i wierzby, jako typowe drzewo Dolnego Renu, symbolizuje przynależność do dzielnicy Wesel.

</doc>
<doc id="4274059" url="https://pl.wikipedia.org/wiki?curid=4274059" title="Osanowski">
Osanowski

Osanowski (biał. "Асанаўскі", ros. "Асановский") – przystanek kolejowy w miejscowości Osanowo, w rejonie mołodeczańskim, w obwodzie mińskim, na Białorusi.

</doc>
<doc id="4274061" url="https://pl.wikipedia.org/wiki?curid=4274061" title="Toleman TG181">
Toleman TG181

Toleman TG181 – samochód Formuły 1, zaprojektowany przez Rory’ego Byrne’a i skonstruowany przez Tolemana. Używany w sezonie 1981. Samochód był napędzany przez jednostki Hart.
W sezonie 1982 Teo Fabi podczas Grand Prix Południowej Afryki i Grand Prix Brazylii używał wersji TG181B, a w dalszej części sezonu obaj kierowcy używali wersji TG181C.

</doc>
<doc id="4274065" url="https://pl.wikipedia.org/wiki?curid=4274065" title="Ofanto">
Ofanto

Ofanto – rzeka w południowych Włoszech, w regionach Kampania (prowincja Avellino), Basilicata (prowincja Potenza) i Apulia (prowincje Foggia i Barletta-Andria-Trani), dopływ Morza Adriatyckiego.
Źródło rzeki znajduje się w pobliżu miejscowości Torella dei Lombardi, na wysokości 715 m n.p.m. W przeważającej części swego biegu rzeka płynie w kierunku północno-wschodnim. Uchodzi do Adriatyku pomiędzy miejscowościami Barletta a Margherita di Savoia.
Długość rzeki wynosi 134 km, a powierzchnia jej dorzecza 2730 lub 2764 km².

</doc>
<doc id="4274070" url="https://pl.wikipedia.org/wiki?curid=4274070" title="Niżniaja Tunguska">
Niżniaja Tunguska



</doc>
<doc id="4274073" url="https://pl.wikipedia.org/wiki?curid=4274073" title="Walentina Liaszenko">
Walentina Liaszenko

Walentina Liaszenko (ur. 30 stycznia 1981 w Kijowie) – gruzińska lekkoatletka, specjalizująca się w skoku wzwyż.
Uczestniczka mistrzostw świata z Pekinu. Dwudziesta druga zawodniczka halowych mistrzostw Europy z 2015 roku. Olimpijka z Rio de Janeiro, gdzie zajęła 32. miejsce w kwalifikacjach. W 2016 brała udział w mistrzostwach Europy na otwartym stadionie.
Reprezentowała swój kraj podczas drużynowych mistrzostwach Europy w 2015 i 2017 roku.
Rekordy życiowe: stadion: skok wzwyż – 1,92 (27 czerwca 2015, Berdyczów); hala: skok wzwyż – 1,90 (11 lutego 2014, Kijów).

</doc>
<doc id="4274076" url="https://pl.wikipedia.org/wiki?curid=4274076" title="Liana Liberato">
Liana Liberato

Liana Daine Liberato (ur. 20 sierpnia 1995 w Galveston) – amerykańska aktorka, która wystąpiła m.in. w filmie "Nowicjat" i serialu "Lekkie jak piórko".

</doc>
<doc id="4274083" url="https://pl.wikipedia.org/wiki?curid=4274083" title="Ekodiesel Tour">
Ekodiesel Tour

Ekodiesel Tour – trasa koncertowa polskiej hip-hopowej supergrupy Taconafide, złożonej z raperów: Taco Hemingwaya i Quebonafide. Odbyła się od 19 do 28 kwietnia 2018 roku w ramach promocji albumów duetu: "Soma 0,5 mg" i "0,25 mg". Objęła siedem koncertów w największych obiektach w Polsce.
Geneza.
Współpraca muzyczna Hemingwaya i Quebonafide była utrzymywana w tajemnicy do marca, kiedy raperzy w odstępie jednego dnia opublikowali tę samą planszę do gry Go w serwisie Instagram. Premiera pierwszego singla Taconafide, „Art-B”, odbyła się 16 marca. Tego samego dnia zostały ogłoszone daty i miasta, w których odbędzie się siedem koncertów duetu. W kolejnych dniach zostały podane lokalizacje występów. Trasa objęła czołówkę największych hal sportowo-widowiskowych w Polsce, takich jak Tauron Arena Kraków, Atlas Arena w Łodzi czy Ergo Arena w Gdańsku. Równocześnie raperzy zapowiedzieli uwzględnienie w repertuarze zarówno utworów ze wspólnego albumu "Soma 0,5 mg", jak i solowego materiału. Zapowiedzieli ponadto, że trasa będzie jedyną okazją do zobaczenia ich w duecie na scenie.
Odbiór.
Krytyczny.
Marcel Wandas z portalu Onet.pl napisał w recenzji koncertu w Krakowie: „Występ raperów okazał się dobrze zaplanowanym show, jednocześnie jednak złapali oni świetny kontakt ze swoją publicznością”. Dodał ponadto: „Brawa należą się też osobom odpowiedzialnym za oprawę wizualną – tu wszystko grało w najdrobniejszych szczegółach, a utrzymane w stylu retro wizualizacje były jednym z najmocniejszych punktów całego występu”. Diana Łęchota z serwisu Kulturane Media napisała o występie w Krakowie: „Koncert z pewnością wart był zachodu – wielkie oczekiwanie na ich występ nie było bez przyczyny. Bohaterowie wieczoru dali z siebie wszystko, stworzyli niepowtarzalne i niezwykłe show”. Dodała, że „pochwalić należy także oprawę wizualną – świetnie zgrała się z muzyką i oddawała klimat danych przebojów”. Daniel Warakomski z portalu Hip Hop News pochwalił po koncercie w Krakowie szczególnie energię Quebonafide i zwrócił się do raperów: „Ukazaliście mi obraz artystów którzy przygotowali naprawdę dobre, profesjonalne widowisko, bardzo dobrą, rodzinną wręcz atmosferę z fanami”. Zwrócił jednak uwagę na słabszą kondycję Hemingwaya i wolniejsze utwory, które „dość znacząco zwolniły całość żywiołowego i genialnego show”.
Redaktor Radia Eska ocenił koncert w Warszawie: „Energia, niespodziewane momenty, sceniczne szaleństwo Quebonafide, spokój Taco Hemingwaya i ogólnie znakomity klimat – to wszystko sprawia, że o tym koncercie nikt nie zapomni. Mocną stroną była również oprawa: gra świateł oraz wielkie telebimy, na których wyświetlane były różne wizualizacje (...). Summa summarum to jeden z najlepszych polskich koncertów ostatnich lat”. Piotr Sadowski z portalu All About Music w relacji z występu w Katowicach również pochwalił „wspaniałą oprawę graficzną”, zwrócił jednak uwagę na zbyt cichy mikrofon Hemingwaya. Przemysław Gulda z „Gazety Wyborczej” wystawił mieszaną recenzję występowi w Gdańsku. Dziennikarz pochwalił produkcję koncertu i fakt, iż raperzy „zsynchronizowali zupełnie inną energię i ekspresję, którą prezentują na swoich samodzielnie koncertach”, skrytykował jednak kicz i patos w efektach pirotechnicznych i momenty śpiewu. Jarosław Kowal z portalu Trojmiasto.pl nazwał występ w Gdańsku „świetnie zaplanowanym spektaklem, którego dwaj aktorzy robili wszystko, by wynagrodzić fanom ogromne zaufanie, jakim zostali obdarzeni” i zwrócił uwagę na „znakomitą więź ze słuchaczami”. Damian Gózek z portalu TuŁódź.com napisał w recenzji koncertu w Łodzi, że raperzy „zapewnili fanom widowisko godne najlepszych wykonawców zza oceanu, nie popadając jednocześnie w tzw. kompleks Ameryki”, zaś wizualizacje na ekranie i buchające ze sceny płomienie „zapewniły wspaniałe widowisko o niesamowitym klimacie”.
Komercyjny.
31 marca 2018 roku, czyli dwa tygodnie po rozpoczęciu sprzedaży, został wyprzedany koncert w warszawskiej Hali Torwar. Tego samego dnia Maciek Kancerek z CGM-u doniósł, że na pozostałe występy pozostały już tylko bilety w najdroższych miejscach. 13 kwietnia, czyli po około czterech tygodniach, wyprzedany został również koncert w poznańskiej Hali Arena. Redaktor portalu CGM napisał: „Nigdy wcześniej w polskim rapie nie było wydarzenia na taką skalę”. Zdaniem dziennikarza portalu Newonce, trasa odniosła największy sukces komercyjny w historii polskiego rapu.
Akademia Fonograficzna nominowała trasę w kategorii wydarzenie roku w plebiscycie publiczności, przeprowadzonym w ramach Fryderyków 2019. Nagrodę zdobył Pol’and’Rock Festival.
Lista koncertów.
Źródło:

</doc>
<doc id="4274084" url="https://pl.wikipedia.org/wiki?curid=4274084" title="Paweł Brzezicki">
Paweł Brzezicki

Paweł Stanisław Brzezicki (ur. 8 maja 1960) – polski menedżer, specjalista żeglugi i urzędnik państwowy, w latach 2015–2017 podsekretarz stanu w Ministerstwie Gospodarki Morskiej i Żeglugi Śródlądowej.
Życiorys.
Ukończył studia z ekonomiki i organizacji transportu morskiego na Politechnice Szczecińskiej. Pełnił funkcję szefa kompleksu Pazim i dyrektora spółki Polsteam Luxembourg. Od października 1998 do lutego 2005 pełnił funkcję dyrektora naczelnego Polskiej Żeglugi Morskiej, dokonując restrukturyzacji przedsiębiorstwa. Od czerwca 2006 do listopada 2007 był prezesem Agencji Rozwoju Przemysłu. Pełnił stanowisko doradcy premiera Kazimierza Marcinkiewicza ds. gospodarki morskiej, został założycielem fundacji Pro Publico Mare. W październiku 2015 powołany w skład Narodowej Rady Rozwoju.
Od 8 grudnia 2015 do 17 lutego 2017 był wiceministrem gospodarki morskiej i żeglugi śródlądowej, odpowiedzialnym za transport i bezpieczeństwo morskie, porty oraz stocznie. Od lutego 2017 do 13 grudnia 2019 pełnił funkcję komisarycznego zarządcy w Polskiej Żegludze Morskiej. 

</doc>
<doc id="4274085" url="https://pl.wikipedia.org/wiki?curid=4274085" title="Piotr Woźny (prawnik)">
Piotr Woźny (prawnik)



</doc>
<doc id="4274091" url="https://pl.wikipedia.org/wiki?curid=4274091" title="Janusz Ostapiuk">
Janusz Ostapiuk

Janusz Ostapiuk (ur. 5 listopada 1951, zm. 22 sierpnia 2022) – polski menedżer, samorządowiec i urzędnik państwowy, w latach 2014–2015 podsekretarz stanu w Ministerstwie Środowiska.
Życiorys.
Absolwent Wydziału Leśnego Akademii Rolniczej w Poznaniu. Ukończył również studia podyplomowe z zakresu ochrony środowiska w Szkole Głównej Gospodarstwa Wiejskiego w Warszawie oraz z prawa bankowego na Uniwersytecie Mikołaja Kopernika w Toruniu. Odbył kurs dla członków rad nadzorczych spółek Skarbu Państwa.
Od 1975 do 1988 roku pracownik Urzędu Wojewódzkiego we Włocławku, w tym przez 7 lat dyrektor Wydziału Ochrony Środowiska, Gospodarki Wodnej i Geologii. Od 1988 do 1991 kierownik Naczelnego Wojewódzkiego Zarządu Melioracji i Urządzeń Wodnych we Włocławku, później od 1991 do 1994 wojewódzki inspektor ochrony środowiska we Włocławku. W latach 1994–1998 pozostawał członkiem zarządu Narodowego Funduszu Ochrony Środowiska i Gospodarki Wodnej, był jego wiceprezesem w roku 1998. Od 1998 do 1999 był zastępcą dyrektora oddziału Banku Ochrony Środowiska we Włocławku. Następnie do 2003 pracował w przedsiębiorstwie Ekolog Holding jako dyrektor generalny i członek zarządu. W latach 2003–2006 pełnił funkcję wiceprezesa zarządu EkoFunduszu. Od 2006 do 2014 sprawował stanowisko dyrektora generalnego Europejskiej Platformy Recyklingu SA. W 2006 ubiegał się o mandat radnego gminy wiejskiej Włocławek z list lokalnego komitetu „Wspólna Sprawa”, zdobył go w wyborach 4 lata później z list komitetu „Ponad Podziałami”. Od 22 stycznia 2014 do 19 listopada 2015 był wiceministrem środowiska, odpowiedzialnym za gospodarkę odpadami i fundusze unijne.
1 sierpnia 2019 został zatrzymany przez Centralne Biuro Antykorupcyjne pod zarzutami powoływania się na wpływy w 2015 roku w Narodowym Funduszu Ochrony Środowiska i Gospodarki Wodnej i podjęcia się załatwienia sprawy w zamian za korzyść majątkową w związku z realizacją projektu 'Kompleksowa Ochrona Wód Podziemnych Aglomeracji Kieleckiej".
Życie prywatne.
Był wdowcem, zamieszkał w Nowej Wsi pod Włocławkiem.

</doc>
<doc id="4274094" url="https://pl.wikipedia.org/wiki?curid=4274094" title="Mirkówka">
Mirkówka



</doc>
<doc id="4274097" url="https://pl.wikipedia.org/wiki?curid=4274097" title="Gromada Księginice">
Gromada Księginice



</doc>
<doc id="4274098" url="https://pl.wikipedia.org/wiki?curid=4274098" title="Kostomłoty (gromada)">
Kostomłoty (gromada)

Kostomłoty – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kostomłoty z siedzibą GRN w Kostomłotach utworzono – jako jedną z 8759 gromad na obszarze Polski – w powiecie średzkim w woj. wrocławskim, na mocy uchwały nr 27/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Kostomłoty, Jenkowice, Zabłoto, Wichrów, Paździorno i Piotrowice ze zniesionej gminy Kostomłoty w tymże powiecie. Dla gromady ustalono 20 członków gromadzkiej rady narodowej.
1 stycznia 1960 do gromady Kostomłoty włączono wsie Mieczków i Osiek ze zniesionej gromady Osiek oraz wsie Bogdanów i Godków wraz z przysiółkiem Osieczyzna ze wsi Ujów ze zniesionej gromady Buków – w tymże powiecie.
31 grudnia 1961 do gromady Kostomłoty włączono wsie Samborz i Piersno ze zniesionej gromady Cesarzowice w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 powiecie średzkim reaktywowano gminę Kostomłoty.

</doc>
<doc id="4274099" url="https://pl.wikipedia.org/wiki?curid=4274099" title="Udanin (gromada)">
Udanin (gromada)

Udanin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Udanin z siedzibą GRN w Udaninie utworzono – jako jedną z 8759 gromad na obszarze Polski – w powiecie średzkim w woj. wrocławskim, na mocy uchwały nr 27/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Udanin, Piekary, Dziwigórz, Lasek i Gościsław ze zniesionej gminy Udanin w tymże powiecie. Dla gromady ustalono 15 członków gromadzkiej rady narodowej.
1 stycznia 1960 do gromady Udanin włączono wsie Pielaszkowice i Sokolniki ze zniesionej gromady Pichorowice w tymże powiecie.
31 grudnia 1961 do gromady Udanin włączono obszar zniesionej gromady Konary w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 powiecie średzkim reaktywowano gminę Udanin.

</doc>
<doc id="4274100" url="https://pl.wikipedia.org/wiki?curid=4274100" title="Miękinia (gromada)">
Miękinia (gromada)

Miękinia – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Miękinia z siedzibą GRN w Miękini utworzono – jako jedną z 8759 gromad na obszarze Polski – w powiecie średzkim w woj. wrocławskim, na mocy uchwały nr 27/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Miękinia, Źródła i Zabór Wielki ze zniesionej gminy Przedmoście oraz Błonie ze zniesionej gminy Lutynia w tymże powiecie. Dla gromady ustalono 17 członków gromadzkiej rady narodowej.
1 stycznia 1960 do gromady Miękinia włączono obszar zniesionej gromady Księginice oraz wieś Kadłub ze zniesionej gromady Święte w tymże powiecie.
31 grudnia 1961 do gromady Miękinia włączono obszar zniesionej gromady Mrozów w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 powiecie średzkim utworzono gminę Miękinia.

</doc>
<doc id="4274101" url="https://pl.wikipedia.org/wiki?curid=4274101" title="Szczepanów (gromada w powiecie średzkim)">
Szczepanów (gromada w powiecie średzkim)

Szczepanów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Szczepanów z siedzibą GRN w Szczepanowie utworzono – jako jedną z 8759 gromad na obszarze Polski – w powiecie średzkim w woj. wrocławskim, na mocy uchwały nr 27/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Szczepanów, Kobylniki i Słup ze zniesionej gminy Przedmoście oraz Zakrzów i Brodno ze zniesionej gminy Malczyce w tymże powiecie. Dla gromady ustalono 20 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4274102" url="https://pl.wikipedia.org/wiki?curid=4274102" title="Ujazd Górny (gromada)">
Ujazd Górny (gromada)

Ujazd Górny – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ujazd Górny z siedzibą GRN w Ujeździe Górnym utworzono – jako jedną z 8759 gromad na obszarze Polski – w powiecie średzkim w woj. wrocławskim, na mocy uchwały nr 27/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Ujazd Górny, Ujazd Dolny, Karnice i Jarosław ze zniesionej gminy Bukówek oraz Jarostów ze zniesionej gminy Udanin w tymże powiecie. Dla gromady ustalono 12 członków gromadzkiej rady narodowej.
1 stycznia 1960 do gromady Ujazd Górny włączono wsie Drogomiłowice, Pichorowice i Łagiewniki Średzkie ze zniesionej gromady Pichorowice w tymże powiecie.
31 grudnia 1961 do gromady Ujazd Górny włączono wieś Michałów ze zniesionej gromady Cesarzowice w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4274103" url="https://pl.wikipedia.org/wiki?curid=4274103" title="Lutynia (gromada)">
Lutynia (gromada)

Lutynia – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Lutynia z siedzibą GRN w Lutyni utworzono – jako jedną z 8759 gromad na obszarze Polski – w powiecie średzkim w woj. wrocławskim, na mocy uchwały nr 27/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Lutynia, Gałów, Radakowice, Wróblowice, Zakrzyce i Żar ze zniesionej gminy Lutynia w tymże powiecie. Dla gromady ustalono 17 członków gromadzkiej rady narodowej.
31 grudnia 1961 do gromady Lutynia włączono wsie Bogdaszowice, Chmielów, Jarząbkowice, Karczyce i Łowęcice ze zniesionej gromady Karczyce w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4274104" url="https://pl.wikipedia.org/wiki?curid=4274104" title="Sketch">
Sketch

Sketch – to komercyjny edytor grafiki wektorowej przeznaczony na komputery firmy Apple i system MacOS. Został opracowany przez holenderską firmę Bohemian Coding. Zdobył nagrodę Apple Design Award w 2012 roku. Po raz pierwszy został wydany 7 września 2010 roku.
Przeznaczony jest głównie do projektowania interfejsów graficznych aplikacji mobilnych, webowych oraz stron internetowych.
8 czerwca 2016 firma Bohemian Coding ogłosiła na swoim blogu o przejściu na nowy system licencjonowania dla aplikacji Sketch. Licencja pozwoli użytkownikom otrzymywać aktualizacje przez 1 rok. Wtedy mogą nadal korzystać z najnowszej wersji opublikowanej przed wygaśnięciem licencji, lub przedłużyć swoją licencję, aby w dalszym ciągu otrzymywać aktualizacje w okresie jednego roku.

</doc>
<doc id="4274116" url="https://pl.wikipedia.org/wiki?curid=4274116" title="Buszra">
Buszra

Buszra – miasto w Jordanii, w muhafazie Irbid. W 2015 roku liczyło 19 444 mieszkańców.

</doc>
<doc id="4274117" url="https://pl.wikipedia.org/wiki?curid=4274117" title="Habaka">
Habaka

Habaka () – miasto w Jordanii, w muhafazie Irbid. W 2015 roku liczyło 4116 mieszkańców.

</doc>
<doc id="4274129" url="https://pl.wikipedia.org/wiki?curid=4274129" title="Kałuziński">
Kałuziński

Kałuziński (forma żeńska: Kałuzińska; liczba mnoga: Kałuzińscy) – polskie nazwisko. Na początku lat 90. XX wieku w Polsce nosiły je 1044 osoby, według nowszych, internetowych danych noszą je 1379 osoby. Nazwisko pochodzi od słowa "kałuża" i jest najbardziej rozpowszechnione w południowo-centralnej Polsce.

</doc>
<doc id="4274136" url="https://pl.wikipedia.org/wiki?curid=4274136" title="Argeș Pitești w europejskich pucharach">
Argeș Pitești w europejskich pucharach



</doc>
<doc id="4274142" url="https://pl.wikipedia.org/wiki?curid=4274142" title="Skały Wdowie">
Skały Wdowie

Skały Wdowie – grupka skał w lewych zboczach Doliny Prądnika w Ojcowskim Parku Narodowym. Znajdują się u wylotu Doliny Zachwytu w połowie drogi pomiędzy Zamkiem w Pieskowej Skale a Grodziskiem i są dobrze widoczne z drogi.
Zbudowane są z wapienia. Ich nazwa pochodzi od tego, że z pewnej odległości według niektórych ludzi skały te przypominały swoim kształtem sylwetki kobiet z dziećmi na rękach.
Obok skał prowadzi jeden z głównych szlaków turystycznych Ojcowskiego Parku Narodowego.

</doc>
<doc id="4274148" url="https://pl.wikipedia.org/wiki?curid=4274148" title="Mistrzostwa Panamerykańskie w Badmintonie 2018">
Mistrzostwa Panamerykańskie w Badmintonie 2018

22. Mistrzostwa Panamerykańskie w Badmintonie – zawody organizowane przez Badminton Pan Am w ramach mistrzostw panamerykańskich. Rozegrano pięć konkurencji w dniach 26–29 kwietnia. Turniej został rozegrany w Gwatemali.

</doc>
<doc id="4274151" url="https://pl.wikipedia.org/wiki?curid=4274151" title="Piotr Otawski">
Piotr Otawski

Piotr Otawski (ur. 9 marca 1976) – polski prawnik, specjalista ochrony środowiska i urzędnik państwowy, doktor nauk prawnych, w latach 2014–2015 podsekretarz stanu w Ministerstwie Środowiska i Główny Konserwator Przyrody.
Życiorys.
W roku 2000 ukończył prawo na Wydziale Prawa i Administracji Uniwersytetu im. Adama Mickiewicza w Poznaniu, a w 2002 – ochronę środowiska na tej samej uczelni. Absolwent studiów podyplomowych z ochrony środowiska i prawa ochrony środowiska w Wielkiej Brytanii, Niemczech i Holandii. W 2006 uzyskał na WPiA UAM stopień doktora nauk prawnych na podstawie pracy pt. "Obszarowe instrumenty ochrony zasobów naturalnych środowiska". Wykładał na macierzystej uczelni oraz Wyższej Szkole Zarządzania i Bankowości w Poznaniu. Zdobył uprawnienia radcy prawnego. Autor kilkudziesięciu publikacji z zakresu problematyki ochrony środowiska i procesu inwestycyjnego.
Pracował jako asystent sędziego w Wojewódzkim Sądzie Administracyjnym oraz od maja 2008 do kwietnia 2009 jako przewodniczący rady nadzorczej Wojewódzkiego Funduszu Ochrony Środowiska i Gospodarki Wodnej w Poznaniu. Od grudnia 2007 do lutego 2009 był zarazem doradcą w gabinecie ministra środowiska Macieja Nowickiego. W lutym 2009 został zastępcą Głównego Konserwatora Przyrody, pełniąc funkcję do lipca 2014. Należał do Komisji Kodyfikacyjnej Kodeksu Prawa Budowlanego w latach 2012–2016, brał udział w tworzeniu projektów ustaw o udostępnianiu informacji o środowisku i jego ochronie, udziale społeczeństwa w ochronie środowiska oraz ocenach oddziaływania na środowisko. Przewodniczył zespołom negocjacyjnym w sprawach umów międzynarodowych, w tym polsko-niemieckich i NATO Supplemental, a także grupie roboczej konwencji z Espoo.
1 sierpnia 2014 objął stanowisko wiceministra środowiska, odpowiedzialnego za ochronę przyrody, leśnictwo oraz łowiectwo, i zarazem Głównego Konserwatora Przyrody. Odwołany z funkcji 19 listopada 2015. W 2016 został partnerem w kancelarii Otawski Dziura Jędrzejewski Garbarczyk.

</doc>
<doc id="4274154" url="https://pl.wikipedia.org/wiki?curid=4274154" title="Tartus (dystrykt)">
Tartus (dystrykt)

Tartus – jedna z 5 jednostek administracyjnych drugiego rzędu (dystrykt) muhafazy Tartus w Syrii.
W 2004 roku dystrykt zamieszkiwało 283 571 osób.

</doc>
<doc id="4274158" url="https://pl.wikipedia.org/wiki?curid=4274158" title="Banijas (dystrykt)">
Banijas (dystrykt)

Banijas – jedna z 5 jednostek administracyjnych drugiego rzędu (dystrykt) muhafazy Tartus w Syrii.
W 2004 roku dystrykt zamieszkiwało 174 233 osób.

</doc>
<doc id="4274161" url="https://pl.wikipedia.org/wiki?curid=4274161" title="Safita (dystrykt)">
Safita (dystrykt)

Safita – jedna z 5 jednostek administracyjnych drugiego rzędu (dystrykt) muhafazy Tartus w Syrii.
W 2004 roku dystrykt zamieszkiwało 129 632 osób.

</doc>
<doc id="4274164" url="https://pl.wikipedia.org/wiki?curid=4274164" title="Durajkisz (dystrykt)">
Durajkisz (dystrykt)

Durajkisz – jedna z 5 jednostek administracyjnych drugiego rzędu (dystrykt) muhafazy Tartus w Syrii.
W 2004 roku dystrykt zamieszkiwało 60 978 osób.

</doc>
<doc id="4274165" url="https://pl.wikipedia.org/wiki?curid=4274165" title="Asz-Szajch Badr (dystrykt)">
Asz-Szajch Badr (dystrykt)

Asz-Szajch Badr – jedna z 5 jednostek administracyjnych drugiego rzędu (dystrykt) muhafazy Tartus w Syrii.
W 2004 roku dystrykt zamieszkiwało 52 981 osób.

</doc>
<doc id="4274168" url="https://pl.wikipedia.org/wiki?curid=4274168" title="Latakia (dystrykt)">
Latakia (dystrykt)

Latakia – jedna z 4 jednostek administracyjnych drugiego rzędu (dystrykt) muhafazy Latakia w Syrii.
W 2004 roku dystrykt zamieszkiwało 526 888 osób.

</doc>
<doc id="4274171" url="https://pl.wikipedia.org/wiki?curid=4274171" title="Dżabla (dystrykt)">
Dżabla (dystrykt)

Dżabla – jedna z 4 jednostek administracyjnych drugiego rzędu (dystrykt) muhafazy Latakia w Syrii.
W 2004 roku dystrykt zamieszkiwało 196 171 osób.

</doc>
<doc id="4274172" url="https://pl.wikipedia.org/wiki?curid=4274172" title="Al-Haffa (dystrykt)">
Al-Haffa (dystrykt)

Al-Haffa – jedna z 4 jednostek administracyjnych drugiego rzędu (dystrykt) muhafazy Latakia w Syrii.
W 2004 roku dystrykt zamieszkiwało 81 213 osób.

</doc>
<doc id="4274173" url="https://pl.wikipedia.org/wiki?curid=4274173" title="Kardaha (dystrykt)">
Kardaha (dystrykt)

Kardaha – jedna z 4 jednostek administracyjnych drugiego rzędu (dystrykt) muhafazy Latakia w Syrii.
W 2004 roku dystrykt zamieszkiwało 75 279 osób.

</doc>
