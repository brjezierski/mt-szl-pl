<doc id="4277122" url="https://pl.wikipedia.org/wiki?curid=4277122" title="Puchar Polski w piłce nożnej (2018/2019)">
Puchar Polski w piłce nożnej (2018/2019)

Puchar Polski w piłce nożnej mężczyzn 2018/2019 – 65. edycja rozgrywek, mających na celu wyłonienie zdobywcy Pucharu Polski, który uzyska tym samym prawo gry w kwalifikacjach Ligi Europy sezonu 2019/2020. Od lutego 2019 ich sponsorem tytularnym jest Totolotek S.A., w związku z czym obowiązuje nazwa marketingowa Totolotek Puchar Polski.
Mecz finałowy odbył się 2 maja 2019 na Stadionie Narodowym w Warszawie.
Tytułu broniła . Puchar wywalczyła – po raz drugi w historii – .
Reforma rozgrywek.
Przed sezonem 2018/2019 Polski Związek Piłki Nożnej przeprowadził reformę systemu rozgrywek o Puchar Polski, wprowadzając kilka zmian:
Zasady.
Uczestnictwo.
Udział w rozgrywkach Pucharu Polski 2018/2019 na szczeblu centralnym i regionalnym (wojewódzkich związków piłki nożnej) miały obowiązek wziąć drużyny występujące na sześciu najwyższych poziomach ligowych (od Ekstraklasy do klasy okręgowej), kluby klasy A mogły ubiegać się o zwolnienie z turnieju. Pozostałe drużyny mogły zgłosić się do Pucharu Polski na zasadzie dobrowolności. Drużyny, które zrezygnowały z udziału w rozgrywkach na szczeblu centralnym w sezonie 2018/2019, nie były uprawnione do udziału w rozgrywkach o Puchar Polski w dwóch kolejnych cyklach rozgrywek. Warunkiem gry na szczeblu centralnym turnieju jest posiadanie licencji uprawniającej do udziału w rozgrywkach mistrzowskich w sezonie 2018/2019.
Losowanie.
Przed rozpoczęciem tej edycji turnieju wprowadzono nowe zasady ustalania par:
Kwestia gospodarzy meczów.
Większość reguł jest analogiczna do tych z poprzedniej edycji turnieju: 
Zasady rozgrywania spotkań i awansu.
Wszystkie pojedynki w ramach turnieju rozgrywane są metodą pucharową bez rewanżów – zwycięzca przechodzi do kolejnej rundy, przegrany odpada z dalszej rywalizacji. W przypadku remisu po regulaminowym czasie gry zarządzana jest dogrywka (2 × 15 minut), a w razie dalszego braku rozstrzygnięcia decyduje seria rzutów karnych. Każda drużyna może dokonać zmiany do czterech zawodników w czasie danego spotkania, przy czym czwarta zmiana dopuszczalna jest tylko w dogrywce. Ponadto każda drużyna musi wystawiać do gry w czasie trwania całego meczu co najmniej jednego zawodnika młodzieżowca, czyli urodzonego w 1998 lub późniejszym roku i spełniającego kilka dalszych warunków; dla takich graczy przeznaczono specjalne opaski na ramię.
Ostrzeżenia i wykluczenia.
Zawodnicy, którzy w czasie trwania turnieju otrzymali ostrzeżenia (żółta kartka), są karani następującymi karami dyskwalifikacji:
Kary te obowiązują wyłącznie w ramach Pucharu Polski różnych szczebli. Po rozegraniu meczów ćwierćfinałowych żółte kartki otrzymane wcześniej przez zawodników na szczeblu centralnym są anulowane. Kary za czerwone lub żółte kartki graczy drużyn, które awansowały do półfinału, są wykonywane w kolejnych meczach lub cyklach Pucharu Polski, zaś w przypadku zawodników drużyn, które nie awansowały do półfinału, są one wykonywane w kolejnych cyklach Pucharu Polski.
Nagrody pieniężne.
Wymiar nagród ustalił Zarząd PZPN na posiedzeniu 23 maja 2018.
Runda wstępna.
Uczestnicy tej fazy rozgrywek reprezentowali w sezonie 2018/2019 następujące poziomy ligowe:
Drabinka.
W polu po lewej stronie nazwy drużyny podano jej poziom ligowy w sezonie 2018/2019.
1/32 finału.
Uczestnicy tej fazy rozgrywek reprezentowali w sezonie 2018/2019 następujące poziomy ligowe:
Rozstawione były cztery zespoły reprezentujące Polskę w pucharach europejskich – Górnik Zabrze, Jagiellonia Białystok, Lech Poznań i Legia Warszawa.
Uwagi:
1 Mecz Śląsk Świętochłowice – Arka Gdynia został rozegrany w Rudzie Śląskiej (stadion Grunwaldu),
2 Mecz KS Paradyż – Puszcza Niepołomice został rozegrany w Wielkiej Woli,
3 Mecz Resovia – Warta Poznań został rozegrany na Stadionie Miejskim w Rzeszowie.
1/16 finału.
Uczestnicy tej fazy rozgrywek reprezentowali w sezonie 2018/2019 następujące poziomy ligowe:
Uwagi:
1 Mecz Resovia – Lechia Gdańsk został rozegrany na Stadionie Miejskim w Rzeszowie.
1/8 finału.
Uczestnicy tej fazy rozgrywek reprezentowali w sezonie 2018/2019 następujące poziomy ligowe:
Ćwierćfinały.
Uczestnicy tej fazy rozgrywek reprezentowali w sezonie 2018/2019 następujące poziomy ligowe:
Półfinały.
Uczestnicy tej fazy rozgrywek reprezentują w sezonie 2018/2019 następujące poziomy ligowe:
Finał.
Uczestnicy tej fazy rozgrywek reprezentują w sezonie 2018/2019 następujące poziomy ligowe:
Puchar Polski zdobyła Lechia Gdańsk.

</doc>
<doc id="4277133" url="https://pl.wikipedia.org/wiki?curid=4277133" title="Autumn Classic International">
Autumn Classic International

Autumn Classic International – międzynarodowe zawody w łyżwiarstwie figurowym seniorów i juniorów rozgrywane w Kanadzie od 2014 r. W ramach zawodów rozgrywane są konkurencje solistów, solistek, par sportowych i par tanecznych. Od sezonu 2014/15 wchodzą w cykl zawodów Challenger Series (z wyjątkiem roku 2015) organizowanych przez Międzynarodową Unię Łyżwiarską.
W sezonie 2014/15 zawody nosiły nazwę "Skate Canada Autumn Classic", od sezonu 2015/16 funkcjonuje nazwa "Autumn Classic International".
Medaliści w kategorii seniorów.
CS: Challenger Series

</doc>
<doc id="4277136" url="https://pl.wikipedia.org/wiki?curid=4277136" title="Leptodrymus pulcherrimus">
Leptodrymus pulcherrimus

Leptodrymus pulcherrimus – gatunek węża z rodziny połozowatych (Colubridae), jedyny przedstawiciel monotypowego rodzaju Leptodrymus.

</doc>
<doc id="4277137" url="https://pl.wikipedia.org/wiki?curid=4277137" title="Leptodrymus">
Leptodrymus



</doc>
<doc id="4277139" url="https://pl.wikipedia.org/wiki?curid=4277139" title="Kamienica przy ulicy Dominikańskiej 3/Poselskiej 30 w Krakowie">
Kamienica przy ulicy Dominikańskiej 3/Poselskiej 30 w Krakowie

Kamienica przy ulicy Dominikańskiej 3/Poselskiej 30 – zabytkowa kamienica, zlokalizowana na rogu ulic: Dominikańskiej i Poselskiej na krakowskim Starym Mieście.
Historia kamienicy.
W średniowieczu w miejscu obecnej kamienicy znajdowały się cztery gotyckie domy, będące własnością dominikanów. Były one wynajmowane rzemieślnikom i kupcom, o czym świadczą zapisy w księgach poboru szosu. Zostały one scalone i przebudowane na jedną, dwupiętrową kamienicę w I połowie XIX wieku. Budynek spłonął podczas wielkiego pożaru Krakowa w 1850. Podczas odbudowy otrzymał on prostą fasadę z tynkowymi dekoracjami w postaci opasek wokół okien i profilowanych gzymsów oraz tralkowe balustrady ganków i schodów. W latach 1901-1918 na parterze kamienicy mieścił się Zakład Artystyczno-Fotograficzny Franciszka Kryjaka. W 1994 przeszła remont konserwatorski.
W budynku mieści się siedziba Instytutu Tertio Milennio oraz Fundacji Dominikański Ośrodek Liturgiczny.
22 kwietnia 1982 kamienica została wpisana do rejestru zabytków. 16 kwietnia 1986 do rejestru wpisano także jej oficyny tylne. Budynek znajduje się również w gminnej ewidencji zabytków.

</doc>
<doc id="4277144" url="https://pl.wikipedia.org/wiki?curid=4277144" title="Pic de Caramantran">
Pic de Caramantran

Pic de Caramantran (wł. "il Pelvo") – szczyt masywu Escreins, położonego w Alpach na granicy francusko-włoskiej.
Toponimia.
Nazwa "Pelvo", używana na włoskich mapach i rozpowszechniona w Alpach Kotyjskich, wywodzi się z korzenia celtyckiego, oznaczającego stromą i skalistą górę.
Położenie.
Administracyjnie szczyt Caramantran jest dzielony między gminami Saint-Véran, Molines-en-Queyras (Francja) i Pontechianale (Włochy). Kulminacja na wysokości 3025 metrów góry znajduje się na grzbiecie, rozciągającym się na północny wschód do Punta dell'Alp i Col Agnel 2744 metrów oraz na południe w kierunku przełęczy Saint-Veran 2844 metrów i Rocca Bianca 3059 metrów. Trzeci grzbiet pochodzi ze szczytu Caramantran, w kierunku zachodnim i łączy go z punktem Long Sagnes 3032 metrów.
Turystyka.
Jest to łatwy do zdobycia szczyt. Można uprawiać turystykę pieszą, od Saint-Véran lub od schronienia Agnel 2580 m i Col de Chamoussiere 2884 m.
Wspinaczka na nartach z wioski Chianale (Pontechianale) i przełęczy Saint-Veran uważana jest za poziom F.

</doc>
<doc id="4277146" url="https://pl.wikipedia.org/wiki?curid=4277146" title="Just My Imagination">
Just My Imagination

Just My Imagination – singel irlandzkiej grupy rockowej The Cranberries, pochodzący z albumu "Bury the Hatchet".
Zespół wykonał ten utwór w odcinku „She’s a Man, Baby, a Man!” drugiego sezonu serialu "Czarodziejki".

</doc>
<doc id="4277149" url="https://pl.wikipedia.org/wiki?curid=4277149" title="Arkadiusz Kowszyk">
Arkadiusz Kowszyk

Arkadiusz Kowszyk (ur. 9 lutego 1891 w majątku Rojówka, pow. wilejski, zm. wiosną 1940 w Katyniu) – kapitan intendent Wojska Polskiego, kawaler Krzyża Walecznych, ofiara zbrodni katyńskiej.
Życiorys.
Urodził się w rodzinie Cypriana i Julii z Rożnowskich. Żołnierz I Korpusu Polskiego w Rosji. Uczestnik wojny 1920, brał udział w obronie Wilna.
W okresie międzywojennym pozostał w wojsku. 1 kwietnia 1921 został zatwierdzony w stopniu porucznika piechoty „z grupy byłych Korpusów Wschodnich i byłej armii rosyjskiej”. W 1923 służył w stopniu porucznika ze starszeństwem z dniem 1 czerwca 1919 i 1273 lokatą w 86 pułku piechoty. Od dnia 13 grudnia 1931 do dnia 16 stycznia 1932 był przydzielony do kadry batalionu zapasowego 86 pp. W 1933 jako porucznik 86 pułku został skierowany na 4-miesięczną praktykę u płatnika. Z dniem 1 grudnia 1933 został przeniesiony z korpusu oficerów piechoty do korpusu oficerów intendentów ze starszeństwem z dniem 1 czerwca 1919 i 108, 45 lokatą z jednoczesnym wyznaczeniem na stanowisko płatnika 86 pułku piechoty.
W kampanii wrześniowej był kwatermistrzem 85 pułku piechoty. Od połowy września ppłk dypl. August Wiktor Nowosielski odtwarzał 77 pułk piechoty głównie z żołnierzy 77 i 85 pp. Zorganizował dwubatalionowy pułk. Kpt. Kowszyk objął w nim funkcję kwatermistrza. Pułk wszedł w skład grupy płk. Kruka-Śmigli, następnie samodzielnie przebijał się ku Wiśle. Około 17 września przeprawił się przez Wisłę, a następnie wszedł w skład grupy płk Zieleniewskiego. Walczył do 2 października 1939.
Arkadiusz Kowszyk został wzięty do niewoli radzieckiej. Według stanu na kwiecień 1940 był jeńcem obozu w Kozielsku. Między 4 a 7 kwietnia 1940 przekazany do dyspozycji naczelnika smoleńskiego obwodu NKWD – lista wywózkowa bez numeru z 2.04.1940. Został zamordowany między 4 a 7 kwietnia 1940 przez NKWD w lesie katyńskim. Zidentyfikowany podczas ekshumacji prowadzonej przez Niemców w 1943, zapis w dzienniku ekshumacji pod datą 15.04.1943. Przy szczątkach znaleziono kartę pocztową. Figuruje na liście AM-169-127 i liście Komisji Technicznej PCK pod numerem: GARF-5-0124. W spisie AM i PCK błędnie napisano nazwisko – Kowszik. Na liście PCK nie odnotowano znalezienia karty pocztowej. Krewni do 1946 poszukiwali informacji przez Biuro Informacji i Badań Polskiego Czerwonego Krzyża w Warszawie. W Archiwum Robla (pakiet 02567-03) znajduje się (znaleziony przy szczątkach Konstantego Zacherta) spis grupy oficerów z obozu kozielskiego nie posiadających środków pieniężnych.
Życie prywatne.
Żonaty z Jadwigą z Szabłowskich, miał dwóch synów.

</doc>
<doc id="4277150" url="https://pl.wikipedia.org/wiki?curid=4277150" title="Lepturophis albofuscus">
Lepturophis albofuscus

Lepturophis albofuscus – gatunek węża z rodziny połozowatych (Colubridae), jedyny przedstawiciel monotypowego rodzaju Lepturophis.

</doc>
<doc id="4277151" url="https://pl.wikipedia.org/wiki?curid=4277151" title="Zhag’yab">
Zhag’yab

Zhag’yab, Chagyab lub Chaya (tyb. བྲག་གཡབ་རྫོང་, Wylie: "brag g-yab rdzong", ZWPY: "Zhag’yab Zong"; ) – powiat we północno-wschodniej części Tybetańskiego Regionu Autonomicznego, w prefekturze Qamdo. W 1999 roku powiat liczył 51 730 mieszkańców.

</doc>
<doc id="4277152" url="https://pl.wikipedia.org/wiki?curid=4277152" title="Lepturophis">
Lepturophis



</doc>
<doc id="4277161" url="https://pl.wikipedia.org/wiki?curid=4277161" title="Liopeltis">
Liopeltis

 
Liopeltis – rodzaj węża z podrodziny Colubrinae w rodzinie połozowatych (Colubridae). 
Zasięg występowania.
Rodzaj obejmuje gatunki występujące w Indiach, na Sri Lance, Nepalu, Mjanmie, Laosie, Tajlandii, Kambodży, Wietnamie, Chinach, Malezji, Singapurze, na Filipinach, w Brunei i Indonezji. 
Systematyka.
Podział systematyczny.
Do rodzaju należą następujące gatunki:
Przypisy.
 

</doc>
<doc id="4277164" url="https://pl.wikipedia.org/wiki?curid=4277164" title="Wiktoria Jarosz">
Wiktoria Jarosz

Wiktoria Jarosz (ur. 11 czerwca 1896, zm. 10 stycznia 1985) – rolniczka, działaczka ludowa; pseudonim konspiracyjny "Ciotka".
Życiorys.
Pochodziła z rodziny chłopskiej. Uczęszczała do szkoły powszechnej w rodzinnej wsi do 1908. W 1923 zaangażowała się w działalność polityczną w PSL „Wyzwolenie”. Pod koniec lat 20. XX w. włączyła się w funkcjonowanie miejscowego koła Związku Młodzieży Wiejskiej. Po zjednoczeniu ruchu ludowego przystąpiła w 1931 do SL. Za działalność antysanacyjną była więziona w 1933 i 1936.
W czasie wojny działała od 1941 w Batalionach Chłopskich, a od 1943 w Gwardii Ludowej. 
W 1944 aktywnie uczestniczyła w tworzeniu władzy ludowej w powiecie niżańskim. W tym samym roku była delegatką w 200-osobowym gronie 
z rzeszowskiego na zjazd organizacyjny SL w Lublinie.
W grudniu 1946 wzięła udział w „Krajowej Konferencji Wiciarzy“, w której uczestniczyli działacze prokomunistycznego Stronnictwa Ludowego i PSL „Nowe Wyzwolenie”.
Po wojnie była członkiem Wojewódzkiej Rady Narodowej w Rzeszowie. Wchodziła też w skład Rady Naczelnej, a następnie Naczelnego Komitetu Wykonawczego SL. Od 1949 w ZSL.

</doc>
<doc id="4277167" url="https://pl.wikipedia.org/wiki?curid=4277167" title="Dimants Krišjānis">
Dimants Krišjānis

Dimants Krišjānis (ur. 15 września 1960) – łotewski wioślarz. W barwach ZSRR srebrny medalista olimpijski z Moskwy.
Zawody w 1980 były jego jedynymi igrzyskami olimpijskimi. Pod nieobecność części zawodników z krajów Zachodu, bojkotujących moskiewskie igrzyska, sięgnął po srebro w czwórce ze sternikiem. Wspólnie z nim płynęli Artūrs Garonskis, Juris Bērziņš, jego starszy brat Dzintars Krišjānis i Žoržs Tikmers. W 1979 wywalczył srebro mistrzostw świata w tej samej konkurencji, w 1981 brąz. W 1982 był trzeci w ósemkach. 
Linki zewnętrzne.
 

</doc>
<doc id="4277168" url="https://pl.wikipedia.org/wiki?curid=4277168" title="Arvids Lejnieks">
Arvids Lejnieks



</doc>
<doc id="4277169" url="https://pl.wikipedia.org/wiki?curid=4277169" title="2023">
2023

Spodziewane i planowane wydarzenia.
data dzienna nieznana
Zdarzenia astronomiczne.
Styczeń.
01.01.2023 - godz. 21:53 - Koniunkcja Księżyc - Uran w odległości - 0°39
03.01.2023 - godz. 19:47 - Koniunkcja Księżyc - Mars w odległości - 0°31`
03.01.2023 - godz. 20:09 - Koniunkcja Księżyc - Mars w odległości - 41,9 minut kątowych
03.01.2023 Maksimum meteorów z roju Kwadrantydów (ZHR: ~100)
04.01.2023 - godz. 16:17 - Ziemia najbliżej Słońca (Peryhelium)
22.01.2023 - godz. 22:13 - Koniunkcja Wenus - Saturn w odległości - 0°21`
23.01.2023 - godz. 09:25 - Koniunkcja Księżyc - Saturn w odległości - 3°35`
23.01.2023 - godz. 10:19 - Koniunkcja Księżyc - Wenus w odległości - 3°13`
25.01.2023 - godz. 07:42 - Koniunkcja Księżyc - Neptun w odległości - 2°25`
26.01.2023 - godz. 03:18 - Koniunkcja Księżyc - Jowisz w odległości - 1°37`
29.01.2023 - godz. 03:37 - Koniunkcja Księżyc - Uran w odległości - 0°53`
31.01.2023 - godz. 04:27 - Koniunkcja Księżyc - Mars w odległości - 0°06`
Luty.
01.02.2023 - Kometa C/2022 E3 - najbliżej Ziemi 
02.02.2023 - Kometa C/2022 E3 - najbliżej Ziemi
15.02.2023 - godz. 12:26 - Koniunkcja Wenus - Neptun w odległości - 0°01`
18.02.2023 - godz. 22:36 - Koniunkcja Księżyc - Merkury w odległości - 3°27` 
20.02.2023 - godz. 02:00 - Koniunkcja Księżyc - Saturn w odległości - 3°25`
21.02.2023 - godz. 19:52 -Koniunkcja Księżyc - Neptun w odległości - 2°12` 
22.02.2023 - godz. 09:26 - Koniunkcja Księżyc - Wenus w odległości - 1°51`
22.02.2023 - godz. 22:48 - Koniunkcja Księżyc - Jowisz w odległości - 1°03`
25.02.2023 - godz. 12:25 - Koniunkcja Księżyc - Uran w odległości - 1°11`
28.02.2023 - godz. 04:21 - Koniunkcja Księżyc - Mars w odległości - 1°04` 
28.02.2023 - godz. 04:21 - Koniunkcja Księżyc - Mars w odległości - 1°04`
Marzec.
01/02.03.2023 - godz. 16:00 - Bliska koniunkcja Jowisz - Wenus w odległości - 0°40`
02.03.2023 - godz. 05:36 - Koniunkcja Wenus - Jowisz w odległości - 0°29`
02.03.2023 - godz. 14:34 - Koniunkcja Merkury - Saturn w odległości - 0°53`
16.03.2023 - godz. 17:13 - Koniunkcja Merkury - Neptun w odległości - 0°23`
19.03.2023 - godz. 17:28 - Koniunkcja Księżyc - Saturn w odległości - 3°19`
21.03.2023 - godz. 08:20 - Koniunkcja Księżyc - Neptun w odległości - 2°06`
21.03.2023 - Planetoida Ceres w opozycji - Jasność: 7,1 mag
22.03.2023 - godz. 01:34 - Koniunkcja Księżyc - Merkury w odległości - 1°37` 
22.03.2023 - godz. 20:17 Koniunkcja Księżyc - Jowisz w odległości - 0°29`
24.03.2023 - godz. 10:31 - Koniunkcja Księżyc - Wenus w odległości - 0°06`
24.03.2023 - godz. 23:52 - Koniunkcja Księżyc - Uran w odległości - 1°26`
28.03.2023 - godz. 06:51 - Koniunkcja Merkury - Jowisz w odległości - 1°17`
28.03.2023 - godz. 13:19 - Koniunkcja Księżyc - Mars w odległości - 2°18`
30.03.2023 - godz. 22:25 - Koniunkcja Wenus - Uran w odległości - 1°13`
Kwiecień.
01.04.2023 - Początek okresu dobrej widoczności Merkurego na wieczornym niebie
16.04.2023 - godz. 05:58 - Koniunkcja Księżyc - Saturn w odległości - 3°12`
17.04.2023 - godz. 18:57 - Koniunkcja Księżyc - Neptun w odległości - 2°03` 
19.04.2023 - godz. 17:27 - Koniunkcja Księżyc - Jowisz w odległości - 0°07`
20.04.2023 - godz. 04:17 - Hybrydowe zaćmienie Słońca (Ocean Indyjski, Australia)
21.03.2023 - godz. 08:06 - Koniunkcja Księżyc - Merkury w odległości - 1°45`
21.04.2023 - godz. 12:09 - Koniunkcja Księżyc - Uran w odległości - 1°35`
21/22.04.2023 - Maksimum meteorów z roju Lirydów 
23.04.2023 - godz. 12:43 - Koniunkcja Księżyc - Wenus w odległości - 1°17`
26.04.2023 - godz. 03:08 - Koniunkcja Księżyc - Mars w odległości - 3°13`
Maj.
05.05.2023 - godz. 17:24 - Półcieniowe zaćmienie Księżyca (W Polsce końcowe fazy przy wschodzie Księżyca)
05/06.05.2023 - Maksimum meteorów z roju eta Akwarydy 
13.05.2023 - godz. 15:12 - Koniunkcja Księżyc - Saturn w odległości - 3°00`
15.05.2023 - godz. 02:57 - Koniunkcja Księżyc - Neptun w odległości - 1°58`
17.05.2023 - godz. 12:47 - Koniunkcja Księżyc - Jowisz w odległości - 0°43`
17.05.2023 - godz. 23:27 - Koniunkcja Księżyc - Merkury w odległości - 3°17`
18.05.2023 - godz. 23:28 - Koniunkcja Księżyc - Uran w odległości - 1°43`
23.05.2023 - godz. 12:45 - Koniunkcja Księżyc - Wenus w odległości - 2°12` 
23/24.05.2023 - Maksimum meteorów z roju Camelopardalidów 
24.05.2023 - godz. 19:21 - Koniunkcja Księżyc - Mars w odległości - 3°40`
Czerwiec.
01.06.2023 - Rozpoczyna się sezon na obserwacje obłoków srebrzystych
11.06.2023 - godz. 09:09 - Koniunkcja Księżyc - Neptun w odległości - 1°46`
14.06.2023 - godz. 05:40 - Koniunkcja Księżyc - Jowisz w odległości - 1°23`
15.06.2023 - godz. 08:55 - Koniunkcja Księżyc - Uran w odległości - 1°53`
16.06.2023 - godz. 19:12 - Koniunkcja Księżyc - Merkury w odległości - 4°13` 
22.06.2023 - godz. 03:08 -Koniunkcja Księżyc - Wenus w odległości - 3°31`
22.06.2023 - godz. 12:42 - Koniunkcja Księżyc - Mars w odległości - 3°34`
28.06.2023 - Maksimum meteorów z roju Czerwcowe Bootydy 
Lipiec.
06.07.2023 - godz. 20:07 - Ziemia najdalej od Słońca (Aphelium)
07.07.2023 - godz. 04:47 - Koniunkcja Księżyc - Saturn w odległości - 2°26`
08.07.2023 - godz. 15:22 - Koniunkcja Księżyc - Neptun w odległości - 1°32`
11.07.2023 - godz. 20:04 - Koniunkcja Księżyc - Jowisz w odległości - 2°04` 
12.07.2023 - godz. 16:42 - Koniunkcja Księżyc - Uran w odległości - 2°09`
19.07.2023 - godz. 11:23 - Koniunkcja Księżyc - Merkury w odległości - 3°20` 
21.07.2023 - godz. 06:36 - Koniunkcja Księżyc - Mars w odległości - 2°58` 
22.07.2023 Pluton w opozycji 
28.07.2023 - Maksimum meteorów z roju Południowych delta Akwarydów
Sierpień.
03.08.2023 - godz. 11:53 - Koniunkcja Księżyc - Saturn w odległości - 2°15`
04.08.2023 - godz. 23:00 - Koniunkcja Księżyc - Neptun w odległości - 1°19`
08.08.2023 - godz. 08:11Koniunkcja Księżyc - Jowisz w odległości - 2°41`
08.08.2023 - godz. 23:51Koniunkcja Księżyc - Uran w odległości - 2°27`
11/12.08.2023 - Duża aktywność meteorów z roju Perseidów
12/13.08.2023 - Maksimum meteorów z roju Perseidów (ZHR: ~100)
13/14.08.2023 - Duża aktywność meteorów z roju Perseidów
19.08.2023 - godz. 00:58 - Koniunkcja Księżyc - Mars w odległości - 1°56`
27.08.2023 - godz. 08:28 - Saturn w opozycji
30.08.2023 - godz. 19:33 - Koniunkcja Księżyc - Saturn w odległości - 2°16`
31.08.2023 - godz. 01:35 - Superpełnia (odległość: 357344 km) Faza Księżyca - pełnia
Wrzesień.
01.09.2023 - Początek okresu dobrej widoczności Merkurego na porannym niebie
01.09.2023 - godz. 08:13 - Koniunkcja Księżyc - Neptun w odległości - 1°13`
04.09.2023 - godz. 18:06 - Koniunkcja Księżyc - Jowisz w odległości - 3°05`
05.09.2023 - godz. 07:28 -Koniunkcja Księżyc - Uran w odległości - 2°42`
16.09.2023 - godz. 19:53 - Koniunkcja Księżyc - Mars w odległości - 0°35`
19.09.2023 - godz. 11:18 - Neptun w opozycji
[[Astronomiczna jesień]]: [[23.09.2023 - godz. 06:50]]
27.09.2023 - godz. 03:01 - Koniunkcja Księżyc - Saturn w odległości - 2°25`
28.09.2023 - godz. 17:54 - Koniunkcja Księżyc - Neptun w odległości - 1°16`
Październik.
02.10.2023 - godz. 01:37 - Koniunkcja Księżyc - Jowisz w odległości - 3°09`
02.10.2023 - godz. 15:57 - Koniunkcja Księżyc - Uran w odległości - 2°46`
08.10.2023 - Maksimum meteorów z roju Drakonidów 
14.10.2023 - godz. 08:58 - Koniunkcja Księżyc - Merkury w odległości - 0°36`
15.10.2023 - godz. 15:36Koniunkcja Księżyc - Mars w odległości - 0°54`
21.10.2023 Maksimum meteorów z roju Orionidów 
24.10.2023 - godz. 09:34 - Koniunkcja Księżyc - Saturn w odległości - 2°32`
26.10.2023 - godz. 02:22 - Koniunkcja Księżyc - Neptun w odległości - 1°20`
28.10.2023 - godz. 20:14 - Częściowe zaćmienie Księżyca - faza 13%
29.10.2023 - godz. 06:37 - Koniunkcja Księżyc - Jowisz w odległości - 2°54`
29.10.2023 - godz. 14:22 - Koniunkcja Merkury - Mars w odległości - 0°20`
30.10.2023 - godz. 00:36 - Koniunkcja Księżyc - Uran w odległości - 2°42`
Listopad.
03.11.2023 - godz. 05:03 - Jowisz w opozycji
09.11.2023 - godz. 10:00 - Dzienne zakrycie Wenus - 42 st.
09.11.2023 - godz. 10:23 - Koniunkcja Księżyc - Wenus w odległości - 0°53`
13.11.2023 - godz. 12:19 - Koniunkcja Księżyc - Mars w odległości - 2°21`
13.11.2023 - godz. 17:20 - Uran w opozycji
14.11.2023 - godz. 14:04 - Koniunkcja Księżyc - Merkury w odległości - 1°37`
17/18.11.2023 - Maksimum meteorów z roju Leonidów 
22.11.2023 - godz. 08:45 - Koniunkcja Księżyc - Neptun w odległości - 1°18`
25.11.2023 - godz. 09:43 - Koniunkcja Księżyc - Jowisz w odległości - 2°32`
26.11.2023 - godz. 08:03 - Koniunkcja Księżyc - Uran w odległości - 2°36`
Grudzień.
09.12.2023 - godz. 14:24 - Koniunkcja Księżyc - Wenus w odległości - 3°19`
12.12.2023 - godz. 10:06 - Koniunkcja Księżyc - Mars w odległości - 3°31`
13/14.12.2023 -Maksimum meteorów z roju Geminidów 
14.12.2023 - godz. 05:47 - Koniunkcja Księżyc - Merkury w odległości - 4°22`
17.12.2023 - godz. 23:32 - Koniunkcja Księżyc - Saturn w odległości - 2°16`
19.12.2023 - godz. 14:08 - Koniunkcja Księżyc - Neptun w odległości - 1°07`
22.12.2023 - godz. 12:54 -Koniunkcja Księżyc - Jowisz w odległości - 2°23`
22.12.2023 - Maksimum meteorów z roju Ursydów 
22.12.2023 Planetoida Vesta w opozycji. Jasność: 6,6 mag
23.12.2023 - godz. 13:34Koniunkcja Księżyc - Uran w odległości - 2°37`
28.12.2023 - godz. 00:31 - Koniunkcja Merkury - Mars w odległości - 3°34`
Przypisy.
[[Kategoria:XXI wiek|*2023]]
[[Kategoria:Aktualne]]

</doc>
<doc id="4277170" url="https://pl.wikipedia.org/wiki?curid=4277170" title="Petrel olbrzymi">
Petrel olbrzymi



</doc>
<doc id="4277173" url="https://pl.wikipedia.org/wiki?curid=4277173" title="Bofrost Cup on Ice">
Bofrost Cup on Ice

Bofrost Cup on Ice – międzynarodowe zawody w łyżwiarstwie figurowym seniorów rozgrywane w Niemczech od 1986 r. do 2004 r. Od 1989 r. miejscem rozgrywania zawodów było Gelsenkirchen. W latach 1995–2002 wchodziły w cykl zawodów Grand Prix organizowanych przez Międzynarodową Unię Łyżwiarską. Zostały zastąpione w cyklu przez chińskie zawody Cup of China. W jego trakcie rozgrywane były zawody w jeździe indywidualnej kobiet i mężczyzn oraz par sportowych i tanecznych.
Wcześniejsze nazwy zawodów to "Fujifilm Trophy" (1986–1987), "Nations Cup" (1989–1997), "Sparkassen Cup on Ice" (1998–2001), ostateczna nazwa "Bofrost Cup on Ice" funkcjonowała w latach 2002–2004.

</doc>
<doc id="4277174" url="https://pl.wikipedia.org/wiki?curid=4277174" title="Dzintars Krišjānis">
Dzintars Krišjānis

Dzintars Krišjānis (ur. 4 czerwca 1958, zm. 16 marca 2014) – łotewski wioślarz. W barwach ZSRR srebrny medalista olimpijski z Moskwy.
Zawody w 1980 były jego jedynymi igrzyskami olimpijskimi. Pod nieobecność części zawodników z krajów Zachodu, bojkotujących moskiewskie igrzyska, sięgnął po srebro w czwórce ze sternikiem. Wspólnie z nim płynęli Artūrs Garonskis, Juris Bērziņš, jego młodszy brat Dimants Krišjānis i Žoržs Tikmers. W 1979 wywalczył srebro mistrzostw świata w tej samej konkurencji, w 1981 brąz. W 1982 był trzeci w ósemkach. 
Linki zewnętrzne.
 

</doc>
<doc id="4277176" url="https://pl.wikipedia.org/wiki?curid=4277176" title="Biekchan Ozdojew">
Biekchan Ozdojew

Biekchan Abdrachmanowicz Ozdojew (ros. Бекхан Абдрахманович Оздоев; ur. 15 maja 1993) – rosyjski zapaśnik pochodzenia inguskiego, startujący w stylu klasycznym. Zajął piąte miejsce na mistrzostwach świata w 2018. Srebrny medalista mistrzostw Europy w 2018 i piąty w 2014. Ósmy na igrzyskach europejskich w 2019. Mistrz Europy kadetów w 2010, trzeci na MŚ juniorów w 2013. Mistrz Rosji w 2014 i 2018; trzeci w 2015 i 2019 roku.

</doc>
<doc id="4277183" url="https://pl.wikipedia.org/wiki?curid=4277183" title="Robert Mercer Taliaferro Hunter">
Robert Mercer Taliaferro Hunter

Robert Mercer Taliaferro Hunter (ur. 21 kwietnia 1809 w hrabstwie Essex, zm. 18 lipca 1887 tamże) – amerykański polityk.
Życiorys.
Urodził się 21 kwietnia 1809 roku na terenie hrabstwa Essex. Pobierał nauki w domu, a następnie ukończył University of Virginia. Studiował prawo, został przyjęty do palestry i otworzył prywatną praktykę w Lloyds. W latach 1834–1837 był członkiem legislatury stanowej Wirginii. W 1837 roku został wybrany do Izby Reprezentantów, z ramienia Partii Wigów. W latach 1839–1841 pełnił funkcję spikera Izby. W 1843 roku nie uzyskał reelekcji, jednak dwa lata później ponownie został członkiem izby niższej. Trzy lata później wygrał wybory do Senatu, gdzie zasiadał do czasu ekspulsji w 1861 roku, za wspieranie secesji. Został wówczas mianowany sekretarzem stanu Skonfederowanych Stanów Ameryki i zasiadał na tym stanowisku przez rok. W latach 1862–1865 zasiadał w konfederackim Senacie, pełniąc tam funkcję przewodniczącego pro tempore. Pod koniec wojny secesyjnej został na krótki czas uwięziony. Później był jednym z członków komisji pokojowej, negocjującej z Abrahamem Lincolnem podczas konferencji odbywającej się nieopodal Hampton Roads. Następnie zasiadał w egzekutywie stanowej i pracował w Tappahannock. Zmarł 18 lipca 1887 na terenie hrabstwa Essex.

</doc>
<doc id="4277188" url="https://pl.wikipedia.org/wiki?curid=4277188" title="Bekhan Ozdoev">
Bekhan Ozdoev



</doc>
<doc id="4277195" url="https://pl.wikipedia.org/wiki?curid=4277195" title="Wanda Wyrobkowa-Pawłowska">
Wanda Wyrobkowa-Pawłowska

Wanda Wyrobkowa-Pawłowska, pseudonimy: „Ewa”, „Krystyna”, „Wanda” (ur. 13 listopada 1912 w Warszawie jako Wanda Cwajgenhaft, zm. 31 października 1999 tamże) – polska pedagog, specjalistka w zakresie pedagogiki społecznej, nauczyciel akademicki Uniwersytetu Warszawskiego i innych uczelni, działacz konspiracji antyhitlerowskiej, Sprawiedliwa wśród Narodów Świata.
Życiorys.
Urodziła się jako Wanda Cwajgenhaft. Była córką Dawida Zweigenhafta, chemika. W 1931 ukończyła naukę w gimnazjum im. Marii Konopnickiej w Warszawie i podjęła studia w Wydziale Pedagogicznym Wolnej Wszechnicy Polskiej. W 1935 została tam asystentem w Zakładzie Psychologii. Zaczęła wówczas publikować teksty naukowe, m.in. wspólnie z Heleną Radlińską. Tytuł magistra uzyskała w 1939 w WWP. Przed wybuchem II wojny światowej zawarła związek małżeński i przyjęła po mężu nazwisko Wyrobek.
Podczas okupacji hitlerowskiej była zatrudniona w Wydziale Opieki m.st. Warszawy i, jak pisze Anna Bikont, „Niemcy zostawili ją w pracy, nie zorientowawszy się, że jest Żydówką. Pomagała ratować innych Żydów”. Prowadziła szeroką działalność konspiracyjną, w tym była zaangażowana w akcję ratowania dzieci z warszawskiego getta i tajne nauczanie, współpracując blisko z Ireną Sendlerową. Od września 1942 ukrywała się w Zakrzówku na Lubelszczyźnie. Tam związała się z Batalionami Chłopskimi.
Po zakończeniu wojny uczestniczyła w organizowaniu Polskiego Instytutu Służby Społecznej. W 1947 rozpoczęła pracę dydaktyczną na Wydziale Pedagogicznym Uniwersytetu Warszawskiego. W 1948 została wykładowcą w międzywydziałowym Studium Pedagogicznym Szkoły Głównej Gospodarstwa Wiejskiego, zaś w 1954 powróciła na UW. W 1957 była współzałożycielem Towarzystwa Wolnej Wszechnicy Polskiej. w latach 1954–1973 pracowała na stanowisku adiunkta w Instytucie Kultury Fizycznej w Warszawie. W 1968 na podstawie napisanej pod kierunkiem Ryszarda Wroczyńskiego rozprawy pt. "Ruch jako czynnik wychowawczy w polskich i obcych badaniach" uzyskała stopień naukowy doktora. Odegrała kluczową rolę w opublikowaniu wyboru pism Heleny Radlińskiej jako jej bliska współpracowniczka. W 1962 objęła funkcję sekretarza redakcji kwartalnika Związku Nauczycielstwa Polskiego „Przegląd Historyczno-Oświatowy”. Na emeryturę przeszła w 1973. Po sierpniu 1980 włączyła się w działalność struktur NSZZ „Solidarność”, co miało także miejsce po ogłoszeniu stanu wojennego.
Zmarła 31 października 1999 w Warszawie. Została pochowana na Cmentarzu Wojskowym na Powązkach w Warszawie (kwatera K-7-39).
Jej córką jest Joanna Staręga-Piasek.
Odznaczenia i wyróżnienia.
W 1989 za ratowanie osób pochodzenia żydowskiego otrzymała tytuł Sprawiedliwa wśród Narodów Świata.

</doc>
<doc id="4277196" url="https://pl.wikipedia.org/wiki?curid=4277196" title="Maj 2018">
Maj 2018



</doc>
<doc id="4277201" url="https://pl.wikipedia.org/wiki?curid=4277201" title="Ik (rzeka)">
Ik (rzeka)

Ik (ros. Ик; także Bolszoj Ik, Большой Ик) – rzeka w europejskiej części Rosji, na terenie Baszkortostanu i Tatarstanu.
Źródło rzeki znajduje się na Wyżynie Bugulmijsko-Belebejskiej. Rzeka płynie w kierunku północnym i uchodzi do Zbiornika Dolnokamskiego, na rzece Kama. Jej długość wynosi 571 km, a powierzchnia dorzecza – 18 000 km². Rzeka jest żeglowna na odcinku 100 km od ujścia. Zamarza od listopada do kwietnia. 
Głównymi dopływami są Dymka, Miella, Mienziela (lewostronne) i Usień (prawostronny).
Nad rzeką położone jest miasto Oktiabrskij.
W dorzeczu znajdują się złoża ropy naftowej.

</doc>
<doc id="4277202" url="https://pl.wikipedia.org/wiki?curid=4277202" title="Ogród deszczowy">
Ogród deszczowy

Ogród deszczowy – forma aranżacji terenu i jedna z form ogrodów wodnych oraz zrównoważonego systemu retencjonującego wodę. Ogrody deszczowe zbierają wodę deszczową i stopniowo oddają ją do ekosystemu. Mogą być budowane w różnej wielkości pojemnikach, a także wprost w gruncie jako projektowane obszary bioretencyjne. Przybierać mogą wówczas formę niewielkiego zagłębienia, które przez zaprojektowany system warstw o różnej przepuszczalności i chłonności wody, imitują procesy występujące w naturalnych miejscach okresowego zbierania się nadmiaru wody.
Opis.
Ogród deszczowy zazwyczaj instaluje się przy wylocie rynny (ewentualnie tarasu wegetacyjnego) lub systemu odzysku wody deszczowej. Poprzez swoją konstrukcję ma właściwości odbierania nieregularnych napływów wody, tym samym zapobiegając skutkom burz i nawałnic. Zazwyczaj jest przeznaczony do oczyszczania wody przed właściwą infiltracją. Jest to jedno z zalecanych urządzeń w ekologicznych ogrodach i miastach, może zawierać w sobie mały, bardziej wodoszczelny obszar stopniowo oddający nagromadzoną wodę. 

</doc>
<doc id="4277203" url="https://pl.wikipedia.org/wiki?curid=4277203" title="Clemens Schmeing">
Clemens Schmeing

Clemens Schmeing OSB (ur. 28 kwietnia 1930 w Coesfeld, zm. 29 kwietnia 2018 w Nottuln) – niemiecki mnich benedyktyński, od 1971 do 1999 opat opactwa w Gerleve.
Życiorys.
Klemens Schmeing uczęszczał do gimnazjum Nepomucenum Coesfeld, a następnie wstąpił w Gerleve do zakonu benedyktynów. W 1952 złożył śluby zakonne i rozpoczął studia teologiczno-filozoficzne. W 1956 roku otrzymał święcenia kapłańskie.
W 1959 roku uzyskał w instytucie Sant’Anselmo (Anselmianum) w Rzymie na podstawie pracy o Maurusie von Schenklu z teologii moralnej stopień naukowy doktora teologii. Wykładał filozofię w opactwie Gerleve, a od 1963 został mistrzem nowicjatu.
W 1971 roku został wybrany przez konwent opatem opactwa benedyktynów w Gerleve jako następca Piusa Buddenborga. Jego dewiza brzmiała "Sicut qui ministrat " (jako ten, który służy – Łk 22, 27). Od 1981 do jego odejściu z urzędu w 1999 roku reprezentował Schmeing w Rzymie jako prefekt  Beuroner Kongregation (zrzeszenie szesnastu klasztorów benedyktyńskich w Niemczech, w Austrii i w Szwajcarii).
Clemens Schmeing znany był również ze swoich audycji w niemieckich stacjach radiowych WDR oraz Deutschlandfunk.

</doc>
<doc id="4277204" url="https://pl.wikipedia.org/wiki?curid=4277204" title="De Tomaso F1">
De Tomaso F1

De Tomaso F1 – samochód Formuły 1 zaprojektowany przez Alberto Massimino i skonstruowany przez De Tomaso. Samochód był używany w sezonach 1961–1963. Samochód był napędzany przez jednostki OSCA, Alfa Romeo, Conrero i Ferrari.

</doc>
<doc id="4277206" url="https://pl.wikipedia.org/wiki?curid=4277206" title="Ik">
Ik



</doc>
<doc id="4277207" url="https://pl.wikipedia.org/wiki?curid=4277207" title="Wilhelm z Ware">
Wilhelm z Ware

Wilhelm z Ware (również: Guillelmus Guarra, de Waria, de Warre, Guarro, Warro, Varro, Varron, Uar, Ver; ur. w I poł. XIII w., zm. po 1305) – teolog, filozof średniowieczny.
Wykształcenie.
W poł XIII w. wstąpił do zakonu franciszkanów i przebywał w Londynie. Następnie na początku l. 80 XIII w. studiował w Oksfordzie. Od lat 90. przebywał w Paryżu, gdzie był mistrzem Jana Dunsa Szkota.
Poglądy.
Stał na stanowisku wyższości teologii nad filozofią. Jednocześnie uważał, że istotną rolę w poznaniu teologicznym stanowi intelekt.
Rozwijał rozważania na temat dowodzenia istnienia Boga.

</doc>
<doc id="4277208" url="https://pl.wikipedia.org/wiki?curid=4277208" title="Ahmadsargurab">
Ahmadsargurab

Ahmadsargurab – miasto w Iranie, w ostanie Gilan. W 2016 roku liczyło 2128 mieszkańców.

</doc>
<doc id="4277209" url="https://pl.wikipedia.org/wiki?curid=4277209" title="P-wartość">
P-wartość



</doc>
<doc id="4277213" url="https://pl.wikipedia.org/wiki?curid=4277213" title="Timo Baumgartl">
Timo Baumgartl

Timo Baumgartl (ur. 4 marca 1996 w Böblingen) – niemiecki piłkarz grający na pozycji obrońcy w PSV Eindhoven.
Życiorys.
W czasach juniorskich trenował w klubach GSV Maichingen, SSV Reutlingen 05 (2010–2011) i VfB Stuttgart (2011–2014). W barwach seniorskich rezerw tego ostatniego zadebiutował 18 grudnia 2013 w przegranym 1:2 meczu z rezerwami Borussii Dortmund. W sumie rozegrał dla nich w trzeciej lidze 23 mecze, w których strzelił trzy gole. Pod koniec 2014 roku zadebiutował w oficjalnych rozgrywkach w pierwszym zespole Stuttgartu. Miało to miejsce w Bundeslidze 8 listopada w przegranym 0:2 spotkaniu z Werderem Brema. Do gry wszedł w 65. minucie, zastępując Daniela Schwaaba. 25 lipca 2019 odszedł za 10 milionów euro do holenderskiego PSV Eindhoven.

</doc>
<doc id="4277218" url="https://pl.wikipedia.org/wiki?curid=4277218" title="Bolszoj Ik">
Bolszoj Ik



</doc>
<doc id="4277220" url="https://pl.wikipedia.org/wiki?curid=4277220" title="De Tomaso 801">
De Tomaso 801

De Tomaso 801 – samochód Formuły 1 zaprojektowany przez Alberto Massimino i skonstruowany przez De Tomaso. Nasif Estéfano wystartował w tym samochodzie podczas Grand Prix Włoch w sezonie 1962 nie kwalifikując się do wyścigu, oraz został zgłoszony do Grand Prix Monako, Grand Prix Francji i Grand Prix Wielkiej Brytanii w sezonie 1963. Samochód był napędzany przez jednostki De Tomaso.

</doc>
<doc id="4277225" url="https://pl.wikipedia.org/wiki?curid=4277225" title="Bermejo (Boliwia)">
Bermejo (Boliwia)

Bermejo – miasto w Boliwii, położone w departamencie Tarija nad rzeką Bermejo.
Opis.
Miejscowość została założona 7 grudnia 1952 roku. W mieście znajduje się port lotniczy i węzeł drogowy-RP1, RP33 i RP50. Miasto jest ośrodkiem wydobywczym ropy naftowej i gazu ziemnego.
Geografia.
Bermejo położone jest w krainie Gran Chaco, w górach Andach, przy granicy argentyńsko-boliwijskiej.

</doc>
<doc id="4277230" url="https://pl.wikipedia.org/wiki?curid=4277230" title="Žoržs Tikmers">
Žoržs Tikmers

Žoržs Tikmers (ur. 22 stycznia 1957 w Tukums) – łotewski wioślarz. W barwach ZSRR srebrny medalista olimpijski z Moskwy. Przewodniczący Łotewskiego Komitetu Olimpijskiego.
Zawody w 1980 były jego jedynymi igrzyskami olimpijskimi. Pod nieobecność części zawodników z krajów Zachodu, bojkotujących moskiewskie igrzyska, sięgnął po srebro w czwórce ze sternikiem. Wspólnie z nim płynęli Artūrs Garonskis, Juris Bērziņš, Dimants Krišjānis i Dzintars Krišjānis. W 1979 wywalczył srebro mistrzostw świata w tej samej konkurencji, w 1981 brąz. W 1982 był trzeci w ósemkach, w 1983 drugi w czwórce bez sternika. 
W 2020 został wybrany przewodniczącym Łotewskiego Komitetu Olimpijskiego pełniąc uprzednio w strukturach związku funkcję wiceprzewodniczącego (1992-2012) i sekretarza generalnego (2012-2020). 

</doc>
<doc id="4277236" url="https://pl.wikipedia.org/wiki?curid=4277236" title="Rajd Dolnośląski 2016">
Rajd Dolnośląski 2016

50. Rajd Dolnośląski – 50. edycja Rajdu Dolnośląskiego. To rajd samochodowy, który był rozgrywany od 6 do 8 października 2016 roku. Bazą rajdu było miasto Duszniki-Zdrój. Była to czwarta runda rajdowych samochodowych mistrzostw Polski w roku 2016. 

</doc>
<doc id="4277237" url="https://pl.wikipedia.org/wiki?curid=4277237" title="Supercars Championship 2018">
Supercars Championship 2018

Sezon 2018 wyścigów Supercars rozpoczął się rundą na torze w Adelajdzie, a zakończył po 16 rundach i 31 wyścigach w Newcastle na ulicznym torze we wschodniej części miasta.
Tytuł mistrzowski zdobył po raz pierwszy w karierze Scott McLaughlin. W klasyfikacji Pirtek Enduro Cup najlepsza okazała się para Craig Lowndes i Steven Richards.
Uwagi.
Punkty przyznawane kierowcom którzy przejechali dystans minimum 75% wyścigu i przejechali ostatnie okrążenie. W każdej rundzie było maksymalnie 300 punktów do zdobycia.

</doc>
<doc id="4277244" url="https://pl.wikipedia.org/wiki?curid=4277244" title="Mont Malamot">
Mont Malamot

Mont Malamot (wł. "Monte Malamot"; fr. "Pointe Droset") – góra w północnych Alpach Kotyjskich, w pobliżu przełęczy Mont Cenis. Ma wysokość 2917 metrów (9570 stóp).
Położenie.
Góra znajduje się na terytorium francuskim, na dziale wodnym Dora Riparia-Arc, na obszarze, który Włochy oddały Francji na mocy traktatu paryskiego z 1947. Południowo-zachodnie zbocze jest strome i opada na Vallon de Savine oraz w innych kierunkach, jednakże pozostałe stoki są znacznie mniej strome. Wzniesienie ma charakter trawiasty i detrytyczny. Szczyt położony jest pomiędzy Colle Giasset (2702 m) a szczytem Piccolo Moncenisio.
Dostęp do szczytu.
Normalna trasa biegnie wzdłuż długiej militarnej drogi, która wspina się z tamy Mont-Cenis na szczyt góry. Trasę tę można również pokonać rowerem górskim, jednakże może to być bardzo wyczerpujące ze względu na znaczną różnicę wysokości, którą należy przezwyciężyć. Szczyt Mont Malamot można również osiągnąć – dzięki pozostałościom szlaku znajdującego się na detrytycznym, południowo-wschodnim zboczu – przemieszczając się w górę od jeziora Bianco, położonego u podstawy góry. Zachodni grzbiet, który łączy szczyt z Colle del Piccolo Moncenisio, nie jest szczególnie trudny.
Fortyfikacje.
Na południowy wschód od szczytu, w rejonie leżącego pod nim jeziora białego, w 1889 zbudowano masywne koszary obronne. Celem było przeciwdziałanie ewentualnemu atakowi wojsk francuskich. Twierdza, która mogła pomieścić garnizon 200 żołnierzy, została skonstruowana na dwóch kondygnacjach zlokalizowanych nad ziemią. Zdominowana jest przez obserwatorium, składające się z metalowej wieży, która z kolei jest chroniona przed opadami śniegu dzięki betonowej konstrukcji. Znajduje się na wysokości 2913 m n.p.m. – jest to najwyżej położone, stałe stanowisko całego kompleksu obronnego jeziora Mont-Cenis. W latach 1932–1940, w ramach budowy wału alpejskiego, obszar został dodatkowo wzmocniony licznymi stanowiskami obronnymi zlokalizowanymi w jaskiniach.

</doc>
<doc id="4277249" url="https://pl.wikipedia.org/wiki?curid=4277249" title="Suki Waterhouse">
Suki Waterhouse

Alice Suki Waterhouse (ur. 5 stycznia 1992 w Londynie) – angielska aktorka, modelka i bizneswoman, która wystąpiła m.in. w filmie "Zbuntowana".

</doc>
<doc id="4277255" url="https://pl.wikipedia.org/wiki?curid=4277255" title="Carter Glass">
Carter Glass

Carter Glass (ur. 4 stycznia 1858 w Lynchburgu, zm. 28 maja 1946 w Waszyngtonie) – amerykański polityk.
Życiorys.
Urodził się w 4 stycznia 1858 roku w Lynchburgu. Po odebraniu podstawowej edukacji pracował jako dziennikarz w gazecie, której następnie stał się właścicielem. W latach 1899–1903 zasiadał w legislaturze stanowej Wirginii. W 1902 roku wygrał wybory uzupełniające do Izby Reprezentantów (z ramienia Partii Demokratycznej), mające obsadzić wakat po śmierci Petera Oteya. Zasiadał w podkomisji, mającej zbadać reformę systemu bankowego i walutowego. Wspierał zdecentralizowany system banków, lecz popierał prezydencki projekt utworzenia Systemu Rezerwy Federalnej. W izbie niższej zasiadał do 1918 roku, kiedy to zrezygnował, by przyjąć propozycję Woodrowa Wilsona objęcia stanowiska sekretarza skarbu. Dwa lata później zrezygnował ze stanowiska, ponieważ wygrał wybory uzupełniające do Senatu, mające obsadzić wakat po śmierci Thomasa Martina. W latach 1941–1945 pełnił funkcję przewodniczącego pro tempore. Odmówił propozycji ponownego objęcia stanowiska sekretarza skarbu w gabinecie Franklina Delano Roosevelta. Mandat senatora sprawował do śmierci, która nastąpiła 28 maja 1946 roku w Waszyngtonie.

</doc>
<doc id="4277259" url="https://pl.wikipedia.org/wiki?curid=4277259" title="Baxoi">
Baxoi

Baxoi lub Basu (tyb. དཔའ་ཤོད་རྫོང་, Wylie: "dpa' shod rdzong", ZWPY: "Baxoi Zong"; ) – powiat we wschodniej części Tybetańskiego Regionu Autonomicznego, w prefekturze Qamdo. W 1999 roku powiat liczył 35 273 mieszkańców.

</doc>
<doc id="4277274" url="https://pl.wikipedia.org/wiki?curid=4277274" title="SZD-19 Zefir">
SZD-19 Zefir

SZD-19 Zefir – polski jednomiejscowy wyczynowy szybowiec zaprojektowany w Szybowcowym Zakładzie Doświadczalnym w Bielsku-Białej.
Historia.
W styczniu 1957 r. powstała pierwsza koncepcja szybowca SZD-19 Zefir – miał to być szybowiec klasy otwartej konstruowany z myślą o udziale reprezentantów Polski w mistrzostwach świata w Lesznie w 1958 r. Zespół pod kierownictwem inż. Bogumiła Szuby opracował projekt nowatorskiego szybowca. Po raz pierwszy w polskich konstrukcjach pilot zajmował pozycję leżącą, wprowadzono kolumnową tablicę przyrządów, chowane podwozie połączone z zaczepem do holowania, bardzo szerokie klapy Flowera (30% cięciwy skrzydła) sterowane hydraulicznie, statecznik poziomy został sprzężony z klapami oraz zastosowano (zamiast hamulców aerodynamicznych) spadochron hamujący. Nowatorskie było również wówczas połączenie w skrzydle klap Flowera z profilem laminarnym. W konstrukcji użyto wszystkich dostępnych wówczas materiałów: drewna sosnowego, sklejki, blach duralowych i kompozytów szklano-epoksydowych. Nowatorska była konstrukcja centralnej części kadłuba wykonana z kratownicy z rur stalowych oraz metalowa konstrukcja przedniej części kadłuba.
Pierwszy prototyp Zefira, o znakach rejestracyjnych SP-1841, oblatano 31 grudnia 1958 r. na bielskim lotnisku. Pełny oblot został wykonany 4 stycznia 1959 r. przez Stanisława Skrzydlewskiego. Szybowiec wykazał bardzo dobre właściwości lotne, jednak sprawiał wiele problemów przy podejściu do lądowania. Piloci-oblatywacze narzekali też na ciasnotę kabiny oraz złą widoczność do przodu. Doświadczenia z lotów prototypu spowodowały podjęcie decyzji o nie skierowaniu Zefira do produkcji seryjnej.
Kolejną wersję rozwojową była SZD-19-2 Zefir-2, która była bardzo zmodyfikowaną wersją pierwowzoru. Kadłub został przekonstruowany – zrezygnowano z konstrukcji mieszanej na rzecz półskorupowej drewnianej, zmieniono obrys owiewki kabiny, zrezygnowano z hydraulicznego napędu klap, w skrzydle zmniejszono część prostokątną na rzecz trapezowej. Inż Jerzy Śmielkiewicz opracował specjalne okucia, które pozwalały połączyć elementy drewniane i metalowe skrzydeł.
Tak zmieniony szybowiec, o znakach rejestracyjnych SP-2067, oblatał 11 marca 1960 r. Stanisław Skrzydlewski. Wkrótce wyprodukowano drugi egzemplarz Zefira, SP-2068, który włączono do prób w locie. Obydwa egzemplarze wzięły udział w Szybowcowych Mistrzostwach Świata w Kolonii w klasie otwartej, gdzie Edward Makula i Jerzy Popiel zajęli drugie (Makula) i trzecie (Popiel) miejsce. W 1961 r. pierwszy egzemplarz Zefira został pokazany na Wystawie Przemysłu Lotniczego w Warszawie. W 1962 r. podczas mistrzostw w Junín Makula i Popiel zajęli dwa pierwsze miejsca, a Edward Makula za przelot na odległość 717 km otrzymał Medal Lilienthala.
Szybowiec został skierowany do produkcji jako Zefir-2A. Pierwszy egzemplarz seryjny o znakach SP-2370 oblatano 24 stycznia 1962 r. Od prototypów różnił się powiększonym usterzeniem poziomym oraz zmienioną tablicą przyrządów. W pobliżu lotniska Gocław 13 czerwca 1962 r. podczas prób wyrwania szybowca SZD-19-2A (Zefir 2A) o znakach SP-2370 z winy błędu konstrukcyjnego okuć nastąpiło urwanie się skrzydeł u nasady przy przeciążeniu 6,5 g. Pilot doświadczalny Instytutu Lotnictwa inż. Sławomir Makaruk musiał skakać ze spadochronem. W związku z tym wypadkiem Zakład Wytrzymałości Instytutu Lotnictwa na początku 1963 r. przeprowadził próby wytrzymałościowe głównego okucia skrzydła szybowca Zefir 2. W 1964 r. wersja 2A została zastąpiona przez SZD-19-2B Zefir 2B, która miała zmodyfikowany spadochron hamujący tak, że istniała możliwość jego chowania w locie. Łącznie wyprodukowano 20 egzemplarzy obu wersji.
W zbiorach Muzeum Lotnictwa Polskiego w Krakowie przechowywany jest prototyp SZD-19 Zefir (nr fabryczny 232, znaki rej. SP-1841) w stanie uszkodzonym oraz wystawiony na ekspozycji stałej SZD-19-2A Zefir 2A SP-2371 przekazany w 1989 roku przez Aeroklub Wrocławski.
Konstrukcja.
Jednomiejscowy grzbietopłat o konstrukcji mieszanej.
Kadłub konstrukcji półskorupowej o bardzo małym przekroju eliptyczno-jajowym. Przód kadłuba z wręgami metalowymi i obrzeżami drewnianymi. Centralna część oparta na metalowej kratownicy mieszczącej miejsce pilota, mocowania skrzydeł oraz podwozie. Tył kadłuba o konstrukcji drewnianej, oparty na pięciu podłużnicach, kryty sklejką. Część przednia, przejście skrzydło-kadłub i kadłub-statecznik pionowy wykonane z laminatu poliestrowego, pozostała część o pokryciu sklejkowym. Na końcu znajduje się zasobnik na spadochron hamujący. Kabina pilota zakryta dwuczęściową osłoną, którą można było awaryjnie odrzucić w locie. Pedały przestawne w locie. Tablica przyrządów wyposażona w dwa wariometry, zakrętomierz, prędkościomierz, wysokościomierz oraz busolę. Pilot miał do dyspozycji aparaturę tlenową KP-13 z butlą o pojemności 2 litrów. W kadłubie przewidziano miejsce na zabudowę aparatury radiowej, zabudowana była w nim instalacja hydrauliczna służąca do uruchamiania klap i podwozia.
Płat dwudzielny, o obrysie prostokątno-trapezowym, wyposażony w trójdzielne, szczelinowe klapy oraz lotki o pokryciu płóciennym. Klapy napędzane poprzez rurkę skrętną a lotki linkami. Nosek skrzydła metalowy, dźwigar drewniany. Płat mocowany do kratownicy centralnej części kadłuba. Końcówki skrzydeł mają kroplowe owiewki ochronne wyposażone w rozpraszacze ładunków elektrycznych.
Usterzenie pionowe – statecznik integralny z kadłubem, konstrukcji przekładkowej, ster kierunku drewniany, kryty płótnem. Usterzenie poziome niedzielone, statecznik konstrukcji przekładkowej, przestawiany w locie, powierzchnie sterowe kryte płótnem.
Podwozie jednotorowe, koło główne o wymiarach 300 × 135 mm chowane w locie. Płoza tylna metalowa. Koło główne amortyzowane krążkami gumowymi, płoza sznurem gumowym.

</doc>
<doc id="4277277" url="https://pl.wikipedia.org/wiki?curid=4277277" title="Sośwa Północna">
Sośwa Północna

Sośwa Północna (ros. Северная Сосьва, "Siewiernaja Sośwa") – rzeka w azjatyckiej części Rosji, na terenie Chanty-Mansyjskiego Okręgu Autonomicznego – Jugry.
Rzeka powstaje z połączenia rzek Bolszaja Sośwa i Małaja Sośwa, których źródła znajdują się na wschodnich stokach Uralu Północnego. Rzeka płynie w kierunku północno-wschodnim, Niziną Zachodniosyberyjską. W końcowym biegu płynie wzdłuż Obu, z którym łączą ją liczne ramiona i do którego ostatecznie uchodzi.
Długość rzeki wynosi 754 km (823 km od źródeł Bolszej Sośwy), a powierzchnia dorzecza – 98 300 km². Rzeka jest żeglowna w dolnym biegu. Zamarza w okresie od października lub listopada do przełomu kwietnia i maja. Od maja do września wylewa.

</doc>
<doc id="4277278" url="https://pl.wikipedia.org/wiki?curid=4277278" title="Siewiernaja Sośwa">
Siewiernaja Sośwa



</doc>
<doc id="4277288" url="https://pl.wikipedia.org/wiki?curid=4277288" title="PZU Życie">
PZU Życie



</doc>
<doc id="4277293" url="https://pl.wikipedia.org/wiki?curid=4277293" title="Rajd Arłamów 2016">
Rajd Arłamów 2016

Rajd Arłamów 2015 – trzecia edycja rajdu samochodowego Rajd Arłamów, rozgrywanego od 3 do 5 listopada 2016 roku z bazą w Arłamowie w województwie podkarpackim, w gminie Ustrzyki Dolne. Była to szósta runda rajdowych samochodowych mistrzostw Polski w sezonie 2016. Rajd składał się z 8 odcinków specjalnych rozgrywanych na asfalcie.

</doc>
<doc id="4277301" url="https://pl.wikipedia.org/wiki?curid=4277301" title="Okręg wyborczy nr 9 do Sejmu Polskiej Rzeczypospolitej Ludowej (1989–1991)">
Okręg wyborczy nr 9 do Sejmu Polskiej Rzeczypospolitej Ludowej (1989–1991)

Okręg wyborczy nr 9 do Sejmu Polskiej Rzeczypospolitej Ludowej (1989–1991) obejmował Białystok oraz gminy Choroszcz, Czarna Białostocka, Dobrzyniewo Kościelne, Juchnowiec Dolny, Supraśl, Wasilków i Zabłudów (województwo białostockie). W ówczesnym kształcie został utworzony w 1989. Wybieranych było w nim 4 posłów w systemie większościowym.
Siedzibą okręgowej komisji wyborczej był Białystok.

</doc>
<doc id="4277331" url="https://pl.wikipedia.org/wiki?curid=4277331" title="Karolina Waldeck-Pyrmont">
Karolina Waldeck-Pyrmont

Karoline Luise (ur. 14 sierpnia 1748 w Arolsen, zm. 18 sierpnia 1782 w Lozannie) – księżniczka Waldecku i Pyrmontu, księżna Kurlandii i Semigalii. 
Urodziła się jako starsza z dwóch córek (piąte spośród siedmiorga dzieci) księcia Waldecku i Pyrmontu Karola Augusta oraz jego żony księżnej Krystyny Henrietty Birkenfeld-Bischweiler.
15 października 1765 w Arolsen poślubiła następcę tronu Kurlandii i Semigalii Piotra Birona (starszego od siebie o 24 lata), który na tron wstąpił po abdykacji ojca – księcia Ernesta Jana Birona (24 listopada 1769). Para miała jednego syna (1766–1766). 26 sierpnia 1772 małżonkowie rozwiedli się.

</doc>
<doc id="4277341" url="https://pl.wikipedia.org/wiki?curid=4277341" title="DŻWW">
DŻWW



</doc>
<doc id="4277342" url="https://pl.wikipedia.org/wiki?curid=4277342" title="K2-3">
K2-3

K2-3 – gwiazda położona w gwiazdozbiorze Lwa w odległości około 150 lat świetlnych. Jest czerwonym karłem z trzema znanymi planetami, klasyfikowanymi jako superziemie, z których najbardziej zewnętrzna znajduje się w ekosferze. Wielkość gwiazdowa K2-3 wynosi 12.

</doc>
<doc id="4277351" url="https://pl.wikipedia.org/wiki?curid=4277351" title="Tornado szkwałowe">
Tornado szkwałowe



</doc>
<doc id="4277369" url="https://pl.wikipedia.org/wiki?curid=4277369" title="WWE United Kingdom Championship Tournament">
WWE United Kingdom Championship Tournament

WWE United Kingdom Championship Tournament – cykl gal profesjonalnego wrestlingu produkowanych przez federację WWE i nadawanych na żywo na WWE Network. Cykl został wprowadzony w 2017. Motywem gal jest organizacja dwudniowego turnieju zawodników pochodzących z Wielkiej Brytanii. Podczas pierwszej gali wyłoniono inauguracyjnego posiadacza WWE United Kingdom Championship. Rok później przesunięto organizację gali na czerwiec, zaś zwycięzca turnieju otrzyma szansę na walkę o tytuł United Kingdom Championship.

</doc>
<doc id="4277377" url="https://pl.wikipedia.org/wiki?curid=4277377" title="Andrzej Hundziak">
Andrzej Hundziak

Andrzej Hundziak (ur. 11 marca 1927 w Krośniewicach) – polski kompozytor, pedagog i animator życia muzycznego.
Życiorys.
W latach 1947–1953 studiował teorię muzyki pod kierunkiem Kazimierza Sikorskiego, Kazimierza Jurdzińskiego i Tomasza Kiesewettera w łódzkiej PWSM. Równocześnie w latach 1948–1951 studiował muzykologię na Uniwersytecie Łódzkim. W 1960 podjął studia kompozytorskie u Tadeusza Szeligowskiego w PWSM w Warszawie, a po jego śmierci kontynuował je u Bolesława Woytowicza w PWSM w Katowicach, uzyskując w 1966 dyplom z wyróżnieniem. W 1967 wyjechał do Paryża, gdzie pogłębiał swą wiedzę z zakresu kompozycji u Nadii Boulanger. 
Przez wiele lat pracował w szkolnictwie muzycznym, działając równocześnie jako dyrygent chórów. Od 1974 wykładał w Akademii Muzycznej w Łodzi. W latach 1979–1981 był dyrektorem Teatru Wielkiego w Łodzi. Brał udział w organizowaniu wielu festiwali, konkursów i przeglądów muzycznych, m.in. Ogólnopolskiego Festiwalu Współczesnej Twórczości Muzycznej dla Dzieci i Młodzieży „Do-Re-Mi”. Był przewodniczącym Komisji do spraw twórczości dla dzieci i młodzieży przy Zarządzie głównym Związku Kompozytorów Polskich (ZG ZKP) oraz członkiem Narodowej Rady Kultury.
Twórczość.
Hundziak komponuje utwory orkiestralne i na instrumenty solowe z orkiestrą oraz utwory kameralne, wokalno-instrumentalne i wokalne – zarówno chóralne, jak i solowe, głównie dla dzieci. Pisze także muzykę do sztuk teatralnych. W swej twórczości dla dzieci i młodzieży posługuje się zdobyczami współczesnej techniki kompozytorskiej. Często operuje formą miniatury, czego przykładem są utwory "Cyrk", "Śpiewy i rytmy", "Muzykujemy", "Znajomi z telewizyjnego okienka" i inne.
Nagrody i odznaczenia.
Nagrody i wyróżnienia kompozytorskie.
Ponadto w 2014 z rąk prezydenta Bronisława Komorowskiego otrzymał nagrodę Pary Prezydenckiej za wybitne osiągnięcia w muzycznej twórczości dla dzieci i młodzieży w 25. rocznicę odzyskania wolności przez Polskę.

</doc>
<doc id="4277499" url="https://pl.wikipedia.org/wiki?curid=4277499" title="United Kingdom Championship Tournament (2018)">
United Kingdom Championship Tournament (2018)

United Kingdom Championship Tournament (2018) – dwudniowa gala wrestlingu wyprodukowana przez federację WWE dla zawodników z brandów NXT i NXT UK. Gale odbyły się 18 i 19 czerwca 2018 w Royal Albert Hall w Londynie w Anglii. Emisja będzie przeprowadzana za pośrednictwem WWE Network w dniach 25 i 26 czerwca 2018. Była to druga gala z cyklu WWE United Kingdom Championship Tournament.
Podczas pierwszego dnia odbył się drugi turniej United Kingdom Championship Tournament, który wygrał Zack Gibson. Drugiego dnia Gibson przegrał pojedynek o WWE United Kingdom Championship z Pete’em Dunne’em. Ponadto podczas gali były bronione tytuły NXT North American, Women's i Tag Team Championship.
Produkcja.
15 grudnia 2016, Triple H ogłosił, że w styczniu odbędzie się WWE United Kingdom Championship Tournament koronujący inauguracyjnego posiadacza WWE United Kingdom Championship. Turniej i mistrzostwo wygrał Tyler Bate. Dzięki wygranej, 19-letni wówczas Bate stał się najmłodszym singlowym mistrzem w historii federacji i trzecim ogółem. 15 maja 2017 WWE ogłosiło, że cztery dni później odbędzie się specjalna gala United Kingdom Championship Special. 7 kwietnia 2018, WWE ogłosiło organizację drugiej edycji United Kingdom Championship Tournament, które odbędzie się 18 i 19 czerwca w Royal Albert Hall.
25 maja 2018 potwierdzono obecność Shawna Michaelsa oraz Triple H podczas gal. 7 czerwca wyznaczono Johnny’ego Sainta jako generalnego menadżera brandu NXT UK.
Rywalizacje.
28 kwietnia 2018 zostało ogłoszone, że British Strong Style (Pete Dunne, Trent Seven i Tyler Bate) zmierzą się z członkami grupy The Undisputed Era (Adamem Colem, Kyle’em O’Reillym i Roderickem Strongiem) w six-man tag team matchu podczas pierwszego dnia gali.
14 maja WWE ujawniło, że walki pierwszej rundy odbędą się podczas Download Festival w dniach 8-10 czerwca, zaś reszta pojedynków odbędzie się pierwszego dnia gali. Finałową walkę o United Kingdom Championship z Pete’em Dunne’em wyznaczono na 19 czerwca. 16 maja ujawniono pierwszych ośmiu uczestników turnieju: Zacka Gibsona, Joego Coffeya, Jacka Gallaghera, Dave’a Mastiffa, Kenny’ego Williamsa, Ligero, Josepha Connersa i Amira Jordana. Dwa dni później ujawniono kolejną ósemkę uczestników.
23 maja ogłoszono, że Aleister Black i Ricochet zmierzą się z EC3 i Velveteen Dreamem w tag team matchu 19 czerwca. 25 maja wyznaczono fatal four-way match pomiędzy Islą Dawn, Jinny, Killer Kelly i Toni Storm na 18 czerwca. Zwyciężczyni otrzymała walkę o NXT Women's Championship z Shayną Baszler dzień później. 18 czerwca poinformowano, że następnego dnia Adam Cole będzie bronił swojego NXT North American Championship w starciu z Wolfgangiem, zaś The Undisputed Era (Kyle O’Reilly i Roderick Strong) będą bronili NXT Tag Team Championship w pojedynku z Moustache Mountain (Tylerem Batem i Trentem Sevenem).
Wydarzenia po gali.
18 czerwca podczas pierwszego dnia gali ujawniono, że zawodnicy brandu NXT UK będą występować na cotygodniowych galach "NXT UK", których nagrania pierwszych odcinków wyznaczono na 28 i 29 lipca. 21 czerwca podczas nagrań odcinków tygodniówki "NXT", członkowie grupy The Undisputed Era (Kyle O’Reilly i Roderick Strong) odzyskali NXT Tag Team Championship od Tylera Bate'a i Trenta Sevena.

</doc>
<doc id="4277504" url="https://pl.wikipedia.org/wiki?curid=4277504" title="Model podatność-stres">
Model podatność-stres

Model podatność–stres to podejście do problemu wyjaśniania genezy różnic indywidualnych, i szczególnie zaburzeń czy chorób (np. w psychologii i w medycynie) kładące nacisk na rolę interakcji pomiędzy wewnętrznymi predyspozycjami a wpływem czynników zewnętrznych. Odróżnia się od prostszych perspektyw obecnych w debatach "nature versus nurture" („natura czy wychowanie”), które opisują te procesy jako samodzielny efekt czynników zewnętrznych (np. toksyn czy bakterii chorobotwórczych) lub wewnętrznych (np. posiadania genów warunkujących rozwój schizofrenii). 
Podatność (inaczej "diateza" lub predyspozycja) to indywidualna wrażliwość na stresory, takie jak infekcje, zdarzenia i warunki życiowe, które są jedynie czynnikami ryzyka rozwoju zaburzeń. Konkretne choroby mają być związane ze specyficznymi podatnościami i stresorami – badania teorii opisujących takie zależności prowadzone są na przykład w psychologii klinicznej i psychiatrii w odniesieniu do zaburzeń nastroju, schizofrenii czy zaburzeń lękowych. 
Zarówno podatności, jak i stresory mogą być w tym modelu rozumiane szeroko, na przykład jako czynniki genetyczne, psychologiczne, biologiczne, sytuacyjne lub środowiskowe. Ujęcie to pozwala na rozważanie, w jaki sposób jednostki zachowują zdrowie pomimo hipotetycznej dziedzicznej podatności, lub dlaczego mało podatne na zaburzenie osoby ulegają mu w silnie niesprzyjających warunkach. W modelach specyficznych problemów proponowane jest także wyróżnienie krytycznego progu przeciążenia stresem, związany z nim przejściowy okres krytyczny, czy okresy krytyczne związane z normatywną zmianą życiową (np. dojrzewaniem płciowym, przeprowadzką, utratą pracy lub przejściem na emeryturę), których indywidualny przebieg ma być kluczowy dla zapobieżenia lub rozwoju zaburzeń.
Użycie pojęcia podatność ("diateza") w medycynie i psychiatrii sięga co najmniej XIX wieku; jednakże pierwsze pełne sformułowania modelu podatność–stres pojawiły się ok. 1960, na przykład przy opisie mechanizmu schizofrenii przez Paula Meehla. Próbował on wiązać podatności genetyczne z wpływem „schizogennej matki” w roli stresora (ta wpływowa teoria została później zdyskredytowana).
Podejście to leży także u podstaw szerszych modeli psychologii zdrowia, takich jak koncepcja salutogenezy Antonovsky'ego, opisujących zdrowie jako dynamiczną równowagę różnorodnych zasobów odpornościowych lub ochronnych i stresorów, a zaburzenia jako proces przeciążenia lub zakłócenia tej równowagi. Osoby rozwijające tego rodzaju teorie zwracają uwagę na znaczenie promocji zdrowia i adaptacyjnych metod radzenia sobie w profilaktyce zaburzeń. W modelu podatności dyferencjalnej Belsky'ego podkreśla się dodatkowo indywidualną plastyczność, która relatywizuje sens słowa „stresor” – to, co dla jednego człowieka jest stresorem, dla drugiego może być bodźcem wartościowanym pozytywnie (np. pobudzającym do działania i twórczości).

</doc>
<doc id="4277511" url="https://pl.wikipedia.org/wiki?curid=4277511" title="The Undisputed Era">
The Undisputed Era

The Undisputed Era (stylizowane również jako The Undisputed ERA) – ugrupowanie w profesjonalnym wrestlingu, które występowało w federacji WWE w rozwojowym brandzie NXT. Składało się z Adam Cole, Bobby Fish, Kyle O’Reilly i Roderick Strong.
Historia.
Formacja.
Bobby Fish i Kyle O’Reilly występowali jako drużyna reDRagon w federacji Ring of Honor, gdzie stali się trzykrotnymi posiadaczami ROH World Tag Team Championship. Po tym jak Fish i O’Reilly po raz trzeci utracili pasy, O’Reilly zaczął rywalizować z Adamem Colem o ROH World Championship. O’Reilly zdobył tytuł podczas gali Final Battle, lecz Cole odzyskał go miesiąc później podczas gali Wrestle Kingdom 11 federacji New Japan Pro-Wrestling. W połowie 2017, Cole, Fish i O’Reilly opuścili ROH.
12 lipca 2017 podczas odcinka tygodniówki "NXT", Fish zadebiutował w WWE przegrywając z Aleisterem Blackiem. Trzy tygodnie później swój debiut odbył O’Reilly, który również przegrał z Blackiem. Podczas gali z 19 sierpnia, Fish i O’Reilly pojawili się w duecie i zaatakowali nowych posiadaczy NXT Tag Team Championship, Sanity (Alexandra Wolfe'a i Erica Younga), a także ich oponentów, The Authors of Pain. Pod koniec gali pojawili się w ringu z Adamem Colem i wspólnie zaatakowali nowego NXT Championa Drewa McIntyre'a. We wrześniu trio zaczęło występować w federacji jako „The Undisputed Era”.
NXT Tag Team Champions (2017 - 2019).
Podczas listopadowej gali , członkowie The Undisputed Era pokonali The Authors of Pain i Rodericka Stronga, a także Sanity w WarGames matchu, który po raz pierwszy zorganizowano w WWE. 29 listopada podczas nagrań odcinków "NXT" (wyemitowano 20 grudnia), Fish i O’Reilly pokonali Sanity (reprezentowanych przez Erica Younga i Killiana Daina) i zdobyli NXT Tag Team Championship po raz pierwszy w karierze. 10 stycznia podczas odcinka "NXT", Fish i O’Reilly mieli bronić tytułów przeciwko Sanity, lecz zaatakowali ich na zapleczu. Ostatecznie wedle decyzji generalnego menadżera NXT Williama Regala musieli bronić tytułów przeciwko Aleisterowi Blackowi i Roderickowi Strongowi; duo obroniło tytuły po interwencji Cole'a. Podczas gali , The Undisputed Era pokonało The Authors of Pain i obroniło mistrzostwa, zaś Cole przegrał w Extreme Rules matchu z Blackiem. 4 marca podczas live eventu, Fish odniósł kontuzję w lewym kolanie. Kilka dni później przeszedł operację i poinformowano, że będzie pauzował sześć miesięcy.
7 kwietnia 2018 podczas gali , Cole stał się inauguracyjnym posiadaczem NXT North American Championship po wygraniu ladder matchu. Tej samej nocy O’Reilly i Cole bronili tytułów tag-team w finale turnieju Dusty Rhodes Tag Team Classic. Podczas walki Strong odwrócił się od swojego partnera Pete'a Dunne'a, dzięki czemu The Undisputed Era pokonało ich oraz The Authors of Pain. Po walce Strong przyłączył się do zespołu, przez co stał się antagonistą. Od tamtej pory federacja zaczęła uznawać całą czwórkę za mistrzów, bez przerywania panowania O’Reilly’ego i kontuzjowanego Fisha. Tytuły mistrzowskie poraź drugi stracili na rzecz War Raiders 27 stycznia na gali NXT TakeOver: Phoenix.
Mistrzostwa i osiągnięcia.
1 – 

</doc>
<doc id="4277523" url="https://pl.wikipedia.org/wiki?curid=4277523" title="Sunny Dhinsa">
Sunny Dhinsa



</doc>
<doc id="4277525" url="https://pl.wikipedia.org/wiki?curid=4277525" title="Gzim Selmani">
Gzim Selmani



</doc>
<doc id="4277527" url="https://pl.wikipedia.org/wiki?curid=4277527" title="La Sombra">
La Sombra



</doc>
<doc id="4277530" url="https://pl.wikipedia.org/wiki?curid=4277530" title="Tommy End">
Tommy End



</doc>
<doc id="4277545" url="https://pl.wikipedia.org/wiki?curid=4277545" title="Jaskinia Dziurawiec przy Zamku">
Jaskinia Dziurawiec przy Zamku



</doc>
<doc id="4277546" url="https://pl.wikipedia.org/wiki?curid=4277546" title="Helary Mägisalu">
Helary Mägisalu

Helary Mägisalu (ur. 19 lipca 1997) – estoński zapaśnik startujący w stylu klasycznym. Zajął szesnaste miejsce na mistrzostwach świata w 2021. Srebrny medalista mistrzostw Europy w 2018. Szesnasty w indywidualnym Pucharze Świata w 2020. Trzynasty na igrzyskach europejskich w 2019. Jedenasty na igrzyskach wojskowych w 2019. Trzeci na ME juniorów w 2017 roku.

</doc>
<doc id="4277547" url="https://pl.wikipedia.org/wiki?curid=4277547" title="Helary Maegisalu">
Helary Maegisalu



</doc>
<doc id="4277555" url="https://pl.wikipedia.org/wiki?curid=4277555" title="Mihai Mihuț">
Mihai Mihuț

Mihai Radu Mihuț (ur. 16 marca 1995) – rumuński zapaśnik startujący w stylu klasycznym. Zajął dziewiąte miejsce na mistrzostwach świata w 2021. Złoty medalista mistrzostw Europy w 2018; piąty w 2020 i 2021. Dziesiąty w indywidualnym Pucharze Świata w 2020. Trzeci na MŚ juniorów w 2015. Mistrz Europy U-23 w 2018 roku.

</doc>
<doc id="4277559" url="https://pl.wikipedia.org/wiki?curid=4277559" title="Duże Skałki">
Duże Skałki

Duże Skałki – nieczynny kamieniołom na Wyżynie Olkuskiej w miejscowości Czajowice w województwie małopolskim, w powiecie krakowskim, w gminie Wielka Wieś. Położony jest na łąkach po północno-wschodniej stronie drogi krajowej nr 94 i jest z niej widoczny. Znajduje się w otulinie Ojcowskiego Parku Narodowego.
Kamieniołom ma około szerokość około 40 m, długość około 100 m i zachował się przy nim piec do wypalania wapieni (wapiennik). Wydobywano w nim i wypalano wapienie pochodzące z górnej jury. Powstawały one przez osadzanie się wapiennych szkieletów organizmów na dnie morza, jakie wówczas znajdowało się na tym terenie. W paleogenie w wyniku silnej erozji uległy zwietrzeniu i usunięciu bardziej miękkie części osadu dna morskiego, a przetrwały twarde wapienie skaliste. Na Wyżynie Olkuskiej wykształciła się wówczas wierzchowina z licznymi ostańcami zbudowanymi z twardych wapieni skalistych i formy wgłębione – wąwozy i doliny, w których zboczach również występują skały i ściany zbudowane z takich wapieni. Przestrzeń pomiędzy nimi wypełnia zwietrzelina wapienna z gliną, krzemieniami i powstałym w plejstocenie lessem.
W wapieniach kamieniołomu znajdują się odciski gąbek krzemionkowych, amonitów z rodzaju "Perisphinctes" i ramienionogów z rodziny Terebratulidae. Wapienie w kamieniołomie nie tworzą jednolitej masy. Pocięte są wieloma szczelinami wypełnionymi grubymi i drobnymi okruchami skalnymi, a także laminowanym osadem. Powstały one w wyniku aktywności tektonicznej tego obszaru. Wypełniające je okruchy skalne są tego samego pochodzenia, co zwarta skała, świadczy to o tym, że ruchy tektoniczne występowały w tym samym czasie, co osadzanie się wapieni.
Wapiennik ma podwójne, murowane ściany. Ścianę zewnętrzną wymurowano z kamieni wapiennych spiętych metalowymi obręczami, wewnętrzną z cegły.
Duże Skałki porasta murawa kserotermiczna z bogatą fauną chrząszczy. Badał ją Antoni Kuśka w 2007 r. Stwierdził m.in. liczne występowanie chrząszczy "Argoptochus quadrisignatus" i konieczność objęcia kamieniołomu ochroną czynną (usuwanie porastających go zadrzewień).
Z Dużych Skałek widoczny jest w kierunku południowo-zachodnim wśród pól uprawnych po drugiej stronie drogi nr 94 samotny ostaniec – Żytnia Skała.

</doc>
<doc id="4277560" url="https://pl.wikipedia.org/wiki?curid=4277560" title="Trąba powietrzna">
Trąba powietrzna



</doc>
<doc id="4277565" url="https://pl.wikipedia.org/wiki?curid=4277565" title="Zbigniew Piniński">
Zbigniew Piniński

Zbigniew Piniński (ur. 1933, zm. 24 lutego 2018) – polski architekt i inżynier, doktor habilitowany nauk technicznych, profesor nadzwyczajny Wydziału Architektury Politechniki Białostockiej, nauczyciel akademicki wielu innych uczelni, w tym w Niemczech i Austrii, pierwszy dyrektor Instytutu Architektury Politechniki Białostockiej.
Życiorys.
W 1951 uzyskał tytuł magistra inżyniera na Wydziale Architektury Politechniki Krakowskiej. W 1973 otrzymał stopień naukowy doktora na podstawie rozprawy na temat metabolizmu w budownictwie przemysłowym. Stopień doktora habilitowanego nauk technicznych uzyskał 1976 na podstawie dorobku naukowego oraz pracy poświęconej teoretycznemu, globalnemu modelowi architektury dostosowującej się do zmiennych potrzeb społeczeństwa.
W latach 1973–1978 był nauczycielem akademickim Politechniki Białostockiej, w której był współzałożycielem i pierwszym dyrektorem Instytutu Architektury (przekształconego później w Wydział Architektury). W latach 1978–1981 był wykładowcą Wydziału Architektury Politechniki Warszawskiej. W październiku 1981 wyjechał z kraju. W latach 1981–1982 był profesorem Wydziału Architektury Technische Hochschule Darmstadt, w latach 1982–1984 wykładowcą Technische Universität Braunschweig. Później wykładał w wielu innych uczelniach Niemiec, Austrii i w innych krajach. Pełnił funkcję prezydenta Międzynarodowej Akademii Kultury Budownictwa i wchodził w skład Rady Kultury Republiki Federalnej Niemiec. W latach 2001–2006 był zatrudniony na Wydziale Architektury Politechniki Białostockiej oraz równolegle w latach 2003–2006 w Instytucie Kulturoznawstwa Uniwersytetu Wrocławskiego. W latach 2009–2014 był nauczycielem akademickim Państwowej Wyższej Szkoły Zawodowej w Suwałkach. Od 2017 do śmierci prowadził zajęcia w Wydziale Budownictwa i Inżynierii Środowiska Politechniki Białostockiej.

</doc>
<doc id="4277566" url="https://pl.wikipedia.org/wiki?curid=4277566" title="Witalij Tokczinakow">
Witalij Tokczinakow

Witalij Fiodorowicz Tokczinakow (ros. Виталий Фёдорович Токчинаков; ur. 5 marca 1951) – radziecki zapaśnik startujący w stylu wolnym.
Złoty medalista mistrzostw Europy w 1974. Drugi w Pucharze Świata w 1975. Mistrz ZSRR w 1973 roku.

</doc>
<doc id="4277567" url="https://pl.wikipedia.org/wiki?curid=4277567" title="Vitaly Tokchinakov">
Vitaly Tokchinakov



</doc>
<doc id="4277578" url="https://pl.wikipedia.org/wiki?curid=4277578" title="Telman Paşayev">
Telman Paşayev

Telman Paşa oğlu Paşayev (ros. Тельман Паша оглы Пашаев; ur. 5 marca 1953) – radziecki zapaśnik startujący w stylu wolnym. Wicemistrz świata w 1975. Srebrny medalista mistrzostw Europy w 1974 i 1978. Drugi w Pucharze Świata w 1975 i trzeci w 1976.
Trzeci na mistrzostwach ZSRR w 1974 roku.

</doc>
<doc id="4277579" url="https://pl.wikipedia.org/wiki?curid=4277579" title="Telman Pashaev">
Telman Pashaev



</doc>
<doc id="4277581" url="https://pl.wikipedia.org/wiki?curid=4277581" title="Andrzej Gorra">
Andrzej Gorra

Andrzej Gorra lub Andrzej Góra (zm. 22 maja 1520 w Krakowie) – prawnik, rektor Akademii Krakowskiej.
Życiorys.
Był synem Tomasza, pochodził z Mikołajewic w województwie sandomierskim pośmiertne określenie "nobilis" wskazuje na pochodzenie szlacheckie. W 1466 został wpisany na listę studentów Akademii Krakowskiej. W 1469 został bakałarzem, a w 1473 magistrem nauk wyzwolonych. W 1475 mieszkał w Bursie Ubogich. W latach 1479-1483 był rektorem szkoły przy kościele Mariackim. Powrócił na uczelnię rozpoczynając studia prawnicze w 1485 miał już stopień doktora dekretów. Od 1490 był wykładowcą na Wydziale Prawa, prowizorem i seniorem Bursy Prawników. W 1514 i 1515 dwukrotnie był wybierany na urząd rektora Akademii. Prywatnie miał być także nauczycielem późniejszego prymasa i kanclerza Jana Łaskiego. W latach 1492-1498 był proboszczem w Luborzycy. W latach 1495-1515 był archidiakonem kurzelowskim. Od 1508 był kanonikiem katedry wawelskiej, jako jej przedstawiciel uczestniczył w synodzie prowincjonalnym w Kole w 1509 i wraz z Jakubem z Ercieszowa udało mu się nakłonić delegatów aby nie obciążali uczelni krakowskiej podatkami. W 1517 był proboszczem w Giebułtowie. W 1519 został kanonikiem opatowskim. Pochowany został w katedrze wawelskiej.

</doc>
<doc id="4277595" url="https://pl.wikipedia.org/wiki?curid=4277595" title="Namie Amuro World">
Namie Amuro World

NAMIE AMURO WORLD – wideo japońskiej piosenkarki Namie Amuro. Jest jej pierwszym wideo z występów na żywo. Zostało wydane 14 listopada 1996 roku, w wersji VHS jest limitowaną wersją sklepu Lawson. Wideo zostało ponownie wydane w 1999 roku pod innym tytułem: Amuro world ~chase the chance 19 memories~.
Lista utworów.
VHS

</doc>
<doc id="4277599" url="https://pl.wikipedia.org/wiki?curid=4277599" title="Navya Arma">
Navya Arma

Navya Arma – niskopodłogowy, autonomiczny mikrobus miejski o napędzie elektrycznym produkowany od 2015 roku przez francuską firmę Navya w fabryce w Vénissieux we Francji i w Saline w Stanach Zjednoczonych. Pojazd z racji autonomicznego poruszania się jest obecnie w fazie testów, ale planowana jest produkcja na większą skalę.
Historia.
Firma Navya została założona w 2014 roku przez Christophe'a Sapet'a. Według założycieli firma ma szukać i tworzyć nowe technologie dla transportu. Od początku istnienia firmy inżynierowie sprawdzali wszystkie możliwe rozwiązania w stworzeniu całkowicie autonomicznego pojazdu, ale po wielu nieudanych próbach częściowo zrezygnowano z całkowitej autonomiczności. Do pomysłu powrócono na początku 2015 roku, a na końcu roku 2015 pojazd był już zaprezentowany na konferencji prasowej z twórcami. Pojazd jest stale rozwijany, planuje się wprowadzenie innych pojazdów autonomicznych o napędzie elektrycznym.
Eksploatacja i testy.
Pierwszy pojazd jaki wyjechał z fabryki udał się na testy wewnętrzne firmy Navya. Testowany był przez parę miesięcy, a później zdecydowano się na masową produkcję. W listopadzie 2015 roku po pomyślnych testach ogłoszono pierwszą komercyjną sprzedaż, dwa pojazdy pojechały do Szwajcarii, do firmy transportowej CarPostal12. Jako kolejne samodzielne przejazdy liniowe uznaje się kursy paryskiego STIF z Navy do La Défense w czerwcu 2017 roku. Pojazd testowo kursował do grudnia 2017 roku, ale władze Paryża nie zdecydowały się na zakup mikrobusu. W 2017 roku pojazdy nabył szwajcarski TPF Fribourg oraz TPG Genewa.
Specyfikacja techniczna.
Pojazd jest całkowicie elektryczny, a w wybranych pojazdach oprócz możliwości ładowania kablowego są panele słoneczne, wszystko dzięki silnikowi o mocy 15 kW (w szczytach 25 kW). Długość pojazdu wynosi prawie 5 m, więc zaliczany jest do mikrobusów. Na pokład jednocześnie może zabrać maksymalnie 15 osób, 11 siedzących i 4 stojące. W wyposażeniu opcjonalnym są także tablety wraz z systemem do wybierania tras przez pasażerów, a w podstawowym wyposażeniu znajduje się m.in. klimatyzacja, ABS i wyświetlacze LCD oraz LED.

</doc>
<doc id="4277602" url="https://pl.wikipedia.org/wiki?curid=4277602" title="Jaskinia Niedźwiedzia (Beskid Sądecki)">
Jaskinia Niedźwiedzia (Beskid Sądecki)

Jaskinia Niedźwiedzia – największa jaskinia Beskidu Sądeckiego i jedna z największych w polskich Karpatach fliszowych. Ma trzy, położone obok siebie, otwory wejściowe (są to niewielkie studzienki) znajdujące się w skalistej grzędzie na północnym zboczu zachodniego szczytu Wierchu nad Kamieniem, w pobliżu kilku niewielkich jaskiń, m.in. Jaskini Małej Niedźwiedziej, Jaskini Świętego Szczepana i Jaskini w Pękniętej Kopie, na wysokości 983 m n.p.m. Długość jaskini wynosi 611 metrów, a jej deniwelacja 28 metrów. W związku z zawałem jaki miał miejsce w 1998 roku w zacisku Skalna Pułapka dostępna długość jaskini wynosi 340 metrów.
Opis jaskini.
Otwór pierwszy jaskini to wylot szczelinowej Wielkiej Studni. Z jej bocznych ścian i dna odchodzi kilka ciągów:
Przyroda.
Jaskinia jest typu osuwiskowego. Nie ma w niej nacieków. Cały rok zamieszkują ją nietoperze. Są to podkowce małe, nocki duże i gacki wielkouche. Ściany są suche, brak jest na nich roślinności. W Sali z Misiem znaleziono szkielet niedźwiedzia, stąd nazwa jaskini. 
Historia odkryć.
Jaskinia została odkryta przez członków koła geograficznego z Nawojowej we wrześniu 1988 roku. Jej opis i plan sporządzili E. Borek, A. Antkiewicz, R. Baran, W. Ignacyk, P. Irzyk i P. Wańczyk w latach 1988 - 1997.

</doc>
<doc id="4277607" url="https://pl.wikipedia.org/wiki?curid=4277607" title="Allensworth">
Allensworth

Allensworth – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4277611" url="https://pl.wikipedia.org/wiki?curid=4277611" title="Alpaugh">
Alpaugh

Alpaugh – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4277612" url="https://pl.wikipedia.org/wiki?curid=4277612" title="Amlasz">
Amlasz

Amlasz – miasto w Iranie, w ostanie Gilan. W 2016 roku liczyło 15 444 mieszkańców.

</doc>
<doc id="4277615" url="https://pl.wikipedia.org/wiki?curid=4277615" title="California Hot Springs">
California Hot Springs

California Hot Springs – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4277617" url="https://pl.wikipedia.org/wiki?curid=4277617" title="Asalem">
Asalem

Asalem – miasto w Iranie, w ostanie Gilan. W 2016 roku liczyło 10 720 mieszkańców.

</doc>
<doc id="4277619" url="https://pl.wikipedia.org/wiki?curid=4277619" title="Bazar Dżome">
Bazar Dżome

Bazar Dżome – miasto w Iranie, w ostanie Gilan. W 2016 roku liczyło 5729 mieszkańców.

</doc>
<doc id="4277620" url="https://pl.wikipedia.org/wiki?curid=4277620" title="Żytnia Skała">
Żytnia Skała

Żytnia Skała – ostaniec na wierzchowinie Wyżyny Olkuskiej w miejscowości Bębło w województwie małopolskim, w powiecie krakowskim, w gminie Wielka Wieś. Skała położona jest na łąkach po południowej stronie drogi krajowej nr 94 i jest z niej widoczna. Znajduje się w granicach Parku Krajobrazowego Dolinki Krakowskie. Z drogi asfaltowej przez Bębło prowadzi do niej pomiędzy domami nieznakowana droga szutrowa.
Ostaniec ten objęty jest ochroną w formie dwóch pomników przyrody ustanowionych w 1970 roku.
U południowych podnóży Żytniej Skały zamontowano tablicę informacyjną Małopolskiego Szlaku Geoturystycznego. Podaje ona, że skała zbudowana jest z wapieni pochodzących z okresu późnej jury. Wówczas teren ten był dnem morza, na którym osadzały się wapienne szkielety żyjących w nim zwierząt. Skała jest intruzją twardych wapieni skalistych, które na dnie morza nie uległy erozji i utworzyły wyniosłości. Spowodowana tym wzmożona cyrkulacja wody na ich zboczach przyczyniła się do lepszego dostarczania składników pokarmowych i bujnego rozwoju gąbek krzemionkowych i sinic. Tworzyły on budowle podobne do raf koralowych.
Południowe stoki Żytniej Skały są zwietrzałe i podsypane rumoszem skalnym, północne podcięte są pionową ścianą. W Żytniej Skale są dwie jaskinie i 6 schronisk: Jaskinia pod Agrestem, Jaskinia w Żytniej Skale Górna, Schronisko Dolne w Żytniej Skale, Schronisko Małe w Żytniej Skale, Schronisko nad Dolnym w Żytniej Skale, Schronisko Przechodnie w Żytniej Skale, Schronisko Wysokie w Żytniej Skale, Schronisko za Stodołą w Żytniej Skale. Archeolodzy w namuliskach trzech schronisk znaleźli szczątki plejstoceńskich zwierząt i niewielką liczbę krzemiennych narzędzi z górnego paleolitu. Schroniska te były więc zamieszkiwane przez ludzi w okresie paleolitu, ale także później – znaleziono bowiem fragmenty ceramiki tzw. lendzielskiej i promienistej, pochodzące z wczesnego średniowiecza. W archeologii schroniska te znane są pod nazwą Jaskinia Żytnia.
Wierzchołek Żytniej Skały stanowi dobry punkt widokowy. Po przeciwnej stronie drogi nr 94 widoczne są z niego m.in. Duże Skałki z nieczynnym kamieniołomem i piecem do wypalania wapieni.
Wspinacze skałkowi Żytnią Skałę nazywają Żytnimi Skałami. Na jej północnej ścianie o wysokości 10–14 m są 34 drogi wspinaczkowe o zróżnicowanym stopniu trudności (V+ – VI.4 w skali trudności Kurtyki). Niemal wszystkie mają zamontowaną asekurację (3-6 ringów i stanowiska zjazdowe).

</doc>
<doc id="4277621" url="https://pl.wikipedia.org/wiki?curid=4277621" title="Camp Nelson">
Camp Nelson

Camp Nelson – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4277622" url="https://pl.wikipedia.org/wiki?curid=4277622" title="Czaboksar">
Czaboksar

Czaboksar – miasto w Iranie, w ostanie Gilan. W 2016 roku liczyło 8824 mieszkańców.

</doc>
<doc id="4277625" url="https://pl.wikipedia.org/wiki?curid=4277625" title="Czubar">
Czubar

Czubar – miasto w Iranie, w ostanie Gilan. W 2016 roku liczyło 5554 mieszkańców.

</doc>
<doc id="4277627" url="https://pl.wikipedia.org/wiki?curid=4277627" title="Cutler (Kalifornia)">
Cutler (Kalifornia)

Cutler – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4277628" url="https://pl.wikipedia.org/wiki?curid=4277628" title="Eric Coates">
Eric Coates

Eric Coates (ur. 27 sierpnia 1882 w Hucknall, zm. 21 grudnia 1957 w Chichester) – brytyjski kompozytor i altowiolista.
Życiorys.
Jako dziecko uczył się gry na skrzypcach, później także na altówce. Kształcił się w Nottingham, następnie w 1906 roku wstąpił do Królewskiej Akademii Muzycznej w Londynie, gdzie studiował u Lionela Tertisa (altówka), Fredericka Cordera (kompozycja) i Hartleya Braithwaite’a (kompozycja). Występował z licznymi kwartetami smyczkowymi. W 1908 roku został członkiem Hamburg String Quartet, wraz z którym odbył tournée po Południowej Afryce. W latach 1910–1919 grał w Queen’s Hall Orchestra, od 1912 roku jako jej pierwszy altowiolista. Po 1919 roku zrezygnował z występów, poświęcając się wyłącznie komponowaniu.
Tworzył głównie prostą, lekką muzykę o charakterze popularnym, cechującą się dopracowanym warsztatem kompozytorskim, bogatą instrumentalizacją i melodyjnością. Skomponował suity orkiestrowe "From the Countryside" (1915), "Summer Days" (1919), "The Three Bears" (1926), "Cinderella" (1929), "From Meadow to Mayfair" (1929), "London" (1932), "London Again" (1936), "The Three Elizabeths" (1944), ponadto m.in. "Saxo Rhapsody" na saksofon i orkiestrę (1937), suitę baletową "Snow White and the Seven Dwarfs" (1930), marsze, ponad 100 pieśni. Pochodzący z suity "London" marsz "Knightsbridge" został wykorzystany przez BBC jako sygnał programu radiowego "In Town Tonight".

</doc>
<doc id="4277630" url="https://pl.wikipedia.org/wiki?curid=4277630" title="Delft Colony">
Delft Colony

Delft Colony – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4277633" url="https://pl.wikipedia.org/wiki?curid=4277633" title="Maciej Rajski">
Maciej Rajski

Maciej Rajski (ur. 3 maja 1991 w Piotrkowie Trybunalskim) – polski tenisista, mistrz Polski w grze pojedynczej z 2018 roku, zawodnik klubu KT Teniswil Warszawa.
Kariera tenisowa.
Halowy mistrz Polski seniorów w grze pojedynczej z 2015 i 2020 roku.
6 sierpnia 2017 pokonał Pawła Ciasia 6:7(5), 7:5, 6:3, wygrywając turniej ITF Futures o puli nagród 15 000 dolarów w Mrągowie. Akademicki mistrz Europy z drużyną Akademii Leona Koźmińskiego z 2015 i 2019 roku. Finalista trzech turniejów rangi ITF Futures w grze podwójnej.
W 2019 roku zwyciężył w zawodach deblowych rangi ITF World Tennis Tour w Bratysławie w parze z Yannem Wójcikiem.

</doc>
<doc id="4277634" url="https://pl.wikipedia.org/wiki?curid=4277634" title="Utsuro-bune">
Utsuro-bune

 – niezidentyfikowany statek (łódź), który rzekomo wyrzuciły fale morskie Pacyfiku na wschodnie wybrzeże Japonii w 1803 roku. 
Przebieg wydarzenia.
W dniu 22 lutego (w innej wersji 24 marca) 1803 roku japońscy rybacy w ówczesnej prowincji Hitachi (ob. prefektura Ibaraki), na plaży o dzisiejszej nazwie Sharihama, rozciągającej się pomiędzy miastami Kamisu i Hasaki, zauważyli dziwną, okrągłą „łódź”, która dryfowała przy brzegu. Przyholowali ją do plaży i dokładnie obejrzeli. Nigdy wcześniej czegoś takiego nie widzieli. Obiekt wyglądał, jakby był wykonany z drewna, metalu i szkła, w kształcie pojemnika ("kōgō") na zapachowe kadzidełka. Górna część, niby z palisandru, miała szklane (kryształowe) okna, a dolna była pokryta metalowymi płytami, zapewne w celu ochrony przed ostrymi krawędziami przybrzeżnych skał. Statek miał 3,30 m wysokości i 5,45 m średnicy.
Rybacy weszli do środka „statku”. Wewnątrz zobaczyli dziwne pismo i znaki wyryte na ścianach, niezwykłe tkaniny, które przyrównali do prześcieradeł lub dywanów, butelkę z płynem (prawdopodobnie z wodą; jej pojemność różni się w zależności od opisu) i pokarmy w rodzaju: ciasta, wyrabianego chleba i jakiegoś mięsa.
Zastali tam przede wszystkim pasażerkę, młodą (ok. 18–20 lat), piękną kobietę, która miała ok. 1,5 m wzrostu, rude brwi, rude włosy (ciemnoczerwone, czerwonawo brązowe) do ramion (w wersji "Ume no chiri" były one długie, czarne, błyszczące, opadające wzdłuż pleców jak pióra), które wyglądały tak, jakby jej naturalne włosy przepleciono długimi białymi paskami z futra lub dziwnej tkaniny. Miała cerę bladoróżową (lub w innej wersji – białą jak śnieg), białe zęby. Jej piękne ubranie było wykonane z nieznanej, trudnej do opisania tkaniny. W rękach trzymała dziwne, jasne (wykonane z wyblakłego materiału, jak ze „zwykłego, surowego drewna”) kwadratowe pudełko (szkatułkę) o długości ok. 60 cm. Kobieta nie pozwoliła nikomu go dotknąć, mimo usilnych próśb rybaków. Mówiła językiem niezrozumiałym dla rybaków i odmówiła ujawnienia zawartości pudełka, które posiadała, ale jej zachowanie (maniery) były właściwe. 
Rybacy doszli do wniosku, że kobieta była księżniczką z obcego kraju, wygnaną za romans z wieśniakiem. W pudełku mogła mieć głowę zmarłego kochanka i chroniła ją z tego powodu. Ostatecznie rybacy postanowili umieścić ją z powrotem na statku, wypchnąć na morze i zostawić na pastwę losu.
Interpretacje wydarzenia.
Istnieje kilka wersji interpretujących to wydarzenie. Główne punkty pokrywają się, różnice występują jedynie w szczegółach. Z biegiem lat pojawiły się sugestie, że rybacy napotkali kosmitę, a nie kobietę. Początkowo odrzucano możliwość, że mogło to być UFO, gdyż nie było w relacjach ani słowa o tym, że obiekt mógł latać. Brano jednak pod uwagę, iż mogło to być USO, czyli niezidentyfikowany obiekt podwodny.
Najbardziej przekonującym dowodem był sam statek. W tekstach opisujących ten incydent badacze porównali statek do miseczki do ryżu z pokrywką lub pojemnika na kadzidełka zapachowe. Metalowe płyty (pasy) i twarde, szklane okna były czymś, czego rybacy jeszcze nie widzieli. Pismo na statku zostało porównane do podobnych symboli znalezionych na kadłubach obiektów z Roswell w Nowym Meksyku w 1947 roku i incydentu w Rendlesham Forest, w hrabstwie Suffolk, we wschodniej Anglii w grudniu 1980 roku.
Pojawiały się także inne wyjaśnienia. Sugerowano, że kobieta była Rosjanką, która przybyła, aby przekonać Japończyków do wymiany handlowej. Incydent miał miejsce w okresie Edo, kiedy granice Japonii były zamknięte (sakoku) i kontrolowane, a kraj handlował tylko z Chinami i Holandią (Dejima). Ta izolacja mogłaby również wyjaśnić, dlaczego statek był tak nieznany rybakom.
Urashima.
Wydarzenie to jest kojarzone ze znaną legendą o Tarō Urashimie i księżniczce, córce władcy mórz Toyotama-hime-no-Mikoto, lepiej znanej jako Oto-hime. Młody rybak ocalił żółwia, którego postać – jak się okazało – przybrała księżniczka. Zabrała ona wybawcę do Smoczego Pałacu (Ryūgū-jō) na dnie oceanu. Była to siedziba jej ojca, władcy mórz, boga-smoka o imieniu Ryūjin, znanego również jako Owatatsumi-no-Mikoto.
Urashima został w podmorskim pałacu kilka dni (w innej wersji trzy lata), ale wkrótce zatęsknił za swoją wioską i starzejącą się matką. Poprosił więc księżniczkę o zgodę na powrót. Było jej przykro, ale życzyła mu dobrze i podarowała tajemnicze pudełko zwane "tama-tebako" (cenne pudełko, szkatułka, kaseta), które miało chronić go przed krzywdą, ale ostrzegła go, aby nigdy go nie otwierał.
Kiedy wrócił do domu, okazało się, że wszystko się zmieniło. Jego dom, matka i znajomi mu ludzie zniknęli. Okazało się, że minęło 300 lat od dnia, w którym udał się na dno morza. Zrozpaczony, w roztargnieniu otworzył pudełko od księżniczki. Wydostał się z niego biały dym. Urashima nagle się postarzał, a z morza doszedł go smutny głos Oto-hime: „Mówiłam ci, żebyś nie otwierał pudełka. W nim była twoja starość…”
Źródła historyczne.
Znane wersje tej legendy pochodzą z następujących tekstów:

</doc>
<doc id="4277641" url="https://pl.wikipedia.org/wiki?curid=4277641" title="Ducor">
Ducor

Ducor – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4277644" url="https://pl.wikipedia.org/wiki?curid=4277644" title="Nasruła Nasrułajew">
Nasruła Nasrułajew

Nasruła Asadułajewicz Nasrułajew (ros. Насрула Асадулаевич Насрулаев; ur. 17 lutego 1948, albo 9 sierpnia 1946) – radziecki zapaśnik startujący w stylu wolnym. Mistrz świata w 1974 i drugi w 1973. Mistrz Europy w 1973. Pierwszy w Pucharze Świata w 1975.
Mistrz ZSRR w 1970 i 1974, drugi w 1969 roku.

</doc>
<doc id="4277647" url="https://pl.wikipedia.org/wiki?curid=4277647" title="Colcapirhua">
Colcapirhua

Colcapirhua – miasto w Boliwii, położone w środkowej części departamentu Cochabamba.
Opis.
Miejscowość została założona 15 kwietnia 1985 roku. W mieście znajduje się węzeł drogowy-RP i RP4.

</doc>
<doc id="4277649" url="https://pl.wikipedia.org/wiki?curid=4277649" title="Nasrula Nasrulaev">
Nasrula Nasrulaev



</doc>
<doc id="4277651" url="https://pl.wikipedia.org/wiki?curid=4277651" title="Dejlaman">
Dejlaman

Dejlaman – miasto w Iranie, w ostanie Gilan. W 2016 roku liczyło 1729 mieszkańców.

</doc>
<doc id="4277653" url="https://pl.wikipedia.org/wiki?curid=4277653" title="Gurab Zarmich">
Gurab Zarmich

Gurab Zarmich – miasto w Iranie, w ostanie Gilan. W 2016 roku liczyło 4183 mieszkańców.

</doc>
<doc id="4277654" url="https://pl.wikipedia.org/wiki?curid=4277654" title="Hasztpar">
Hasztpar

Hasztpar () – miasto w Iranie, w ostanie Gilan. W 2016 roku liczyło 54 178 mieszkańców.

</doc>
<doc id="4277658" url="https://pl.wikipedia.org/wiki?curid=4277658" title="Earlimart">
Earlimart

Earlimart – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4277659" url="https://pl.wikipedia.org/wiki?curid=4277659" title="Bożków (gromada)">
Bożków (gromada)

Bożków – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bożków z siedzibą GRN w Bożkowie utworzono – jako jedną z 8759 gromad na obszarze Polski – w powiecie kłodzkim w woj. wrocławskim, na mocy uchwały nr 17/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Bożków, Święcko, Gorzuchów i Czerwieńczyce ze zniesionej gminy Bożków w tymże powiecie.
13 listopada 1954 (z mocą obowiązującą wstecz od 1 października 1954) gromada weszła w skład nowo utworzonego powiatu noworudzkiego w tymże województwie, gdzie ustalono dla niej 24 członków gromadzkiej rady narodowej.
1 stycznia 1972 do gromady Bożków włączono obszar zniesionej gromady Wojbórz w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973, tym razem w powiecie noworudzkim, reaktywowano gminę Bożków (zniesiono ją ponownie 2 lipca 1976.

</doc>
<doc id="4277661" url="https://pl.wikipedia.org/wiki?curid=4277661" title="East Orosi">
East Orosi

East Orosi – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4277663" url="https://pl.wikipedia.org/wiki?curid=4277663" title="Ścinawka Średnia (gromada)">
Ścinawka Średnia (gromada)

Ścinawka Średnia – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ścinawka Średnia z siedzibą GRN w Ścinawce Średniej utworzono – jako jedną z 8759 gromad na obszarze Polski – w powiecie kłodzkim w woj. wrocławskim, na mocy uchwały nr 17/54 WRN we Wrocławiu z dnia 2 października 1954. W skład jednostki wszedł obszar dotychczasowej gromady Ścinawka Średnia ze zniesionej gminy Radków w tymże powiecie.
13 listopada 1954 (z mocą obowiązującą wstecz od 1 października 1954) gromada weszła w skład nowo utworzonego powiatu noworudzkiego w tymże województwie, gdzie ustalono dla niej 27 członków gromadzkiej rady narodowej.
1 stycznia 1972 do gromady Ścinawka Średnia włączono obszar zniesionej gromady Ścinawka Dolna oraz wieś Ścinawka Górna ze zniesionej gromady Ścinawka Górna w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie noworudzkim utworzono gminę Ścinawka Średnia (zniesiono ją ponownie 2 lipca 1976.

</doc>
<doc id="4277666" url="https://pl.wikipedia.org/wiki?curid=4277666" title="East Porterville">
East Porterville

East Porterville – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4277667" url="https://pl.wikipedia.org/wiki?curid=4277667" title="Ścinawka Dolna (gromada)">
Ścinawka Dolna (gromada)

Ścinawka Dolna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ścinawka Dolna z siedzibą GRN w Ścinawce Dolnej utworzono – jako jedną z 8759 gromad na obszarze Polski – w powiecie kłodzkim w woj. wrocławskim, na mocy uchwały nr 17/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Ścinawka Dolna, Raszków i Suszyna ze zniesionej gminy Radków w tymże powiecie.
13 listopada 1954 (z mocą obowiązującą wstecz od 1 października 1954) gromada weszła w skład nowo utworzonego powiatu noworudzkiego w tymże województwie, gdzie ustalono dla niej 19 członków gromadzkiej rady narodowej.
1 stycznia 1972 gromadę zniesiono, a jej obszar włączono do gromady Ścinawka Średnia w tymże powiecie.

</doc>
<doc id="4277669" url="https://pl.wikipedia.org/wiki?curid=4277669" title="East Tulare Villa">
East Tulare Villa

East Tulare Villa – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4277670" url="https://pl.wikipedia.org/wiki?curid=4277670" title="Ścinawka Górna (gromada)">
Ścinawka Górna (gromada)

Ścinawka Górna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ścinawka Górna z siedzibą GRN w Ścinawce Górnej utworzono – jako jedną z 8759 gromad na obszarze Polski – w powiecie kłodzkim w woj. wrocławskim, na mocy uchwały nr 17/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Ścinawka Górna i Tłumaczów ze zniesionej gminy Radków oraz Bieganów ze zniesionej gminy Nowa Ruda w tymże powiecie.
13 listopada 1954 (z mocą obowiązującą wstecz od 1 października 1954) gromada weszła w skład nowo utworzonego powiatu noworudzkiego w tymże województwie, gdzie ustalono dla niej 13 członków gromadzkiej rady narodowej.
1 stycznia 1972 gromadę zniesiono, a jej obszar włączono do gromady Ścinawka Średnia (wieś Ścinawka Górna) oraz do nowo utworzonej gromady Nowa Ruda (wsie Bieganów i Tłumaczów) w tymże powiecie.

</doc>
<doc id="4277671" url="https://pl.wikipedia.org/wiki?curid=4277671" title="Ratno Dolne (gromada)">
Ratno Dolne (gromada)

Ratno Dolne – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ratno Dolne z siedzibą GRN w Ratnie Dolnym utworzono – jako jedną z 8759 gromad na obszarze Polski – w powiecie kłodzkim w woj. wrocławskim, na mocy uchwały nr 17/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Ratno Dolne, Wambierzyce, Ratno Górne i Gajów ze zniesionej gminy Radków w tymże powiecie.
13 listopada 1954 (z mocą obowiązującą wstecz od 1 października 1954) gromada weszła w skład nowo utworzonego powiatu noworudzkiego w tymże województwie, gdzie ustalono dla niej 18 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4277673" url="https://pl.wikipedia.org/wiki?curid=4277673" title="El Rancho">
El Rancho

El Rancho – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4277674" url="https://pl.wikipedia.org/wiki?curid=4277674" title="Świerki (gromada)">
Świerki (gromada)

Świerki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Świerki z siedzibą GRN w Świerkach utworzono – jako jedną z 8759 gromad na obszarze Polski – w powiecie kłodzkim w woj. wrocławskim, na mocy uchwały nr 17/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Świerki, Bartnica i Dworki ze zniesionej gminy Ludwikowice Kłodzkie w tymże powiecie.
13 listopada 1954 (z mocą obowiązującą wstecz od 1 października 1954) gromada weszła w skład nowo utworzonego powiatu noworudzkiego w tymże województwie, gdzie ustalono dla niej 13 członków gromadzkiej rady narodowej.
1 stycznia 1972 gromadę zniesiono, a jej obszar włączono do gromady Ludwikowice Kłodzkie w tymże powiecie.

</doc>
<doc id="4277675" url="https://pl.wikipedia.org/wiki?curid=4277675" title="Ludwikowice Kłodzkie (gromada)">
Ludwikowice Kłodzkie (gromada)

Ludwikowice Kłodzkie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ludwikowice Kłodzkie z siedzibą GRN w Ludwikowicach Kłodzkich utworzono – jako jedną z 8759 gromad na obszarze Polski – w powiecie kłodzkim w woj. wrocławskim, na mocy uchwały nr 17/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Ludwikowice Kłodzkie i Sokolec ze zniesionej gminy Ludwikowice Kłodzkie w tymże powiecie.
13 listopada 1954 (z mocą obowiązującą wstecz od 1 października 1954) gromada weszła w skład nowo utworzonego powiatu noworudzkiego w tymże województwie, gdzie ustalono dla niej 16 członków gromadzkiej rady narodowej.
1 stycznia 1972 do gromady Ludwikowice Kłodzkie włączono obszar zniesionej gromady Świerki w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4277676" url="https://pl.wikipedia.org/wiki?curid=4277676" title="Goshen (Kalifornia)">
Goshen (Kalifornia)

Goshen – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4277678" url="https://pl.wikipedia.org/wiki?curid=4277678" title="Jugów (gromada)">
Jugów (gromada)

Jugów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jugów z siedzibą GRN w Jugowie utworzono – jako jedną z 8759 gromad na obszarze Polski – w powiecie kłodzkim w woj. wrocławskim, na mocy uchwały nr 17/54 WRN we Wrocławiu z dnia 2 października 1954. W skład jednostki wszedł obszar dotychczasowej gromady Jugów ze zniesionej gminy Ludwikowice Kłodzkie w tymże powiecie.
13 listopada 1954 (z mocą obowiązującą wstecz od 1 października 1954) gromada weszła w skład nowo utworzonego powiatu noworudzkiego w tymże województwie, gdzie ustalono dla niej 27 członków gromadzkiej rady narodowej.
1 stycznia 1972 do gromady Jugów włączono wieś Przygórze ze zniesionej gromady Wolibórz w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4277679" url="https://pl.wikipedia.org/wiki?curid=4277679" title="Rusłan Aszuralijew">
Rusłan Aszuralijew

Rusłan Nuralijewicz Aszuralijew (ros. Руслан Нуралиевич Ашуралиев; ur. 20 lutego 1950; zm. 27 listopada 2009) – radziecki zapaśnik startujący w stylu wolnym. Dwukrotny olimpijczyk. Brązowy medalista z Monachium 1972 i czwarty w Montrealu 1976. Walczył w kategorii 68 – 74 kg.
Mistrz świata w 1974 i 1975. Mistrz Europy w 1974. Pierwszy w Pucharze Świata w 1976; drugi w 1973 i 1975; czwarty w 1977.
Mistrz ZSRR w 1971, 1973, 1974, 1976 i 1977; drugi w 1970, 1972, 1975; trzeci w 1978 roku.

</doc>
<doc id="4277680" url="https://pl.wikipedia.org/wiki?curid=4277680" title="Ruslan Ashuraliyev">
Ruslan Ashuraliyev



</doc>
<doc id="4277681" url="https://pl.wikipedia.org/wiki?curid=4277681" title="Mistrzostwa Rosji w Skokach Narciarskich 2018">
Mistrzostwa Rosji w Skokach Narciarskich 2018

Mistrzostwa Rosji w Skokach Narciarskich 2018 – rozegrane w kompleksie Aist w Nizny Tagił w dniach 29 marca–2 kwietnia zawody mające za zadanie wyłonić najlepszych skoczków w kraju.
W pierwszy dzień zmagań kobiety i mężczyźni rywalizowali na skoczni normalnej. Wśród pań najlepszą była Irina Awwakumowa, która wyprzedziła będącą na drugim miejscu Anastasiję Barannikową. Trzecie miejsce zajęła Aleksandra Barancewa. W zawodach kobiet wzięło udział 26 zawodniczek. Wśród mężczyzn tytuł mistrzowski zdobył Dienis Korniłow. Za nim na podium uplasowali się Iwan Łanin i Zachir Dżafarow. W konkursie mężczyzn na starcie pojawiło się 70 zawodników, w tym trzech zostało zdyskwalifikowanych, a trzech nie pojawiło się na starcie.
Dzień później na tym samym obiekcie odbyły się zawody drużyn mieszanych. Złoty medal zdobyli przedstawiciele obwodu moskiewskiego, a kolejni miejsca zajęły drużyny z obwodu petersburskiego i kraju permskiego. W tej konkurencji wzięło udział dwanaście zespołów. 
W dniach 1–2 kwietnia rywalizacja odbywała się na dużej skoczni, gdzie rywalizowali wyłącznie mężczyźni. Pierwszego dnia odbyły się zawody indywidualne, w których zwyciężył ponownie Korniłow, srebrny medal zdobył Aleksiej Romaszow, natomiast na najniższym stopniu podium stanął Dmitrij Wasiljew. Ostatniego dnia zmagań wyłoniono medalistów w zawodach drużynowych, a zostali nimi kolejno zespoły z obwodu niżnonowogrodzkiego, moskiewskiego i Tatarstanu. Wystartowało 13 drużyn.

</doc>
<doc id="4277682" url="https://pl.wikipedia.org/wiki?curid=4277682" title="Hartland (Kalifornia)">
Hartland (Kalifornia)

Hartland – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4277684" url="https://pl.wikipedia.org/wiki?curid=4277684" title="Słupiec (gromada w powiecie noworudzkim)">
Słupiec (gromada w powiecie noworudzkim)

Słupiec – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Słupiec z siedzibą GRN w Słupcu (obecnie w granicach Nowej Rudy) utworzono – jako jedną z 8759 gromad na obszarze Polski – w powiecie kłodzkim w woj. wrocławskim, na mocy uchwały nr 17/54 WRN we Wrocławiu z dnia 2 października 1954. W skład jednostki wszedł obszar dotychczasowej gromady Słupiec ze zniesionej gminy Bożków w tymże powiecie.
13 listopada 1954 (z mocą obowiązującą wstecz od 1 października 1954) gromada weszła w skład nowo utworzonego powiatu noworudzkiego w tymże województwie, gdzie ustalono dla niej 27 członków gromadzkiej rady narodowej.
1 stycznia 1959 gromadę Słupiec zniesiono w związku z nadaniem jej statusu osiedla. 1 stycznia 1967 osiedle Słupiec otrzymało status miasta, a 1 stycznia 1973 miasto Słupiec włączono do Nowej Rudy.

</doc>
<doc id="4277686" url="https://pl.wikipedia.org/wiki?curid=4277686" title="Tadeusz Gogosz">
Tadeusz Gogosz

Tadeusz Gogosz (wł. Kazimierz Gogosz, ur. 5 sierpnia 1945 w Katowicach, zm. 30 września 2019 w Esteponie) – polski gitarzysta basowy, w latach 60. i 70. członek wielu zespołów bigbitowych i jazzowych. Był współzałożycielem krakowskiego zespołu Szwagry. Grał i śpiewał z takimi zespołami i artystami jak: Dżamble, Skaldowie, Czesław Niemen i Akwarele, Bemibek, Sextet Zbigniewa Namysłowskiego, Test, Grupa Organowa Krzysztofa Sadowskiego, Grupa ABC, Ewa Demarczyk, Bemibem oraz EB Band.
Życiorys.
Tadeusz Gogosz urodził się 5 sierpnia 1945 roku w Katowicach. Dzieciństwo spędził w Warszawie i w Śródborowie koło Warszawy, w połowie lat pięćdziesiątych przyjechał wraz z rodziną do Nowej Huty, gdzie rozpoczął naukę muzyki. W liceum grał na klarnecie, co w jego własnych słowach "nudziło go to bardzo" i w tym okresie zaczął grać w nowohuckich zespołach bigbitowych. Grał w krakowskich zespołach Ametysty oraz Bitni, a później w zespole Szwagry, w którym pełnił rolę kierownika muzycznego. Był także współzałożycielem zespołu Dżamble, skąd przeszedł do Skaldów. W latach 1967–1969 grał w zespole towarzyszącym Czesławowi Niemenowi – Akwarele. W późniejszych latach współpracował z takimi grupami i artystami jak: Adam Makowicz, Tomasz Stańko, Janusz Muniak oraz Grupa ABC, Bemibek, sekstet Zbigniewa Namysłowskiego, grupa organowa Krzysztofa Sadowskiego, Novi Singers, Bemibem, Test i Ewa Demarczyk.
Ma dwie siostry, starszą Marię (zm. 2017) - wielokrotną reprezentantkę Polski w brydżu sportowym, i młodszą Aleksandrę.
Był pierwszym mężem Ewy Bem. Wyemigrował do Norwegii, gdzie ukończył studia inżynierskie, pracował jako inżynier jakości konstrukcji stalowych. Po zakończeniu pracy zawodowej przeniósł się do Andaluzji, gdzie mieszkał do końca swojego życia.
W 2005 został odznaczony brązowym medalem „Zasłużony Kulturze Gloria Artis”.
Zmarł 30 września 2019 roku w Esteponie.

</doc>
<doc id="4277687" url="https://pl.wikipedia.org/wiki?curid=4277687" title="Skalska Droga">
Skalska Droga

Skalska Droga – wąwóz i droga (ul. Skalska) w Ojcowskim Parku Narodowym. Wąwóz jest bocznym, prawym odgałęzieniem Doliny Prądnika. Jego wylot obramowany jest niewielkimi wapiennymi skałkami i znajduje się powyżej skały Bukowiec, przy grupce domów. Droga jest przedłużeniem drogi asfaltowej biegnącej z Prądnika Korzkiewskiego w kierunku Ojcowa. Dalej jednak w kierunku Ojcowa jest to droga szutrowa z zakazem wjazdu pojazdów samochodowych. Można natomiast Skalską Drogą dojechać do miejscowości Biały Kościół. 
Droga jest głęboko wcięta w warstwę lessów. Dawniej była to droga polna i prowadził nią niebieski szlak turystyczny. Jego przebieg jednak zmieniono, drogę wyasfaltowano. Jest wąska i nie posiada chodnika ani pobocza.

</doc>
<doc id="4277688" url="https://pl.wikipedia.org/wiki?curid=4277688" title="Włodowice (gromada w powiecie noworudzkim)">
Włodowice (gromada w powiecie noworudzkim)

Włodowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Włodowice z siedzibą GRN we Włodowicach utworzono – jako jedną z 8759 gromad na obszarze Polski – w powiecie kłodzkim w woj. wrocławskim, na mocy uchwały nr 17/54 WRN we Wrocławiu z dnia 2 października 1954. W skład jednostki weszły obszary dotychczasowych gromad: Włodowice ze zniesionej gminy Nowa Ruda oraz Sokolica i Krajnów ze zniesionej gminy Ludwikowice Kłodzkie w tymże powiecie.
13 listopada 1954 (z mocą obowiązującą wstecz od 1 października 1954) gromada weszła w skład nowo utworzonego powiatu noworudzkiego w tymże województwie, gdzie ustalono dla niej 19 członków gromadzkiej rady narodowej.
1 stycznia 1972 gromadę zniesiono, a jej obszar (wsie Krajanów, Sokolnica i Włodowice) włączono do nowo utworzonej gromady Nowa Ruda w tymże powiecie.

</doc>
<doc id="4277690" url="https://pl.wikipedia.org/wiki?curid=4277690" title="Gromada Włodowice">
Gromada Włodowice



</doc>
<doc id="4277691" url="https://pl.wikipedia.org/wiki?curid=4277691" title="Wojbórz (gromada)">
Wojbórz (gromada)

Wojbórz – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wojbórz z siedzibą GRN w Wojborzu utworzono – jako jedną z 8759 gromad na obszarze Polski – w powiecie kłodzkim w woj. wrocławskim, na mocy uchwały nr 17/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Wojbórz, Wilcza i Łączna ze zniesionej gminy Bożków w tymże powiecie.
13 listopada 1954 (z mocą obowiązującą wstecz od 1 października 1954) gromada weszła w skład nowo utworzonego powiatu noworudzkiego w tymże województwie, gdzie ustalono dla niej 16 członków gromadzkiej rady narodowej.
1 stycznia 1972 gromadę zniesiono, a jej obszar włączono do gromady Bożków w tymże powiecie.

</doc>
<doc id="4277692" url="https://pl.wikipedia.org/wiki?curid=4277692" title="Idlewild (Kalifornia)">
Idlewild (Kalifornia)

Idlewild – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4277693" url="https://pl.wikipedia.org/wiki?curid=4277693" title="Wolibórz (gromada)">
Wolibórz (gromada)

Wolibórz – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady wraz z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 roku do momentu ich zniesienia z dniem 1 stycznia 1973 roku, tym samym wypierając organizację gminną w latach 1954–1972.
Gromadę Wolibórz z siedzibą GRN w Woliborzu utworzono – jako jedną z 8759 gromad na obszarze Polski – w powiecie kłodzkim w woj. wrocławskim, na mocy uchwały nr 17/54 WRN we Wrocławiu z dnia 2 października 1954 roku. W skład jednostki weszły obszary dotychczasowych gromad Wolibórz, Dzikowiec, Nowa Wieś Kłodzka i Przygórz(e) ze zniesionej gminy Nowa Ruda w tymże powiecie.
13 listopada 1954 roku (z mocą obowiązującą wstecz od 1 października 1954) gromada weszła w skład nowo utworzonego powiatu noworudzkiego w tymże województwie, gdzie ustalono dla niej 27 członków gromadzkiej rady narodowej.
1 stycznia 1972 roku gromadę zniesiono, a jej obszar (wsie Wolibórz, Nowa Wieś Kłodzka i Dzikowice) włączono do nowo utworzonej gromady Nowa Ruda. Oprócz wsi Przygórze, którą włączono do gromady Jugów w tymże powiecie.

</doc>
<doc id="4277694" url="https://pl.wikipedia.org/wiki?curid=4277694" title="Ivanhoe (Kalifornia)">
Ivanhoe (Kalifornia)

Ivanhoe – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4277696" url="https://pl.wikipedia.org/wiki?curid=4277696" title="Lewin Kłodzki (gromada)">
Lewin Kłodzki (gromada)

Lewin Kłodzki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Lewin Kłodzki z siedzibą GRN w Lewinie Kł. utworzono – jako jedną z 8759 gromad na obszarze Polski – w powiecie kłodzkim w woj. wrocławskim, na mocy uchwały nr 17/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Lewin Kł., Jawornica, Jerzykowice Małe, Kocioł, Krzyżanów, Taszów, Zimne Wody, Witów, Kulin, Leśna i Jarków ze zniesionej gminy Lewin Kł. w tymże powiecie. Dla gromady ustalono 27 członków gromadzkiej rady narodowej.
31 grudnia 1961 do gromady Lewin Kłodzki włączono wsie Dańczów, Darnków, Gołaczów i Jerzykowice Wielkie ze zniesionej gromady Jeleniów w tymże powiecie.
1 stycznia 1970 do gromady Lewin Kłodzki włączono obszary miejscowości Brzozowie, Bukowina Kłodzka, Jakubowice, Pstrążna, Słone i część obszaru miejscowości Czermna o łącznej powierzchni 2.118 ha z miasta Kudowa-Zdrój w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie kłodzkim reaktywowano gminę Lewin Kłodzki (zniesiono ją ponownie 2 lipca 1976 i reaktywowano 2 kwietnia 1991).

</doc>
<doc id="4277699" url="https://pl.wikipedia.org/wiki?curid=4277699" title="Kennedy Meadows">
Kennedy Meadows

Kennedy Meadows – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4277700" url="https://pl.wikipedia.org/wiki?curid=4277700" title="Zbigniew Pocialik">
Zbigniew Pocialik

Zbigniew Pocialik (ur. 1 czerwca 1945 w Warszawie, zm. 27 grudnia 2020 tamże) – polski piłkarz występujący na pozycji bramkarza, trener piłkarski.
Kariera.
Seniorską karierę rozpoczynał w Warszawiance. W styczniu 1963 roku przeszedł do Gwardii Warszawa. W sezonie 1962/1963 zadebiutował w I lidze. W sezonie 1974/1975 występował w belgijskim Beveren (zagrał w siedmiu meczach), a w sezonie 1975/1976 – w Polonii Bydgoszcz. W Bydgoszczy w II lidze, w barwach Polonii rozegrał 12 meczy. W 1976 roku wrócił do Gwardii Warszawa. W 1979 roku zakończył karierę. Ogółem w Gwardii rozegrał 176 meczów w I lidze. Ponadto wystąpił w siedmiu meczach w europejskich pucharach (1969/1970, 1973/1974).
Po zakończeniu kariery pełnił funkcję trenera. Pracował jako trener bramkarzy m.in. w reprezentacji Polski, Polonii Warszawa i Świcie Nowy Dwór Mazowiecki. Jako pierwszy trener szkolił piłkarzy m.in. Gwardii Warszawa, Olimpii Warszawa (awans do III ligi) i Świtu Nowy Dwór Mazowiecki.

</doc>
<doc id="4277702" url="https://pl.wikipedia.org/wiki?curid=4277702" title="Krosnowice (gromada)">
Krosnowice (gromada)

Krosnowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Krosnowice z siedzibą GRN w Krosnowicach utworzono – jako jedną z 8759 gromad na obszarze Polski – w powiecie kłodzkim w woj. wrocławskim, na mocy uchwały nr 17/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Krosnowice i Starków ze zniesionej gminy Krosnowice w tymże powiecie. Dla gromady ustalono 18 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4277705" url="https://pl.wikipedia.org/wiki?curid=4277705" title="Lemon Cove">
Lemon Cove

Lemon Cove – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4277706" url="https://pl.wikipedia.org/wiki?curid=4277706" title="Ołdrzychowice Kłodzkie (gromada)">
Ołdrzychowice Kłodzkie (gromada)

Ołdrzychowice Kłodzkie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ołdrzychowice Kłodzkie z siedzibą GRN w Ołdrzychowicach Kłodzkich utworzono – jako jedną z 8759 gromad na obszarze Polski – w powiecie kłodzkim w woj. wrocławskim, na mocy uchwały nr 17/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Ołdrzychowice Kłodzkie, Romanowo i Rogówka ze zniesionej gminy Krosnowice w tymże powiecie. Dla gromady ustalono 10 członków gromadzkiej rady narodowej.
1 stycznia 1960 do gromady Ołdrzychowice Kłodzkie włączono obszar zniesionej gromady Żelazno w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4277708" url="https://pl.wikipedia.org/wiki?curid=4277708" title="Łężyce (gromada)">
Łężyce (gromada)

Łężyce – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łężyce z siedzibą GRN w Łężycach utworzono – jako jedną z 8759 gromad na obszarze Polski – w powiecie kłodzkim w woj. wrocławskim, na mocy uchwały nr 17/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Łężyce, Stoszów i Złotno ze zniesionej gminy Szczytna Śl. oraz Karłów i Pasterka ze zniesionej gminy Radków w tymże powiecie. Dla gromady ustalono 12 członków gromadzkiej rady narodowej.
1 stycznia 1970 do gromady Łężyce włączono obszary miejscowości Dolina, Wapienniki i Zielone Ludowe o łącznej powierzchni 801 ha z miasta Duszniki-Zdrój w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4277709" url="https://pl.wikipedia.org/wiki?curid=4277709" title="Jaszkowa Górna (gromada)">
Jaszkowa Górna (gromada)

Jaszkowa Górna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jaszkowa Górna z siedzibą GRN w Jaszkowej Górnej utworzono – jako jedną z 8759 gromad na obszarze Polski – w powiecie kłodzkim w woj. wrocławskim, na mocy uchwały nr 17/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Jaszkowa Górna, Podzamek, Droszków i Jaszkowa Dolna (bez przysiółka Jaszkówka) ze zniesionej gminy Kłodzko w tymże powiecie. Dla gromady ustalono 27 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4277710" url="https://pl.wikipedia.org/wiki?curid=4277710" title="Kolegiata Wszystkich Świętych w Sieradzu">
Kolegiata Wszystkich Świętych w Sieradzu



</doc>
<doc id="4277712" url="https://pl.wikipedia.org/wiki?curid=4277712" title="Polanica Zdrój (gromada)">
Polanica Zdrój (gromada)

Polanica Zdrój (od lat 1960. "gromada Polanica-Zdrój") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Polanica Zdrój z siedzibą GRN w mieście Polanicy Zdroju (nie wchodzącym w skład gromady) utworzono – jako jedną z 8759 gromad na obszarze Polski – w powiecie kłodzkim w woj. wrocławskim, na mocy uchwały nr 17/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Nowy Wielisław, Stary Wielisław i Sokołówka ze zniesionej gminy Polanica Zdrój w tymże powiecie. Dla gromady ustalono liczebność 27 członków w gromadzkiej rady narodowej.
1 lipca 1968 do gromady Polanica Zdrój włączono obszar zniesionej gromady Szalejów Górny w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4277714" url="https://pl.wikipedia.org/wiki?curid=4277714" title="Edvīns Bietags">
Edvīns Bietags

Edvīns Bietags (ur. 28 lutego 1908, zm. 29 września 1983) – łotewski zapaśnik. Srebrny medalista olimpijski z Berlina. 
Walczył w stylu klasycznym, w kategorii do 87 kilogramów (waga półciężka). Zawody w 1936 były jego jedynymi igrzyskami olimpijskimi, w finale pokonał go Szwed Axel Cadier. W 1934 był złotym medalistą mistrzostw Europy. Zdobył sześć tytułów mistrza kraju (1930-31, 1934-35, 1938, 1940).

</doc>
<doc id="4277715" url="https://pl.wikipedia.org/wiki?curid=4277715" title="Bierkowice (gromada)">
Bierkowice (gromada)

Bierkowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bierkowice z siedzibą GRN w Bierkowicach utworzono – jako jedną z 8759 gromad na obszarze Polski – w powiecie kłodzkim w woj. wrocławskim, na mocy uchwały nr 17/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Bierkowice, Miłkowice, Roszyce, Ruszowice, Korytów, Gołogłowy i Piszkowice ze zniesionej gminy Kłodzko w tymże powiecie. Dla gromady ustalono 18 członków gromadzkiej rady narodowej.
31 grudnia 1961 gromadę zniesiono, a jej obszar włączono do nowo utworzonej gromady Kłodzko w tymże powiecie.

</doc>
<doc id="4277717" url="https://pl.wikipedia.org/wiki?curid=4277717" title="Jeleniów (gromada)">
Jeleniów (gromada)

Jeleniów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jeleniów z siedzibą GRN w Jeleniowie utworzono – jako jedną z 8759 gromad na obszarze Polski – w powiecie kłodzkim w woj. wrocławskim, na mocy uchwały nr 17/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Jeleniów, Jerzykowice Wielkie, Dańczów, Gołaczów, Darnków, Słone i Brzozowice ze zniesionej gminy Lewin Kłodzki w tymże powiecie. Dla gromady ustalono 18 członków gromadzkiej rady narodowej.
31 grudnia 1961 gromadę zniesiono, a jej obszar włączono do gromady Lewin Kłodzki (wsie Dańczów, Darnków, Gołaczów i Jerzykowice Wielkie) oraz do miasta Kudowa-Zdrój (wsie Brzozów i Słone oraz działka nr 151 wsi Jeleniów) w tymże powiecie.

</doc>
<doc id="4277718" url="https://pl.wikipedia.org/wiki?curid=4277718" title="Ławica (gromada)">
Ławica (gromada)

Ławica – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ławica z siedzibą GRN w Ławicy utworzono – jako jedną z 8759 gromad na obszarze Polski – w powiecie kłodzkim w woj. wrocławskim, na mocy uchwały nr 17/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Ławica, Morzyszów, Podtynie, Młynów i Ścinawica ze zniesionej gminy Kłodzko w tymże powiecie. Dla gromady ustalono 12 członków gromadzkiej rady narodowej.
31 grudnia 1961 gromadę zniesiono, a jej obszar włączono do nowo utworzonej gromady Kłodzko w tymże powiecie.

</doc>
<doc id="4277719" url="https://pl.wikipedia.org/wiki?curid=4277719" title="Wojciechowice (gromada w powiecie kłodzkim)">
Wojciechowice (gromada w powiecie kłodzkim)

Wojciechowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wojciechowice z siedzibą GRN w Wojciechowicach utworzono – jako jedną z 8759 gromad na obszarze Polski – w powiecie kłodzkim w woj. wrocławskim, na mocy uchwały nr 17/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Wojciechowice i Boguszyn oraz przysiółek Jaszkówka z dotychczasowej gromady Jaszkowa Dolna ze zniesionej gminy Kłodzko w tymże powiecie. Dla gromady ustalono 12 członków gromadzkiej rady narodowej.
31 grudnia 1961 gromadę zniesiono, a jej obszar włączono do nowo utworzonej gromady Kłodzko w tymże powiecie.

</doc>
<doc id="4277721" url="https://pl.wikipedia.org/wiki?curid=4277721" title="Szalejów Górny (gromada)">
Szalejów Górny (gromada)

Szalejów Górny – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Szalejów Górny z siedzibą GRN w Szalejowie Górnym utworzono – jako jedną z 8759 gromad na obszarze Polski – w powiecie kłodzkim w woj. wrocławskim, na mocy uchwały nr 17/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Szalejów Górny, Szalejów Dolny, Kamieniec, Wolany, Chocieszów, Niwa i Studzienno ze zniesionej gminy Polanica Zdrój w tymże powiecie. Dla gromady ustalono 23 członków gromadzkiej rady narodowej.
1 lipca 1968 gromadę zniesiono, a jej obszar włączono do gromady Polanica Zdrój w tymże powiecie.

</doc>
<doc id="4277722" url="https://pl.wikipedia.org/wiki?curid=4277722" title="Żelazno (gromada)">
Żelazno (gromada)

Żelazno – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Żelazno z siedzibą GRN w Żelaźnie utworzono – jako jedną z 8759 gromad na obszarze Polski – w powiecie kłodzkim w woj. wrocławskim, na mocy uchwały nr 17/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Żelazno i Marcinów ze zniesionej gminy Krosnowice w tymże powiecie. Dla gromady ustalono 12 członków gromadzkiej rady narodowej.
1 stycznia 1960 gromadę zniesiono, a jej obszar włączono do gromady Ołdrzychowice Kłodzkie w tymże powiecie.

</doc>
<doc id="4277729" url="https://pl.wikipedia.org/wiki?curid=4277729" title="Szczytna (gromada)">
Szczytna (gromada)

Szczytna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Szczytna z siedzibą GRN w Szczytnej (wówczas wsi) utworzono – jako jedną z 8759 gromad na obszarze Polski – w powiecie kłodzkim w woj. wrocławskim, na mocy uchwały nr 17/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Szczytna, Bobrowniki i Batorów ze zniesionej gminy Szczytna w tymże powiecie. Dla gromady ustalono 27 członków gromadzkiej rady narodowej.
31 grudnia 1959 gromadę Szczytna zniesiono w związku z nadaniem jej statusu osiedla. 1 stycznia 1973 osiedle Szczytna otrzymało status miasta; równocześnie reaktywowano w powiecie kłodzkim gminę Szczytna.

</doc>
<doc id="4277730" url="https://pl.wikipedia.org/wiki?curid=4277730" title="Gromada Ścinawka">
Gromada Ścinawka

"także:"

</doc>
<doc id="4277738" url="https://pl.wikipedia.org/wiki?curid=4277738" title="Jaskinia Ali Baby w Klimczoku">
Jaskinia Ali Baby w Klimczoku

Jaskinia Ali Baby w Klimczoku – jaskinia w Beskidzie Śląskim. Wejście do niej znajduje się na południowo-zachodnim zboczu Klimczoka, w pobliżu szczytu, niedaleko Schroniska w Klimczoku I, na wysokości 1096 m n.p.m. Długość jaskini wynosi 328 metrów, a jej deniwelacja 17,6 metrów.
Opis jaskini.
Jaskinia zaczyna się 6,5-metrową, pionową studnią. Mniej więcej w jej połowie znajduje się przejście do niewielkiej sali Filancówka. Metr niżej znajduje się zacisk, za którym zaczyna się korytarzyk prowadzący do rozgałęzienia. Na prawo idzie kilkumetrowy korytarz, na wprost ciąg prowadzący do następnego rozgałęzienia. Idąc na prawo dochodzi się do sali Skarbiec (4 m długości i 2 m szerokości). Stąd:
W ciągu prowadzącym ze studni wejściowej do Sali Końcowej (bliżej studni) znajduje się okienko za którym zaczyna się korytarz prowadzący do środkowej części jaskini. Na jego końcu, w stropie, jest wejście do niewielkiej Sali Wiatrów. Stąd przez studzienkę dochodzi się do Zawaliska z Oknem i dalej przez wąskie szczeliny z trudnymi zaciskami do Partii Zbójnickich. Można się do nich dostać również idąc ciągiem, który zaczyna się w korytarzu tuż przez Zawaliskiem z Oknem. Prowadzi on przez Izbę z Kotlikiem do Partii Zbójnickich. Jest tu kilka sal połączonych szczelinami, m.in. Sala Herszta i Harnasiowy Schowek. Za Salą Herszta znajdują się trzy Szczeliny do Herszta będące najdalej na północ wysuniętym ciągiem jaskini.
Przyroda.
Jaskinia jest typu osuwiskowego. Nie ma w niej nacieków. Na dnie ciągów znajduje się duża ilość głazów i odłamków skalnych. Ściany są wilgotne, brak jest na nich roślinności.
Jaskinia jest najwyżej położonym w Polsce, poza Tatrami, zimowiskiem podkowca małego. Można w niej spotkać pająki oraz szczerbówkę ksieni.
Historia odkryć.
Jaskinię odkryli S. Polański i R. Czarnecki ze Speleoklubu Bielsko-Biała w 1987 roku odgruzowując wejściową studnię.
W 2004 roku okazało się, że studnia wejściowa uległa zawaleniu, wskutek czego czasowo długość jaskini uległa skróceniu z ówczesnych 114 m do 15 m. Latem 2006 r. udało się przekopać zawał, a po jego ustabilizowaniu nastąpił kolejny etap eksploracji jaskini.
Pierwszy opis jaskini (w 1987 i 1989 roku) sporządzili S. Polański, R. Czarnecki i P. Damek, natomiast plan Czesław Szura.

</doc>
<doc id="4277747" url="https://pl.wikipedia.org/wiki?curid=4277747" title="Żytnie Skały">
Żytnie Skały



</doc>
<doc id="4277749" url="https://pl.wikipedia.org/wiki?curid=4277749" title="Stanisław Nawrocki (kompozytor)">
Stanisław Nawrocki (kompozytor)

Stanisław Hieronim Nawrocki (ur. 30 września 1894 w Sulejowie, zm. 20 grudnia 1950 w Warszawie) – polski kompozytor i pianista.
Życiorys.
Po okresie nauki u ojca Władysława (1863–1915), śpiewaka i organisty, w 1908 wyjechał do Warszawy, gdzie kontynuował naukę w gimnazjum i podjął pracę organisty pod opieką stryja, Juliana (1869–1944), organisty i dyrygenta chóralnego. W latach 1914–1928 studiował grę fortepianową w Konserwatorium w Warszawie pod kierunkiem Adolfa Gużewskiego, Aleksandera Michałowskiego i Antoniego Sygietyńskiego oraz kompozycję u Romana Statkowskiego i Henryka Melcera. Kształcił się także u Zbigniewa Drzewieckiego. W latach 1924–1928 kontynuował naukę gry na fortepianie, studiował też kontrapunkt w Instytucie Muzycznym Antoniego Grudzińskiego w Warszawie. W 1927 przebywał na stypendium w Paryżu, a w latach 1928–1931 kontynuował studia pianistyczne i kompozytorskie u Ignacego Paderewskiego w Paryżu i Morges. 
Karierę artystyczną rozpoczął już 1910, prezentując w Warszawie swoje miniatury fortepianowe. W 1919 wykonał w Filharmonii Warszawskiej swoją "Sonatę es-moll" poświęconą pamięci rodaków poległych podczas I wojny światowej. Występował następnie we Lwowie, Lublinie, Wilnie, Rydze, a w latach 1928–1931 we Francji, Szwajcarii, Holandii, Hiszpanii. 1931–1939 koncertował w kraju, m.in. w Filharmonii Warszawskiej, gdzie na koncercie kompozytorskim 26 lutego 1933 wykonał "Koncert d-moll", dedykowany Ignacemu Paderewskiemu. W latach 1926–1939 współpracował z Polskim Radiem, występując z licznymi koncertami oraz tworząc muzykę do słuchowisk radiowych. Podczas II wojny światowej grał na koncertach konspiracyjnych i w kawiarniach w Warszawie. W czasie powstania warszawskiego spłonęły wszystkie rękopisy jego dzieł. Niektóre utwory Nawrocki zrekonstruował w latach 1945–1950. Od 1945 prowadził działalność koncertową, głównie na Górnym Śląsku.
Jego repertuar pianistyczny obejmował głównie utwory Ludwiga van Beethovena, Fryderyka Chopina, Roberta Schumanna, Edvarda Griega, Camille’a Saint-Saënsa, Siergieja Rachmaninowa, Antona Rubinsteina, Ignacego Jana Paderewskiego oraz jego własne.
Wybrane kompozycje.
Ponadto zaginione: 2 symfonie, 4 poematy symfoniczne, "Priére" na orkiestrę, 4 koncerty fortrpianowe, koncert skrzypcowy, koncert wiolonczelowy, "Fantazja polska" na fortepian i orkiestrę, ok. 70 utworów fortepianowych, ok. 130 pieśni na głos i fortepian, 9 pieśni na głos i orkiestrę, "Kantata pokoju", 3 oratoria, opera "Święty ogień", muzyka do ponad 20 słuchowisk radiowych.

</doc>
<doc id="4277751" url="https://pl.wikipedia.org/wiki?curid=4277751" title="Clifton (komiks)">
Clifton (komiks)

Clifton – belgijska, francuskojęzyczna seria komiksowa stworzona przez rysownika i scenarzystę Raymonda Macherota w 1959, przejęta później przez innych twórców: Jo-El Azarę, Turka, Grega, Boba de Groot, Walliego, Bédu, Michela Rodrigue'a i Zidrou. 
Historia publikacji.
Początkowo seria ukazywała się w odcinkach na łamach czasopisma komiksowego "Le Journal de Tintin", a od 1961 także w formie indywidualnych albumów nakładem belgijskiego wydawnictwa Le Lombard. W Polsce "Clifton" ukazuje się w albumach zbiorczych nakładem wydawnictwa Egmont Polska od 2018.
Fabuła.
Utrzymana w konwencji humorystycznej historii szpiegowskiej, seria opowiada o Haroldzie Wilbeforce'ie Cliftonie, emerytowanym angielskim pułkowniku MI5, który okazjonalnie przyjmuje zlecenia od brytyjskiego rządu i policji i jako detektyw amator rozwiązuje zagadki kryminalne.

</doc>
<doc id="4277755" url="https://pl.wikipedia.org/wiki?curid=4277755" title="Agnese Koklača">
Agnese Koklača

Agnese Koklača (ur. 2 marca 1990 w Talsi) – łotewska saneczkarka, olimpijka (2010), brązowa medalistka mistrzostw świata juniorów (2007).
Saneczkarstwo zaczęła trenować w 2003 roku.
Pod koniec stycznia 2007 roku wystąpiła na mistrzostwach świata juniorów w Cesanie. W rywalizacji jedynek zajęła 17. miejsce, natomiast w sztafecie (wspólnie z Kristapsem Mauriņšem, Oskarsem Gudramovičsem i Pēterisem Kalniņšem) zdobyła brązowy medal. W sezonie 2006/2007 startowała również w Pucharze Świata, w klasyfikacji generalnej zajęła 41. miejsce z dorobkiem 13 punktów.
W lutym 2008 roku wzięła udział w mistrzostwach świata juniorów w Lake Placid, zajmując 12. miejsce w jedynkach i 9. w sztafecie. W zawodach tej rangi wystąpiła również rok później, na mistrzostwach w Nagano. Osiągnęła wówczas 10. rezultat indywidualnie i 6. w sztafecie. W sezonie 2008/2009 wystąpiła również w Pucharze Świata, podczas zawodów w Innsbrucku uzyskując 20. lokatę, a w klasyfikacji generalnej cyklu – 41. miejsce.
W grudniu 2009 roku wystąpiła w zawodach Pucharu Świata w Lillehammer, w rywalizacji jedynek została sklasyfikowana na 20. miejscu. W klasyfikacji generalnej na koniec sezonu dało jej to najlepsze w karierze, 36. miejsce. W styczniu 2010 roku po raz ostatni wystąpiła w mistrzostwach świata juniorów. W zawodach tych, rozegranych w Innsbrucku, uzyskała 21. rezultat w zmaganiach kobiecych jedynek.
W lutym 2010 roku uczestniczyła w zimowych igrzyskach olimpijskich w Vancouver. Wystąpiła w jednej konkurencji saneczkarskiej – w rywalizacji jedynek kobiet. W zawodach zajęła 24. miejsce w gronie 27 sklasyfikowanych zawodniczek, w poszczególnych przejazdach zajmując kolejno: 27., 23., 27. i 17. miejsce.
Jej trenerami byli Ingrīda Amantova i Aivars Kalniņš.

</doc>
<doc id="4277756" url="https://pl.wikipedia.org/wiki?curid=4277756" title="Agnese Koklaca">
Agnese Koklaca



</doc>
<doc id="4277758" url="https://pl.wikipedia.org/wiki?curid=4277758" title="AC Petite">
AC Petite

AC Petite – mikrosamochód, tylnonapędowy trójkołowiec produkowany w latach 1953 – 1958, przez angielskiego producenta samochodów AC Cars. Wyposażony w jednocylindrowy dwusuwowy silnik. Przystosowany do przewozu dwóch dorosłych osób plus jedno dziecko.
Historia.
Założony w 1901 roku AC Cars to druga najstarsza brytyjska manufaktura produkująca samochody do dnia dzisiejszego. Nazwa AC pochodzi od pierwszego seryjnego trójkołowca Autocarrier. Zaprojektowany i wyprodukowany w 1903 roku przez Johna Wellera pojazd okazał się dużym sukcesem na rynku brytyjskim. W 1908 roku na rynek wszedł kolejny trójkołowy pojazd AC o nazwie Sociable. W 1919 roku AC zaprzestał produkcji trójkołowców i powrócił do produkcji samochodów z czterema kołami. W 1953 roku gdy ograniczony dostęp do paliwa w latach 50 XX w. związany z kryzysem Sueskim sprawił, że zaczęto poszukiwać alternatyw dla dużych i paliwożernych samochodów.
Petite Mark I 1953 - 1955.
AC Cars w 1953 roku przedstawiło samochód Petite. Był to trójkołowy pojazd z silnikiem motocyklowym Villers 27B umieszczonym z tyłu o pojemności 346 cm3, który przekazywał moc poprzez łańcuch na tylne, szprychowe koła o średnicy 18 cali. Przód samochodu wyposażony był w jedno koło o średnicy 8 cali. Wszystkie egzemplarze posiadały miękki, materiałowy składany dach, pojedynczą szeroką kanapę dla dwóch osób, 16 calową kierownice z dźwignią zmiany biegów. Lekkie aluminiowe nadwozie. Rama podłogowa zespawana była z karoserią.
Petite Mark II 1955 – 1958.
Rok 1955 przyniósł modernizacje modelu. Całkowicie zmieniono koła samochodu - wszystkie trzy koła od teraz były takie same i miały 12 cali średnicy. Dodano zderzaki i listy ozdobne. Samochód otrzymał nieco większy silnik Villers 28B o pojemności 353 cm3 i mocy 8,25KM.
Do zakończenia produkcji w 1958 roku wyprodukowano około 4000 sztuk pojazdu.
Cechy.
Samochód reklamowany był jako tańsza alternatywa podróżowania niż autobusem lub pociągiem. Cena zakupu w tamtym czasie wynosiła około 300 funtów brytyjskich. Wg producentów samochód był w stanie przejechać 60-70 mil na jednym galonie paliwa.
Dane techniczne.
Silnik.
Jednocylindrowy, dwusuwowy silnik Villers 27B (Mark I) i Villers 28B (Mark II). Średnica cylindra 75 mm. Pojemność skokowa 346 cm3 w wersji Mark I i 353 cm3 w wersji Mark II. Moc znamionowa 8,25 KM przy 3500 obr./min. Smarowanie mieszankowe (1:20); chłodzenie powietrzem za pomocą dmuchawy. Gaźnik Villers s24 poziomy. Instalacja elektryczna 12V. Świeca zapłonowa LODGE HH14, prędkość maksymalna 64 km/h.
Napęd.
Napęd na koła tylne sprzęgło wielotarczowe, przeniesienie napędu za pomocą potrójnego pasa klinowego, skrzynia biegów o trzech przełożeniach. Przeniesienie napędu za pomocą łańcucha.
Podwozie.
Trzykołowe - dwa koła z tyłu, jedno z przodu. Koło przednie zawieszone na resorach śrubowych, koła tylne na wahaczach i resorach śrubowych. Wszystkie koła wyposażone w amortyzatory hydrauliczne. Hamulce hydrauliczne.
Nadwozie.
Zamknięte, dwudrzwiowe. Jedna kanapa dwuosobowa.

</doc>
<doc id="4277761" url="https://pl.wikipedia.org/wiki?curid=4277761" title="Kenneth McKellar (polityk)">
Kenneth McKellar (polityk)

Kenneth Douglas McKellar (ur. 29 stycznia 1869 w hrabstwie Dallas, zm. 25 października 1957 w Memphis) – amerykański polityk.
Życiorys.
Urodził się 29 stycznia 1869 roku w Richmond, na terenie hrabstwa Dallas. Nauki pobierał w domu, od rodziców i siostry. Ukończył studia na wydziale prawa University of Alabama i przeniósł się do Memphis, gdzie został przyjęty do palestry i otworzył prywatną praktykę prawniczą. W 1904 roku był elektorem, głosującym na kandydata Partii Demokratycznej. W 1911 roku wygrał wybory uzupełniające do Izby Reprezentantów, mające obsadzić wakat po śmierci George’a Washingtona Gordona. W izbie niższej zasiadał do 1917 roku, kiedy to został wybrany do Senatu. W latach 1945–1947 i 1949–1953 pełnił funkcję przewodniczącego pro tempore. W izbie wyższej zasiadał do 1953 roku, kiedy to nie uzyskał reelekcji. Zmarł 25 października 1957 roku w Memphis.

</doc>
<doc id="4277778" url="https://pl.wikipedia.org/wiki?curid=4277778" title="Kościół św. Marii Magdaleny w Dąbrowie Górniczej">
Kościół św. Marii Magdaleny w Dąbrowie Górniczej

Kościół Świętej Marii Magdaleny – rzymskokatolicki kościół parafialny należący do dekanatu dąbrowskiego – Najświętszego Serca Pana Jezusa w diecezji sosnowieckiej. Znajduje się w Ząbkowicach – dzielnicy Dąbrowy Górniczej.
Budowa świątyni została rozpoczęta dzięki staraniom parafian i księdza Ireneusza Kajdasa w 1987 roku, natomiast została ukończona przez księdza Marcelego Magotta. Kościół został uroczyście poświęcony (konsekrowany) w dniu 10 października 2010 roku przez biskupa sosnowieckiego Grzegorza Kaszaka.
Do elementów wyposażenia wnętrza budowli należą witraże, wykonane w latach 2003-2005, na których są przedstawione stacje Drogi Krzyżowej oraz rozeta z wizerunkami Czterech Ewangelistów.

</doc>
<doc id="4277782" url="https://pl.wikipedia.org/wiki?curid=4277782" title="Styles Bridges">
Styles Bridges

Henry Styles Bridges (ur. 9 września 1898 w Pembroke, zm. 26 listopada 1961 w Concord) – amerykański polityk.
Życiorys.
Urodził się 9 września 1898 roku w Pembroke. Uczęszczał do publicznych szkół, a następnie ukończył University of Maine. Podjął pracę na Sanderson Academy, a także na University of New Hampshire. W latach 20. XX wieku pracował jako sekretarz Farm Bureau Federation, dziennikarz w Granite Monthly Magazine, a także dyrektor New Hampshire Investment Co. Otrzymał stopień porucznika w wojskach rezerwy United States Army. W 1934 roku wygrał wybory na gubernatora New Hampshire z ramienia Partii Republikańskiej. Po upłynięciu dwuletniej kadencji, został wybrany do Senatu. Na konwencji republikańskiej, poprzedzającej wybory prezydenckie w 1940 roku był poważnym kandydatem do nominacji wiceprezydenckiej. W latach 1953–1955 pełnił funkcję przewodniczącego pro tempore. Mandat senatora pełnił do śmierci, która nastąpiła 26 listopada 1961 roku w Concord.

</doc>
<doc id="4277789" url="https://pl.wikipedia.org/wiki?curid=4277789" title="Polsat SuperHit Festiwal 2018">
Polsat SuperHit Festiwal 2018

Polsat SuperHit Festiwal 2018 – czwarta edycja festiwalu Polsat SuperHit. Festiwal odbył się w dniach 25–27 maja 2018 w Operze Leśnej w Sopocie. Emisja w kanałach Polsatu: Polsacie i Polsacie 2.
Dzień 1 (piątek, 25 maja, godz. 20:00).
Koncert Platynowy.
Pierwszego dnia festiwalu wystąpili artyści, których albumy od stycznia 2017 do lutego br. pokryły się platyną. Koncert poprowadzili Maciej Dowbor, Sławomir Zapała, Magdalena Kajrowicz oraz Darek Maciborek z RMF FM.
Wystąpili:
Jubileusz 10-lecia Sylwii Grzeszczak.
Kolejnym koncertem rozpoczynającym festiwal był recital Sylwii Grzeszczak świętującej 10 lat swojej działalności muzycznej. Występ poprowadził Krzysztof Ibisz.
Podczas występu ogłoszono informację, że utwór wspólny Sylwii Grzeszczak i Mateusza Ziółko pt. „Bezdroża” został Cyfrową Piosenką roku 2017.
Minirecital Sławomira.
Koncertem kończącym pierwszy dzień festiwalu był minikoncert Sławomira Zapały.
Dzień 2 (sobota, 26 maja, godz. 20:00).
Radiowy Przebój Roku.
Drugi dzień festiwalu rozpoczął koncert, na którym rostrzygnieęto konkurs na najczęściej grany utwór w rozgłośniach radiowych. Występy poprowadzili Ewa Farna, Maciej Rock, Dariusz Maciborek, Krzysztof Ibisz i Ewa Błachnio oraz Kabaret Młodych Panów.
Wystąpili:
Jubileusz Michała Bajora.
Drugim koncertem był koncert jubileuszowy Michała Bajora. Jego występ poprowadziła Agnieszka Hyży.
Dzień 3 (niedziela, 27 maja, godz. 20:00).
Sopocki Hit Kabaretowy.
Festiwal tradycyjnie zakończył kabareton, który uświetniły takie grupy i satyrycy jak: Kabaret Neo-Nówka, Piotr Bałtroczyk, Kabaret Skeczów Męczących, Kabaret Ani Mru Mru, Ewa Błachnio, Kabaret Młodych Panów, Jerzy Kryszak, Grzegorz Halama, Kabaret Smile, Taraka oraz Live Club Band.
Tegoroczny kabareton poprowadzili Marcin Wójcik z Kabaretu Ani Mru Mru, Piotr Bałtroczyk oraz Paulina Sykut-Jeżyna.

</doc>
<doc id="4277790" url="https://pl.wikipedia.org/wiki?curid=4277790" title="Parafia św. Stanisława w Lublińcu">
Parafia św. Stanisława w Lublińcu



</doc>
<doc id="4277796" url="https://pl.wikipedia.org/wiki?curid=4277796" title="Jakub z Zaborowa">
Jakub z Zaborowa

Jakub z Zaborowa lub Jakub Zaborowski herbu Kuszaba (zm. przed 21 lutego 1449 w Krakowie) – prawnik, pięciokrotny rektor Akademii Krakowskiej.
Życiorys.
Pochodził z drobnej osiadłej na Mazowszu szlachty, był synem Piotra. W 1405 zapisał się na studia w Akademii Krakowskiej. Został uczniem Łukasza z Wielkiego Koźmina uzyskując 7 marca 1412 tytuł magistra nauk wyzwolonych. Następnie pod kierunkiem Stanisława ze Skarbimierza rozpoczął studia prawnicze w 1420 uzyskując stopień doktora dekretów w semestrze zimowym 1420–1421 po raz pierwszy objął godność rektora uczelni. Był bliskim współpracownikiem biskupa krakowskiego Wojciecha Jastrzębca, w 1422 brał udział w procesie przeciwko Zakonowi krzyżackiemu. Do 1427 wykładał na Wydziale Prawa wyjechał następnie do Trydentu na zaproszenie biskupa trydenckiego Aleksandra. Do Krakowa i na Wydział Prawa powrócił jesienią 1429. Był prebendarzem kościoła św. Marii Magdaleny, w 1431 został kanonikiem katedralnym krakowskim, wraz z kapitułą opowiedział się za postanowieniami soboru w Bazylei. W latach 1442–1444 był prokuratorem dóbr kapituły katedralnej. Doposażył materialnie Wydział Prawa wraz z profesorem medycyny Janem Oszkowskiem w 1440 ufundował szpital mieszczący się przy kościele Sw. Ducha w Wiślicy. Zmarł kilka dni przed 21 lutego 1449 po długiej chorobie, pochowany został w katedrze wawelskiej.

</doc>
<doc id="4277798" url="https://pl.wikipedia.org/wiki?curid=4277798" title="Henryk Suchenek-Suchecki">
Henryk Suchenek-Suchecki

Henryk Jan Suchenek-Suchecki, pierw. Jan Suchenek-Suchecki (ur. 9 maja 1887 w Warszawie, zm. w maju 1941 w Auschwitz-Birkenau) – major Wojska Polskiego, urzędnik ministerialny II Rzeczypospolitej, prezes Związku Sybiraków.
Życiorys.
Urodził się w 9 maja 1887 w Warszawie. Po zakończeniu I wojny światowej i odzyskaniu przez Polskę niepodległości został przyjęty do Wojska Polskiego. Jako Jan Suchenek-Suchecki został awansowany na stopień kapitana w korpusie oficerów zawodowych administracji, dział kancelaryjny ze starszeństwem z 1 grudnia 1920. W 1924 był oficerem Oddziału II Sztabu Generalnego Wojska Polskiego. Z dniem 31 grudnia 1926 został przeniesiony w stan nieczynny na okres 12 miesięcy. 8 lutego 1927 minister spraw wewnętrznych mianował go prowizorycznym naczelnikiem w Ministerstwie Spraw Wewnętrznych. Z dniem 31 grudnia 1927 minister spraw wojskowych przedłużył mu stan nieczynny na dalsze 12 miesięcy. Z dniem 31 grudnia 1928 został przeniesiony do rezerwy. W 1934, jako oficer rezerwy pozostawał w ewidencji Powiatowej Komendy Uzupełnień Warszawa Miasto III. Po przeniesieniu do rezerwy został awansowany na stopień majora.
Sprawował stanowisko naczelnika Wydziału Narodowościowego w Departamencie Politycznym Ministerstwa Spraw Wewnętrznych. Politycznie działał w Bezpartyjnym Bloku Współpracy z Rządem. 1 lipca 1928 został członkiem Zarządu Głównego założonego wówczas Związku Sybiraków, pomiędzy 1931 a 1938 pełnił funkcję prezesa Zarządu Głównego ZS. Był także wiceprezesem Reprezentacji b. żołnierzy na Wschodzie. W grudniu 1935 zeznawał jako światek w procesie zabójców ministra Bronisława Pierackiego. W 1935/1936 przebywał w palestyńskim Tel-Awiwie celem zapoznania się z kwestią emigracji żydowskiej.
Był bratem Wacława Suchenek-Sucheckiego, naczelnika urzędu śledczego w Warszawie i w Stanisławowie oraz radcy prawnego metropolity Dionizego i sekretarza synodu (konsystorza) prawosławnego w Warszawie (według prasy ostatnią z ww. funkcji otrzymał dzięki wstawiennictwu brata Henryka mimo braku posiadanych ku temu kwalifikacji), w lutym 1937 aresztowanego, po czym oskarżonego o korupcję i przywłaszczenie pieniędzy. Ze stanowiska naczelnika wydziału w MSW 24 marca 1937 został przeniesiony w stan spoczynku. Podczas II wojny światowej poniósł śmierć w niemieckim obozie koncentracyjnym Auschwitz-Birkenau w maju 1941. Symbolicznie został upamiętniony na grobowcu rodzinnym na cmentarzu Powązkowskim w Warszawie (kwatera 211-2-16,17).

</doc>
<doc id="4277799" url="https://pl.wikipedia.org/wiki?curid=4277799" title="Alpina B3">
Alpina B3

Alpina B3 BiTurbo – samochód sportowy marki Alpina produkowany od marca 2013 roku. Został oparty na 6 generacji BMW Serii 3: 335i (po liftingu 340i). Dostępny jest w 4 wersjach nadwoziowych: kombi, sedan, coupé (Alpina B4), kabriolet (Alpina B4).
Poprzez zastosowanie innych turbosprężarek oraz układu wydechowego skonstruowanego wspólnie z firmą Akrapović, z silnika N55 uzyskano 410 koni. B3 Biturbo jest dostępne jedynie z automatyczną, 8-biegową skrzynią biegów ZF 8HP70 z możliwością manualnej zmiany biegów za pomocą łopatek przy kierownicy. Zawieszenie zostało przejęte z BMW F30, jednak zostało zmodyfikowane przez Alpinę i utwardzone. Hamulce również zostały zmienione, ich średnica to 370x30mm z przodu, oraz 345x24mm z tyłu.
Alpina oprócz zmian technicznych wprowadza również własną stylizację. Zmieniony zostaje zderzak przedni oraz tylny oraz progi boczne. Z przodu pojawia się wypukły napis "Alpina". Opcjonalnie, auto może mieć dekory w kolorze złotym lub srebrnym, które przechodzą przez całą linię boczną. W samochodzie są również stosowane 19 lub 20 calowe felgi charakterystyczne dla marki. B3 BiTurbo dostępne jest w kolorach palety BMW, BMW Individual oraz dwóch wersjach kolorystycznych Alpiny. We wnętrzu głównymi zmianami są zegary zaprojektowane przez Alpinę, a także specjalne skóry tworzone ręcznie w fabryce firmy w Buchloe. W środku znajduje się również numer seryjny nadawany indywidualnie każdemu samochodowi.
Alpina B3S Biturbo.
W marcu 2017 roku przeprowadzono lifting modelu. Oparty został na BMW F30 340i, z 6-cylindrowym silnikiem B58 o pojemności trzech litrów, z którego Alpina po zmianie turbosprężarek oraz zamontowaniu własnego układu wydechowego opracowanego wraz z firmą Akrapović, uzyskała 440 koni mechanicznych. W październiku 2018 roku, na rynku pojawiła się wersja specjalna Alpina B4 S Biturbo Editon 99. Jej produkcja limitowana jest do 99 sztuk, dostępnych w pięciu kolorach: Black Sapphire, Alpina Blue II, Mineral White, Grigio Medio i Fire Orange. Edycja wyróżnia się również wzmocnionym do 452 koni mechanicznych silnikiem, dzięki zmianie układu wydechowego na tytanowy firmy Akrapović.

</doc>
<doc id="4277807" url="https://pl.wikipedia.org/wiki?curid=4277807" title="Kamienica przy Rynku 15 we Wrocławiu">
Kamienica przy Rynku 15 we Wrocławiu

Kamienica przy Rynku 15 – kamienica na wrocławskim Rynku, usytuowana w jego południowej pierzei zwanej "Stroną Złotego Pucharu".
Historia kamienicy i jej architektura.
Pierwszy murowany budynek na działce nr 15 wzniesiono w XIV wieku. Jego pozostałością jest kwadratowe, frontowe pomieszczenie piwniczne przekryte gotyckim, żebrowym, krzyżowym sklepieniem. W XV wieku kamienica została rozbudowana o drugi trakt. 
Około 1700 roku kamienica została przebudowana. Powstał wówczas trzykondygnacyjny budynek z dwustrefowym szczytem: dolna część miała dwie kondygnacje i trzyosiową fasadę ozdobioną lizenami rozdzielającymi osie okienne i wspierającymi gzyms, nad którym umieszczono jednoosiową, dwukondygnacyjną edykulę z odcinkowym tympanonem z wolutowymi spływami.
W 1879 budynek ponownie został gruntownie przebudowany: fasadzie nadano formę neorenesansową, zlikwidowano szczyt, a dotychczasowy dach zastąpiono dachem kalenicowym. Kolejne dwie przebudowy doprowadziły do zmiany form elewacji frontowej: w 1925 roku, za sprawą projektu Oskara Hechta, fasada nabrała modernistycznego charakteru. Fasada czterokondygnacyjnego budynku była pozbawiona jakichkolwiek zdobień, jej płaska powierzchnia została pomalowana na ciemny kolor. Okna na każdej kondygnacji były połączone w jedną całość i pomalowane zostały na jany kontrastowy kolor. Nad ostatnim oknem, na podniesionym płaskim szczycie umieszczona napis Haus Gittler. Na parterze znajdowały się proste okna i drzwi wejściowe a nad nimi szyld banku . W kamienicy, w latach 20. XX wieku swoją siedzibę miał Bankhaus Maxa Gittlera, założony w 1911 roku z pierwotną siedzibą przy ulicy Piłsudskiego 63.
W drugiej połowie lat 30. XX wieku elewację kamienicy ponownie poddano renowacji, przywracając skromne dekoracje okien oraz nadając szczytowi historyzującą formę.
Właściciele i postacie związane z kamienicą.
Przed 1410 rokiem budynek znajdował się posiadaniu Klemensa von der Wille. W latach 1410 - 1425 właścicielem kamienicy był kupiec i kramarz Peter Tschirwicz a do 1428 jego żona Margareth. W latach 1428 - 1432 właścicielem kamienicy był Nicolas Wechter a przez ostatnie dwa lata jego córki Agnes i Barbara. W 1432 roku kamienica została przekazana Agnes, córce Niclasa Oppecz i jej mężowi Petrusowi i była ich własnością do 1454 roku, czyli do śmierci Petrusa. Kamienicę odziedziczyła jedna z córek Barbara i jej mąż Hans von der Heide (druga córka, Agnes, otrzymała jako rekompensatę 12 grzywien czynszu za 150 grzywien). Przed rokiem 1486 właścicielem kamienicy stał się Hanns Hubner i pozostawał nim do 1501 roku
W 1671 roku budynek zakupił Ferdinand von Mudrach, a po nim odziedziczył go baron Ernst von Mudrach, który około roku 1742 sprzedał kamienicę i przeniósł się do zamku w Leśnicy. Po roku 1740 kamienica stała się własnością Johanna Ludwiga i Mathäusa Eichbornów, założycieli banku Eichborn &amp; Co., działającego we Wrocławiu od 1728 do 1945 roku.
Po 1945.
Po II wojnie światowej, w latach 50., budynek został odbudowany według projektu Stanisława Zakrzewskiego, choć w wyniku działań wojennych w 1945 roku kamienica nie doznała zniszczeń konstrukcyjnych. Obiekt podwyższono o jedną kondygnację i dodano szczyt nawiązujący do barokowych form budynku z początku XVIII wieku. Nowy portal został przeniesiony z kamienicy przy ul. Rzeźniczej 23.
Po wojnie w kamienicy swoją pierwszą wrocławską siedzibę miało Polskie Radio. 29 września 1946 roku nadano stąd pierwszą audycję, co upamiętnia tablica o treści: 

</doc>
<doc id="4277814" url="https://pl.wikipedia.org/wiki?curid=4277814" title="Rechilut">
Rechilut



</doc>
<doc id="4277816" url="https://pl.wikipedia.org/wiki?curid=4277816" title="Moci szem-ra">
Moci szem-ra



</doc>
<doc id="4277833" url="https://pl.wikipedia.org/wiki?curid=4277833" title="Domaszków (gromada)">
Domaszków (gromada)

Domaszków – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Domaszków z siedzibą GRN w Domaszkowie utworzono – jako jedną z 8759 gromad na obszarze Polski – w powiecie bystrzyckim w woj. wrocławskim, na mocy uchwały nr 11/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Domaszków i Długopole Górne ze zniesionej gminy Domaszków oraz Jaworek ze zniesionej gminy Wilkanów w tymże powiecie. Dla gromady ustalono 26 członków gromadzkiej rady narodowej.
31 grudnia 1961 do gromady Domaszków włączono wieś Nowa Wieś ze zniesionej gromady Goworów w tymże powiecie.
1 stycznia 1972 do gromady Domaszków włączono obszar zniesionej gromady Wilkanów w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie bystrzyckim reaktywowano gminę Domaszków (zniesiono ją ponownie 2 lipca 1976).

</doc>
<doc id="4277834" url="https://pl.wikipedia.org/wiki?curid=4277834" title="Chad McQueen">
Chad McQueen

Chad McQueen, właściwie Chadwick Steven McQueen (ur. 28 grudnia 1960 w Los Angeles) – amerykański aktor filmowy i telewizyjny, producent, praktyk sztuk walki, kierowca rajdowy, znany między innymi z roli Dutcha w filmach "Karate Kid" i "Karate Kid II". Jest synem Steve'a McQueena i Neile Adams, a także młodszym bratem zmarłej w 1998 roku Terry McQueen. Jego syn, Steven R. McQueen, został także aktorem.

</doc>
<doc id="4277836" url="https://pl.wikipedia.org/wiki?curid=4277836" title="Kamienica przy ulicy Poselskiej 20 w Krakowie">
Kamienica przy ulicy Poselskiej 20 w Krakowie

Kamienica przy ulicy Poselskiej 20 – zabytkowa kamienica, zlokalizowana przy ulicy Poselskiej na krakowskim Starym Mieście.
Historia kamienicy.
Kamienica została wzniesiona w XIV wieku. W 1370 była własnością Macieja de Szwanszka. W XVIII wieku należała do biskupów krakowskich, m.in. Jana Aleksandra Lipskiego. W 1809 przeszła na własność prywatną. Budynek spłonął podczas wielkiego pożaru Krakowa w 1850. Został odbudowany w 1860 przez Antoniego Chinurskiego. Na początku XX wieku był własnością rodziny Adamskich, a następnie, aż do 1939, Emila Goldszeszera. 
Obecnie w kamienicy znajdują się pokoje gościnne na wynajem.
Kamienica została wpisana do gminnej ewidencji zabytków.

</doc>
<doc id="4277837" url="https://pl.wikipedia.org/wiki?curid=4277837" title="Lindcove">
Lindcove

Lindcove – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4277840" url="https://pl.wikipedia.org/wiki?curid=4277840" title="Linnell Camp">
Linnell Camp

Linnell Camp – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4277841" url="https://pl.wikipedia.org/wiki?curid=4277841" title="Matheny">
Matheny

Matheny – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4277845" url="https://pl.wikipedia.org/wiki?curid=4277845" title="McClenney Tract">
McClenney Tract

McClenney Tract – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4277846" url="https://pl.wikipedia.org/wiki?curid=4277846" title="Monson (Kalifornia)">
Monson (Kalifornia)

Monson – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4277847" url="https://pl.wikipedia.org/wiki?curid=4277847" title="Aivars Lazdenieks">
Aivars Lazdenieks

Aivars Lazdenieks (ur. 26 lutego 1954) – łotewski wioślarz. W barwach ZSRR srebrny medalista olimpijski z Montrealu.
Zawody w 1976 były jego jedynymi igrzyskami olimpijskimi. Sięgnął po srebro w czwórce podwójnej. Wspólnie z nim płynęli Jewgienij Dulejew, Jurij Jakimow i Vytautas Butkus.

</doc>
<doc id="4277848" url="https://pl.wikipedia.org/wiki?curid=4277848" title="Paruresis">
Paruresis



</doc>
<doc id="4277850" url="https://pl.wikipedia.org/wiki?curid=4277850" title="Orosi (Kalifornia)">
Orosi (Kalifornia)

Orosi – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4277851" url="https://pl.wikipedia.org/wiki?curid=4277851" title="Wikint">
Wikint

Wikint (żmudz. Vīkints; zm. ok. 1253) – pierwszy notowany źródłowo książę żmudzki i rywal przyszłego króla Litwy Mendoga. 
Wymieniony w Kodeksie Hipackim pod rokiem 1219 obok Erdwiła jako książę żmudzki w traktacie pomiędzy 21 książętami litewskimi a Księstwem halicko-wołyńskim. Prawdopodobnie w 1236 roku dowodził wojskiem żmudzkim przeciwko kawalerom mieczowym w bitwie pod Szawlami.
W 1248 roku Mendog wysłał Wikinta, Towciwiłła i Edywida na kampanię wojskową przeciwko Smoleńskowi. Ponieśli oni porażkę, w wyniku czego Mendog postanowił pozbawić ich posiadłości. Trzej książęta zorganizowali wówczas koalicję przeciwko Mendogowi, do której dołączył szwagier Towciwiłła - Daniel Halicki, Wasylko Romanowicz, zakon krzyżacki, Jaćwingowie i Żmudzini z zachodniej części Żmudzi (wschodnia część nadal wspierała Mendoga). Księstwu halicko-wołyńskiemu udało się opanować rządzoną przez Wojsiełka Ruś Czarną.
W ramach zawartej koalicji w 1250 roku gałąź inflancka zakonu krzyżackiego zorganizowała dwa większe ataki, jeden przeciwko księstwu Nalszczan, a drugi przeciwko ziemiom rządzonym przez Mendoga i części Żmudzi, która nadal go wspierała. Mendogowi udało się jednak przekupić mistrza inflanckiego Andreasa von Stirland, który bardziej nienawidził Wikinta za porażkę poniesioną w Bitwie pod Szawlami w 1236 roku. Zgadzając się na oddanie niektórych ziem w zachodniej Litwie, Mendog miał zostać ochrzczony i koronowany na króla Litwy. W 1252 roku Wikint, Towciwiłł i jego sprzymierzeńcy zaatakowali Mendoga w Worucie. Atak zakończył się porażką, a wojsko Towciwiłła wycofało się do zamku w Twerach by tam podjąć akcję obronną. Wikint zmarł około 1253 roku, a Towciwiłł udał się do Księstwa halicko-wołyńskiego do swojego szwagra Daniela Halickiego.
Siostra Wikinta była żoną Dowsprunka - starszego brata Mendoga.

</doc>
<doc id="4277852" url="https://pl.wikipedia.org/wiki?curid=4277852" title="Paul Creston">
Paul Creston

Paul Creston, właśc. Giuseppe Guttoveggio (ur. 10 października 1906 w Nowym Jorku, zm. 24 sierpnia 1985 w San Diego) – amerykański kompozytor, pianista i pedagog pochodzenia włoskiego.
Życiorys.
Zrezygnował ze studiów wyższych, by pomóc materialnie rodzinie. Pracował jako urzędnik bankowy i dopiero po ukończeniu 26. roku życia zdecydował się poświęcić karierze muzycznej. W znacznej mierze pozostał samoukiem. Pobierał prywatnie lekcje gry na fortepianie i organach i zapoznawał się z dziełami mistrzów. W latach 1926–1929 grywał w kinach do niemych filmów. Od 1934 do 1967 roku był organistą w nowojorskim kościele św. Malachiasza. W 1933 roku ukazały się drukiem jego pierwsze kompozycje. W 1938 roku otrzymał stypendium Guggenheima, a w 1941 roku jego "I symfonia" zdobyła New York Music Critics’ Circle Award. Wykładał w Swarthmore College (1956), New York College of Music (1963–1967) oraz Central Washington State College (1968–1975). Był prezesem National Association of American Composers and Conductors (1956–1960) i Amerykańskiego Stowarzyszenia Kompozytorów, Autorów i Wydawców (1960–1968).
Twórczość.
Należał do najpopularniejszych amerykańskich kompozytorów połowy XX wieku. Był twórcą konserwatywnym, reprezentującym kierunek umiarkowany, konwencjonalny. Kompozycje Crestona cechują się oryginalną rytmicznością, wyrazistymi liniami melodycznymi, swobodną harmoniką, przeważnie homofoniczną fakturą. Jego styl muzyczny można zaklasyfikować jako impresjonistyczny.
Skomponował m.in. balet "A Tale about the Land" (1940), sześć symfonii, "Lydian Ode" (1956), "Choreographic Suite" (1965), "Thanatopsis" (1971), "Concertino" na marimbę i orkiestrę (1940), koncerty saksofonowy, fortepianowy, na dwa fortepiany, na dwoje skrzypiec, na harfę oraz na puzon, "Sādhāna" na wiolonczelę i orkiestrę (1981), "Missa cum jubilo" na chór a capella (1968), "The Nortwest" na chór i orkiestrę (1969), trio fortepianiowe (1979), "Ceremional" na orkiestrę perkusyjną (1972), zbiór utworów fortepianowych "Rhythmicon" w 10 zeszytach (1977).
Opublikował dwie prace teoretyczne, "Principles of Rhythm" (1964) i "Rational Metric Notation" (1979).

</doc>
<doc id="4277855" url="https://pl.wikipedia.org/wiki?curid=4277855" title="Panorama Heights">
Panorama Heights

Panorama Heights – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4277857" url="https://pl.wikipedia.org/wiki?curid=4277857" title="Jorge Cuenca">
Jorge Cuenca

Jorge Cuenca Barreno (ur. 17 listopada 1999 w Madrycie) – hiszpański piłkarz występujący na pozycji obrońcy w hiszpańskim klubie UD Almería.
Kariera klubowa.
Alcorcón.
Urodzony w Madrycie Cuenca, dołączył do młodzieżówek Alcorcónu w 2015 roku. Seniorski debiut zaliczył 12 lutego 2017 roku w wygranym 1–0 meczu przeciwko FC Villanueva del Pardillo rozgrywanym w ramach Tercera División.
Pierwszy profesjonalny mecz, Cuenca rozegrał 10 marca 2017 roku przeciwko Elche CF w Segunda División. W wieku 17 lat i 114 dni został on najmłodszym piłkarzem, który zadebiutował w klubie.
Barcelona.
18 lipca 2017 roku, Jorge podpisał kontrakt z Barceloną B. Cuenca kosztował rezerwy Barcelony 400 tysięcy euro.
W pierwszym zespole Barcelony, Cuenca zadebiutował 7 marca 2018 roku w meczu przeciwko Espanyolowi w ramach Superpucharu Katalonii.

</doc>
<doc id="4277858" url="https://pl.wikipedia.org/wiki?curid=4277858" title="Kamienica przy ulicy Poselskiej 15 w Krakowie">
Kamienica przy ulicy Poselskiej 15 w Krakowie

Kamienica przy ulicy Poselskiej 15 – zabytkowa kamienica, zlokalizowana przy ulicy Poselskiej na krakowskim Starym Mieście.
Historia kamienicy.
Kamienica została wzniesiona w 1393 przez kupca Petro Geymana. W XVI wieku przeszła na własność księży mansjonarzy katedralnych. W 1789 została zakupiona przez Andrzeja Wątrobskiego. Na przełomie XIX i XX wieku została przebudowana przez rodzinę Zubrzyckich. W 2017 budynek przeszedł remont konserwatorski według projektu architekta Mateusza Gyurkovicha.
20 marca 1968 kamienica została wpisana do rejestru zabytków. Znajduje się także w gminnej ewidencji zabytków.

</doc>
<doc id="4277865" url="https://pl.wikipedia.org/wiki?curid=4277865" title="Aleksandrs Jackēvičs">
Aleksandrs Jackēvičs

Aleksandrs Jackēvičs (ur. 25 marca 1958 w Dobele) – łotewski judoka. W barwach ZSRR brązowy medalista olimpijski z Moskwy.
Zawody w 1980 były jego jedynymi igrzyskami olimpijskimi. Pod nieobecność części zawodników z krajów Zachodu, bojkotujących moskiewskie igrzyska, sięgnął po brąz w wadze średniej, do 86 kilogramów. Na mistrzostwach Europy wywalczył trzy złote medale: w 1978, 1980 i 1982. W 1976 był mistrzem świata juniorów. Poza kończeniu kariery sportowej został trenerem, pracował m.in. w Belgii. 

</doc>
<doc id="4277866" url="https://pl.wikipedia.org/wiki?curid=4277866" title="Aleksandrs Jackevičs">
Aleksandrs Jackevičs



</doc>
<doc id="4277870" url="https://pl.wikipedia.org/wiki?curid=4277870" title="Franciszek Koziej">
Franciszek Koziej

Franciszek Koziej (ur. 10 grudnia 1897 w Sobianowicach, woj. lubelskie, zm. wiosną 1940 w Katyniu) – chorąży Wojska Polskiego, kawaler Krzyża Niepodległości, ofiara zbrodni katyńskiej.
Życiorys.
Urodził się w rodzinie Jana i Barbary z Przybyszewskich. Żołnierz I Brygady Legionów. W wyniku kryzysu przysięgowego został internowany m.in. w Łomży. W latach 1918–1921 służył w 1 pułku szwoleżerów.
Po zakończeniu działań wojennych pozostał w wojsku. W 1931, w stopniu starszego sierżanta, pełnił służbę w 8 baonie KOP w Stołpcach. Był m.in. kierownikiem Rejonowej Składnicy Map WIG w Wołkowysku dla DOK Nr III.
W kampanii wrześniowej wzięty do niewoli radzieckiej z transportu ewakuacyjnego składnicy map w Baranowiczach. Według stanu na kwiecień 1940 był jeńcem obozu w Kozielsku. Między 15 a 17 kwietnia 1940 przekazany do dyspozycji naczelnika smoleńskiego obwodu NKWD – lista wywózkowa 29/1 z 13.04.1940. Został zamordowany między 16 a 19 kwietnia 1940 przez NKWD w lesie katyńskim. Nie został identyfikowany podczas ekshumacji prowadzonej przez Niemców w 1943. Krewni do 1990 poszukiwali informacji przez Biuro Informacji i Badań Polskiego Czerwonego Krzyża w Warszawie.
Miał żonę Feliksę i córkę Danutę.
Postanowieniem nr 112-49-07 Prezydenta RP Lecha Kaczyńskiego z 5 października 2007 został pośmiertnie mianowany na stopień podporucznika. Awans został ogłoszony 10 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="4277875" url="https://pl.wikipedia.org/wiki?curid=4277875" title="Deutsche Sprachprüfung für den Hochschulzugang">
Deutsche Sprachprüfung für den Hochschulzugang

Deutsche Sprachprüfung für den Hochschulzugang (DSH) – egzamin z języka niemieckiego dla obcokrajowców ubiegających się o przyjęcie na studia w Niemczech.
Organizowany jest przez niemieckie uczelnie i jako jedyny egzamin potwierdzający biegłość językową w zakresie języka niemieckiego uprawnia do podjęcia studiów na wszystkich uczelniach w Niemczech.
Skala ocen.
DSH oceniany jest w trzystopniowej skali (DSH1, DSH2, DSH3) przy czym tylko certyfikat potwierdzający znajomość na poziomie DSH2 i DSH3 zaświadcza o posługiwaniu się j. niemieckim na poziomie wystarczającym do podjęcia studiów w tym języku.

</doc>
<doc id="4277877" url="https://pl.wikipedia.org/wiki?curid=4277877" title="Golanka (skała)">
Golanka (skała)

Golanka – skała w prawych zboczach Doliny Prądnika w Ojcowskim Parku Narodowym. Znajduje się przy drodze prowadzącej dnem tej doliny, pomiędzy wylotami Skalskiej Drogi i wąwozu Złodziejowy Dół. Wraz ze znajdującą się po drugiej stronie Prądnika skałą Grzybową tworzą jedną ze skalnych bram Doliny Prądnika.
Golanka, zwana również Golankową zbudowana jest z twardych wapieni skalistych z późnej jury. Prądnik w plejstocenie wyżłobił w skałach Wyżyny Olkuskiej dolinę o głębokości około 100 m. W miejscach, w których znajdowały się twardsze od innych wapienie skaliste powstawały zwężenia zwane bramami skalnymi, często o pionowych ścianach.
Nazwa skały związana jest z legendą podaną przez Oskara Kolberga. Według tej legendy mieszkający obok skały kmieć Golanek stracił wszystkich członków rodziny, z wyjątkiem pięknej, cnotliwej i pobożnej córki Jadwigi. Siedząc na skale zobaczyła uciekającego przed rozjuszonym turem przerażonego myśliwego. Zrzuconym z góry dużym głazem zabiła tura, a ocalony myśliwy oświadczył się jej i został jej mężem. Od tego czasu skałę zaczęto nazywać Golanką.
Golanka tworzy rodzaj baszty. Jej ściany są pionowe, jedna z nich opada bezpośrednio na pobocze drogi. W górnej części Golanki znajduje się duży okap.

</doc>
<doc id="4277880" url="https://pl.wikipedia.org/wiki?curid=4277880" title="Halo tu Ziemia">
Halo tu Ziemia

Halo tu Ziemia – dwunasty album studyjny polskiej wokalistki Natalii Kukulskiej. Wydawnictwo ukazało się 29 września 2017 roku nakładem wytwórni muzycznej Agora. Na płycie znalazło się dwanaście utworów. 
Album dotarł do 20. miejsca polskiej listy przebojów – OLiS.

</doc>
<doc id="4277892" url="https://pl.wikipedia.org/wiki?curid=4277892" title="Kamienica przy ulicy Poselskiej 17 w Krakowie">
Kamienica przy ulicy Poselskiej 17 w Krakowie

Kamienica przy ulicy Poselskiej 17 – zabytkowa kamienica, zlokalizowana przy ulicy Poselskiej na krakowskim Starym Mieście.
Historia kamienicy.
Kamienica została wzniesiona w 1393 przez Gethkonisa. Od początku swojego istnienia była budynkiem murowanym. W XV wieku została przebudowana. W XVI wieku przeszła na własność księży wikariuszy katedralnych. W 1770 została zakupiona przez nieznanego z imienia Bystrzanowskiego. Od tamtej pory znajduje się w rękach prywatnych.
15 października 1999 kamienica została wpisana do rejestru zabytków. Znajduje się także w gminnej ewidencji zabytków.

</doc>
<doc id="4277893" url="https://pl.wikipedia.org/wiki?curid=4277893" title="Jestem tu nowa">
Jestem tu nowa

Jestem tu nowa – czwarty solowy album studyjny polskiej piosenkarki Anny Wyszkoni, który został wydany 31 marca 2017.
Album dotarł do 5. miejsca zestawienia OLiS i uzyskał status złotej płyty.
Album promowały cztery single: „Oszukać los”, „Nie chcę Cię obchodzić”, „Zanim to powiem” oraz „Mimochodem”.
26 października 2018 wydana została reedycja płyty, zawierająca dwie płyty: na pierwszej znalazły się piosenki ze standardowej wersji albumu, a na drugiej, noszącej tytuł "The Best of – Acoustic Live 2018" – zbiór akustycznych przebojów Wyszkoni nagranych na żywo i zarejestrowanych na początku 2018. Wydawnictwo promuje singiel „Cisza tak dobrze brzmi”.

</doc>
<doc id="4277897" url="https://pl.wikipedia.org/wiki?curid=4277897" title="Caleb Cushing">
Caleb Cushing

Caleb Cushing (ur. 17 stycznia 1800 w Salisbury, zm. 2 stycznia 1889 w Newburyporcie) – amerykański polityk i dyplomata.
Życiorys.
Urodził się 17 stycznia 1800 roku w Salisbury. Ukończył studia na Uniwersytecie Harvarda, a następnie studiował nauki prawne i został przyjęty do palestry. W latach 1823–1829 i 1833–1835 zasiadał w legislaturze stanowej Massachusetts. W 1834 został wybrany do Izby Reprezentantów, początkowo z ramienia antyjacksońskiego skrzydła Partii Demokratyczno-Republikańskiej, a następnie – Partii Wigów. W 1842 roku nie ubiegał się o reelekcję, a rok później John Tyler mianował go posłem pełnomocnym w Chinach. W trakcie kadencji negocjował traktat o żegludze i handlu z Japonią. Po zakończeniu misji dyplomatycznej w 1845 roku, ponownie został członkiem legislatury stanowej. W czasie wojny z Meksykiem służył jako dowódca stanowego regimentu i dosłużył się stopnia generała brygady. W 1847 i 1848 roku bezskutecznie ubiegał się o funkcję gubernatora Massachusetts. W latach 50. XIX wieku zasiadał w legislaturze stanowej, pełnił funkcję burmistrza Newburyportu i sędziego stanowego Sądu Najwyższego. W 1853 roku Franklin Pierce powołał go na stanowisko prokuratora generalnego, które piastował do końca kadencji prezydenckiej w roku 1857. Widząc groźbę secesji, wsparł Partię Republikańską i Abrahama Lincolna. Po wojnie secesyjnej Andrew Johnson mianował go komisarzem ds. kodyfikacji prawa federalnego. Pod koniec lat 60. XIX wieku negocjował traktat o Przesmyku Panamskim. W 1872 Ulysses Grant mianował go delegatem przed Trybunałem Arbitrażowym w Genewie, by rozstrzygnąć roszczenia Alabamy. Dwa lata później otrzymał nominację do Sądu Najwyższego, jednak nie otrzymał aprobaty Senatu. Został wówczas powołany na posłem pełnomocnym w Hiszpanii, którym pozostał do 1877 roku. Zmarł 2 stycznia 1889 roku w Newburyporcie.

</doc>
<doc id="4277900" url="https://pl.wikipedia.org/wiki?curid=4277900" title="Kamienica przy ulicy Poselskiej 19 w Krakowie">
Kamienica przy ulicy Poselskiej 19 w Krakowie

Kamienica przy ulicy Poselskiej 19 – zabytkowa kamienica, zlokalizowana przy ulicy Poselskiej na krakowskim Starym Mieście.
Historia kamienicy.
W XIV wieku w miejscu obecnej kamienicy zostały wzniesione dwa gotyckie domy. Zachodni był własnością Piotra z Tarnowa, zaś wschodni Zbigniewa z Nasiechowic. W 1585 dom zachodni został wyburzony, a w jego miejscu wytyczono bezimienną uliczkę. Przetrwała ona prawdopodobnie jedynie kilkanaście lat, gdyż już w 1614 w jej miejscu znajdował dom Rogozińskich. W 1751 oba budynki zostały zakupione przez jezuitów. Dwa lata później sprzedali je oni nieznanej z imienia Marczewskiej, na której zlecenie scalono je w jedną kamienicę. Dom spłonął podczas wielkiego pożaru Krakowa w 1850. Został odbudowany w kształcie zbliżonym do dzisiejszego. 
20 marca 1969 kamienica została wpisana do rejestru zabytków. Znajduje się także w gminnej ewidencji zabytków.

</doc>
<doc id="4277903" url="https://pl.wikipedia.org/wiki?curid=4277903" title="El Rosario (Hiszpania)">
El Rosario (Hiszpania)

El Rosario – gmina i miasto w Hiszpanii, w prowincji Santa Cruz de Tenerife, we wspólnocie autonomicznej Wysp Kanaryjskich, o powierzchni 39,43 km². W 2017 roku gmina liczyła 17 312 mieszkańców.

</doc>
<doc id="4277904" url="https://pl.wikipedia.org/wiki?curid=4277904" title="El Rosario">
El Rosario



</doc>
<doc id="4277906" url="https://pl.wikipedia.org/wiki?curid=4277906" title="Andrzej I Bogolubski">
Andrzej I Bogolubski



</doc>
<doc id="4277909" url="https://pl.wikipedia.org/wiki?curid=4277909" title="La Libertad (Honduras)">
La Libertad (Honduras)



</doc>
<doc id="4277911" url="https://pl.wikipedia.org/wiki?curid=4277911" title="Jaskinia Złotniańska">
Jaskinia Złotniańska

Jaskinia Złotniańska – druga pod względem długości jaskinia Beskidu Sądeckiego. Ma dwa, położone obok siebie, otwory wejściowe znajdujące się w dolinie Złotniańskiego Potoku, na zachodnim zboczu Sokołowskiej Góry, w pobliżu kilku niewielkich jaskiń, na wysokości 815 m n.p.m.. Długość jaskini wynosi 155 metrów, a jej deniwelacja 12 metrów.
Opis jaskini.
Od dużego otworu wejściowego idzie stromo w dół korytarzyk, który prowadzi do zacisku i dalej do 2-metrowej studzienki. Na jego początku odchodzi w bok krótki ciąg do mniejszego, drugiego otworu. Na dnie studzienki zaczyna się ciąg prowadzący przez 2-metrowy próg do Sali pod Wiszącą Wantą. Z niej odchodzą trzy ciągi:
Przyroda.
Jaskinia jest typu osuwiskowego. Nie ma w niej nacieków. Zamieszkują ją nietoperze. Są to podkowce małe i nocki duże. Flory nie badano. W Ciągu z Kościami znaleziono szkielet borsuka.
Historia odkryć.
Jaskinia została odkryta przez E. Borka i K. Farona w lutym 1990 roku. Jej opis i plan sporządzili E. Borek i P. Wańczyk w 1997 roku.

</doc>
<doc id="4277913" url="https://pl.wikipedia.org/wiki?curid=4277913" title="La Libertad (Morazán)">
La Libertad (Morazán)



</doc>
<doc id="4277915" url="https://pl.wikipedia.org/wiki?curid=4277915" title="Rościsława Andrzejówna">
Rościsława Andrzejówna

Rościsława Andrzejówna (fl. 1161) – ruska księżniczka z dynastii Rurykowiczów, córka Andrzeja Bogolubskiego. W 1161 roku poślubiła Światosława, księcia wszczyżańskiego, syna Włodzimierza Dawidowicza.

</doc>
<doc id="4277916" url="https://pl.wikipedia.org/wiki?curid=4277916" title="Nil (ujednoznacznienie)">
Nil (ujednoznacznienie)



</doc>
<doc id="4277917" url="https://pl.wikipedia.org/wiki?curid=4277917" title="San Bartolomé (Lanzarote)">
San Bartolomé (Lanzarote)



</doc>
<doc id="4277925" url="https://pl.wikipedia.org/wiki?curid=4277925" title="Ludwika Mniszech">
Ludwika Mniszech



</doc>
<doc id="4277928" url="https://pl.wikipedia.org/wiki?curid=4277928" title="Llanos de Aridane">
Llanos de Aridane



</doc>
<doc id="4277932" url="https://pl.wikipedia.org/wiki?curid=4277932" title="Tenerife">
Tenerife

Tenerife – miasto w Kolumbii, w departamencie Magdalena.

</doc>
<doc id="4277938" url="https://pl.wikipedia.org/wiki?curid=4277938" title="Tekla Róża Radziwiłł">
Tekla Róża Radziwiłł



</doc>
<doc id="4277946" url="https://pl.wikipedia.org/wiki?curid=4277946" title="Referendarz wielki koronny">
Referendarz wielki koronny



</doc>
<doc id="4277950" url="https://pl.wikipedia.org/wiki?curid=4277950" title="Hotel Wawel w Krakowie">
Hotel Wawel w Krakowie

Hotel Wawel – hotel znajdujący się przy ulicy Poselskiej na krakowskim Starym Mieście.
Historia kamienicy.
W XVI wieku w miejscu obecnego hotelu znajdował się Dwór Ossolińskich, który spłonął w 1648. W 1692 na działce wzniesiono dom księży nossalistów katedralnych. W 1775 przejęli go katedralni pretendarze św. Krzyża. W 1786 został zakupiony przez Antoniego Balurkiewicza, który w 1819 odsprzedał go Agnieszce Rzepeckiej i Mariannie Jerzmanowskiej. Przebudowały one budynek gruntownie i urządziły w nim "Zajazd Pod Czarnym Orłem". Spłonął on podczas wielkiego pożaru Krakowa w 1850. W 1862 został odbudowany przez Katarzynę Romerową i przemianowany na Hotel Narodowy. Z ówczesnej secesyjnej dekoracji pozostał do dziś szklany daszek nad wejściem do holu recepcji oraz schody z żelazną balustradą. W 1945 hotel został znacjonalizowany i przejęty przez Dyrekcję Hoteli Miejskich. W latach 1973-1994 znajdował się pod zarządem Krakowskiego Przedsiębiorstwa Turystycznego "Wawel-Tourist". W kwietniu 1995 został sprywatyzowany.
2 września 1993 budynek został wpisany do rejestru zabytków. Znajduje się także w gminnej ewidencji zabytków.

</doc>
<doc id="4277953" url="https://pl.wikipedia.org/wiki?curid=4277953" title="Region altruizmu">
Region altruizmu

Region altruizmu – pojęcie z zakresu teorii gier, dotyczące zachowania menedżerów, którzy pozornie zachowują się sprzecznie z zasadą maksymalizacji zysku. Poszczególni gracze rynkowi pozwalają kooperantom osiągnąć zwiększony zysk, oczekując odwzajemnienia zachowania w przyszłości. W perspektywie długoterminowej ma na celu zwiększenie obustronnych korzyści ekonomicznych.

</doc>
<doc id="4277954" url="https://pl.wikipedia.org/wiki?curid=4277954" title="Tren – Ofiarom Hiroszimy">
Tren – Ofiarom Hiroszimy

Tren – Ofiarom Hiroszimy – utwór muzyczny autorstwa Krzysztofa Pendereckiego, który skomponował w 1960 roku.
Nazwa.
Początkowo utwór nosił tytuł 8’37’’ i był on związany z czasem jego trwania. W 1961 roku dyrektor muzyczny Polskiego Radia, Roman Jasiński, zwrócił uwagę na tytuł. Wtedy zmieniono go na Tren – Ofiarom Hiroszimy. Tytułu nie należy rozumieć dosłownie. Nie ilustruje on tragedii Hiroszimy, lecz jest dedykowany tym, którzy w 1945 roku zginęli w Hiroszimie.
Historia.
W 1959 roku podczas II Konkursu Młodych Kompozytorów organizowanego przez Związek Kompozytorów Polskich jurorzy nagrodzili trzema najważniejszymi nagrodami utwór młodego kompozytora Krzysztofa Pendereckiego. Główną nagrodą w konkursie był wyjazd na dwumiesięczne stypendium do Włoch. Tam powstał utwór, ukończony po powrocie do kraju, któremu kompozytor nadał tytuł 8’37’'. Był on przeznaczony na 52 instrumenty smyczkowe (24 skrzypce, 10 altówek, 10 wiolonczel i 8 kontrabasów). Penderecki wprowadził do utworu nowe artykulacje, takie jak gra na strunniku, na podstawku, na strunach za podstawkiem, uderzanie żabką smyczka lub palcem w górną płytę instrumentu, wibrowanie szybkie i wolne.
Utwór, który został wysłany w 1960 roku na Konkurs Kompozytorski im. Grzegorza Fitelberga, otrzymał tam III nagrodę. Następnie dokonano jego nagrania przez Wielką Orkiestrę Symfoniczną Polskiego Radia w Katowicach pod batutą J. Krenza i wysłano w 1961 roku do Paryża na sesję Międzynarodowej Trybuny Kompozytorów UNESCO. Utwór zajął tam IV miejsce. W wielu krajach muzycy orkiestrowi nie chcieli wykonywać utworu, ponieważ obawiali się, że np. uderzanie żabką smyczka w dekę instrumentu może zniszczyć lakier na instrumencie.

</doc>
<doc id="4277956" url="https://pl.wikipedia.org/wiki?curid=4277956" title="Gortina (Słowenia)">
Gortina (Słowenia)

Gortina – wieś w Słowenii, w gminie Muta. 1 stycznia 2017 liczyła 616 mieszkańców.

</doc>
<doc id="4277958" url="https://pl.wikipedia.org/wiki?curid=4277958" title="Mlake (gmina Muta)">
Mlake (gmina Muta)

Mlake – wieś w Słowenii, w gminie Muta. 1 stycznia 2017 liczyła 40 mieszkańców.

</doc>
<doc id="4277961" url="https://pl.wikipedia.org/wiki?curid=4277961" title="Muta">
Muta

Muta – wieś w Słowenii, siedziba adm. gminy Muta. 1 stycznia 2017 liczyła 2 193 mieszkańców.

</doc>
<doc id="4277964" url="https://pl.wikipedia.org/wiki?curid=4277964" title="Pernice">
Pernice

Pernice – wieś w Słowenii, gmina Muta. 1 stycznia 2017 liczyła 121 mieszkańców.

</doc>
<doc id="4277965" url="https://pl.wikipedia.org/wiki?curid=4277965" title="Sveti Jernej nad Muto">
Sveti Jernej nad Muto

Sveti Jernej nad Muto – wieś w Słowenii, gmina Muta. 1 stycznia 2017 liczyła 127 mieszkańców.

</doc>
<doc id="4277967" url="https://pl.wikipedia.org/wiki?curid=4277967" title="Sveti Primož nad Muto">
Sveti Primož nad Muto

Sveti Primož nad Muto – wieś w Słowenii, gmina Muta. 1 stycznia 2017 liczyła 292 mieszkańców.

</doc>
<doc id="4277974" url="https://pl.wikipedia.org/wiki?curid=4277974" title="Patterson Tract">
Patterson Tract

Patterson Tract – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4277975" url="https://pl.wikipedia.org/wiki?curid=4277975" title="Ekrem Öztürk">
Ekrem Öztürk

Ekrem Öztürk (ur. 11 lutego 1997) – turecki zapaśnik startujący w stylu klasycznym. Brązowy medalista mistrzostw świata w 2018. Wicemistrz Europy w 2021 i trzeci w 2018. Czwarty w Pucharze Świata w 2022. Triumfator akademickich MŚ w 2018. Trzeci na MŚ kadetów w 2014 i U-23 w 2019. Drugi na ME U-23 w 2018 roku.

</doc>
<doc id="4277979" url="https://pl.wikipedia.org/wiki?curid=4277979" title="Pierpoint">
Pierpoint

Pierpoint – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4277981" url="https://pl.wikipedia.org/wiki?curid=4277981" title="Pine Flat">
Pine Flat

Pine Flat – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4277983" url="https://pl.wikipedia.org/wiki?curid=4277983" title="Pixley (Kalifornia)">
Pixley (Kalifornia)

Pixley – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4277988" url="https://pl.wikipedia.org/wiki?curid=4277988" title="Plainview (Kalifornia)">
Plainview (Kalifornia)

Plainview – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4277990" url="https://pl.wikipedia.org/wiki?curid=4277990" title="Ponderosa (Kalifornia)">
Ponderosa (Kalifornia)

Ponderosa – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4277992" url="https://pl.wikipedia.org/wiki?curid=4277992" title="Zofia Raczkowska">
Zofia Raczkowska

Zofia Raczkowska (ur. 1932 w Warszawie, zm. 27 kwietnia 2013) – polska artystka fotograf. Członkini Okręgu Warszawskiego Związku Polskich Artystów Fotografików.
Życiorys.
Zofia Raczkowska, związana z warszawskim środowiskiem fotograficznym, mieszkała w Komorowie. Od 1962 fotografowała przede wszystkim konie arabskie z Białki, Janowa Podlaskiego, Kurozwęk, Michałowa. Przez wiele lat fotografowała konie do katalogu aukcyjnego "Polish Prestige". Fotografie koni publikowała w wielu polskich i zagranicznych wydawnictwach, folderach, plakatach, kalendarzach oraz czasopismach związanych z tematyką koni. Od początku lat 80. przedstawiała konie w fotografii barwnej.
Zofia Raczkowska była autorką i współautorką wielu wystaw fotograficznych związanych z fotografią koni; indywidualnych, zbiorowych, poplenerowych oraz pokonkursowych, na których zdobyła wiele nagród, wyróżnień, dyplomów, listów gratulacyjnych. Jej fotografie były prezentowane m.in. w Danii, Kolumbii, Szwecji. W 1984 roku została przyjęta w poczet członków rzeczywistych Okręgu Warszawskiego Związku Polskich Artystów Fotografików.
Zofia Raczkowska zmarła po długiej chorobie w 2013, pochowana 7 maja na cmentarzu w Komorowie.

</doc>
<doc id="4277993" url="https://pl.wikipedia.org/wiki?curid=4277993" title="Poplar-Cotton Center">
Poplar-Cotton Center

Poplar-Cotton Center – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4277995" url="https://pl.wikipedia.org/wiki?curid=4277995" title="Nugzari Curcumia">
Nugzari Curcumia

Nugzari Curcumia (gruz. ნუგზარი წურწუმია; ur. 25 lutego 1997) – gruzinśki zapaśnik walczący w stylu klasycznym. Złoty medalista mistrzostw świata w 2019, srebrny w 2022 i brązowy w 2018 i 2021. Wicemistrz Europy w 2022; trzeci w 2018 i 2020. Trzeci w Pucharze Świata w 2022. Drugi na MŚ juniorów w 2015 i trzeci w 2016. Mistrz świata U-23 w 2018 i Europy U-23 w 2018 i 2019 i juniorów w 2016, trzeci w 2015 i 2017 roku.

</doc>
<doc id="4277997" url="https://pl.wikipedia.org/wiki?curid=4277997" title="Jaskinia Piętrowa w Klimczoku">
Jaskinia Piętrowa w Klimczoku

Jaskinia Piętrowa w Klimczoku – jaskinia w Beskidzie Śląskim. Wejście do niej znajduje się na południowo-zachodnim zboczu Klimczoka, w pobliżu szczytu, na wysokości 1107 m n.p.m. Długość jaskini wynosi 130 metrów, a jej deniwelacja 10 metrów.
Opis jaskini.
Jaskinia zaczyna się 2,5-metrową studzienką. W jej dnie zaczyna się pochylnia przechodząca w korytarz, który prowadzi do rozgałęzienia:
Przyroda.
Jaskinia jest typu osuwiskowego. Nie ma w niej nacieków. Ściany są wilgotne, brak jest na nich roślinności.
W jaskini zimują nietoperze: podkowce małe i nocki Natterera.
Historia odkryć.
Jaskinię odkryli Cz. Szura i K. Borgieł w 2007 roku. Jej opis i plan jaskini sporządzili Cz. Szura i J. Pysz w 2007 i 2008 roku.

</doc>
<doc id="4278000" url="https://pl.wikipedia.org/wiki?curid=4278000" title="Posey (Kalifornia)">
Posey (Kalifornia)

Posey – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4278002" url="https://pl.wikipedia.org/wiki?curid=4278002" title="Leonidas Proaño">
Leonidas Proaño

Leonidas Eduardo Proaño Villalba (ur. 29 stycznia 1910 w San Antonio de Ibarra, zm. 31 sierpnia 1988 w Quito) – ekwadorski duchowny katolicki i teolog.
Był kandydatem do Pokojowej Nagrody Nobla.
Biografia.
29 czerwca 1936 został wyświęcony na kapłana. W 1954 został mianowany biskupem Bolivaru (od 1955 Riobamba). Brał udział w czterech sesjach Soboru watykańskiego II.

</doc>
<doc id="4278003" url="https://pl.wikipedia.org/wiki?curid=4278003" title="Speedway Lublin">
Speedway Lublin

Speedway Lublin – polski klub żużlowy z Lublina. 1-krotny drużynowy mistrz Polski.
Drużyna prowadzona przez klub występuje w lidze pod nazwą "Motor Lublin".
Historia.
Sezon 2017.
W 2017 z inicjatywy działaczy Klubu Motorowego Cross reaktywowano sekcję żużlową w Lublinie. Zespół, który do rozgrywek 2. ligi przystąpił pod nazwą Speed Car Motor Lublin, w sezonie 2017 w rundzie zasadniczej zajął 2. miejsce i po pokonaniu w półfinale play-off Ostrovii Ostrów Wielkopolski, uległ w dwumeczowym finale Startowi Gniezno. Pomimo przegranej Motor przystąpił do baraży z przedostatnią drużyną sezonu 2017 Nice 1. Ligi – Stalą Rzeszów. Obydwa mecze wygrali żużlowcy z Lublina; 1 października w Rzeszowie 52:38 i tydzień później w Lublinie 47:25.
Sezon 2018.
Sezon Motor rozpoczął od remisu przed własną publicznością w Lublinie 45:45 z Orłem Łódź, jednak pierwszą połowę sezonu 2018 Motor zakończył na 1. miejscu, z trzypunktową przewagą nad Startem Gniezno. Zespół wygrał rundę zasadniczą i przystąpił do play-off o awans do Ekstraligi. W pierwszym meczu półfinałowym, który miał miejsce 31 sierpnia 2018, Motor pokonał na wyjeździe Lokomotiv Daugavpils 47:43. W rewanżu, który odbył się 8 września 2018, Motor wygrał 55:35. 16 września 2018 w pierwszym meczu finałowym Motor przegrał w Rybniku z ROW-em 38:52. Tydzień później w rewanżu Motor odrobił straty, pokonał ROW 53:37 i uzyskał awans do Ekstraligi.
Sezon 2019.
Na inaugurację rozgrywek Ekstraligi Motor pokonał na własnym torze GKM Grudziądz 49:41. Był to pierwszy od 24 lat mecz na najwyższym szczeblu ligowym na stadionie przy Al. Zygmuntowskich.
Osiągnięcia.
Krajowe.
Poniższe zestawienia obejmują osiągnięcia klubu oraz indywidualne osiągnięcia zawodników reprezentujących klub w rozgrywkach pod egidą PZM, GKSŻ oraz Ekstraligi.
Mistrzostwa Polski.
Drużynowe mistrzostwa Polski
Drużynowe mistrzostwa Polski juniorów
Mistrzostwa Polski par klubowych
Młodzieżowe mistrzostwa Polski par klubowych
Indywidualne mistrzostwa Polski
Młodzieżowe indywidualne mistrzostwa Polski
Pozostałe.
Złoty Kask
Srebrny Kask
Brązowy Kask
Liga Juniorów
Międzynarodowe.
Poniższe zestawienia obejmują indywidualne osiągnięcia zawodników krajowych na arenie międzynarodowej, a także w barwach reprezentacji Polski, w rozgrywkach pod egidą FIM oraz FIM Europe.
Mistrzostwa świata.
Drużynowe mistrzostwa świata juniorów
Indywidualne mistrzostwa świata juniorów
Mistrzostwa Europy.
Drużynowe mistrzostwa Europy juniorów
Mistrzostwa Europy par
Mistrzostwa Europy par juniorów
Indywidualne mistrzostwa Europy juniorów

</doc>
<doc id="4278004" url="https://pl.wikipedia.org/wiki?curid=4278004" title="Poso Park">
Poso Park

Poso Park – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4278005" url="https://pl.wikipedia.org/wiki?curid=4278005" title="Kamienica przy ulicy Poselskiej 24 w Krakowie">
Kamienica przy ulicy Poselskiej 24 w Krakowie

Kamienica przy ulicy Poselskiej 24 – zabytkowa kamienica, zlokalizowana przy ulicy Poselskiej na krakowskim Starym Mieście.
Historia kamienicy.
Działka pod budowę kamienicy przy ulicy Poselskiej 24 została wydzielona z sąsiedniej posesji nr 22 w 1885. Wznoszenie budynku według projektu Jana Burzyńskiego ukończono w 1895. Inwestorem budowy był Jan Sobierajski. W 1910 kamienicę przejęła Józefa Marfiakowa, a w 1912 Maria Wojciechowska. 
Kamienica została wpisana do gminnej ewidencji zabytków.

</doc>
<doc id="4278008" url="https://pl.wikipedia.org/wiki?curid=4278008" title="Massif de la Hotte">
Massif de la Hotte

Massif de la Hotte – pasmo górskie znajdujące się w zachodniej części Półwyspu Tiburon w Haiti.
Góra położona jest w strefie międzyzwrotnikowej i jest porośnięta niskim lasem mglistym. Najwyższym punktem pasma górskiego jest szczyt Pic Macaya o wysokości 2347 m n.p.m. Region Massif de la Hotte jest jednym z najbardziej zróżnicowanym biologicznie, przez co znaczącym obszarem całej Hispanioli, ponieważ występują tam liczne endemiczne siedliska gatunków ptaków, gadów, płazów oraz roślin. Występują tam 13 najbardziej krytycznie zagrożonych gatunków płazów w Hispanioli. Na obszarze góry w 1984 roku utworzono Park Narodowy Pic Macaya.

</doc>
<doc id="4278010" url="https://pl.wikipedia.org/wiki?curid=4278010" title="Parc Natural de la Zona Volcanica de la Garrotxa">
Parc Natural de la Zona Volcanica de la Garrotxa



</doc>
<doc id="4278014" url="https://pl.wikipedia.org/wiki?curid=4278014" title="Jan z Latoszyna">
Jan z Latoszyna

Jan z Latoszyna lub Jan Latoszyński herbu Gryf (zm. w 1494 w Krakowie) – prawnik, doktor dekretów, rektor Akademii Krakowskiej.
Życiorys.
Był synem Jana z Latoszyna herbu Gryf i jego żony Katarzyny. Na studia w Akademii Krakowskiej zapisał się jak Jan z Dębicy w 1449. W 1455 uzyskał stopień bakałarza, a w 1457 magistra nauk wyzwolonych. Następnie rozpoczął studia prawnicze, jako licencjat dekretów w 1465 jest poświadczony w spisie wykładowców Wydziału Prawa. Sześciokrotnie pełnił funkcję rektora krakowskiej uczelni, kilkakrotnie występował jako wicekanclerz Akademii. W latach 1479-1481 pełnił funkcję prowizora Bursy Ubogich. W 1488 wyjechał do Rzymu kontynuować studia prawnicze zdobywając tytuł doktora dekretów jak również doktora teologii. Do Krakowa powrócił w 1490, w lipcu 1492 nostryfikował doktorat teologii. Wykładał na Wydziale Teologicznym, w 1494 pełnił funkcję prowizora Bursy Jerozolimskiej. W 1471 towarzyszył królewiczowi Kazimierzowi Jagiellończykowi w wyprawie na Węgry przeciwko Maciejowi Korwinowi. W 1475 był członkiem delegacji na rozmowy pokojowe z Węgrami. Reprezentował kapitułę krakowską na synodach prowincjonalnych w 1455 w Łęczycy i w 1495 w Piotrkowie. W latach 1488-1590 był kanclerzem biskupa Fryderyka Jagiellończyka. W 1472 został kanonikiem katedry wawelskiej, w 1492 został kustoszem i prepozytem sandomierskim, a w 1494 kustoszem kościoła św. Michała na Wawelu. Swój księgozbiór głównie z dziełami teologicznymi zapisał kapitule katedry wawelskiej.

</doc>
<doc id="4278016" url="https://pl.wikipedia.org/wiki?curid=4278016" title="Richgrove">
Richgrove

Richgrove – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4278023" url="https://pl.wikipedia.org/wiki?curid=4278023" title="Rodriguez Camp">
Rodriguez Camp

Rodriguez Camp – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4278029" url="https://pl.wikipedia.org/wiki?curid=4278029" title="Sequoia Crest">
Sequoia Crest

Sequoia Crest – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4278036" url="https://pl.wikipedia.org/wiki?curid=4278036" title="Punta Ferrand">
Punta Ferrand

Punta Ferrand – góra Mont Cenis w Alpach Kotyjskich, położona na granicy Francji i Włoch. Ma wysokość 3348 metrów.
Położenie.
Góra jest częścią "grupy Ambin" i znajduje się w pobliżu najwyższej góry Niblè, do której połączona jest grzbietem. W zachodniej (francuskiej) części góry znajduje się "Lodowiec de Ferrand".
Wejście na szczyt.
Można wspiąć się na szczyt zaczynając od schroniska turystycznego Rifugio Luigi Vaccarone.

</doc>
<doc id="4278037" url="https://pl.wikipedia.org/wiki?curid=4278037" title="Seville (Kalifornia)">
Seville (Kalifornia)

Seville – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4278041" url="https://pl.wikipedia.org/wiki?curid=4278041" title="Springville (Kalifornia)">
Springville (Kalifornia)

Springville – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4278042" url="https://pl.wikipedia.org/wiki?curid=4278042" title="Strathmore (Kalifornia)">
Strathmore (Kalifornia)

Strathmore – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4278043" url="https://pl.wikipedia.org/wiki?curid=4278043" title="Ćwierć-suweren">
Ćwierć-suweren

Ćwierć-suweren – brytyjska moneta bulionowa, emitowana od 2009 roku.
Monety na awersie przedstawiają wizerunek królowej Elżbiety II, a na rewersie Świętego Jerzego i smoka według projektu Benedetto Pistrucciego. Wyjątek stanowią roczniki podane poniżej.
W 2012 roku, z okazji sześćdziesięciolecia panowania Elżbiety II, wydano ćwierć-suwereny z innym rewersem, który zaprojektował Paul Day.
W 2017 roku, z okazji dwustulecia emitowania suwerenów, wydano ćwierć-suwereny z rewersem stosowanym uprzednio dla suwerenów z lat 1817-1820. Znajduje się na nim motto "Honi soit qui mal y pense". W odróżnieniu od innych monet tego nominału, na egzemplarzach z tego rocznika data znajduje się na awersie.

</doc>
<doc id="4278046" url="https://pl.wikipedia.org/wiki?curid=4278046" title="Sugarloaf Saw Mill">
Sugarloaf Saw Mill

Sugarloaf Saw Mill – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4278048" url="https://pl.wikipedia.org/wiki?curid=4278048" title="FC Barcelona w sezonie 2016/2017">
FC Barcelona w sezonie 2016/2017

Sezon 2016/17 był 117. sezonem w historii klubu FC Barcelona i 86 z rzędu sezonem tego klubu w najwyższej klasie hiszpańskiego futbolu. Obejmuje on okres od 1 lipca 2016 do 30 czerwca 2017.
Przebieg sezonu.
Sezon zaczął się tradycyjnie od transferów. W ramach nich do zespołu dołączyli: Sergi Samper, Denis Suárez, Samuel Umtiti, Lucas Digne, André Gomes, Jasper Cillessen oraz Paco Alcácer. Natomiast zespół definitywnie opuścili: Marc Bartra, Sandro Ramírez, Dani Alves, Alex Song, Alen Halilović, Martín Montoya, Adriano Correia oraz Claudio Bravo. Na roczne wypożyczenia udali się: Thomas Vermaelen, Cristian Tello, Douglas, Sergi Samper oraz Munir El Haddadi. Sezon 2016/17 był trzecim sezonem pod wodzą trenera Luisa Enrique. FC Barcelona rozpoczęła sezon od towarzyskich spotkań z Celtikiem Glasgow (3:1), Leicester City (4:2) i Liverpoolem (0:4). 10 sierpnia 2016 roku Barcelona rozegrała coroczny turniej o Puchar Gampera z włoskim zespołem UC Sampdoria. Podopieczni Luisa Enrique wygrali ten mecz 3:2 po dwóch bramkach Lionela Messiego i po jednym trafieniu Luisa Suáreza. 14 sierpnia FC Barcelona rozegrała pierwszy mecz o Superpuchar Hiszpanii z Sevillą FC. Ten mecz zakończył się wygraną Blaugrany 2:0. W rewanżu, rozgrywanym 17 sierpnia, Barcelona dobiła rywali pokonując ich 3:0 (5:0 w dwumeczu) i tym samym Barca zdobyła pierwsze trofeum w sezonie. Barcelona wygrała Superpuchar Hiszpanii po raz 12 w historii. 20 sierpnia Barcelona rozpoczęła sezon ligowy od wygranej 6:2 z Realem Betis. W Lidze Mistrzów FC Barcelona rywalizowała w grupie C z Celtikiem Glasgow, Borussią Mönchengladbach i z Manchesterem City. Barcelona ostatecznie wygrała grupę, wygrywając wszystkie mecze (7:0 i 2:0 z Celtikiem, 2:1 i 4:0 z Borussią i 4:0 z Manchesterem City), oprócz wyjazdowego starcia z Manchesterem City, które przegrała 1:3. W 1/16 finału Copa del Rey Barcelona pokonała 8:1 w dwumeczu (1:1 i 7:0) Hércules CF. 3 grudnia 2016 Barcelona po raz pierwszy w sezonie zmierzyła się z Realem Madryt ten mecz zakończył się remisem 1:1. W 1/8 finału Copa del Rey Barca pokonała Athletic Bilbao 4:3 w dwumeczu (1:2 i 3:1). W 1/4 finału Pucharu Króla Blaugrana rozprawiła się z Realem Sociedad 6:2 w dwumeczu (1:0 i 5:2). W pierwszym meczu Barcelona odniosła pierwsze od 10 lat zwycięstwo na stadionie Realu Sociedad Estadio Anoeta. W 1/2 finału Pucharu Hiszpanii Barcelona pokonała w dwumeczu 3:2 (2:1 i 1:1) Atlético Madryt i tym samym awansowała do swojego 4 z kolei finału Copa del Rey. 14 lutego 2017 roku Barcelona przegrała w pierwszym meczu 1/8 finału Ligi Mistrzów aż 0:4 z Paris Saint-Germain. Pomimo tej porażki w rewanżu 8 marca 2017 roku Barcelona pokonała Paryżan 6:1 i to ostatecznie ona awansowała dalej. 11 kwietnia 2017 roku Barcelona przegrała z Juventusem Turyn 0:3. Tym razem nie zdołała ona odwrócić losów dwumeczu, gdyż w rewanżu 19 kwietnia padł remis 0:0 i tym samym Barcelona straciła szanse na wygraną w najbardziej elitarnych klubowych rozgrywkach europejskich. W lidze przez cały sezon Barca grała „w kratkę” zdarzały się spektakularne zwycięstwa, zwycięstwa wyrwane w końcówkach meczów, ale też i wpadki w postaci remisów i porażek w meczach z drużynami, które teoretycznie Dumie Katalonii problemu sprawić nie powinny. Formę Barcelona złapała dopiero w końcówce sezonu, kiedy to zaliczyła serię 7 wygranych meczów z rzędu. Wśród nich był wygrany 3:2 mecz z Realem Madryt. Był to mecz wygrany w dramatycznych okolicznościach, gdyż bramkę na wagę zwycięstwa Leo Messi strzelił dopiero w doliczonym czasie gry. Była to bardzo wyjątkowa chwila, gdyż była to jego bramka numer 500 w oficjalnych spotkaniach w koszulce FC Barcelony. Pomimo dobrej końcówki sezonu tytuł mistrzowski wywalczył ostatecznie Real Madryt, natomiast Barcelona została wicemistrzem, tracąc do mistrza 3 punkty. FC Barcelona pobiła jednak klubowy rekord bramek strzelonych w jednym sezonie ligowym. Podopieczni Luisa Enrique w sezonie 2016/17, w rozgrywkach La Liga, trafiali do siatki aż 116 razy. Dotychczasowy rekord należał do drużyny prowadzonej przez Tito Vilanovę, która w sezonie 2012/13 zdobyła 115 bramek. Ponadto tytuł najlepszego strzelca La Ligi i jednocześnie Europejski Złoty But przypadł Leo Messiemu, który w rozgrywkach ligowych umieszczał piłkę w bramce aż 37 razy. 27 maja 2017 roku FC Barcelona po raz 29 w historii i 3 raz z kolei zdobyła Puchar Króla. W finale rozrywanym na Estadio Vicente Calderón Blaugrana pokonała Deportivo Alavés 3:1 po bramkach Leo Messiego, Neymara i Paco Alcácera. Najlepszym strzelcem zespołu w sezonie 2016/17 okazał się Leo Messi, który we wszystkich oficjalnych spotkaniach pokonywał bramkarzy rywali aż 54 razy. Po sezonie trener Luis Enrique, po trzech latach pracy, zdecydował się opuścić FC Barcelonę. W ciągu tych lat zdobył z Barcą 9 trofeów co czyni go jednym z najbardziej utytułowanych trenerów w historii klubu. Wraz z nim Barcelonę opuściło większość pracowników sztabu szkoleniowego. Drugi trener zespołu Juan Carlos Unzué został trenerem Celty Vigo i wraz z nim do Celty udała się większość sztabu Luisa Enrique. Następcą popularnego „Lucho” został dotychczasowy szkoleniowiec Athleticu Bilbao Ernesto Valverde.
Transfery.
Do klubu.
Źródło:
Bilans meczów oficjalnych.
Źródło:
Statystyki piłkarzy w oficjalnych meczach.
Statystyki występów i goli.
(X) – piłkarze, którzy odeszli z klubu w trakcie sezonu lub piłkarze, którzy nie zostali zgłoszeni do rozgrywek.(R) – piłkarze, którzy nie byli oficjalnie w pierwszej drużynie a jedynie byli powoływani z drużyny rezerw.Źródło:
Tabele.
Copa del Rey.
Finał:
Liga Mistrzów UEFA.
Grupa C:
Faza Pucharowa:

</doc>
<doc id="4278049" url="https://pl.wikipedia.org/wiki?curid=4278049" title="Sugarloaf Village">
Sugarloaf Village

Sugarloaf Village – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4278053" url="https://pl.wikipedia.org/wiki?curid=4278053" title="Sultana (Kalifornia)">
Sultana (Kalifornia)

Sultana – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4278055" url="https://pl.wikipedia.org/wiki?curid=4278055" title="Huanuni">
Huanuni

Huanuni – miasto w Boliwii, położone we wschodniej części departamentu Oruro.
Opis.
Miejscowość została założona 15 listopada 1912 roku. Przez miasto przebiega droga krajowa R6.
Religia.
W Huanuni działa zbór Świadków Jehowy i Kościoła Adwentystów Dnia Siódmego.

</doc>
<doc id="4278056" url="https://pl.wikipedia.org/wiki?curid=4278056" title="Terra Bella">
Terra Bella

Terra Bella – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4278060" url="https://pl.wikipedia.org/wiki?curid=4278060" title="Teviston">
Teviston

Teviston – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4278063" url="https://pl.wikipedia.org/wiki?curid=4278063" title="Three Rivers (Kalifornia)">
Three Rivers (Kalifornia)

Three Rivers – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4278065" url="https://pl.wikipedia.org/wiki?curid=4278065" title="Tipton (Kalifornia)">
Tipton (Kalifornia)

Tipton – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4278069" url="https://pl.wikipedia.org/wiki?curid=4278069" title="Tonyville">
Tonyville

Tonyville – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4278073" url="https://pl.wikipedia.org/wiki?curid=4278073" title="Smarkata">
Smarkata

Smarkata – struga, prawobrzeżny dopływ Trześniówki o długości 17 km. Ma źródła we wsi Hadykówka. Płynie na północny zachód przez Puszczę Sandomierską. Smarkatą zasilają dopływ z Chlistaw, dopływ z Kamionki, kanał Korczak i rów Gawrynówka. Koryto Smarkatej na nieuregulowanym, środkowym odcinku jest meandrujące. 75% długości koryta zostało uregulowane na początku XX wieku. Dno strugi jest piaszczyste, miejscami gliniaste. Smarkata jest rzeką o wodach wysokiej klasy czystości. W jej dolinie występują liczne starorzecza oraz dwa torfowiska niskie o powierzchni 7 ha. Podkarpackie Towarzystwo Przyrodników Wolne Rzeki proponuje utworzenie rezerwatu przyrody o powierzchni 195,8 ha, obejmującego siedmiokilometrowy odcinek Smarkatej.
W dolinie Smarkatej stwierdzono występowanie ponad 300 gatunków zwierząt, roślin, śluzowców i grzybów. Występują tu m.in. następujące gatunki zwierząt objęte ścisłą ochroną: modraszek telejus, modliszka zwyczajna, wilga zwyczajna, grubodziób zwyczajny, sóweczka, żuraw, gąsiorek, dzięcioł średni, strzyżyk zwyczajny, dzięcioł duży, kowalik zwyczajny, bogatka, puszczyk, gatunki objęte częściową ochroną: rak szlachetny, żaba trawna, śliz pospolity, bóbr europejski i wydra europejska. Z pozostałych gatunków występują m.in.: karaś pospolity, karaś srebrzysty, okoń pospolity, łoś euroazjatycki, lis rudy, sarna europejska, dzik euroazjatycki, kuna leśna, jeleń szlachetny. Florę doliny Smarkatej reprezentują m.in. następujące gatunki roślin częściowo chronionych: gajnik lśniący, płonnik pospolity, torfowiec frędzlowaty, torfowiec błotny, bagno zwyczajne, pływacz zwyczajny, wawrzynek wilczełyko, widłak jałowcowaty i widłak goździsty.

</doc>
<doc id="4278074" url="https://pl.wikipedia.org/wiki?curid=4278074" title="Budynek Muzeum Etnograficznego w Toruniu">
Budynek Muzeum Etnograficznego w Toruniu

Budynek Muzeum Etnograficznego w Toruniu – dawny arsenał artyleryjski Twierdzy Toruń, obecnie siedziba Muzeum Etnograficznego w Toruniu.
Lokalizacja.
Budynek znajduje się w centrum miasta, przy ul. Wały Gen. Sikorskiego 19, w sąsiedztwie Zespołu Staromiejskiego, Urzędu Marszałkowskiego, CKK Jordanki, WKU oraz Miejskiej Przychodni Specjalistycznej.
Historia.
Budynek powstał w 1824 roku w sąsiedztwie wyburzonego w tym samym roku kościoła św. Wawrzyńca i pierwotnie pełnił funkcję arsenału artyleryjskiego Twierdzy Toruń. 
Po II wojnie światowej w budynku mieścił się magazyn papieru Toruńskich Zakładów Graficznych.
W latach 1958–1961 obiekt wyremontowano i przeznaczono na siedzibę Muzeum Etnograficznego, w którym obecnie eksponowana jest wystawa stała "Tajemnice codzienności. Kultura ludowa i jej pogranicza od Kujaw do Bałtyku (1850-1950)". 
W 1964 roku obiekt wpisano do rejestru zabytków.
Architektura.
Budynek powstał w stylu klasycystycznym. Wewnątrz obiektu zachowała się strzelnica i ruchome pomosty do dział, a na jego szczytach żurawie. 

</doc>
<doc id="4278075" url="https://pl.wikipedia.org/wiki?curid=4278075" title="Tooleville">
Tooleville

Tooleville – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4278078" url="https://pl.wikipedia.org/wiki?curid=4278078" title="Traver">
Traver

Traver – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4278079" url="https://pl.wikipedia.org/wiki?curid=4278079" title="Zogang">
Zogang

Zogang lub Zuogong (tyb. མཛོ་སྒང་རྫོང་, Wylie: "mdzo sgang rdzong", ZWPY: "Zogang Zong"; ) – powiat we wschodniej części Tybetańskiego Regionu Autonomicznego, w prefekturze Qamdo. W 1999 roku powiat liczył 41 326 mieszkańców.

</doc>
<doc id="4278084" url="https://pl.wikipedia.org/wiki?curid=4278084" title="Waukena">
Waukena

Waukena – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4278086" url="https://pl.wikipedia.org/wiki?curid=4278086" title="Lekarz swojego honoru">
Lekarz swojego honoru

Lekarz swojego honoru (hiszp. "El medico de su honra") – dramat Pedra Calderóna de la Barki z 1635 roku.
Czas i miejsce akcji.
Akcja sztuki rozgrywa się w Sewilli i w kwincie don Gutierre'a pod Sewillą za panowania Piotra I Okrutnego (1350-1369).
Treść.
Dzień I.
Don Henryk podczas polowania spada z konia i traci przytomność. Król odjeżdża do Sewilli, tam będzie czekał wiadomości o zdrowiu brata. Niespokojni o zdrowie księcia don Diego i don Arias zanoszą go do najbliższego domu. Jego pani donia Mencja jest wstrząśnięta widokiem gościa. Don Henryk oprzytomniawszy, jest zachwycony. Na wiadomość, że Mencja jest zamężna, chce natychmiast opuścić dom. Nadchodzący don Guiterre namawia go, by pozostał, udaje mu się podarować księciu tylko swą klacz. Sam też chce wyjechać do Sewilli, mimo nalegań żony, która jest zazdrosna o donię Leonorę.
Przed królem stają suplikanci. Donia Leonora prosi go o sprawiedliwość. Zabiegał o jej względy don Gutierrre, obiecał ją poślubić, a gdy zyskał jej wzajemność, porzucił ją. Ponieważ widywano ich razem w jej domu, choć do niczego nie doszło, jej cześć została zszargana i pozostaje jej dokonać życia w klasztorze. Chce jednak, by don Gutierre wynagrodził jej krzywdę i wyłożył na jej utrzymanie w zakonie. Kokin, masztalerz don Gutierre'a, zostaje królewskim błaznem, jeśli w ciągu miesiąca nie rozśmieszy swego chlebodawcy, ten wybije mu zęby. Naciskany przez króla don Gutierre ostatecznie przyznaje, że stracił zainteresowanie donią Leonorą, gdy pewnego dnia ujrzał uciekającego z jej domu przez balkon mężczyznę. Don Arias przyznaje, że to on przybył wówczas do domu doni Leonory na spotkanie ze swoją ukochaną, a uciekł, by nie narażać na szwank honoru swej dobrodziejki. Wyzywa don Gutierre'a na pojedynek. Za wyciągnięcie broni w jego obecności król każe obydwu aresztować. Upokorzona Leonora życzy Gutierre'owi, by dotknęła go podobna zniewaga.
Dzień II.
Don Henryk, korzystając z aresztowania don Gutierre'a przybywa nocą do jego domu i przekupiwszy sługę, Hiacyntę, zakrada się do altany, w której przebywa donia Mencja. Zaskoczona kobieta prosi go, by natychmiast opuścił jej dom. Niespodziewanie zjawia się don Gutierre, któremu strażnik pozwolił na parę godzin wrócić do domu. Donia Mencja ukrywa infanta. Po przywitaniu męża udaje, że zobaczyła jakąś męską postać i upuszcza świecę. W zupełnej ciemności Hiacynta wyprowadza księcia. Don Gutierre znajduje jednak zgubiony przez niego puginał. Nic o tym jednak nie mówi żonie.
Don Henryk uzyskuje u brata zgodę na zwolnienie z więzienia don Ariasa. Przy okazji uwalnia i don Gutierre'a, który odkrywa, że puginał pasuje do noszonej przez księcia pustej pochwy. Król powraca z nocnego obchodu miasta, jest wstrząśnięty panującym zepsuciem obyczajów. Kokin nadaremnie stara się go rozbawić. Don Arias proponuje doni Leonorze, że ją poślubi. Jej małżeństwo byłoby jednak potwierdzeniem podejrzeń don Gutierre'a. Leonora odmawia. Zżerany zazdrością don Gutierre zakrada się nocą do swego domu, gasi świecę i budzi swą żonę, ta myśląc, że to znowu książę każe mu opuścić dom. Wstrząśnięty ziszczeniem się jego podejrzeń Gutierre udaje, że właśnie przybył do domu. Bierze żonie za złe, że śpi w altanie, jej niepokój tłumaczy sobie na jej niekorzyść. Wybucha w ataku zazdrości, przeraża tym żonę. Opanowuje się jednak, postanawia pokryć swą hańbę cmentarzem.
Dzień III.
Don Gutierre skarży się przed królem na don Henryka, że próbuje uwieść jego żonę, na dowód pokazuje znaleziony puginał księcia. Widząc nadchodzącego Henryka, król ukrywa Gutierre’a za zasłoną. Podczas wypytywania brata, gdy ten przyznaje, że kocha Mencję, nie pozwala mu się wytłumaczyć mając na uwadze słuchającego wszystkiego don Gutierre’a. Podczas przekazywania puginału Henryk przypadkowo rani brata. Król widzi w tym spisek na swoje życie. Henryk udaje się na wygnanie, król pomieszany wychodzi. Don Gutierre podnosi porzucony sztylet, postanawia odebrać nim życie Mencji. Mencja obawia się, sądząc po zachowaniu męża, czy w nocy w ciemności to nie on jednak z nią rozmawiał. Zjawia się Kokin i zawiadamia, że don Henryk z jej powodu opuszcza Sewillę. Hiacynta radzi Mencji, by dla uniknięcia plotek i ratowania swojej czci napisała do księcia, by został w Sewilli. Zjawia się don Gutierre, który po zmieszaniu służby, zgaduje, że coś się święci. Wpada do pokoju żony, wyrywa jej list, z którego dowiaduje się, że żona prosi księcia, by pozostał na miejscu. Mencja traci przytomność, kiedy ją odzyskuje, znajduje list, w którym mąż daje jej dwie godziny na przygotowanie się do śmierci.
Don Henryk wyjechał do brata do Konsegry. Król podejrzewa spisek. Don Gutierre przyprowadza do swego domu, pod groźbą śmierci, chirurga z zasłoniętymi oczyma. Chirurg ma puścić krew jego żonie. Chce w ten sposób upozorować naturalną śmierć poprzez wykrwawienie się w wyniku zerwania bandaży przez chorą. Odprowadzając chirurga, którego chce zabić w zaułku natyka się na króla, zostawia go więc i wycofuje się. Chirurg opowiada królowi, co mu się przydarzyło i jak po omacku dotykał zakrwawioną ręką ścian budynków, aby zaznaczyć miejsce zbrodni. Kokin zawiadamia króla, że don Gutierre zastał swą żonę piszącą list do księcia i ma zamiar ją zabić. Król z don Diegiem po śladach trafiają pod dom don Gutierre’a. Spotykają donię Leonorę. Z bramy wypada don Gutierre i opowiada przygotowaną wcześniej historię. Król nakazuje wobec tego don Gutierre’owi poślubić Leonorę. Don Gutierre wzdraga się wstępować jeszcze raz na tak mozolną drogę, objawia więc królowi wszystkie podejrzenia zdrady, na które się natknął, i które znów na niego mogą czyhać. Król każe mu w każdej sytuacji być wyrozumialszym i tłumaczyć ją na korzyść przyszłej żony.
Analiza.
Utwór należy do Calderonowskich dramatów zazdrości i zemsty, trudnych do ocenienia przez współczesnego czytelnika czy widza, jako że stanowią apoteozę bezwzględnej władzy mężczyzny nad kobietą, a jednocześnie lubują się w okrucieństwie, a nawet pewnego rodzaju sadyzmie. Mąż za podejrzenie o zdradę, nie sprawdzając nawet jego prawdziwości, karze żonę wyrafinowaną śmiercią – sprowadzonemu nocą cyrulikowi każe przeciąć żonie żyły, dlatego że dowiaduje się o obecności obcego mężczyzny w jego domu pod jego nieobecność. Chorobliwa podejrzliwość i zazdrość doprowadza go do zabójstwa żony, usiłowania zamordowania lekarza, którego rękami je przeprowadził i próby zamaskowania swego postępowania. Ostatecznie lekarzem jego honoru zostaje król, który każe mu poślubić kochaną niegdyś Leonorę i powstrzymać się od pochopnych podejrzeń, dopuścić możliwość zdrady sług, poskarżyć się w potrzebie królowi, a nade wszystko uwierzyć, że cnota ostoi się wobec przeciwności. Pod względem obyczajowym powodzenie tego typu dramatów u XVII-wiecznych Hiszpanów jest nie mniejszą zagadką, niż ich przywiązanie do walk byków.
"Lekarz swego honoru" został po raz pierwszy przetłumaczony na język polski z niemieckiego w 1827, wtedy też utwór miał premierę na scenie polskiej. Tłumaczenia i wystawienia sztuki na lwowskiej scenie dokonał J. N. Kamiński, w roli Gutierre'a wystąpił znakomity aktor Warszawskich Teatrów Rządowych – Jan Królikowski. W 1870 roku rolę tę wybrał na swój benefis Bolesław Ładnowski, który określił jąː "Otello, tylko na inny manier."

</doc>
<doc id="4278087" url="https://pl.wikipedia.org/wiki?curid=4278087" title="Mistrzostwa Francji w Skokach Narciarskich 2018">
Mistrzostwa Francji w Skokach Narciarskich 2018

Mistrzostwa Francji w Skokach Narciarskich 2018 – zawody o mistrzostwo Francji w skokach narciarskich, które odbyły się w dniach 30 marca – 1 kwietnia 2018 roku w Prémanon na obiekcie Les Tuffes.
W konkursie indywidualnym mężczyzn zwyciężył Jonathan Learoyd, zaś drugie miejsce ex aequo zajęli Ronan Lamy Chappuis i Thomas Roch Dupland. W zawodach wystartowało 48 zawodników, w tym 4 Szwajcarów.
Konkurs o mistrzostwo kraju w kategorii kobiet wygrała Julia Clair. Na drugim miejscu konkurs zakończyła mistrzyni z 2017 Lucile Morat. Podium uzupełniła Léa Lemare. Na starcie pojawiło się 10 zawodniczek.
Zarówno konkurs mężczyzn jak i kobiet składał się z jednej serii z powodu zbyt silnego wiatru.
W zawodach drużynowych wystartowało 13 zespołów reprezentujących 5 lokalnych związków. Zwyciężyła w nich drużyna Jura, przed zespołami reprezentującymi Wogezy i Sabaudię.

</doc>
<doc id="4278088" url="https://pl.wikipedia.org/wiki?curid=4278088" title="West Goshen (Kalifornia)">
West Goshen (Kalifornia)

West Goshen – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4278089" url="https://pl.wikipedia.org/wiki?curid=4278089" title="Pic du Malrif">
Pic du Malrif

Pic du Malrif – góra w Alpach Kotyjskich, w regionie Queyras, położona na granicy Francji i Włoch. Ma wysokość 2906 metrów.
Dostęp do Pic du Malrif.
Szczyt Pic du Malrif można bez problemu zdobyć rowerem górskim, cała trasa oznaczona jest specjalnymi znakami. W Weekend można spotkać wielu turystów, wędrujących szlakiem.

</doc>
<doc id="4278091" url="https://pl.wikipedia.org/wiki?curid=4278091" title="Woodville (Kalifornia)">
Woodville (Kalifornia)

Woodville – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4278093" url="https://pl.wikipedia.org/wiki?curid=4278093" title="Yettem">
Yettem

Yettem – jednostka osadnicza w Stanach Zjednoczonych, w stanie Kalifornia, w hrabstwie Tulare.

</doc>
<doc id="4278099" url="https://pl.wikipedia.org/wiki?curid=4278099" title="Markam">
Markam

Markam, Mangkam lub Mangkang (tyb. སྨར་ཁམས་རྫོང་, Wylie: "smar khams rdzongg", ZWPY: "Markam Zong"; ) – powiat we wschodniej części Tybetańskiego Regionu Autonomicznego, w prefekturze Qamdo. W 1999 roku powiat liczył 70 276 mieszkańców.

</doc>
<doc id="4278103" url="https://pl.wikipedia.org/wiki?curid=4278103" title="Nadjeżdża Pan Robótka">
Nadjeżdża Pan Robótka

Nadjeżdża Pan Robótka (, 2010–2012) – brytyjski program plastyczny dla dzieci, kontynuacja programu "Pan Robótka". Światowa premiera odbyła się 25 października 2010 roku w Wielkiej Brytanii. W Polsce nadawany w stacji CBeebies począwszy od 2012 roku.
Głównego bohatera – Pana Robótkę – kreuje Phil Gallagher.
Fabuła.
Sympatyczny majsterkowicz wyrusza w podróż swoim "Robótkowozem", który samodzielnie skonstruował. Wykonany z pudełek, rurek i innych zużytych przedmiotów pojazd posiada niezwykłe, magiczne szuflady. Kierujący nim Pan Robótka dociera do dzieci, które tak jak on lubią własnoręcznie tworzyć nowe przedmioty.
Przebieg odcinka.
Przebieg odcinka jest podobny jak w poprzedniku programu (Pan Robótka), lecz nieco się od niego różni.
Wersja polska.
Sezon pierwszy.
Opracowanie i udźwiękowienie wersji polskiej: Studio Sonica
Reżyseria: Leszek Zduń
Dialogi polskie:
Dźwięk i montaż: Maciej Sapiński
Organizacja produkcji: Piotr Pluciński
Wystąpili:
i inni
Piosenkę śpiewali: Modest Ruciński i Agnieszka Kudelska
Sezon drugi i odcinek specjalny.
Wystąpili:
i inni
Tłumaczenie i dialogi:
Dźwięk i montaż:
Kierownictwo produkcji: Paweł Żwan
Opracowanie i realizacja wersji polskiej: Studio Tercja Gdańsk dla Hippeis Media
Odcinek specjalny.
Wraz z drugą serią programu powstał odcinek specjalny o tematyce bożonarodzeniowej. Premiera w Wielkiej Brytanii odbyła się 5 grudnia 2011 roku. Jest to ostatni odcinek programu.

</doc>
<doc id="4278128" url="https://pl.wikipedia.org/wiki?curid=4278128" title="Strzępoczka zielonawa">
Strzępoczka zielonawa

Strzępoczka zielonawa ("Heteromeyenia stepanowii") – gatunek gąbek słodkowodnych.
Występowanie.
Występuje w Europie na nielicznych stanowiskach. Stosunkowo często spotykana w Polsce.
Opis.
Gąbka z gatunku "Heteromeyenia stepanowii" może przybierać barwę sinawą, szmaragdowozieloną lub żółtawozieloną. Tworzy cienką warstwę pokrywającą rośliny o delikatnej śluzowatej strukturze.

</doc>
<doc id="4278131" url="https://pl.wikipedia.org/wiki?curid=4278131" title="Rudolf Autrata">
Rudolf Autrata

Rudolf Autrata (ur. 27 maja 1961 w Brnie) – czeski okulista, mikrochirurg, profesor medycyny. Specjalizuje się w okulistyce dziecięcej.
Życiorys.
Wydział medycyny Uniwersytetu Masaryka w rodzinnym Brnie ukończył w 1985, a następnie został zatrudniony w tamtejszym szpitalu uniwersyteckim, w klinice katedry okulistyki dziecięcej, gdzie z czasem awansował na pozycję kierownika katedry (w 2004). W 1989 uzyskał pierwszy, a w 1999 – drugi stopień specjalizacji z okulistyki. Doktoryzował się na Uniwersytecie Karola w Pradze w 2001 (tytuł pracy: "Photorefractive keratectomy for high myopic anisometropia in children"). Habilitację uzyskał na Uniwersytecie Komeńskiego w Bratysławie w 2003. Trzy lata później (2006) otrzymał dyplom Master of Business Administration na Prague International Business School. Tytuł profesora okulistyki został mu nadany w 2009.
W pracy badawczej i klinicznej zajmuje się diagnozowaniem i leczeniem schorzeń oczu i widzenia u dzieci, w tym m.in.: chirurgią refrakcyjną, strabologią, chirurgią zaćmy i jaskry, przeszczepianiem rogówki oraz wszczepianiem soczewek wewnątrzgałkowych.
Jest członkiem Czeskiego Towarzystwa Okulistycznego (cz. "Česká oftalmologická společnost", "ČOS") oraz Czeskiego Towarzystwa Chirurgii Zaćmy i Chirurgii Refrakcyjnej (cz. "Česká společnosti refraktivní a kataraktové chirurgie", "ČSRKCH"). Ponadto otrzymał honorowe członkostwo: Europejskiego Towarzystwa Chirurgów Zaćmy i Chirurgów Refrakcyjnych (ang. "European Society of Cataract and Refractive Surgeons", "ESCRS"), Międzynarodowego Towarzystwa Chirurgii Refrakcyjnej (ang. "International Society of Refractive Surgery", "ISRS"), Amerykańskiej Akademii Okulistyki (ang. "American Academy of Ophthalmology", "AAO") oraz Niemieckiego Towarzystwa Okulistycznego (niem. "Deutsche Ophthalmologische Gesellschaft", "DOG").
Należy także do: European Society for Vision and Eye Research (EVER), Amerykańskiego Towarzystwa Chirurgii Zaćmy i Chirurgii Refrakcyjnej (ang. "American Society of Cataract and Refractive Surgery", "ASCRS"), Europejskiego Towarzystwa Okulistyki Dziecięcej (ang. "European Pediatric Ophthalmology Society", "EPOS") oraz American Association of Pediatric Ophthalmology and Strabismus (AAPOS).
Swoje artykuły publikował w takich czasopismach okulistycznych jak m.in. „Journal of Cataract and Refractive Surgery" oraz „Česká a slovenská oftalmologie".

</doc>
<doc id="4278134" url="https://pl.wikipedia.org/wiki?curid=4278134" title="Elektrociepłownia Andropol">
Elektrociepłownia Andropol



</doc>
<doc id="4278143" url="https://pl.wikipedia.org/wiki?curid=4278143" title="Czterowektor energii-pędu">
Czterowektor energii-pędu



</doc>
<doc id="4278145" url="https://pl.wikipedia.org/wiki?curid=4278145" title="SZD-29 Zefir 3">
SZD-29 Zefir 3

SZD-29 Zefir 3 – polski jednomiejscowy wyczynowy szybowiec zaprojektowany w Szybowcowym Zakładzie Doświadczalnym w Bielsku-Białej.
Historia.
Bogumił Szuba przystępując w 1961 r. do opracowania nowej wersji Zefira zakładał opracowanie nowej konstrukcji dedykowanej startowi Polaków w Szybowcowych Mistrzostwach Świata w klasie otwartej. Miał powstać szybowiec o wysokiej doskonałości (powyżej 40), przystosowany do szybkich i dalekich przelotów.
Na bazie doświadczeń związanych z projektowaniem i produkcją poprzednich Zefirów zdecydowano się na zwiększenie rozpiętości, powierzchni nośnej i długości szybowca. Skrzydło, o konstrukcji skorupowej, otrzymało obrys trapezowy. Było wyposażone na całej długości, łącznie z lotkami, w klapy Fowlera. Nowością był płytowy ster wysokości z klapką wyważającą. Szybowiec był wyposażony w spadochron hamujący, który przetestowano na szybowcu SZD-25Z Lis. Zmieniono również przekrój kadłuba na eliptyczny, zbliżony do kołowego.
W latach 1962-63 wykonano rysunki projektowe, w 1964 r. wykonano próby statyczne. Pierwszy prototyp o znakach rejestracyjnych SP-2465 oblatał Stanisław Skrzydlewski na lotnisku w Lesznie w dniu 26 kwietnia 1965 r. Zbudowano jeszcze drugi prototyp o znakach SP-2466. Zastosowano w nim spadochronik hamujący z możliwością wciągania w locie. W porównaniu z Zefirem 2 zwiększono rozpiętość i powierzchnię nośną skrzydeł oraz długość kadłuba. Przeciągające się prace projektowe oraz postęp technologiczny sprawiły, że podjęto decyzję o niekierowaniu Zefira 3 do produkcji seryjnej.
Konstrukcja.
Jednomiejscowy grzbietopłat o konstrukcji drewnianej.
Skrzydło dwudzielne o obrysie trapezowym o konstrukcji skorupowej złożonej z wielu warstw sklejki o zmiennej grubości wzdłuż cięciwy, wielopodłużnicowej, bezdźwigarowej. Wyposażone w klapy typu Flowera na całej rozpiętości, lotki dwuszczelinowe.
Kadłub wrzecionowaty o przekroju zbliżonym do kołowego, konstrukcji półskorupowej kryty sklejką. Pokrycie przodu kadłuba i przejść skrzydło-kadłub z laminatu szklanego. Na końcu kadłuba mieści się spadochron hamujący. Zaczep do lotu na holu u dołu kadłuba pod środkiem kabiny. Kabina zakryta.
Usterzenie poziome o obrysie trapezowym typu płytowego bez statecznika z klapką, co było nowością w szybowcach SZD, ze sklejkowym pokryciem przekładkowym. Usterzenie pionowe trapezowe. 
Podwozie jednotorowe, koło główne chowane w locie, stałe kółko ogonowe.

</doc>
<doc id="4278148" url="https://pl.wikipedia.org/wiki?curid=4278148" title="Gruppo del Chambeyron">
Gruppo del Chambeyron

Gruppo del Chambeyron (fr. "Massif de Chambeyron") – masyw alpejski, obejmujący Francję i Włochy, między masywem Escreins, Alpami Kotyjskimi i masywem Mercantour-Argentera. Zajmuje wysokie doliny, dolinę Ubaye, Val Maira, Val Varaita i Stura di Demont.
Geologia.
Masyw jest częścią Alp wewnętrznych i składa się głównie ze skał osadowych, w tym wapieni dolomitycznych i łupków metamorficznych.
Zlodowacenie masywu.
Masyw Chambeyron jest bardzo mało zlodowaciały. Większość lodowców jest zagrożona lub zaginęła w XX wieku. Pozostają tylko "lodowce Marinet" (północna strona igły Chambeyrona) i "lodowiec Chauvet". Istnieje również obecność wielu lodowców skalnych.
Filar był w 1890 lodowcem i przedstawiono upadki seraków. Ostatnie oznaki aktywności lodowcowej pochodzą z lat 80. Na pierwszym planie znajduje się lodowiec Chauvet, który topi się na miejscu. Jest to pozostałość po odwrocie lodowca głównego w XX wieku.
Turystyka.
Turystyka jest słabo rozwinięta. Chodzi głównie o wędrówki letnie, zimowe i alpinistyczne.

</doc>
<doc id="4278150" url="https://pl.wikipedia.org/wiki?curid=4278150" title="Mistrzostwa Szwajcarii w Skokach Narciarskich 2017">
Mistrzostwa Szwajcarii w Skokach Narciarskich 2017

Mistrzostwa Szwajcarii w Skokach Narciarskich 2017 – zawody o mistrzostwo Szwajcarii w skokach narciarskich, które odbyły się pomiędzy 14-15 października 2017 roku na kompleksie skoczni Schanzen Einsiedeln w Einsiedeln.
Tytuł mistrzowski z poprzedniej edycji obronił Killian Peier. Srebrnym medalistą na dużej skoczni im. Andreasa Küttela został brązowy medalista z 2016 Gregor Deschwanden, który stracił 5,1 pkt. do Peiera, natomiast na trzecim miejscu z pierwszym medalem na tym czempionacie został sklasyfikowany Andreas Schuler, ze stratą 20,4 pkt. do zwycięzcy. Do startu w konkursie przystąpiło jedynie 15 zawodników.
Mistrzynią Szwajcarii na normalnym obiekcie została po raz pierwszy w karierze Sina Arnet. Wicemistrzynią tak jak w poprzedniej edycji została Rea Kindlimann ze stratą 12,1 punktu. Brąz trafił do srebrnej medalistki z 2015 roku Charlotte Suter ze stratą 82 punktów. W konkursie wystartowało sześć skoczkiń.
Drużynowym mistrzem Szwajcarii na tej samej skoczni po raz piąty z rzędu została pierwsza drużyna ZSV, która pokonała drużynę BOSV I oraz drużynę złożoną z zawodników związków ZSSV oraz OSSV. Te drużyny straciły odpowiednio 139,1 i 217,6 punktu. Łącznie sklasyfikowano pięć zespołów reprezentujących pięć lokalnych związków.

</doc>
<doc id="4278151" url="https://pl.wikipedia.org/wiki?curid=4278151" title="Heteromeyenia stepanowii">
Heteromeyenia stepanowii



</doc>
<doc id="4278157" url="https://pl.wikipedia.org/wiki?curid=4278157" title="Virginia Slims of Washington">
Virginia Slims of Washington

Virginia Slims of Washington – nierozgrywany kobiecy turniej tenisowy Kategorii II zaliczany do cyklu WTA Tour. Rozgrywany w Waszyngtonie od 1972 roku na kortach w hali, poza ostatnią edycją w 1991 roku.
Najbardziej utytułowaną tenisistką w tym turnieju była Martina Navrátilová, która triumfowała dziewięciokrotnie w grze pojedynczej i siedmiokrotnie w grze podwójnej. Wszystkie siedem wygranych w deblu połączyła z singlowymi zwycięstwami.
W 2011 roku tenis kobiecy powrócił do stolicy Stanów Zjednoczonych, kiedy to do rozgrywanego turnieju męskiego dołączono żeński – Citi Open.

</doc>
<doc id="4278160" url="https://pl.wikipedia.org/wiki?curid=4278160" title="Port Windawa">
Port Windawa

Port Windawa (łot. "Ventspils osta") – niezamarzający port we wschodniej części Morza Bałtyckiego, drugi co do wielkości na terenie Łotwy.
Historia.
Już w XIII wieku zbudowano port u ujścia rzeki Windawy. W średniowieczu Windawa była członkiem Hanzy. Od 1561 miasto należało do Księstwa Kurlandii i Semigalii, lenna Rzeczypospolitej. W 1659 roku miasto i port zostało zajęte przez Szwedów. W 1795 roku Windawa została włączona do Cesarstwa Rosyjskiego. Ponieważ większość rosyjskich portów nadbałtyckich zamarzała na co najmniej pół roku w okresie zimowym, port w Windawie stał się ważnym portem dla rosyjskiego importu i eksportu do Europy Zachodniej. Pod koniec XIX wieku port został rozbudowany i zbudowano linię kolejową Moskwa-Windawa. Na początku XX wieku Windawa stała się portem większym od Lipawy. Z czasem port zaczął podupadać. Jego rozwój nastąpił dopiero w latach 60. XX wieku, gdy ZSRR zbudował rurociąg Samara-Połock-Windawa. Przez port w Windawie ZSRR eksportował 40% swojej ropy na Zachód. Od 2002 roku Rosjanie wykorzystują do transportu ropy własne porty, dlatego rurociąg obecnie jest nieczynny. Obecnie w porcie przeładowuje się rosyjski węgiel kamienny. Jest to także największy port morski wykorzystywany przez Białoruś, tu bowiem przeładowywanych jest najwięcej towarów białoruskiego importu i eksportu.
Ventspils Tirdzniecības osta.
Po odzyskaniu niepodległości przez Łotwę wejścia do portu zostały pogłębione do 17,5 metra. Do portu mogą wpływać wszystkie statki pływające po Bałtyku. W 1994 roku powstała "Ventspils Tirdzniecības osta" (VTO), która zarządza portem.
Połączenia promowe.
Firma Stena Line oferuje połączenia promowe z Windawy do Nynäshamn i Travemünde.
Latarnie morskie.
Zarząd portu odpowiada za utrzymanie trzech łotewskich latarni morskich: Ovišu, Užava i Akmeņrags.

</doc>
<doc id="4278168" url="https://pl.wikipedia.org/wiki?curid=4278168" title="Ensign N173">
Ensign N173

Ensign N173 – samochód Formuły 1 zaprojektowany przez Morrisa Nunna i skonstruowany przez Ensigna. Rikky von Opel wystartował w tym samochodzie podczas sześciu Grand Prix sezonu 1973. Samochód był napędzany przez jednostki Cosworth DFV.

</doc>
<doc id="4278171" url="https://pl.wikipedia.org/wiki?curid=4278171" title="SZD-23 Bocian 2">
SZD-23 Bocian 2

SZD-23 Bocian 2 – projekt polskiego dwumiejscowego szybowca opracowany w Szybowcowym Zakładzie Doświadczalnym w Bielsku-Białej.
Historia.
w 1958 roku inż. Władysław Okarmus opracował wstępne założenia rozwoju szybowca SZD-9 Bocian do wersji wyczynowej. 
Projekt przewidywał zmniejszenie przekroju kadłuba do 0,48 m², wprowadzenie chowanego podwozia. W skrzydle nie przewidziano większych zmian, poza zamianą drewnianych hamulców aerodynamicznych na metalowe oraz dodanie możliwości zabierania balastu wodnego.
Prace projektowe nie były kontynuowane.

</doc>
<doc id="4278172" url="https://pl.wikipedia.org/wiki?curid=4278172" title="Strzępoczka rozesłana">
Strzępoczka rozesłana

Strzępoczka rozesłana ("Heteromeyenia baileyi") – gatunek gąbek słodkowodnych.
Opis i występowanie.
Rozmiar gąbki niewielki. Występuje w rzekach o niskiej mineralizacji i bogatych w krzemionkę. Gatunek symbiotyczny z glonami.. Spotkać go można m.in. w Polsce.

</doc>
<doc id="4278174" url="https://pl.wikipedia.org/wiki?curid=4278174" title="Heteromeyenia baileyi">
Heteromeyenia baileyi



</doc>
<doc id="4278181" url="https://pl.wikipedia.org/wiki?curid=4278181" title="CSS-11">
CSS-11

CSS-11 – polski dwumiejscowy samolot szkolno-treningowy do akrobacji. Projekt samolotu został opracowany w Centralnym Studium Samolotów PZL w Warszawie w 1948 r. przez mgr inż. Leszka Dulębę.
Historia.
Dwa prototypy tego samolotu zbudowały warsztaty CSS. Pierwszy prototyp został oblatany 16 października 1948 r. przez kpt. pilota Jerzego Szymankiewicza. Samolot wykazał dobre własności pilotażowe i prawidłowo wykonywał figury akrobacji. Podobnie jak CSS-10C nie wszedł do produkcji z powodu rezygnacji z uruchomienia licencyjnej produkcji silników Walter Minor 6-III.
Oba prototypy przeszły badania wytrzymałościowe w Dziale Wytrzymałości Instytutu Lotnictwa w Warszawie pod kierownictwem inż. Tadeusza Chylińskiego, a następnie w 1951 r. próby homologacyjne w kierowanym wówczas również przez inż. Chylińskiego Dziale Badań w Locie.

</doc>
<doc id="4278182" url="https://pl.wikipedia.org/wiki?curid=4278182" title="Maść detreomycynowa">
Maść detreomycynowa

Maść detreomycynowa (łac. "Unguentum Chloramphenicoli" FP IV, syn. "Unguentum Detreomycini, Unguentum Chloromycetini", maść chloromycetynowa) – preparat galenowy do użytku zewnętrznego, sporządzany według przepisu farmakopealnego w zakresie receptury aptecznej. W Polsce na stan obecny (2021) skład określa Farmakopea Polska IV (1970).
Maść typu zawiesiny (składnik rozproszony w podłożu), wykazująca działanie typowe dla zawartego antybiotyku chloramfenikolu (inne nazwy: chloromycetyny, detreomycyny) w stężeniu 1% lub 2%: przeciwbakteryjne wobec większości tlenowych i beztlenowych bakterii G- i G+, a także riketsji, mykoplazm, chlamydii i innych.
Wskazaniami do stosowania maści detreomycynowej są ostre i przewlekłe stany zapalne powiek, spojówek i rogówki, owrzodzenia rogówki, zapalenie przedniej błony naczyniowej, rany gałki ocznej oraz zakażenia skóry wrażliwe na chloramfenikol.
Skład (FP IV, t. II):
Przygotowanie:
Maść z chloramfenikolem należy przyrządzać aseptycznie. Jeżeli maść jest przeznaczona do oczu, wielkość cząsteczek użytego chloramfenikolu nie może przekraczać 20 μm.
Wazelinę białą stopić z parafiną ciekłą i wyjaławiać w temperaturze 160 °C przez 90 minut. Podłoże należy ostudzić i zawiesić w nim zmikronizowany chloramfenikol, zachowując warunki jałowości.
Uwagi.
Na polskim rynku dostępne są gotowe produkty lecznicze o nazwie "Detreomycyna" maść 1% oraz 2%, które zawierają skład niefarmakopealny, wg normy jakościowej producenta (inne podłoże maściowe – składające się z wazeliny białej, lanoliny bezwodnej oraz oleju arachidowego)

</doc>
<doc id="4278187" url="https://pl.wikipedia.org/wiki?curid=4278187" title="Winicjusz Drozdowski">
Winicjusz Drozdowski

Winicjusz Antoni Drozdowski (ur. 11 maja 1972 w Sępólnie Krajeńskim) – polski fizyk, doktor habilitowany nauk fizycznych, specjalizuje się w fizyce ciała stałego. Profesor Instytutu Fizyki Wydziału Fizyki, Astronomii i Informatyki Stosowanej Uniwersytetu Mikołaja Kopernika.
Życiorys.
Studia z fizyki ukończył na UMK w 1996, gdzie następnie zdobywał kolejne stopnie i awanse akademickie. Stopień doktorski uzyskał w 2001 na podstawie pracy pt. "Procesy rekombinacji promienistej w kryształach BaF2 aktywowanych wybranymi jonami ziem rzadkich" (promotorem był prof. Andrzej Wojtowicz). W okresie 2006–2008 pracował jako post-doc researcher w holenderskim Reactor Institute Delft Uniwersytetu Technicznego w Delfcie. Habilitował się w 2011 na podstawie oceny dorobku naukowego i publikacji "Fizyczne podstawy procesu scyntylacji w wybranych kryształach tlenków i halogenków aktywowanych jonami ziem rzadkich".
W toruńskim Instytucie Fizyki UMK pracuje jako profesor w Zakładzie Optoelektroniki oraz jako kierownik Zespołu Spektroskopii Materiałów Scyntylacyjnych i Fosforów. Ponadto na Wydziale Fizyki, Astronomii i Informatyki Stosowanej UMK pełni funkcję prodziekana ds. kształcenia i badań naukowych.
Swoje prace publikował m.in. w takich czasopismach jak: „Journal of Luminescence", „Radiation Measurements", „Optical Materials", „IEEE Transactions on Nuclear Science" oraz w „Journal of Physics: Condensed Matter".

</doc>
<doc id="4278188" url="https://pl.wikipedia.org/wiki?curid=4278188" title="Eugenio Chiaradia">
Eugenio Chiaradia

 
Eugenio Chiaradia (ur. 27 sierpnia 1911 w Neapolu, zm. 1977) – włoski brydżysta, profesor literatury i filozofii. Twórca systemu licytacyjnego Neapolitański Trefl.
Był graczem i teoretykiem brydża. Można uważać go za ojca włoskiego brydża nowoczesnego. Pod koniec lat 40. i w latach 50. skupiał wokół siebie wielu brydżystów z Neapolu, którzy przez wiele lat testowali, korygowali i rozwijali jego system licytacyjny.
Był liderem Blue Teamu. Grał w drużynie w latach 1956–1963, zwykle w parze z Massimo D'Alelio, ale także z Guglielmo Siniscalco lub z Pietro Forquetem, stosując swój system Neapolitański Trefl. W 1964 roku opuścił Włochy i Blue Team, przeniósł się do Brazylii, gdzie szkolił brydżystów brazylijskich.
W brydża zaczął grać w 1925 roku. Poza brydżem był kibicem piłki nożnej i tenisa.
Dokonania brydżowe.
Eugenio Chiaradia grając w drużynie Blue Team zdobył:
Ponadto zdobył tytuły:

</doc>
<doc id="4278189" url="https://pl.wikipedia.org/wiki?curid=4278189" title="Ensign N176">
Ensign N176

Ensign N176 – samochód Formuły 1 zaprojektowany przez Dave’a Baldwina i skonstruowany przez Ensigna. Samochód był używany w sezonie 1976. Samochód był napędzany przez jednostki Cosworth DFV.

</doc>
<doc id="4278191" url="https://pl.wikipedia.org/wiki?curid=4278191" title="Selemdża">
Selemdża

Selemdża (ros. Селемджа, "Sielemdża") – rzeka w azjatyckiej części Rosji, na terenie obwodu amurskiego.
Źródła rzeki znajdują się na styku pasm górskich Jam-Aliń i Ezop. W górnym biegu, do okolic Ekimczanu, rzeka ma charakter górski. Rzeka płynie w kierunku południowo-zachodnim, w końcowym biegu – północnym skrajem Równiny Zejsko-Burejskiej. Uchodzi do rzeki Zeja, której jest najdłuższym dopływem.
Głównymi dopływami Selemdży są Nora (prawostronny) i Ulma (lewostronny). 
Między Norą a Selemdżą znajduje się Rezerwat przyrody „Norskij”. 
Długość rzeki wynosi 647 km, a powierzchnia dorzecza – 68 600 km². Rzeka jest żeglowna w dolnym biegu, do ujścia Nory, a przy wysokim stanie wód aż do Ekimczanu. Zamarza w okresie od listopada do maja. 

</doc>
<doc id="4278194" url="https://pl.wikipedia.org/wiki?curid=4278194" title="Sielemdża">
Sielemdża



</doc>
<doc id="4278195" url="https://pl.wikipedia.org/wiki?curid=4278195" title="Okręg wyborczy nr 10 do Sejmu Polskiej Rzeczypospolitej Ludowej (1989–1991)">
Okręg wyborczy nr 10 do Sejmu Polskiej Rzeczypospolitej Ludowej (1989–1991)

Okręg wyborczy nr 10 do Sejmu Polskiej Rzeczypospolitej Ludowej (1989–1991) obejmował Bielsk Podlaski oraz gminy Białowieża, Bielsk Podlaski (gmina wiejska), Boćki, Brańsk, Czeremcha, Czyże, Dąbrowa Białostocka, Drohiczyn, Dubicze Cerkiewne, Dziadkowice, Grodzisk, Gródek, Hajnówka, Hajnówka (gmina wiejska), Janów, Jasionówka, Jaświły, Kleszczele, Knyszyn, Korycin, Knyszyn, Krynki, Krypno, Kuźnica, Łapy, Michałowo, Mielnik, Milejczyce, Mońki, Narew, Narewka, Nowy Dwór, Nurzec-Stacja, Orla, Poświętne, Sidra, Siemiatycze, Sokółka, Suchowola, Suraż, Szudziałowo, Turośń Kościelna, Tykocin i Wyszki (województwo białostockie). W ówczesnym kształcie został utworzony w 1989. Wybieranych było w nim 4 posłów w systemie większościowym.
Siedzibą okręgowej komisji wyborczej był Bielsk Podlaski.

</doc>
<doc id="4278196" url="https://pl.wikipedia.org/wiki?curid=4278196" title="Ostrowscy">
Ostrowscy



</doc>
<doc id="4278204" url="https://pl.wikipedia.org/wiki?curid=4278204" title="Bulwary im. Marszałka Józefa Piłsudskiego we Włocławku">
Bulwary im. Marszałka Józefa Piłsudskiego we Włocławku

Bulwary im. Marszałka Józefa Piłsudskiego we Włocławku – ulica położona wzdłuż lewego brzegu rzeki Wisły z przylegającą do niej promenadą przekraczającą rzekę Zgłowiączkę. Dawniej nosiła nazwy: Nadbrzeżna (XIX wiek), Bulwarowa (XIX wiek-1945) i Bulwary Polskiej Zjednoczonej Partii Robotniczej (1945–1989). W XIX wieku potocznie nazywany "Bulwarkiem" (narzędnik wyrazu "Bulwark").
Bulwary są miejscem odbywania się cyklicznych imprez: Dni Włocławka, Festiwalu Wisły oraz Bulwarów Sportu i Sztuki (w sezonie letnim), a także innych koncertów i eventów.
Znajduje się tu m.in. plac zabaw dla dzieci i siłownia plenerowa, wytyczono ścieżki spacerowe i rowerowe, a także parking samochodowy na 30 miejsc. Wzdłuż całej promenady znajduje się 27 stojaków rowerowych. Wzdłuż promenady ustawiono 13 tarasów widokowych z posadzonymi nowymi drzewami i krzewami. Na jednym z nich leżącym naprzeciw Kościoła św. Jana Chrzciciela znajduje się herb miasta ułożony z kostki, a także odległości do najważniejszych miast Polski i świata i inne wzory, np. ryby (symbol chrześcijaństwa). Sezonowo pracuje tu stoisko sprzedające kawę i lody. Do promenady przymocowana jest Pływająca Scena na Wiśle, zaś naprzeciw niej postawiono krzesła dla widzów.
Włocławskie Bulwary znajdują się na trasie Wiślanej Trasy Rowerowej.
Historia.
Zabór rosyjski, 1840–1914.
Ulica została wytyczona w 1840 roku. Została wówczas nazwana ulicą Nadbrzeżną. Rozciągała się od ulicy Gdańskiej do nieistniejącej dziś ulicy Koniec, położonej w okolicach dzisiejszej ulicy Bechiego. Nazwa tej ulicy wiązała się z tym, że w istocie miał tam miejsce kres zabudowań miasta. Początkowo była to niezabudowana i piaszczysta droga, często zalewana przez Wisłę.
W latach 1844–1846 ulica została zabudowana i wybrukowana. Zabudowania stanowiły wtedy głównie spichrze i domy rybackie. Ułatwiono dostęp do wybrzeża portowego i zamontowano drewniane barierki oddzielające ulicę od Wisły. Na barierkach tych wieszano skórę po uboju bydła w rzeźni mieszczącej się przy pobliskiej ulicy Towarowej, w celu jej wysuszenia. Zimą, gdy rzeka Wisła była skuta lodem, świeża krew zwabiała wilki mieszkające w lasach w Szpetalu. Ulica uchodziła wtedy za bardzo niebezpieczną. Krew i odpadki z rzeźni spływały kanałami pod rzeźnię, skąd do Wisły spływały wraz z deszczem. Na odpadach żerowały bezpańskie psy.
W 1853 roku przy Bulwarach ochrzczono statek parowy o nazwie Włocławek.
W spichrzu mieszczącym się na rogu Bulwarów i ulicy Browarnej przetrzymywano osoby podejrzane o udział w powstaniu styczniowym. Z kolei w spichrzu na rogu z ulicą Rybacką przetrzymywano i prześladowano uczestników pierwszego poboru po powstaniu w 1865 roku.
Zbudowany w 1865 roku most łyżwowy połączył włocławskie Śródmieście z ówczesną miejscowością Szpetal Dolny (dzisiejsze Zawiśle). Fakt ten ożywił także życie wokół ulicy Bulwarowej. Stała się ona miejscem spacerów włocławian, wiele osób uprawiało tu wędkarstwo. Wzdłuż Bulwaru cumowały liczne berlinki i tratwy spławne. Istnienie stałej przeprawy na Wiśle przydało również ulicy znaczenia strategicznego.
Jeszcze w XIX wieku drewniane barierki wymieniono na metalowe. Wśród wykonawców barierek była m.in. włocławska Fabryka Urządzeń Technicznych „Wisła”.
W 1887 roku powstało Włocławskie Towarzystwo Wioślarskie. Dzięki temu Bulwary stały się świadkiem regat toczonych na Wiśle. Pierwsza siedziba WTW mieściła się właśnie przy ul. Bulwarowej, w domu pod numerem 7.
W drugiej połowie XIX wieku przy ul. Bulwarowej w domu należącym do Ciechowicza mieszkała i udzielała korepetycji Izabela Zbiegniewska.
W 1910 roku pod adresem Bulwary 19 zarejestrowało swą działalność Towarzystwo „Krater”, które dysponowało własną stocznią. Powstały w niej 3 statki: „Wilanów”, „Kolos” i „Hetman”.
I wojna światowa, 1914–1918.
Podczas niemieckiej okupacji miasta w trakcie I wojny światowej przy ulicy mieściła się Komendantura Floty Niemieckich Statków Wojennych (dowodzona przez kapitana Lerche) i Oddział Budowlany (zarządzany przez kapitana Hoebela).
W 1914 roku wycofujący się z miasta Rosjanie podpalili most łyżwowy. W 1915 roku nowy, niemiecki zarząd miasta, odbudował go.
W listopadzie 1918 roku doszło tu do potyczki pomiędzy wojskiem niemieckim a świeżo sformułowanym oddziale Legionów Polskich we Włocławku. Szczególnie broniono cumujących w porcie barek ze sprzętem wojskowym. W potyczce tej poległo 2 legionistów, jednak Niemcy opuścili miasto.
Wojna polsko-bolszewicka i dwudziestolecie międzywojenne, 1918–1939.
W 1920 roku podczas wojny polsko-bolszewickiej most łyżwowy został spalony przez Wojsko Polskie w celu utrudnienia bolszewikom przeprawy przez Wisłę.
W sierpniu 1920 roku doszło do bitwy pomiędzy broniącymi się siłami polskimi zajmujących lewy brzeg Wisły a nacierającymi siłami bolszewickimi zajmującymi prawy brzeg. Na ulicy Bulwarowej zbudowano okopy, z których polscy żołnierze wymieniali ogień z sowietami, zaś pielęgniarki niosły im pomoc. Przy okopach pracowali też księża niosący rannym ostatni sakrament oraz ochotniczki rozdające żołnierzom żywność. Podczas bitwy poległo blisko 40 osób, a także ochotniczki. Zniszczeniu uległy domy mieszkalne przy ulicy Bulwarowej oraz Pałac Biskupi. Uszkodzony został też kościół św. Jana. Ślady kul wystrzelonych podczas tej bitwy do dziś można odnaleźć w ogrodzeniu bulwarów.
Most łyżwowy odbudowano w 1922 roku. Ostatecznie rozebrano go w 1938 roku, już po zbudowaniu nowego, stalowego mostu.
W 1930 roku przy ulicy wzniesiono pomnik Marszałka Józefa Piłsudskiego w centrum specjalnie w tym celu zbudowanego skweru. Zbudowanie pomnika było przejawem kultu Józefa Piłsudskiego. Pomnik został zburzony przez hitlerowskiego okupanta w 1940 roku, natomiast skwer istnieje w tym miejscu do dziś.
W 1937 roku dokonano uroczystego otwarcia nowego mostu im. Edwarda Śmigłego-Rydza. Przecięcia wstęgi dokonał sam patron mostu.
W okresie dwudziestolecia międzywojennego Bulwary były tradycyjnym miejscem obchodów rocznicy bitwy z 1920 roku. Gromadził się tu wtedy delegacje stowarzyszeń, wojsko, duchowieństwo i mieszkańcy miasta. Od 1922 roku organizowano pochód z ówczesnego Placu Saskiego (dziś. Plac Wolności) na Bulwary. Tu dokonywano przeglądu wojska i odśpiewania hymnu. Obchody te nie były organizowane co do zasady 15 sierpnia jak obecnie, lecz w różnych latach miały miejsce w różnych dniach między 12 a 27 sierpnia.
W okresie Polskiej Rzeczypospolitej Ludowej Święta tego nie obchodzono, zaś po 1989 roku główne obchody Cudu nad Wisłą odbywają się pod Pomnikiem Poległych Obrońców Wisły.
Polska Rzeczpospolita Ludowa, 1945–1989.
W okresie Polskiej Rzeczypospolitej Ludowej ulica przyjęła za patrona Polską Zjednoczoną Partię Robotniczą. 14 grudnia 1978 roku na skwerze w miejscu dawnego pomnika Piłsudskiego dokonano uroczystego odsłonięcia Pomnika Ludziom Pracy. Począwszy od 1979 roku pomnik stał się miejscem, z którego do dziś wyruszają pochody pierwszomajowe we Włocławku. W ramach dekomunizacji w 1989 roku pomnik miał zostać wyburzony, do czego ostatecznie nie doszło.
W latach 80. zlikwidowano port we Włocławku, co doprowadziło do zmniejszenia się ruchu wzdłuż tej ulicy.
III Rzeczpospolita, od 1989.
W maju 2010 roku promenada została zalana podczas powodzi.
W latach 2010–2011 Bulwary zostały poddane gruntownej modernizacji. Powstały nowe ścieżki i chodniki, dostawiono ławki. To wtedy powstała siłownia plenerowa, plac zabaw dla dzieci, parking i tarasy widokowe. W 2013 roku stworzono Pływającą Scenę na Wiśle wraz z krzesłami dla widzów.
W 2013 roku połączono dwa brzegi rzeki Zgłowiączki kładką, zaś w kolejnym roku oddano do użytku Przystań Wodną im. Jerzego Bojańczyka.
Zabudowania.
Współczesne zabudowania.
Wzdłuż ulicy Bulwary im. Marszałka Józefa Piłsudskiego mieści się wiele zabytkowych kamienic, a także innych budowli ważnych dla historii i kultury miasta. Są to (w kolejności od najniższego do najwyższego numeru policyjnego):
Nad ulicą przechodzi też Most im. Edwarda Śmigłego-Rydza. W okolicy mostu znajdują się plenerowe szachownice oraz pomnik przypominający o miejscu, gdzie w Średniowieczu przebiegała granica między "Civitas Cathedralis" (Miasto Katedralne), czyli terenem należącym bezpośrednio do biskupów kujawskich, a "Civitas theutonicalis", czyli terenem gdzie osiedlali się kupcy.
Niezachowane obiekty budowlane.
Jeszcze w XIX wieku istniały przy Bulwarach szczątki XIII-wiecznej Katedry św. Stanisława, przy której funkcjonował też cmentarz. Mieściła się ona w miejscu, gdzie dziś stoją budynki przy ul. Bulwary 27 (róg z ulicą Bednarską 2) i Bulwary 28 (do narożnika z ulicą Gdańską 1). W 1902 roku, podczas budowy stojącej tu do dziś kamienicy, odkryto w tym miejscu kamienną kryptę będącą pozostałością Kościoła, a także pozostałości grobów przykościelnego cmentarza. Kolejne groby odkryto w latach 90. XX wieku w miejscu, gdzie kamienica przylega do budynku przy ul. Bulwary 27 na rogu z ulicą Bednarską 2. W 2011 roku, podczas przebudowy budynku przy ul. Gdańskiej 3, odkryto kolejne grobowce z dawnego cmentarza.
Wśród pierwotnej zabudowy ulicy obok spichrzów znajdowały się domy rybaków, również niezachowane do dziś.Pod koniec XIX wieku przy Bulwarze nad Wisłą zbudowano pierwszą przystań Włocławskiego Towarzystwa Wioślarskiego, niezachowaną do dziś.
W 1930 roku na skwerze przy ul. Bulwary odsłonięto Pomnik Marszałka Józefa Piłsudskiego, zburzony w 1940 roku podczas okupacji hitlerowskiej.
Na Wiśle na wysokości ulicy Gdańskiej wciąż można zaobserwować pozostałości po dawnym moście łyżwowym, rozebranym w 1938 roku.
W 2017 roku zburzono dwa zabytkowe domy mieszkalne przy ul. Bulwary 12 (zbudowany w 1930 r.) i Bulwary 13 na rogu z ul. Browarną 1 (zbudowany w 1938 r.).

</doc>
<doc id="4278206" url="https://pl.wikipedia.org/wiki?curid=4278206" title="Bazylika Wszystkich Świętych w Sieradzu">
Bazylika Wszystkich Świętych w Sieradzu



</doc>
<doc id="4278207" url="https://pl.wikipedia.org/wiki?curid=4278207" title="Ensign N179">
Ensign N179

Ensign N179 – samochód Formuły 1 zaprojektowany przez Dave’a Baldwina i skonstruowany przez Ensigna. Samochód był używany w sezonie 1979. Samochód był napędzany przez jednostki Cosworth DFV.

</doc>
<doc id="4278208" url="https://pl.wikipedia.org/wiki?curid=4278208" title="Łotewski Festiwal Pieśni i Tańca">
Łotewski Festiwal Pieśni i Tańca

Łotewski Festiwal Pieśni i Tańca (łot. " Vispārējie latviešu Dziesmu un Deju svētki") – festiwal prezentujący narodowy folklor Łotwy, odbywający się co 5 lat. Jest sposobem wyrażenia tożsamości narodowej przez uczestników. Wydarzenie znajduje się na liście Światowego Dziedzictwa UNESCO.
Historia.
Pierwszy festiwal odbył się w 1873 roku, parę lat po pierwszym takim wydarzeniu w Dorpacie (1869). Uczestniczyło wtedy 1000 śpiewaków. To pierwsze wydarzenie było zainspirowane tak na Łotwie, jak i w Estonii, działalnością niemieckich stowarzyszeń chóralnych oraz rodzącym się narodowym przebudzeniem w tych krajach.
W czerwcu 1940 roku, w czasie kolejnego Święta Pieśni, Armia Czerwona wkroczyła na Łotwę. Prezydent, Kārlis Ulmanis, w komunikacie radiowym do uczestników festiwalu nie ostrzegł wprost przed zmierzającym wrogiem (Łotwa nie przyjęła jeszcze w tamtym momencie ultimatum), jednak silna sugestia nieszczęśliwej przyszłości została zrozumiana przez śpiewaków i słuchaczy. Chóry odśpiewały hymn. Następnego dnia, 17 czerwca, radzieckie bombowce nadleciały nad Rygę.
W czasie radzieckiej okupacji, festiwal odbywał się w kontrolowanej przez władze formie. Dopiero po „śpiewającej rewolucji”, jaka miała miejsce w Estonii, na Łotwie i na Litwie, Łotysze mogli (na festiwalu w 1990 roku) swobodnie prezentować narodowe flagi i śpiewać narodowe pieśni.
W 2014 roku łotewski parlament zatwierdził finałowy dzień festiwalu jako święto, a jeśli data wypada w weekend, dzień po również jest wolny od pracy.
Charakterystyka.
Festiwal organizowany jest latem, trwa tydzień. W festiwalu biorą udział duże i mniejsze – głównie amatorskie – zespoły i grupy folklorystyczne z całego kraju. Śpiewacy i tancerze prezentują na sobie regionalne stroje. Podstawą występu jest wspólny (i częściowo w podgrupach) śpiew chóralny i zsynchronizowana wieloosobowa choreografia na dużej przestrzeni. Wyznaczani są specjalni dyrygenci. Oprócz głównych występów, w programie są też osobne koncerty, a także targi sztuki ludowej, wystawy i spektakle. Finałowy koncert odbywa się od 1955 roku w dzielnicy Mežaparks.
Budynki dla pierwszych 3. festiwali zaprojektował pierwszy łotewski architekt, Jānis Frīdrihs Baumanis. Sceny wybudowano w Rydze: w Ogrodzie Viestura (1873), na Starym Mieście (1880), w Esplanade (1888).
Festiwal jest otwarty dla publiczności, która dołącza np. do wspólnego śpiewu, przychodzi ubrana tradycyjnie lub z tradycyjnym elementem odzieży. W drugiej dekadzie XXI wieku w festiwalu bierze już udział 40 000 uczestników.
Od 1960 roku, co 5 lat, organizuje się Młodzieżowy Festiwal Łotewskiej Pieśni i Tańca.

</doc>
<doc id="4278223" url="https://pl.wikipedia.org/wiki?curid=4278223" title="Samuel Rajzman">
Samuel Rajzman

Samuel (Szmul) Rajzman (ur. 1902 w Węgrowie, zm. 1979 w Montrealu) – polski Żyd, ocalały z obozu zagłady w Treblince, świadek w procesach zbrodniarzy hitlerowskich.
Życiorys.
Urodził się w Węgrowie, był księgowym i tłumaczem. W okresie wojny wraz z żoną i córką mieszkał w getcie warszawskim i stamtąd został 21 września 1942 r. wywieziony do obozu zagłady w Treblince. Był już rozebrany i prowadzony do komory gazowej, gdy uratował go Marceli Galewski, starszy obozowy, później jeden z przywódców powstania w obozie. Znał go wcześniej i wyciągnął go z grona mordowanych, wskazując go Niemcom jako kandydata na tłumacza, którym Rajzman rzeczywiście był. Został skierowany do pracy w obozie.
Samuel Rajzman był jednym z uczestników powstania w obozie w dniu 2 sierpnia 1943 r. i jednym z tych, którzy bunt przygotowali, w czasie powstania dowodził grupą bojowników. Zdołał uciec z obozu, a ponieważ pochodził z pobliskiego Węgrowa, znał okolicę. Grupa, z którą się ukrywał, została wytropiona i wymordowana, Rajzman ocalał, gdyż akurat wtedy udał się na poszukiwanie żywności. Następnie dotarł do gospodarstwa, a polski rolnik ukrywał go, wraz z dwojgiem innych Żydów, do wyzwolenia.
Już w 1944 r. Rajzman spotkał się z ocalałymi z Treblinki na pierwszym spotkaniu. Następnie wyjechał na teren pokonanych już Niemiec, gdzie był dyrektorem personalnym Centralnego Komitetu Wyzwolonych Żydów. Zeznawał w głównym procesie zbrodniarzy hitlerowskich w Norymberdze jako jedyny świadek z Treblinki i jeden z dwóch świadków z Polski (drugim była Seweryna Szmaglewska, ocalała z obozu Auschwitz-Birkenau). Jego zeznania zrobiły ogromne wrażenie i były jednym z ważniejszych wydarzeń procesu. Do Polski nie wrócił, gdyż jego żona i córka nie przeżyły Holocaustu: zamieszkał w Paryżu, a w 1950 r. wyemigrował do Kanady, gdzie ponownie się ożenił, założył własną firmę i mieszkał w Montrealu.
Dwukrotnie jeszcze zeznawał na procesach zbrodniarzy z Treblinki, po raz pierwszy w procesie ostatniego komendanta obozu Kurta Franza i innych, który toczył się w latach 1964–1965, a po raz drugi w procesie Franza Stangla, sądzonego w latach 1969–1970 po ekstradycji z Brazylii. Oba procesy toczyły się w Düsseldorfie.
Zeznawał także w Fort Lauderdale w Stanach Zjednoczonych, gdzie w 1978 r. toczył się proces o odebranie obywatelstwa amerykańskiego Fiodorowi Fedorence, ukraińskiemu strażnikowi z Treblinki. W wyniku tego procesu Fedorenko został pozbawiony obywatelstwa amerykańskiego i deportowany w 1984 r. do Związku Radzieckiego, gdzie w 1986 r. skazany został na karę śmierci i rozstrzelany.
Zmarł w 1979 r. w Montrealu.

</doc>
<doc id="4278227" url="https://pl.wikipedia.org/wiki?curid=4278227" title="Masyw Escreins">
Masyw Escreins

Masyw Escreins (fr. "Massif d'Escreins") – masyw alpejski, obejmujący Francję i Włochy, położony na działach Alp Wysokich i Alp Górnej Prowansji, a także w regionie Piemont. Mieści się tam Regionalny Park Przyrody, w regionie Queyras.
Położenie.
Masyw Escreins znajduje się na północy, pomiędzy dolinami Queyras i na południu, gdzie położona jest dolina Ubaye. Jest otoczony przez Embrun, Guillestre, Saint-Véran i Barcelonnette.
Na północy znajduje się masyw Queyras, od wschodu Alpy Kotyjskie, od południowego wschodu masyw Chambeyron i od południowego zachodu masyw Parpaillon.
Geologia.
Masyw Escreins składa się ze skał osadowych, głównie fliszów.

</doc>
<doc id="4278238" url="https://pl.wikipedia.org/wiki?curid=4278238" title="Barbara Wójcicka">
Barbara Wójcicka

Barbara Wójcicka (ur. 12 sierpnia 1980) – polska judoczka.
Była zawodniczka KS Błękitni Tarnów (1993-2006). Dwukrotna złota medalistka zawodów pucharu świata (Warszawa 2002, Mińsk 2002). Trzykrotna mistrzyni Polski (2002, 2003, 2004), dwukrotna wicemistrzyni Polski (1998, 2005) oraz brązowa medalistka mistrzostw Polski 1999 - wszystkie osiągnięcia w kat. do 78 kg. Uczestniczka mistrzostw Europy (2002, 2003 – 5 miejsce, 2004) i mistrzostw świata (2004).

</doc>
<doc id="4278241" url="https://pl.wikipedia.org/wiki?curid=4278241" title="SZD-33 Bocian 3">
SZD-33 Bocian 3

SZD-33 Bocian 3 – projekt polskiego dwumiejscowego szybowca szkolno-treningowego opracowany w Szybowcowym Zakładzie Doświadczalnym w Bielsku-Białej.
Historia.
W 1967 r. pod kierunkiem Tadeusz Łabucia opracowano w Szybowcowym Zakładzie Doświadczalnym projekt następcy SZD-9 Bocian. Prace projektowe nie były kontynuowane, zdecydowano się na modernizację Bociana 1D, w wyniku czego powstał SZD-9bis Bocian 1E, który trafił do produkcji seryjnej.

</doc>
<doc id="4278243" url="https://pl.wikipedia.org/wiki?curid=4278243" title="Carl'Alberto Perroux">
Carl'Alberto Perroux

Carl'Alberto Perroux lub Carlo Alberto (ur. 20 listopada 1905 w Modenie, zm. 20 sierpnia 1977) – włoski brydżysta, gracz i działacz, z zawodu prawnik. 
W latach 1952-1967 pełnił funkcję prezesa Włoskiej Federacji Brydżowej. 
Był również twórcą i kapitanem Blue Teamu w latach 1956-1966. 
W 1967 roku opuścił Włochy i przeniósł się do Brazylii, gdzie pomagał szkolić brydżystów brazylijskich.
Dokonania brydżowe.
Jako niegrający kapitan (NPC) Blue Teamu zdobył:

</doc>
<doc id="4278253" url="https://pl.wikipedia.org/wiki?curid=4278253" title="Alaksander Krawcewicz">
Alaksander Krawcewicz



</doc>
<doc id="4278256" url="https://pl.wikipedia.org/wiki?curid=4278256" title="Łaba (dopływ Kubania)">
Łaba (dopływ Kubania)

Łaba (ros. Лаба) – rzeka w europejskiej części Rosji, na terenie Kraju Krasnodarskiego.
Rzeka powstaje z połączenia rzek Bolszaja Łaba i Małaja Łaba, których źródła znajdują się w Paśmie Głównym Wielkiego Kaukazu. Rzeka płynie w kierunku północno-zachodnim i uchodzi do rzeki Kubań, naprzeciw miasta Ust´-Łabinsk.
Długość rzeki wynosi 214 km (347 km od źródeł Bolszej Łaby), a powierzchnia dorzecza – 12 500 km². Średni przepływ u ujścia wynosi 95,7 m³/s. Rzeka jest żeglowna, wykorzystywana do irygacji pól. 
Głównymi dopływami są Czamłyk (prawostronny) i Fars (lewostronny). 
Nad rzeką położone są miasta Łabińsk i Kurganińsk.

</doc>
<doc id="4278257" url="https://pl.wikipedia.org/wiki?curid=4278257" title="Alexandros Kessidis">
Alexandros Kessidis

Alexandros "Alex" Michel Bjurberg Kessidis (ur. 23 marca 1995) – szwedzki zapaśnik walczący w stylu klasycznym. Olimpijczyk z Tokio 2020, gdzie zajął jedenaste miejsce w kategorii 77 kg. Wicemistrz świata w 2019; piąty w 2018. Brązowy medalista mistrzostw Europy w 2020; piąty w 2018. Brązowy medalista igrzysk europejskich w 2019. Trzeci w Pucharze Świata w 2022. Triumfator mistrzostw nordyckich w 2016 i 2017. Mistrz Europy U-23 w 2017 i drugi w 2016.
Mistrz Szwecji w 2016, 2017, 2018 i 2019 roku.

</doc>
<doc id="4278260" url="https://pl.wikipedia.org/wiki?curid=4278260" title="Justyna Dorlet">
Justyna Dorlet

Justyna Dorlet, nazwisko rodowe Kułagowska (ur. 8 lutego 1985) – polska judoczka.
Była zawodniczka klubów: KSJ Gwardia Koszalin (1997-2000), KJ Samuraj Koszalin (2000-2004), KS AZS-AWF Wrocław (2005-2009). Brązowa medalistka mistrzostw Polski seniorek 2005 w kategorii do 70 kg. Ponadto m.in. młodzieżowa mistrzyni Polski 2007 w kategorii do 78 kg.

</doc>
<doc id="4278261" url="https://pl.wikipedia.org/wiki?curid=4278261" title="Justyna Kułagowska">
Justyna Kułagowska



</doc>
<doc id="4278266" url="https://pl.wikipedia.org/wiki?curid=4278266" title="ERA B-Type">
ERA B-Type



</doc>
<doc id="4278267" url="https://pl.wikipedia.org/wiki?curid=4278267" title="Talulah Riley">
Talulah Riley

Talulah Riley (właśc. Talulah Jane Riley-Milburn, ur. 26 września 1985 w Hertfordshire) – angielska aktorka i pisarka, która wystąpiła m.in. w filmach "Duma i uprzedzenie", "Dziewczyny z St. Trinian" i serialach "Doktor Who" i "Westworld".

</doc>
<doc id="4278268" url="https://pl.wikipedia.org/wiki?curid=4278268" title="ERA A">
ERA A

ERA A – samochód Formuły 1 zaprojektowany przez Reida Railtona i skonstruowany przez ERA. Bob Gerard wystartował w tym samochodzie podczas Grand Prix Monako w sezonie 1950. Zajął szóste miejsce w wyścigu. Samochód był napędzany przez jednostki ERA.

</doc>
<doc id="4278272" url="https://pl.wikipedia.org/wiki?curid=4278272" title="Brodźczyk rudobrewy">
Brodźczyk rudobrewy

Brodźczyk rudobrewy ("Prosobonia ellisi") – gatunek małego ptaka z rodziny bekasowatych (Scolopacidae). Znany wyłącznie z dwóch tablic barwnych przedstawiających jeden zaginiony okaz pochodzący z wyspy Moorea (ówcześnie zwanej Eimeo; Polinezja Francuska), pozyskany w 1777. Gatunek uznano za wymarły.
Taksonomia.
Po raz pierwszy gatunek opisał Richard Bowdler Sharpe w 1906 na łamach „Bulletin of the British Ornithologists’ Club”. Nowemu gatunkowi nadał nazwę "Prosobonia ellisi". Jest ona obecnie (2021) podtrzymywana przez Międzynarodowy Komitet Ornitologiczny. Holotyp pochodził z wyspy Moorea (ówcześnie zwanej Eimeo; Wyspy Towarzystwa, Polinezja Francuska). Opisu dokonano jednak na podstawie tablicy barwnej, która ukazywała ten okaz. Pozyskany został w 1777, w trakcie trzeciej podróży Jamesa Cooka. Sam holotyp zaginął. Dawni autorzy uznawali "P. ellisi" za synonim brodźczyka białoskrzydłego ("P. leucoptera") z Tahiti, istnieją jednak wystarczające przesłanki do uznania brodźczyka rudobrewego za odrębny gatunek. Mają one podłoże biogeograficzne oraz morfologiczne. Jednak badania przeprowadzone przez Jansena i współpracowników w 2021 roku sugerują, że różnice między ptakami z wysp Moorea i Tahiti (które są oddalone od siebie jedynie o 18 km) reprezentują raczej zmienność związaną z wiekiem, płcią, sezonowością lub zwykłą zmienność międzywyspową, a nie stanowią dowodów na istnienie oddzielnego taksonu i dlatego do czasu badań genetycznych ewentualnych szczątków z wyspy Moorea "Prosobonia ellisi" powinien być traktowany jako młodszy synonim "P. leucoptera".
Morfologia.
Brodźczyki rudobrewe przypominały wyglądem brodźczyki białoskrzydłe (również wymarłe). Miały jednak rdzawą, nie białawą, brew. Ich pokrywy skrzydłowe większe wyróżniały się jasnordzawą barwą. Nogi natomiast miały kolor żółtawy, nie zielony jak u brodźczyków białoskrzydłych. Dziób na końcu był nieco zgięty, nie prosty.
Status.
Międzynarodowa Unia Ochrony Przyrody uznaje gatunek za wymarły (EX, "Extinct"). Prawdopodobnie za wymarcie odpowiadały szczury zawleczone na wyspy pod koniec XVIII wieku. Obydwie tablice barwne przedstawiające ten gatunek są współcześnie przechowywane w zbiorach w Londynie. Autorem jednej z nich jest William Ellis, natomiast autorstwo kolejnej z nich przypisuje się Johnowi Webberowi. Znane w XVIII wieku metody konserwacji eksponatów zoologicznych były mało skuteczne, stąd ogółem zachowało się bardzo niewiele spreparowanych przez załogę Cooka ptaków.

</doc>
<doc id="4278278" url="https://pl.wikipedia.org/wiki?curid=4278278" title="Okręg wyborczy nr 11 do Sejmu Polskiej Rzeczypospolitej Ludowej (1989–1991)">
Okręg wyborczy nr 11 do Sejmu Polskiej Rzeczypospolitej Ludowej (1989–1991)

Okręg wyborczy nr 11 do Sejmu Polskiej Rzeczypospolitej Ludowej (1989–1991) obejmował Bielsko-Białą oraz gminy Brenna, Chybie, Cieszyn, Dębowiec, Goleszów, Haźlach, Istebna, Jasienica, Kęty, Kozy, Porąbka, Skoczów, Strumień, Szczyrk, Wilamowice, Wilkowice i Wisła (województwo bielskie). W ówczesnym kształcie został utworzony w 1989. Wybieranych było w nim 5 posłów w systemie większościowym.
Siedzibą okręgowej komisji wyborczej było Bielsko-Biała.

</doc>
<doc id="4278284" url="https://pl.wikipedia.org/wiki?curid=4278284" title="Pożar platformy wiertniczej Gunaszli 10">
Pożar platformy wiertniczej Gunaszli 10

Pożar platformy wiertniczej Gunaszli 10 – pożar, który wybuchł 4 grudnia 2015 roku na platformie wiertniczej Gunaszli 10, położonej na Morzu Kaspijskim, u wybrzeży Azerbejdżanu. W wyniku pożaru, śmierć poniosło 30 osób, a 33 zostały ranne. 
Feralna platforma wiertnicza została wybudowana w 1984 roku i wydobywała ropę naftową, a jej właścicielem było azerskie przedsiębiorstwo energetyczne SOCAR. Załogę platformy stanowiło 63 pracowników - wszyscy byli obywatelami Azerbejdżanu. 4 grudnia 2015 roku na Morzu Kaspijskim panował sztorm, który uszkodził znajdujący się na platformie gazociąg, w wyniku czego doszło do zapłonu. By zapobiec ewentualnej eksplozji, załoga wyłączyła z użytku wszystkie 28 odwiertów ropy naftowej, z którymi połączona była Gunaszli 10. Wysokie na 10 metrów fale spowodowały, że nie opuszczono tratw ratunkowych. 25 minut po wybuchu pożaru w okolicy pojawiły się statki, które odebrały sygnał SOS, jednak przez fale żaden nie był w stanie przycumować do platformy i ewakuować jej załogi.
O godzinie 22:45 zdesperowani pracownicy podjęli próbę ewakuacji. Opuszczono szalupę ratunkową, na której znalazły się 34 osoby. Tuż po opuszczeniu, fale zniosły szalupę i rozbiły ją o konstrukcję platformy wiertniczej. Wszystkie znajdujące się w niej osoby wpadły do wody. Znajdujące się w pobliżu statki wyłowiły z wody 4 osoby. Pozostałych 30 pracowników, przebywających w szalupie zginęło. Następnego dnia, po godzinie 8:00 ratownikom udało się ewakuować z platformy pozostałych 29 pracowników.
W trakcie akcji poszukiwawczej odnaleziono zwłoki tylko 10 ofiar pożaru - ostatnie w kwietniu 2016 roku, u wybrzeży Turkmenistanu. Zwłok 20 ofiar nie udało się odnaleźć, jednak wszyscy zostali uznani za zmarłych.
Przypisy.
 

</doc>
<doc id="4278294" url="https://pl.wikipedia.org/wiki?curid=4278294" title="Bernard Pietrzak">
Bernard Pietrzak

Bernard Pietrzak (ur. 1 sierpnia 1924 w Brzózce koło Częstochowy, zm. 23 maja 1978 w Łodzi) – polski kompozytor, organista, chórmistrz i pedagog.
Życiorys.
W 1952 ukończył studia w Państwowej Wyższej Szkole Muzycznej w Łodzi w klasie organów Jana Kucharskiego i Tadeusza Paciorkiewicza. Następnie w latach 1952–1958 na tej samej uczelni studiował kompozycję pod kierunkiem Kazimierza Sikorskiego .
Od 1957 aż do końca swojego życia był wykładowcą przedmiotów teoretycznych i improwizacji w Akademii Muzycznej w Łodzi prowadząc obok zajęć dydaktycznych również intensywną działalność chórmistrzowską .
Twórczość.
We wczesnym okresie nawiązywał do schönbergowskiego modelu dodekafonii, od którego poprzez swobodną dwunastotonowość ("Utwory fortepianowe", 1961) dochodził do webernowskiego strukturalizmu ("Asteroeides", 1969) i poliserializmu ("Utwór" na organy i fortepian, 1962). Obok serialnego nurtu sonorystycznego występującego w jego twórczości, utwory jego cechowały nawiązania do tradycji muzycznej w postaci cytatów i stylizacji chorału gregoriańskiego oraz do powrotu do dawnych modeli formalnych, co jest szczególnie widoczne w kompozycjach orkiestrowych i twórczości organowej.

</doc>
<doc id="4278297" url="https://pl.wikipedia.org/wiki?curid=4278297" title="Paradoks Steina">
Paradoks Steina

Paradoks Steina (także przykład lub efekt Steina) – rezultat w teorii estymacji i teorii decyzji, stanowiący, że przy oszacowywaniu więcej niż dwóch niezależnych parametrów jednocześnie istnieją specjalne łączne estymatory, które mają przeciętnie wyższą precyzję (rozumianą jako niższy ogólny błąd średniokwadratowy) niż średnie arytmetyczne parametrów w próbach z osobna czy dowolna inna metoda estymująca te parametry w izolacji. Wynik ten został odkryty przez Charlesa Steina w 1955 roku, choć zjawisko było wykorzystywane "implicite" już wcześniej w technikach wnioskowania bayesowskiego.
Przykładowo, jeśli badacz chce oszacować miary zdolności kilku sportowców, może obliczyć dla każdej osoby zwykłą średnią liczbę punktów zdobytych w grach w trakcie jednego sezonu. Uzyska jednak wyniki, które są ogólnie precyzyjniejsze i pozwalają na trafniejsze prognozy, jeśli zastosuje względem każdej z takich średnich specyficzną poprawkę (tak jak np. w estymatorze Jamesa–Steina). W przedstawionym przykładzie agregowane są dane cechujące się realnymi zależnościami, jednakże estymator J–S tego w żaden sposób nie wykorzystuje – paradoks Steina występuje w zbiorze dowolnych parametrów, a jego dowód nie zakłada ich zależności. Oznacza to, że ogólną precyzję szacowania zdolności sportowców zwiększy także estymowanie ich jednocześnie z zupełnie niepowiązaną zmienną, taką jak średnia cen samochodów na rynku. Rezultat opisano pierwotnie dla zmiennych o rozkładzie normalnym, występuje jednak także w niektórych innych rozkładach.
Geometryczną intuicją ilustrującą sens paradoksu jest spostrzeżenie, że w przestrzeni kilkuwymiarowej relatywnie niewielkie przesunięcie zbioru oszacowań (obarczonych błędem losowym) w dowolnym zgodnym kierunku powinno w przeciętnym przypadku zmniejszyć błąd ponad połowy z nich. Efekt nie daje żadnej gwarancji, że jedno konkretne oszacowanie zostanie wskutek tego poprawione – działa na poziomie całego zbioru.
Estymatory wykorzystujące efekt Steina nazywa się estymatorami minimalizującymi błąd średniokwadratowy (ang. "shrinkage estimators"). Zjawisko to jest związane ze statystycznymi technikami regularyzacji i używane pośrednio m.in. w regresjach z efektami losowymi, regresjach mieszanych, metodzie LASSO oraz w regresji grzbietowej. Zauważono także matematyczną równoważność paradoksu Steina (który występuje w przestrzeniach co najmniej trójwymiarowych) z zachowaniem wielowymiarowego ruchu Browna (w którym każda trajektoria w takich przestrzeniach jest zbiorem nigdziegęstym).
Dowód.
Krótszy od oryginalnego dowód dotyczący estymatora Jamesa–Steina został przedstawiony przez Samwortha:
Definicje.
Przyjmijmy, że:
to formula_2 niezależnych zmiennych losowych o rozkładach normalnych formula_3 ze średnimi formula_4 dla każdego formula_5 i że zmienne te tworzą wektor:formula_6
Chcemy znaleźć dobry estymator formula_7 wektora formula_8 Na potrzeby zdefiniowania dobroci estymatora wybierzmy funkcję strat formula_9 która wyraża różnicę pomiędzy oszacowaniem a prawdziwą wartością średnich. Posłużymy się klasyczną funkcją błędu średniokwadratowego:
w której operator formula_11 oznacza euklidesową normę („długość”) wektora. Inne funkcje straty są oczywiście również możliwe, jak funkcja oparta o sumę błędów bezwzględnych. Funkcja strat w przedstawionej postaci jest zmienną losową. Kryterium dobroci estymatora jest jej wartość oczekiwana, czyli funkcja ryzyka:
Jeśli porównujemy dwa estymatory formula_13 i formula_14 ten z nich, który cechuje się niższą wartością funkcji ryzyka, nazwiemy w tym sensie lepszym.
Wartość funkcji ryzyka dla średniej arytmetycznej.
Dla jednej lub dwóch zmiennych formula_15 najlepszym estymatorem, który oznaczymy formula_16 jest średnia arytmetyczna:
Porównajmy ją przy formula_19 z estymatorem Jamesa–Steina w postaci:
Zauważmy, że w przypadku rozkładu normalnego formula_21 zatem wartość wybranej tu funkcji ryzyka dla średniej arytmetycznej to
dla wszystkich formula_23
Wartość funkcji ryzyka dla estymatora Jamesa–Steina.
Aby obliczyć ryzyko estymatora Jamesa–Steina, możemy rozwinąć jego postać, podstawić do funkcji ryzyka i rozpisać ją:
Rozważmy wartość oczekiwaną wewnątrz sumy dla formula_25 Możemy ją uprościć przez rozpisanie jej jako całki n-krotnej i całkowanie przez części:
Powtarzając tę samą technikę dla formula_27 otrzymujemy:
co po podstawieniu do wcześniejszej formy pozwala konkludować, że:
dla wszystkich formula_23

</doc>
<doc id="4278302" url="https://pl.wikipedia.org/wiki?curid=4278302" title="Wójtowa (skała)">
Wójtowa (skała)

Wójtowa – skała w prawych zboczach Doliny Prądnika w Ojcowskim Parku Narodowym, pomiędzy wąwozami Korytania i Stodoliska. Znajduje się przy drodze prowadzącej dnem tej doliny, nieco powyżej Domu Pomocy Społecznej braci Albertynów. Przy skale Wójtowej droga wiodąca dnem doliny przekracza mostkiem Prądnik i prowadzi w kierunku Ojcowa po jego lewej stronie. Powyżej i poniżej Wójtowej Dolina Prądnika tworzy rozszerzenie o płaskim dnie pokrytym łąkami, natomiast przy Wójtowej zwężenie w postaci bramy skalnej. Po prawej stronie doliny bramę tę tworzy Wójtowa, po lewej ukryta w lesie skała Zajęcza.
Wójtowa zbudowana jest z twardych wapieni skalistych z późnej jury. Prądnik w plejstocenie wyżłobił w skałach Wyżyny Olkuskiej dolinę o głębokości około 100 m. W miejscach, w których znajdowały się twardsze od innych wapienie skaliste powstawały zwężenia zwane bramami skalnymi. Wójtowa to wysoka skała opadająca na pobocze drogi pionową ścianą. W górnej części skały znajduje się duży, wysunięty nad drogą, kilkumetrowy okap. 
Obok Wójtowej biegną Doliną Prądnika dwa szlaki turystyczne. Szlak czerwony biegnie nadal doliną, żółty natomiast przy Wójtowej zmienia kierunek i poprzez porośnięte lasem prawe zbocza doliny prowadzi do miejscowości Biały Kościół.
W Wójtowej znajdują się trzy niewielkie schroniska. Badał je w 1907 r. prof. S.J. Czarnowski, nie znalazł jednak żadnego śladu pobytu ludzi prehistorycznych.

</doc>
<doc id="4278338" url="https://pl.wikipedia.org/wiki?curid=4278338" title="Chmielowice (przystanek kolejowy)">
Chmielowice (przystanek kolejowy)



</doc>
<doc id="4278339" url="https://pl.wikipedia.org/wiki?curid=4278339" title="Borki Opolskie">
Borki Opolskie



</doc>
<doc id="4278348" url="https://pl.wikipedia.org/wiki?curid=4278348" title="Kopcowa">
Kopcowa

Kopcowa – skała w lewych zboczach Doliny Prądnika w Ojcowskim Parku Narodowym. Wznosi się nad Domem Pomocy Społecznej braci Albertynów, w odległości 3 km na południe od Zamku w Ojcowie. Na niektórych mapach i w przewodnikach turystycznych są tutaj podawane dwie skały: Malarzówka i Kopcowa, jednak w istocie jest to jedna skała – Kopcowa. Jej nazwa pochodzi od licznych kopców granicznych na jej grzbiecie. "Malarzówką" zaś nazywano pola i łąki leżące u jej podnóży w Dolinie Prądnika i należące dawniej do niejakiego i nieżyjącego już Pawła Jabłońskiego będącego malarzem – stąd nazwa pól i położonej na nich kolonii. Po północnej stronie Kopcowej w zbocza Prądnika wcina się porośnięty lasem Wąwóz Żydowski.
Kopcowa zbudowana jest ze skał wapiennych, do Doliny Prądnika stromo opadających ścianą o wysokości kilkudziesięciu metrów. Po wschodniej stronie przechodzi w pokrytą polami uprawnymi wierzchowinę miejscowości Smardzowice i Maszyce, po stronie południowej sąsiaduje ze skałą Krzyżową.
U północnych i zachodnich podnóży Kopcowej znajdują się trzy niewielkie otwory schronisk: prawego, średniego i lewego. W 1911 roku prowadził w nich badania archeologiczne prof. Stanisław Jan Czarnowski. Znalazł w nich liczne narzędzia krzemienne, paciorki szklane, wyroby gliniane, 3 wyroby żelazne oraz liczne kości zwierząt. Kości zwierzęce były zazwyczaj potrzaskane na drobne fragmenty (w celu wydobycia z nich szpiku), są to zatem pozostałości pożywienia ludzi zamieszkujących dawno temu te schroniska. Kości należały do gatunków: niedźwiedź jaskiniowy, lis, kuna, mysz, wół, koza, skójka malarska. Znalazł także dwie żuchwy ludzkie; jedna należała do osobnika starego, druga młodego.

</doc>
<doc id="4278350" url="https://pl.wikipedia.org/wiki?curid=4278350" title="Tel Awiw-Jaffa">
Tel Awiw-Jaffa



</doc>
<doc id="4278352" url="https://pl.wikipedia.org/wiki?curid=4278352" title="Gazeciarz">
Gazeciarz

Gazeciarz (ang. "paperboy") – osoba zajmująca się sprzedażą gazet na ulicy lub roznosząca prasę. Zwykle jest to przemieszczający się rowerem nastolatek, który dostarcza drukowaną gazetę codzienną do domów lub biur prenumeratorów. Z reguły chłopcy zajmowali się dystrybucją dzienników przed i po szkole.
Historia.
Pierwszym gazeciarzem miał być zatrudniony w 1833 Barney Flaherty, który miał wówczas 10 lat. Odpowiedział on na ogłoszenie w nowo powstałym nowojorskim dzienniku „The Sun”, w którym napisano: „Do niezatrudnionych, wielu solidnych mężczyzn może znaleźć zatrudnienie dzięki sprzedaży tej gazety”.
W pierwszej połowie XX wieku roznosiciele gazet byli popularni szczególnie w takich państwach jak: Stany Zjednoczone, Kanada, Wielka Brytania, Australia, Nowa Zelandia, Irlandia oraz Japonia. W polskich miastach przed wojną, w czasie II wojny światowej, a także kilka lat po jej zakończeniu, gazeciarze aktywni byli w różnych miejscach publicznych, takich jak place targowe oraz okolice kościołów. Wykrzykując ciekawsze tytuły artykułów z gazet, sprzedawali w tych miejscach aktualne publikacje prasowe.
Przez długi czas tego rodzaju płatna praca była pierwszą dostępną dla młodych osób, dlatego chętnie korzystali oni z takiej możliwości zarobku. Praca na rynku stała w hierarchii nisko i dlatego była też relatywnie słabo opłacana. Większość gazet była dostarczana wczesnym rankiem, a młodzieniec był zmuszony podróżować przed świtem i niejednokrotnie w surowych warunkach pogodowych. Definitywnie młodzież amerykańska rozpoczęła dostarczanie dzienników w okresie powojennym. Większość gazeciarzy w drugiej połowie XX wieku otrzymywała wynagrodzenie stosownie do liczby gazet, które dostarczyła klientom.
Wraz z nadejściem XXI wieku, w związku z obniżeniem popytu na prasę drukowaną, liczba gazeciarzy znacznie spadła. Miało to częściowo związek ze zniknięciem z rynku amerykańskiego popołudniowych dzienników, których godziny dostarczania były bardziej odpowiednie dla dzieci w wieku szkolnym; inaczej niż gazety poranne, które z reguły były sprzedawane przed godziną 6:00 rano. Zmiany te związane były też z odmienną sytuacją demograficzną, dostępem do informacji i dzienników w Internecie, a także regulacjami prawnymi dotyczącymi zatrudnienia i zwiększonymi obawami dotyczącymi bezpieczeństwa dzieci pozbawionych w pracy opieki osoby dorosłej. Wszystkie te czynniki spowodowały, że wiele redakcji prasowych zdecydowało się powierzyć dostarczanie dzienników osobom dorosłym. Obecnie młodzi ludzie są zatrudniani przy roznoszeniu tygodników oraz gazet dla klientów sklepowych, które nadal są dostarczane popołudniami. Niekiedy też gazeciarze zatrudniani są jedynie raz w tygodniu, by czytelnikom dostarczyć pisma w niedziele.
W młodym wieku roznoszeniem gazet trudnili się prezydent Stanów Zjednoczonych Harry Truman, aktorzy John Wayne i Bob Hope, a także filmowiec Walt Disney i ekonomista Warren Buffett.

</doc>
<doc id="4278367" url="https://pl.wikipedia.org/wiki?curid=4278367" title="Dookoła świata z Panem Robótką">
Dookoła świata z Panem Robótką

Dookoła świata z panem Robótką ("Mister Maker Around the World," 2013) – brytyjski program plastyczny dla dzieci, kontynuacja programów Pan Robótka i Nadjeżdża Pan Robótka. Jego światowa premiera miała miejsce 14 października 2013 roku w Wielkiej Brytanii. W Polsce program ten emitował kanał CBeebies w latach 2014–2017.
Głównego bohatera – Pana Robótkę – kreuje Phil Gallagher.
Fabuła.
Pan Robótka odwiedza dzieci, aby poznać sztukę ich krajów i wspólnie z nimi tworzyć nowe dzieła inspirowane lokalną kulturą.
Wersja polska.
Wystąpili:
i inni
Opracowanie i realizacja wersji polskiej: Studio Tercja Gdańsk dla Hippeis Media

</doc>
<doc id="4278371" url="https://pl.wikipedia.org/wiki?curid=4278371" title="Wąwóz Żydowski">
Wąwóz Żydowski

Wąwóz Żydowski – wąwóz w lewych zboczach Doliny Prądnika w Ojcowskim Parku Narodowym. Opada w kierunku zachodnim i ma wylot między skałami Kopcowa i Zajęcza, a naprzeciwko skały Wójtowej. Jest porośnięty lasem. Nie prowadzi nim żaden szlak turystyczny, ani nieznakowana ścieżka.

</doc>
<doc id="4278373" url="https://pl.wikipedia.org/wiki?curid=4278373" title="Jacek Widło">
Jacek Widło

Jacek Widło (ur. 15 lutego 1970 w Jarosławiu) – polski prawnik, doktor habilitowany nauk prawnych, profesor nadzwyczajny Wydziału Prawa, Prawa Kanonicznego i Administracji Katolickiego Uniwersytetu Lubelskiego Jana Pawła II, specjalista w zakresie prawa cywilnego, sędzia Sądu Okręgowego w Lublinie (do 2018), od 2018 sędzia Sądu Najwyższego. 
Życiorys.
W 1994 uzyskał tytuł magistra prawa na Wydziale Prawa, Prawa Kanonicznego i Administracji Katolickiego Uniwersytetu Lubelskiego, w którym w 1995 został zatrudniony jako asystent w Katedrze Prawa Cywilnego. Tam też w 2001 na podstawie rozprawy pt. "Charakter prawny czynności zbycia przedsiębiorstwa" otrzymał stopień naukowy doktora nauk prawnych. Na tym samym wydziale w 2009 na podstawie dorobku naukowego oraz rozprawy pt. "Zastaw rejestrowy na prawach" uzyskał stopień doktora habilitowanego nauk prawnych w zakresie prawa, specjalność: prawo cywilne. W 2010 został kierownikiem Katedry Podstaw Prawa Cywilnego i Prawa Międzynarodowego Prywatnego na macierzystym wydziale. W 2013 otrzymał nominację na sędziego Sądu Okręgowego w Lublinie. Został profesorem nadzwyczajnym KUL.
W 2011 wszedł w skład Rady ds. Efektywności Wymiaru Sprawiedliwości przy Ministrze Sprawiedliwości oraz Kolegium Redakcyjnego kwartalnika „Na wokandzie”.
Do końca 2017 wypromował dwóch doktorów nauk prawnych.
W 2018 w trakcie kryzysu wokół Sądu Najwyższego w Polsce zgłosił swoją kandydaturę na stanowisko sędziego Sądu Najwyższego. W 2018 prezydent Andrzej Duda powołał go do pełnienia urzędu sędziego Sądu Najwyższego w Izbie Kontroli Nadzwyczajnej i Spraw Publicznych, gdzie mimo kontrowersji rozpoczął orzekanie .

</doc>
<doc id="4278374" url="https://pl.wikipedia.org/wiki?curid=4278374" title="Andy i zwierzęta świata">
Andy i zwierzęta świata

Andy i zwierzęta świata – angielski serial telewizyjny dla dzieci.
Fabuła.
Pracownik parku safari, Andy, bardzo lubi obserwować dzikie zwierzęta w ich naturalnym środowisku. Podróżuje specjalnym samochodem, którym można również latać, do różnych miejsc świata, aby poznawać zwyczaje miejscowych stworzeń. Podczas każdej wyprawy towarzyszy mu kotka Kicia. Potrafi ona zmniejszyć siebie i Andy'ego do rozmiaru nawet najmniejszych istotek, ułatwiając widzom ich obserwację. Prowadzący i jego pupilka wyruszają m.in. na Antarktydę, gdzie przedstawiają widzom życie i zwyczaje pingwinów cesarskich.
Wersja polska.
W Polsce serial emitowany był od 15 października 2012 roku na kanale CBeebies, a na kanale Fokus TV od 28 kwietnia 2014 roku jako „Po przygody w świat przyrody”.
Wersja dla BBC CBeebies.
W wersji polskiej wystąpili:
Nagranie i realizacja dźwięku: Marcin Kalinowski
Kierownictwo produkcji: Paweł Żwan
Opracowanie i realizacja wersji polskiej: Studio Tercja Gdańsk dla HIPPEIS MEDIA
Lektor tyłówki: Tomasz Przysiężny
Wersja Fokus TV.
Opracowanie wersji polskiej: SMAKJAM STUDIO
Reżyseria: Dobrosława Bałazy
Dialogi:
Dźwięk i montaż: Joanna Popowicz i Mieszko Mahboob
Tekst piosenki: Andrzej Brzeski
Kierownictwo produkcji: Katarzyna Fijałkowska
Kierownictwo muzyczne: Piotr Gogol
Wystąpili:
i inni
Piosenkę śpiewali: Leszek Zduń, Katarzyna Tatarak, Piotr Gogol i inni
Lektor tytułu serialu i tytułów odcinków: Leszek Zduń
Lektor tyłówki: Piotr Gogol

</doc>
<doc id="4278375" url="https://pl.wikipedia.org/wiki?curid=4278375" title="Malarzówka">
Malarzówka



</doc>
<doc id="4278377" url="https://pl.wikipedia.org/wiki?curid=4278377" title="ERA E-Type">
ERA E-Type



</doc>
<doc id="4278378" url="https://pl.wikipedia.org/wiki?curid=4278378" title="Roberto Serniotti">
Roberto Serniotti

Roberto Serniotti (ur. 1 maja 1962 w Turynie) – włoski trener siatkarski, były szkoleniowiec Asseco Resovii Rzeszów, obecnie trener włoskiego Cuneo Vbc Ubi S. Bernardo, występującego w Serie B.
Kariera klubowa.
Karierę trenerską rozpoczynał jako II trener w zespole Alpitour Cuneo. Przed sezonem 1999/2000 został I szkoleniowcem zespołu z Piemontu, funkcję tę pełnił do 16 stycznia 2000 r. W latach 2000-2002 pracował w Panathinaikosie Ateny, a sezonie 2002/2003 ponownie zasiadał na ławce zespołu z Cuneo jako II trener. W latach 2003-2006 był trenerem francuskiego Tours VB, z którym wygrał Ligę Mistrzów w 2005 roku. Następnie do 2008 r. prowadził zespół M. Roma Volley, który doprowadził do zwycięstwa w Pucharze CEV w 2008 r. W latach 2008-2009 prowadził rosyjski Jarosławicz Jarosław, a od 29 grudnia 2010 r. do końca sezonu 2009/2010 włoską drużynę Prisma Taranto. W latach 2010-2013 był asystentem Radostina Stojczewa w Trentino Volley, a w sezonie 2013/2014 I trenerem tego zespołu. Od 2015 do 2017 roku prowadził Berlin Recycling Volley, wygrywając z nim Puchar CEV 2015/2016 oraz zajmując 4. miejsce w Lidze Mistrzów w sezonie 2016/2017. Przed sezonem 2017/2018 został szkoleniowcem Asseco Resovii Rzeszów, jednak na początku grudnia 2017 r. klub ten zakończył z nim współpracę ze względu na niesatysfakcjonujące wyniki i styl gry zespołu. Od lutego 2018 r. prowadzi występującą we włoskiej Serie B drużynę Cuneo Vbc Ubi S. Bernardo.
Kariera reprezentacyjna.
W latach 2003-2004 był w sztabie reprezentacji Francji w siatkówce, a w 2005 roku współpracował w reprezentacji Włoch z selekcjonerem Gian Paolo Montalim. W 2010 r. trenował reprezentację Francji B.

</doc>
<doc id="4278380" url="https://pl.wikipedia.org/wiki?curid=4278380" title="Dwadzieścia pięć pensów (moneta brytyjska)">
Dwadzieścia pięć pensów (moneta brytyjska)

Dwadzieścia pięć pensów – brytyjska moneta okolicznościowa należąca do systemu dziesiętnego, emitowana w latach 1972-1981.
Monety o tym nominale zostały wybite czterokrotnie:
Wszystkie typy były wybijane w dużych nakładach w miedzioniklu i w znacznie mniejszych ilościach w srebrze.

</doc>
<doc id="4278382" url="https://pl.wikipedia.org/wiki?curid=4278382" title="ERA G">
ERA G

ERA G – samochód Formuły 1 zaprojektowany przez Davida Hodkina i skonstruowany przez ERA. Stirling Moss wystartował w tym samochodzie podczas trzech Grand Prix: Grand Prix Belgii, Grand Prix Wielkiej Brytanii i Grand Prix Holandii w sezonie 1952. Nie kończył żadnego wyścigu z powodu awarii silnika. Samochód był napędzany przez jednostki Bristol.

</doc>
<doc id="4278386" url="https://pl.wikipedia.org/wiki?curid=4278386" title="74 okubun no 1 no kimi e">
74 okubun no 1 no kimi e

 – siódmy singel japońskiego zespołu HKT48, wydany w Japonii 13 kwietnia 2016 roku przez Universal Music.
Singel został wydany w czterech edycjach: trzech regularnych (Type A, Type B, Type C) oraz „teatralnej” (CD). Osiągnął 1 pozycję w rankingu Oricon i pozostał na liście przez 14 tygodni. Singel zdobył status platynowej płyty.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4278388" url="https://pl.wikipedia.org/wiki?curid=4278388" title="Zygmunt Kruszelnicki (prawnik)">
Zygmunt Kruszelnicki (prawnik)

Zygmunt Stanisław Zieniewicz Kruszelnicki (ur. 1 kwietnia 1889 w Samborze, zm. 9 marca 1940 w Buchenwaldzie) – polski sędzia, adwokat, działacz narodowy i sokoli.
Życiorys.
Zygmunt Stanisław Zieniewicz Kruszelnicki urodził się 1 kwietnia 1889 w Samborze. Był synem Stanisława i Marii z domu Madejskiej.
Ukończył studia prawnicze (w niektórych publikacjach jest tytułowany w stopniu doktora). W okresie zaboru austriackiego w ramach autonomii galicyjskiej wstąpił do c. k. służby sądowniczej. Początkowo, od około 1909 był auskultantem Galicji wschodniej przydzielonym do C. K. Wyższego Sądu Krajowego we Lwowie (wówczas radcą dworu przy tymże sądzie był Stanisław Kruszelnicki). Od około 1912 był sędzią w C. K. Sądzie Powiatowym w Lisku, w tym podczas I wojny światowej do 1918. Przed rokiem 1918 został odznaczony austro-węgierskim Krzyżem Jubileuszowym dla Cywilnych Funkcjonariuszów Państwowych.
Po odzyskaniu przez Polskę niepodległości był sędzią Sądu Okręgowego w Sanoku. Z posady sędziego powiatowego 17 lipca 1923 został mianowany naczelnikiem Sądu Powiatowego w Birczy. Na przełomie lat 20./30. był naczelnikiem, podległego sanockiemu Sądowi Okręgowemu, Sądu Grodzkiego w Birczy. Od 1931 był etatowym sędzią Sądu Okręgowego w Sanoku. W lipcu 1932 był przewodniczącym trybunału Sądu Okręgowego w Sanoku w procesie oskarżonych o zajścia w Łobozwi, skazanych na karę śmierci, następnie uniewinnionych przez prezydenta RP Ignacego Mościckiego. Po zabójstwie działacza narodowego Jana Chudzika, zastrzelonego 14 maja 1933 w Brzozowie, przybył na miejsce zbrodni jako śledczy SO w Sanoku. Następnie przyczynił się do zatrzymania aresztowanych wkrótce Romana Jajki i Stefana Stankiewicza, późniejszych oskarżonych w tej sprawie, jak również wykazał współudział w zabójstwie komisarza posterunku powiatowego Policji Państwowej Bolesława Drewińskiego, po czym we wrześniu 1933 był świadkiem w procesie o zabójstwo J. Chudzika przed SO w Sanoku, zwracając wówczas uwagę na brak wsparcia ze strony Policji w Brzozowie i utrudnianie przez nią śledztwa. Po likwidacji Sądu Okręgowego w Sanoku (z dniem 1 października 1934) decyzją ministra sprawiedliwości Czesława Michałowskiego został przeniesiony w stan nieczynny, a następnie na emeryturę. Wówczas podjął działalność adwokacką. W tym charakterze do końca lat 30. przyjmował w rodzinnej kamienicy przy ul. Kazimierza Wielkiego 6 w Sanoku, której został właścicielem. W połowie lat 30. otworzył kancelarię adwokacką w Zagórzu. Był obrońcą oskarżonego o zniesławienie działacza narodowego, mjr. Władysława Owoca, uniewinnionego w marcu 1939 prawomocnym wyrokiem w procesie przed Sądem Grodzkim w Sanoku.
Politycznie był związany ze Stronnictwem Narodowym. Pełnił funkcję prezesa zarządu powiatowego SN w Sanoku. Pełniąc tę funkcję przewodniczył kursom ideowym (w 1936 w Sanoku wzięło udział ok. 200 osób). Do 1939 był członkiem i aktywistą sanockiego gniazda Polskiego Towarzystwa Gimnastycznego „Sokół”, działał w komisji przedsiębiorstw, był zaangażowany w organizację przedstawień sokolego kółka dramatycznego, w 1932 był drugim zastępcą przewodniczącego zarządu, od 1936 pełnił funkcję wiceprezesa tegoż. W 1935 profesor gimnazjalny historii Tadeusz Miękisz miał wygłosić w sali „Sokoła” w Sanoku odczyt pt. "Kwestia żydowska w dawnej Polsce a dzisiaj", który po rozpoczęciu został przerwany przez policję, zebranie rozwiązane jako niezgłoszone, zaś wiceprezes gniazda Kruszelnicki, decyzją administracyjną został ukarany grzywną w wysokości 2 tys. zł., natomiast po złożeniu przez niego odwołania pod koniec 1937 został uniewinniony przez sąd, który zniósł grzywnę. Działał także w Towarzystwie Szkoły Ludowej, zarówno w kole liskim, w którym był zastępcą sekretarza i członkiem wydziału, jak też w kole sanockim. Ponadto w okresie pracy w Lisku współorganizował tamtejsze życie kulturalne.
Po wybuchu II wojny światowej 1939 i wkroczeniu Niemców do Sanoka w trakcie kampanii wrześniowej został aresztowany przez Niemców i znalazł się w grupie osobistości sanockich wyznaczonych przez dowództwo 1 Dywizji Strzelców Górskich jako 10 zakładników bezpieczeństwa (prócz niego także burmistrz miasta Maksymilian Słuszkiewicz, adwokat i prezes TG „Sokół” Jerzy Pietrzkiewicz, funkcjonariusz Policji Państwowej w Sanoku, Antoni Nabywaniec). Został wywieziony do III Rzeszy. Był osadzony w niemieckim obozie koncentracyjnym w Buchenwaldzie, gdzie poniósł śmierć 9 marca 1940.
Zygmunt Kruszelnicki 7 października 1911 poślubił w kościele Przemienienia Pańskiego w Sanoku Stefanię Gerardis (ur. 25 maja 1890 w Gliniku Mariampolskim, zm. 7 lutego 1938 w Sanoku), córkę Karola i Róży (ślubu młodej parze udzielił ks. Ludwik Stanisławczyk). Jego dziećmi byli Maria Róża Janina Kruszelnicka (ur. 1912, absolwentka studiów filozoficznych, od 1940 zamężna z Ludwikiem Steinmetzem, zm. 1987), Zbigniew Kruszelnicki (1916-1972, architekt), Stanisława Bogumiła Bronisława (ur. 1918, od 1942 zamężna z Mieczysławem Zucharskim). Wnukiem Zygmunta Kruszelnickiego jest Paweł Kruszelnicki.
Upamiętnienie.
W 1962 Zygmunt Kruszelnicki został upamiętniony wśród innych osób wymienionych na tablicy Mauzoleum Ofiar II Wojny Światowej na Cmentarzu Centralnym w Sanoku.
Symbolicznie został upamiętniony inskrypcją na grobowcu rodziny Gerardisów i Kruszelnickich na Cmentarzu Centralnym w Sanoku, gdzie spoczęła jego żona Stefania.
Z okazji obchodów 125-lecia istnienia sanockiego gniazda TG „Sokół” 7 czerwca 2014 na gmachu „Sokoła” w Sanoku została odsłonięta tablica upamiętniająca miejscowych działaczy sokolich, Maksymiliana Słuszkiewicza, Jerzego Pietrzkiewicza i Zygmunta Kruszelnickiego.

</doc>
<doc id="4278390" url="https://pl.wikipedia.org/wiki?curid=4278390" title="Grzybowa (skała)">
Grzybowa (skała)

Grzybowa – skała w lewych zboczach Doliny Prądnika w Ojcowskim Parku Narodowym. Znajduje się po orograficznie prawej stronie wylotu Wąwozu Maszyckiego. Grzybowa wraz ze znajdująca się na prawym brzegu Prądnika skałą Golanka tworzą skaliste zwężenie doliny zwane bramą skalną. Prądnik w plejstocenie wyżłobił w skałach Wyżyny Olkuskiej dolinę o głębokości około 100 m. W miejscach, w których znajdowały się twardsze od innych wapienie skaliste powstawały zwężenia zwane bramami skalnymi, często o pionowych ścianach. Odległość między podstawami Golanki i Grzybowej wynosi około 100 m.
Obok Grzybowej Wąwozem Maszyckim biegnie nieznakowana ścieżka do Maszyc.

</doc>
<doc id="4278392" url="https://pl.wikipedia.org/wiki?curid=4278392" title="Wincenty Warda">
Wincenty Warda

Wincenty Warda (ur. 13 listopada 1885 we Gnojnie, zm. 1944 w Warszawie) – polski działacz komunistyczny, redaktor.
Życiorys.
Pochodził z rodziny małorolnego chłopa. Ukończył 3-klasową szkółkę wiejską, później kształcił się sam. W 1910 roku poznał swoją przyszłą małżonkę, Malwinę (1885-1933), z którą miał trzy córki, m.in. Barbarę (1912-1999), uczestniczkę powstania warszawskiego i działaczkę społeczną, związaną z PTTK. Związał się z ruchem robotniczym i ludowym. Początkowo działał w PPS-Lewicy, od 1918 roku dołączył do KPRP. Po ukończeniu Szkoły Mleczarskiej w Rzeszowie, w latach 1912-1914, pracował w warszawskiej mleczarni. Od 1914 roku był administratorem majątku Brzeziny pod Warszawą. Po odzyskaniu niepodległości przez Polskę, został aktywnym działaczem Związku Zawodowego Robotników Rolnych. W 1918 roku, przybył na teren powiatu kutnowskiego, otrzymując posadę rządcy w majątku Siemianów w gminie Strzelce. Za zorganizowanie strajku robotników rolnych, utracił pracę. Działał także na płaszczyźnie ruchu spółdzielczego. Był kilkakrotnie aresztowany i więziony w Kutnie, Płocku i Warszawie. W latach 1925-1933 był zatrudniony w Spółdzielni ""Robotnik" w Kutnie. Uczestniczył w III Zjeździe KPP w Moskwie. Po śmierci żony w 1933 roku, przeniósł się do Torunia, a stamtąd do Rypina i Warszawy, gdzie pracował etatowo w spółdzielczości oraz ruchu związkowym robotników rolnych. Zmarł wskutek odniesionych ran, podczas powstania warszawskiego w stołecznym szpitalu przy ulicy Bonifraterskiej. 
Wraz z żoną Malwiną, należał do najbardziej czynnych i zasłużonych działaczy komunistycznych w okresie międzywojennym na terenie Kutna. Zajmował się także pracą publicystyczno-redakcyjną. W młodości był korespondentem terenowym pisma "Siewba", a później należał do redaktorów "Gromady"", organu związkowego robotników rolnych. Miasto Kutno upamiętniło małżeństwo Wardów, nazywając tak jedną z głównych ulic (obecnie ulica Antoniego Troczewskiego), oraz jedno z osiedli (Wardowo). W styczniu 1984 roku na elewacji frontowej domu przy ulicy Świerczewskiego 7 (obecna ulica kardynała Wyszyńskiego) w Kutnie, w którym mieszkało małżeństwo Wardów, odsłonięto pamiątkową tablicę. Została zdemontowana w 2017 roku.

</doc>
<doc id="4278393" url="https://pl.wikipedia.org/wiki?curid=4278393" title="Dymiąca Piwnica">
Dymiąca Piwnica

Dymiąca Piwnica – jaskinia w Beskidzie Żywieckim. Wejście do niej znajduje się w masywie Babiej Góry, w południowym zboczu Sokolicy, w pobliżu szczytu, na terenie Babiogórskiego Parku Narodowego, na wysokości 1337 m n.p.m. Długość jaskini wynosi 86,5 metrów, a jej deniwelacja 10,5 metrów. 
Opis jaskini.
Za dużym otworem wejściowym znajduje się niewielka salka. Odchodzą z niej trzy ciągi:
Przyroda.
Jaskinia jest typu osuwiskowego. Nie ma w niej nacieków. Ściany są suche, brak jest na nich roślinności.
Jaskinia jest ważnym miejscem rojenia nietoperzy. Jest ich tutaj 8 gatunków: nocek duży, nocek Bechsteina, nocek Natterera, nocek orzęsiony, nocek Brandta, nocek wąsatek, nocek rudy i gacek brunatny. Można w niej również spotkać pająki oraz szczerbówkę ksienię.
Historia odkryć.
Jaskinię odkryli P. Hotała i B. Tabak z Babiogórskiego Parku Narodowego w 2005 roku. Jej opis i plan sporządzili J. Pukowski i Cz. Szura w 2005 roku.

</doc>
<doc id="4278397" url="https://pl.wikipedia.org/wiki?curid=4278397" title="EuroBrun ER189">
EuroBrun ER189

EuroBrun ER189 – samochód Formuły 1 zaprojektowany przez Roberto Oriego i skonstruowany przez EuroBrun. Samochód był używany w sezonie 1989. Samochód był napędzany przez jednostki Judd.
W sezonie 1990 była używana wersja ER189B

</doc>
<doc id="4278398" url="https://pl.wikipedia.org/wiki?curid=4278398" title="Zygmunt Kruszelnicki">
Zygmunt Kruszelnicki



</doc>
<doc id="4278399" url="https://pl.wikipedia.org/wiki?curid=4278399" title="Nachylenie">
Nachylenie

Nachylenie – liczba określająca „stromość” linii. Zazwyczaj oznaczana literą formula_1.
W przypadku funkcji liniowej nachylenie jest określone przez współczynnik kierunkowy prostej (wartość formula_2 w postaci kierunkowej prostej formula_3). Jest to tangens kąta nachylenia prostej względem osi formula_4. Można to zapisać jako:
formula_5
Nachylenie krzywej będącej wykresem funkcji względem osi formula_4 jest równe wartości jej pochodnej.
Dla funkcji rosnącej (formula_7 wzrasta wraz ze wzrostem formula_8) nachylenie przyjmuje wartości dodatnie. Dla funkcji malejącej nachylenie jest ujemne.
Nachylenie terenu.
Nachylenie terenu (np. drogi) zazwyczaj podawane jest w procentach. Jest to stosunek różnicy wysokości między punktami do odległości między nimi mierzonej w poziomie. W ten sposób zostaje obliczony tangens kąta nachylenia. Nachylenie bywa wyliczane również jako sinus kąta, czyli stosunek różnicy wysokości między punktami do odległości między nimi mierzonej wzdłuż drogi. W przypadku niewielkich kątów te wartości są zbliżone.

</doc>
<doc id="4278400" url="https://pl.wikipedia.org/wiki?curid=4278400" title="SZD-34 Bocian 3">
SZD-34 Bocian 3

SZD-34 Bocian 3 – projekt polskiego dwumiejscowego szkolno-treningowego szybowca opracowany w Szybowcowym Zakładzie Doświadczalnym w Bielsku-Białej.
Historia.
W latach 1966–1967 w Szybowcowym Zakładzie Doświadczalnym pod kierownictwem inż. Tadeusza Łabucia został opracował projekt nowego szybowca szkolno-treningowego będący rozwinięciem projektu SZD-33 Bocian 3. Pomimo opracowania kompletu dokumentacji nie rozpoczęto budowy prototypu.
Na bazie projektu SZD-34 Bocian 3 skonstruowano szybowiec szkolny SZD-35 Bekas.

</doc>
<doc id="4278404" url="https://pl.wikipedia.org/wiki?curid=4278404" title="Sandara Park">
Sandara Park

Sandara Park (hangul: 박산다라: ur. 12 listopada 1984 w Pusanie) – południowokoreańska piosenkarka i aktorka. Należała do girls bandu 2NE1.
Życiorys.
Sandara Park urodziła się 12 listopada 1984 roku w Pusan w Korei Południowej, ma młodszą siostrę i młodszego brata piosenkarza o pseudonimie Thunder.
Jej rodzina przeniosła się do Daegu w 1993 roku, jednak ojciec Park nie był w stanie związać końca z końcem, a rodzina przeniosła się na Filipiny.
Park jest jedną z najpopularniejszych południowokoreańskich gwiazd na Filipinach, gdzie znana jest jako Pambansang Krung-Krung. Uznaje się ją za wpływową postać w koreańskiej fali. Została również nazwana „BoA of the Philippines” w odniesieniu do południowokoreańskiej piosenkarki BoA, która również odniosła wielki sukces za granicą.
W 2004 roku wydała swój pierwszy minialbum, "Sandara", który sprzedał się w nakładzie ponad 100 tys. płyt, dzięki czemu został pierwszym albumem południowokoreańskiego artysty, który uzyskał platynowy certyfikat od Philippine Association of the Record Industry. W latach 2004–2007 wystąpiła w kilku filipińskich filmach, w tym w "Bellow of U", za który otrzymała nagrodę dla najlepszej nowej aktorki.
Park opuściła filipiński show-biznes i w 2007 roku wróciła z rodziną do Korei Południowej. Niedługo potem podpisała kontrakt z YG Entertainment.
W 2009 roku Park zadebiutowała jako członkini 2NE1 singlem „Fire”, który przyczynił się do wzrostu popularności grupy. W 2009 roku wydała także swój pierwszy koreański singel „Kiss”.
Wystąpiła również w kilku serialach internetowych, w tym w 2016 roku "Dr. Ian", za który zdobyła nagrodę dla najlepszej aktorki na koreańskim festiwalu internetowym.
Po rozpadzie 2NE1 pod koniec 2016 roku, Park odnowiła kontrakt z YG Entertainment.
W grudniu 2017 roku, rok po rozwiązaniu 2NE1, Park wykonała wszystkie niepublikowane przeboje na solowym koncercie.
Opuściła YG Entertainment po wygaśnięciu kontraktu w 2021 roku.

</doc>
<doc id="4278412" url="https://pl.wikipedia.org/wiki?curid=4278412" title="Carles Pérez">
Carles Pérez

Carles Pérez Sayol (ur. 16 lutego 1998 w Granollers) – hiszpański piłkarz występujący na pozycji napastnika w hiszpańskim klubie Celta Vigo, do którego jest wypożyczony z AS Romy.
Kariera klubowa.
Urodzony w Granollers Pérez dołączył do młodzieżówek Barcelony w 2012 roku z Espanyolu. 3 października 2015 roku, wciąż będąc juniorem, zaliczył seniorski debiut w Barcelonie B, zmieniając w 45 minucie Maxiego Rolóna w zremisowanym 0–0 meczu przeciwko Levante UD B rozgrywanym w ramach Segunda División B.
W lipcu 2017 roku, Carles został definitywnie przeniesiony do "Barçy B", która awansowała do Segunda División. Swój profesjonalny debiut Pérez zaliczył 19 sierpnia 2017 roku zmieniając Vitinho w wygranym 2–1 meczu z Realem Valladolid.
W pierwszej drużynie Barcelony Pérez zadebiutował w starciu z Espanyolem rozgrywanym 7 marca 2018 roku w ramach Superpucharu Katalonii.
30 stycznia 2020 r. Carles odszedł na wypożyczenie do AS Romy. 1 września 2020 klub ze stolicy Włoch definitywnie wykupił zawodnika za kwotę 11 mln euro.

</doc>
<doc id="4278413" url="https://pl.wikipedia.org/wiki?curid=4278413" title="SZD-47">
SZD-47

SZD-47 Klub – projekt polskiego szybowca o konstrukcji kompozytowej opracowany w latach 1973–1974 Ośrodku Badawczo-Rozwojowym Szybownictwa w Bielsku-Białej. Konstruktorem wiodącym był Adam Meus.
Projekt nie został skierowany do realizacji.

</doc>
<doc id="4278414" url="https://pl.wikipedia.org/wiki?curid=4278414" title="Eschborn–Frankfurt 2018">
Eschborn–Frankfurt 2018

56. edycja wyścigu kolarskiego Eschborn–Frankfurt odbyła się 1 maja 2018 na trasie o długości 212,5 km. Start wyścigu miał miejsce w Eschborn, a meta we Frankfurcie nad Menem. Wyścig zaliczany był do światowego cyklu UCI World Tour.
Uczestnicy.
Na starcie tego klasycznego wyścigu stanęło 21 zawodowych ekip, 10 drużyn UCI World Tour i 11 profesjonalnych zespołów zaproszonych przez organizatorów z tzw. „dziką kartą”.

</doc>
<doc id="4278419" url="https://pl.wikipedia.org/wiki?curid=4278419" title="Rzeki Waszyngtonu">
Rzeki Waszyngtonu



</doc>
<doc id="4278421" url="https://pl.wikipedia.org/wiki?curid=4278421" title="Search and Rescue">
Search and Rescue



</doc>
<doc id="4278424" url="https://pl.wikipedia.org/wiki?curid=4278424" title="Zbigniew Kruszelnicki (architekt)">
Zbigniew Kruszelnicki (architekt)

Zbigniew Karol Kruszelnicki (ur. 12 lutego 1916 w Lisku, zm. 26 maja 1972 w Krakowie) – polski inżynier architekt.
Życiorys.
Zbigniew Karol Kruszelnicki urodził się 12 lutego 1916 w Lisku. Był wnukiem Karola Gerardisa (budowniczy w Sanoku), synem Stefanii i Zygmunta Kruszelnickich (sędzia, w 1916 pracując w sądzie w Lisku, potem adwokat). W 1934 ukończył Państwowe Gimnazjum im. Królowej Zofii w Sanoku i zdał egzamin dojrzałości. Uchwałą Rady Miejskiej w Sanoku z 1934 został uznany przynależnym do gminy Sanok.
Podczas II wojny światowej będąc studentem architektury został aresztowany przez Niemców, po czym od 3 do 11 maja 1940 osadzony w więzieniu w Sanoku, następnie przewieziony do Tarnowa, skąd – wraz z grupą ponad 728 Polaków – 14 czerwca 1940 został przewieziony do obozu KL Auschwitz – był to pierwszy masowy transport do Auschwitz. Otrzymał tam numer obozowy 388 (w 1940 jego ojciec poniósł śmierć w obozie w Buchenwaldzie). Został zwolniony z obozu 12 maja 1942.
W 1949 ukończył studia na Wydziale Architektury Politechniki Krakowskiej z tytułem magistra i inżyniera architekta. Od tego roku był zatrudniony na stanowisku starszego asystenta w Katedrze Planowania Wstępnego Politechniki Krakowskiej. Później był jednym z założycieli i projektantem Krakowskiego Biura Projektowo-Badawczego Budownictwa Przemysłowego w Krakowie od 1951 do 1972 oraz głównym specjalistą w Stacji Naukowo-Badawczej IOMB w Krakowie. Wśród jego projektów były m.in. zakłady Przetwórcze w Filipowicach (za co otrzymał Nagrodę Komitetu Urbanistyki i Architektury II stopnia w 1956), fabryka Maszyn i Sprzętu Wiertniczego w Gorlicach, Zakłady Masy Anodowej Huty Aluminium w Skawinie, budynek Biura Konstrukcyjno-Technologicznego w Nysie, Wytwórnia Sprzętu Komunikacyjnego w Gorzycach, Zakład Budowy i Naprawy Maszyn i Urządzeń Drogowych „Madro” w Krakowie. Należał do oddziału krakowskiego Stowarzyszenia Architektów Polskich, był członkiem GSK SARP od 1957 do 1959.
Zmarł 26 maja 1972 w Krakowie. Został pochowany na cmentarzu wojskowym przy ul. Prandoty w Krakowie 31 maja 1972. Był żonaty, miał córkę i syna Pawła.

</doc>
<doc id="4278427" url="https://pl.wikipedia.org/wiki?curid=4278427" title="Zbigniew Kruszelnicki">
Zbigniew Kruszelnicki



</doc>
<doc id="4278434" url="https://pl.wikipedia.org/wiki?curid=4278434" title="Lycodon">
Lycodon

Lycodon – rodzaj węża z podrodziny Colubrinae w rodzinie połozowatych (Colubridae). 
Zasięg występowania.
Rodzaj obejmuje gatunki występujące w Iranie, Turkmenistanie, Uzbekistanie, Tadżykistanie, Afganistanie, Pakistanie, Indiach, na Sri Lance, w Nepalu, Chinach (włącznie z Tajwanem), Rosji (Kraj Nadmorski), Bhutanie, Bangladeszu, Mjanmie, Laosie, Wietnamie, Kambodży, Tajlandii, Malezji, Singapurze, Indonezji, Brunei, Timorze Wschodnim, Korei, Japonii, na Filipinach, Nowej Gwinei i w Australii.
Systematyka.
Podział systematyczny.
Do rodzaju należą następujące gatunki:

</doc>
<doc id="4278439" url="https://pl.wikipedia.org/wiki?curid=4278439" title="Zygmunt Kruszelnicki (historyk sztuki)">
Zygmunt Kruszelnicki (historyk sztuki)

Zygmunt Kruszelnicki (ur. 1 czerwca 1927 w Toruniu, zm. 15 grudnia 2022) – polski historyk sztuki, profesor zwyczajny Uniwersytetu Mikołaja Kopernika w Toruniu.
Życiorys.
Urodził się jako syn Tadeusza, urzędnika Urzędu Wojewódzkiego, oraz Janiny z d. Arkusiewicz, filologia klasycznego i nauczycielki łaciny w Miejskim Gimnazjum Żeńskim w Toruniu. Wnuk Franciszka Kruszelnickiego. Rodzice przybyli do Torunia po 1920 z zaboru austriackiego. W latach 1934–1939 uczęszczał do prywatnej Pomorskiej Szkoły Powszechnej w Toruniu, kończąc w 1939 piątą klasę. W końcu listopada 1939 rodzina Kruszelnickich została wysiedlona przez okupanta z Torunia. Na początku 1940 Kruszelniccy wyjechali całą rodziną do Jugosławii, do Sarajewa, gdzie przetrwali okres hitlerowskiej okupacji.
W październiku 1945 rodzina powróciła do Torunia. Po zdaniu eksternistycznie matury przed Komisją Kwalifikacyjną przy Kuratorium Okręgu Szkolnego w Toruniu, rozpoczął w 1946 studia na Uniwersytecie Mikołaja Kopernika na kierunku historia sztuki, a następnie, w 1947, również z etnografii.
W 1948 podjął pracę na uczelni. W 1952 obronił doktorat, a 13 lat później uzyskał habilitację i stanowisko docenta. Od 1976 pracował w Instytucie Sztuki PAN w Warszawie. W 1985 uzyskał tytuł profesora nauk humanistycznych. Na Uniwersytet Mikołaja Kopernika w Toruniu powrócił w 1990 do Zakładu Historii Sztuki (którym kierował) w Instytucie Zabytkoznawstwa i Konserwatorstwa. Rok później otrzymał stanowisko profesora zwyczajnego. W 1997 przeszedł na emeryturę. Nadal jednak prowadził seminaria oraz konwersatorium.
Wydał wiele publikacji, m.in. „Historyzm w sztuce Torunia XVIII w.”, „Historyzm i dogmatyzm w sztuce Reformacji”, „Historiografia sztuki Gdańska i Pomorza”, „Tematyka krzyżacka w sztuce polskiej”.
Odznaczony Złotym Krzyżem Zasługi, Medalem Komisji Edukacji Narodowej oraz „Medalem za zasługi położone dla rozwoju Uczelni”.
Pochowany na cmentarzu św. Jerzego w Toruniu.

</doc>
<doc id="4278442" url="https://pl.wikipedia.org/wiki?curid=4278442" title="Narodowy Ogród Botaniczny Łotwy">
Narodowy Ogród Botaniczny Łotwy

Narodowy Ogród Botaniczny Łotwy (łot. "Nacionālais botāniskais dārzs Salaspilī") – ogród botaniczny znajdujący się w Salaspils.
Historia.
Początek istnienia ogrodu sięga 1836 roku, gdy powstała firma ogrodnicza Christiana Wilhelma Schocha, właściciela sklepu ogrodniczego w Rydze i szkółki niedaleko Rygi. Początkowo zlokalizowano ją w Ganību Dambis, a potem w 1898 roku przeniesiono ją do Salaspils. Rośliny sprowadzano z Europy Zachodniej. Przed I wojną światową sprzedawano rocznie 50–60 tysięcy drzewek owocowych i ozdobnych ogrodnikom z Łotwy i europejskiej części Rosji. W 1919 roku firmę kupił Pēteris Balodis. W tym czasie szkółka w Salaspils była największą tego typu firmą w krajach bałtyckich. Przed końcem II wojny światowej po nacjonalizacji jesienią 1944 roku powstała tu państwowa szkółka doświadczalna, która w 1947 roku zmieniła nazwę na „ogrodniczą stację doświadczalną”. Z inicjatywy jej pracowników 1 września 1956 roku utworzono w Salaspils Ogród Botaniczny Akademii Nauk, wykorzystując bogate zbiory roślin ze szkółki. W 1968 roku ogród otrzymał status Instytutu Badań Naukowych. Po odzyskaniu niepodległości przez Łotwę w 1992 roku przyznano mu status Narodowego Ogrodu Botanicznego.
Ogród.
Ogród botaniczny ma powierzchnię 129 hektarów. Około 40% terytorium zajmują szkółki, szklarnie, eksperymentalne gospodarstwo rolne. Pozostałe 60% zajmują wystawy udostępnione do zwiedzania. Teren Ogrodu Botanicznego jest przecinany przez małe strumienie, wokół których został zlokalizowano stawy i pagórki. Średnia roczna temperatura wynosi 5 °C, przy średniej temperaturze w styczniu wynoszącej -4,6 °C i w lipcu 17,5 °C. Średni roczny czas trwania przymrozków wynosi 70 dni. Rekordowo niska temperatura to -41 °C. Pokrywa śnieżna utrzymuje się około 90 dni, a okres wegetacji trwa 170 dni. Wysokość opadów wynosi 560 mm rocznie i 320 mm w okresie wegetacji.
Niektóre działy ogrodu:
Ośrodek naukowy.
Ogród jest też ośrodkiem naukowym. Prowadzi badania w zakresie botaniki, fitofizjologi, ekologii i genetyki. Prace naukowe prowadzą:
Lokalizacja.
Ogród znajduje się w Salaspils 18 km od Rygi. Dojazd pociągiem linią kolejową Riga-Ogre-Aizkraukl. Wejście do ogrodu znajduje się naprzeciwko stacji kolejowej.

</doc>
<doc id="4278461" url="https://pl.wikipedia.org/wiki?curid=4278461" title="Wąwóz Maszycki">
Wąwóz Maszycki

Wąwóz Maszycki – wąwóz w lewych zboczach Doliny Prądnika w Ojcowskim Parku Narodowym. Ma wylot po południowej stronie skały Grzybowa, a naprzeciwko Skalskiej Drogi. 
Wąwóz jest porośnięty lasem i suchy. Woda spływa nim tylko po większych opadach. Prowadzi nim nieznakowana ścieżka z Doliny Prądnika do Maszyc. W górnej części wąwozu, na wysokości około 65 m nad dnem doliny znajduje się Jaskinia Maszycka. W paleolicie była ona zamieszkiwana przez ludzi. Świadczą o tym znaleziska, jakie w jej namulisku znaleźli archeolodzy: narzędzia, kości zwierząt i ludzi. 
Przy wylocie wąwozu w 1995 r. zamontowano metalowy krzyż. Upamiętnia on msze święte, jakie odprawiali w tym wąwozie żołnierze Armii Krajowej w czasie II wojny światowej.
Przejście wąwozem wymaga zgody dyrekcji Ojcowskiego Parku Narodowego.

</doc>
<doc id="4278465" url="https://pl.wikipedia.org/wiki?curid=4278465" title="Rzeki Arizony">
Rzeki Arizony



</doc>
<doc id="4278467" url="https://pl.wikipedia.org/wiki?curid=4278467" title="Cegła (elektronika)">
Cegła (elektronika)

Cegła – obrazowe określenie urządzenia elektronicznego (np. smartfonu, konsoli do gier, routera, tabletu, a nawet samochodu), które z powodu znacznych uszkodzeń fizycznych, błędnej konfiguracji, uszkodzonego oprogramowania lub problemu z podzespołami, nie działa prawidłowo i jest równie użyteczne jak cegła. Omawiane znaczenie polskiego słowa „cegła” powstało pod wpływem .
Etymologia i użycie.
Określenie to wywodzi się od kształtu wielu urządzeń elektronicznych (często przypominających prostopadłościan) oraz sugestii, że uszkodzenie jest tak poważne, że spowodowało trwałe unieruchomienie urządzenia niczym cegły w murze.
W języku potocznym istnieje również czasownik „uceglić”, wywodzący się od słowa „cegła”. Na przykład: „Ucegliłem odtwarzacz MP3, gdy próbowałem zmodyfikować jego oprogramowanie”.
Rodzaje.
Przypadki uceglenia dzieli się na twarde i miękkie, w zależności od stopnia sprawności urządzenia.
Twarda cegła.
Wyrażenie „twarda cegła” dotyczy urządzenia, które w ogóle lub prawie w ogóle nie wykazuje oznak życia. Urządzenie takie się nie włącza, ani nie wyświetla żadnego logo producenta, ewentualnie ekran pozostaje wyłączony. Niektóre z głównych przyczyn takiego stanu to zainstalowanie wadliwego oprogramowania lub przerwana procedura flashowania.
Inne powody to flashowanie pliku głównego w miejscu innego pliku lub użycie niewłaściwych poleceń. Odnotowano błędy jądra, które mają wpływ na partycję "/data" w chipie eMMC, powodując jej uszkodzenie podczas niektórych operacji, takich jak formatowanie i flashowanie.
Przywrócenie urządzenia do pierwotnej funkcjonalności ze stanu twardej cegły uchodzi za trudne i wymaga użycia bezpośredniego interfejsu programującego kontroler. Taki interfejs służy do programowania początkowego na niezaprogramowanym urządzeniu. Mogą być jednak potrzebne dodatkowe narzędzia lub połączenia.
Miękka cegła.
„Miękka cegła” to urządzenie, które wykazuje pewne oznaki sprawności, ale nie uruchamia się prawidłowo lub wyświetla ekran błędu. Takie urządzenia można zazwyczaj naprawić. Na przykład urządzenie z systemem iOS może wyświetlać ekran instruujący użytkownika, aby podłączył urządzenie do komputera w celu odtworzenia instalacji systemu operacyjnego za pomocą oprogramowania iTunes.
Przyczyny i zapobieganie.
Uceglenie urządzenia bywa wynikiem przerwania próby aktualizacji oprogramowania w urządzeniach, które nie oferują takiej opcji. Jeśli aktualizacja zostanie przerwana przez awarię zasilania, interwencję użytkownika lub z jakiegokolwiek innego powodu, może dojść do częściowego nadpisania i uszkodzenia istniejącego oprogramowania. Ryzyko uceglenia można zminimalizować, podejmując wszelkie możliwe środki ostrożności przeciwko awariom zasilania.
Uceglenie bywa także konsekwencją zainstalowania wadliwego lub niekompatybilnego oprogramowania. Przykładem jest oprogramowanie DVD, które odtwarza tylko płyty DVD sprzedawane w danym regionie.
Urządzenia mogą być również uceglone przez działanie złośliwego oprogramowania, a czasem na skutek szkód wyrządzonych przez wadliwe oprogramowanie.
Niektóre urządzenia są wyposażone w oprogramowanie typu bootloader lub recovery, uruchamiane zwykle przez naciśnięcie przycisku. Składniki te nie umożliwiają standardowej pracy urządzenia, ale mogą pomóc w odtworzeniu oprogramowania wbudowanego.
Komputer osobisty, który działa w oparciu o system operacyjny Windows, może zostać uceglony poprzez zainstalowanie wadliwego sterownika urządzenia.
Przywracanie funkcjonalności.
Nie istnieje uniwersalna metoda na przywrócenie pierwotnej funkcjonalności uceglonego urządzenia. Mogą do tego jednak posłużyć specjalne programy tworzone przez społeczność użytkowników. Należą do nich m.in.: program Wiibrew BootMii, Nintendo Wiis, program Odin (używany do flashowania oprogramowania na urządzeniach z Androidem Samsunga), fastboot lub recovery, które umożliwiają ponowną instalację oprogramowania.
Komputer osobisty można odceglić przy użyciu funkcji przywracania systemu lub wcześniej sporządzonej kopii zapasowej.
Usługi mobilne.
W 2011 roku amerykański senator Charles Schumer zaproponował, aby telefony były uceglane po zgłoszeniu kradzieży. Niektórzy miejscowi szefowie policji się zgodzili. Jednakże w 2013 roku propozycja została odrzucona, ponieważ „jeśli taka możliwość zostałaby stworzona, wówczas byłaby w każdym telefonie, a zatem nie można by było jej utrzymać w tajemnicy, co mogłoby skutkować niepowołanemu wyłączeniu całych grup klientów, takich jak Departament Obrony, służby ratownicze czy organy ścigania”.

</doc>
<doc id="4278468" url="https://pl.wikipedia.org/wiki?curid=4278468" title="Rzeki Dakoty Południowej">
Rzeki Dakoty Południowej



</doc>
<doc id="4278471" url="https://pl.wikipedia.org/wiki?curid=4278471" title="Rzeki Dakoty Północnej">
Rzeki Dakoty Północnej



</doc>
<doc id="4278473" url="https://pl.wikipedia.org/wiki?curid=4278473" title="Siergiej Bułatow">
Siergiej Bułatow

Siergiej Aleksandrowicz Bułatow (ur. 1972) – rosyjski piłkarz (napastnik) oraz trener piłkarski.
Życiorys.
Urodził się w Jekaterynburgu, wówczas Swierdłowsk.
Wychowanek miejscowego klubu Urałmasz, grał jako napastnik. Często zmieniał kluby, wystąpił w barwach m.in. w Bałtiki Kaliningrad (1994–1997), Rubina Kazań i Tereka Grozny (2002).
Po zakończeniu kariery piłkarskiej został trenerem. Pierwszym klubem jaki samodzielnie prowadził było Dinamo Briańsk w 2009. W 2012 na krótko pełnił obowiązki trenera Urału Jekaterynburg.

</doc>
<doc id="4278474" url="https://pl.wikipedia.org/wiki?curid=4278474" title="Rzeki Nevady">
Rzeki Nevady



</doc>
<doc id="4278478" url="https://pl.wikipedia.org/wiki?curid=4278478" title="Rzeki Alaski">
Rzeki Alaski



</doc>
<doc id="4278483" url="https://pl.wikipedia.org/wiki?curid=4278483" title="Artystyczne przyjęcie u Pana Robótki">
Artystyczne przyjęcie u Pana Robótki

Artystyczne przyjęcie u Pana Robótki ("Mister Maker's Arty Party, 2015-2016") – brytyjski program telewizyjny dla dzieci, kontynuacja programów "Pan Robótka, Nadjeżdża Pan Robótka" i "Dookoła świata z Panem Robótką". Światowa premiera odbyła się 7 grudnia 2015 roku w Wielkiej Brytanii, zaś polska premiera miała 6 lutego 2017 roku 
Polska premiera odbyła się 6 lutego 2017 roku w stacji CBeebies.
Fabuła.
Pan Robótka, Skrawek i ich mali pomocnicy wykonują prace plastyczne. Próbują do tego zachęcić także młodych widzów, a przy okazji przekazują wiedzę na temat dzieł słynnych artystów.
Wersja polska.
Wystąpili:
i inni
Piosenkę śpiewali: Paweł Mielewczyk i Karolina Kinder
Opracowanie wersji polskiej:Studio Tercja Gdańsk dla Hippeis Media International.

</doc>
<doc id="4278485" url="https://pl.wikipedia.org/wiki?curid=4278485" title="Bruno Habārovs">
Bruno Habārovs

Bruno Habārovs (ur. 30 kwietnia 1939, zm. 29 sierpnia 1994) – łotewski szermierz, szpadzista. W barwach ZSRR dwukrotny brązowy medalista olimpijski z Rzymu.
Brał udział w dwóch igrzyskach (IO 60, IO 64). W 1960 zajął trzecie miejsce zarówno w konkursie indywidualnym jak i drużynowym. Wywalczył pięć medali mistrzostw świata. Zdobył złoto mistrzostw świata w rywalizacji indywidualnej w 1959 i w drużynie w 1961. W 1959 był drugi w drużynie, a w 1962 i 1965 trzeci.

</doc>
<doc id="4278487" url="https://pl.wikipedia.org/wiki?curid=4278487" title="Bruno Habarovs">
Bruno Habarovs



</doc>
<doc id="4278488" url="https://pl.wikipedia.org/wiki?curid=4278488" title="Tadeusz Łabuć">
Tadeusz Łabuć

Tadeusz Łabuć (ur. 13 marca 1935, zm. 5 listopada 2007) – polski konstruktor lotniczy, szybownik.
Urodził się w Wilnie, syn Emiliana i Wiktorii z d. Zawadzkiej. Po II wojnie światowej był repatriowany z rodziną do Polski. Do 1948 r. mieszkał w Kwidzynie, gdzie ukończył szkołę podstawową. Maturę zdał w 1952 r. we Wrocławiu gdzie rozpoczął studia na Wydziale Lotniczym Politechniki Wrocławskiej. W trakcie drugiego roku studiów przeniósł się do Warszawy, gdzie kontynuował studia na Politechnice Warszawskiej. W 1958 r. uzyskał tytuł magistra inżyniera budowy płatowców.
W styczniu 1959 r. rozpoczął pracę w charakterze konstruktora w Szybowcowym Zakładzie Doświadczalnym, gdzie pracował do emerytury.
Zajmował się opracowaniem tematów teoretycznych, takich jak metoda obliczania stateczności z uwzględnieniem skończonej sztywności konstrukcji (referat na OSTIV), projekty aerodynamiki do szybowca klasy standard i otwartej, optymalizacja parametrów geometrycznych usterzeń szybowca oraz projekt skrzydła o zmiennej geometrii.
Ciekawsze rozwiązania konstrukcyjne jego projektu to: rozwiązanie okuć usterzeń w układzie T, integralna konstrukcja pokryć laminatowo-sklejkowych, bezszczelinowy poszerzacz skrzydła (do projektu skrzydła o zmiennej geometrii), rozwiązanie chłodzenia silnika motoszybowca Ogar, rozwiązanie integralnego amortyzowanego wahacza koła motoszybowca Ogar (zgłoszenie patentowe).
Pracę w SZD zakończył w 1999 r., przechodząc na emeryturę.
Miał uprawnienia pilota szybowcowego II klasy i samolotowego I klasy oraz uprawnienia instruktora szybowcowego i samolotowego. Latał w Aeroklubie Wrocławskim, Warszawskim, a następnie w Aeroklubie Bielsko-Bialskim, gdzie przez wiele lat brał udział w pracy Zarządu. Był członkiem Stowarzyszenia Inżynierów i Techników Mechaników Polskich (SIMP) i działaczem związkowym.
Otrzymał następujące odznaczenia: Złoty Krzyż Zasługi, Brązowy Medal „Za zasługi dla obronności kraju”, Złota i Srebrna Odznaka za Zasługi dla Rozwoju Województwa Katowickiego, wyróżnienie Błękitne Skrzydła miesięcznika Skrzydlata Polska i Nagroda NOT za szybowiec SZD-55.
W 1962 r. ożenił się z Alicją Buczyłko, z którą miał córkę Ewę.
Zmarł 5 listopada 2007 r. w Bielsku. Jest pochowany na cmentarzu w Starym Bielsku.
Brał udział w projektowaniu szybowców:

</doc>
<doc id="4278490" url="https://pl.wikipedia.org/wiki?curid=4278490" title="Katarzyna Białkowska">
Katarzyna Białkowska

Katarzyna Białkowska (ur. 7 listopada 1980) – polska judoczka.
Była zawodniczka MMKS Start Skierniewice (1994-2005). Sześciokrotna medalistka mistrzostw Polski seniorek: srebrna (2001) oraz pięciokrotna brązowa (2000 - w kat. ponad 78 kg, 2001 - w kat. open, 2002, 2004, 2005). Ponadto m.in. młodzieżowa mistrzyni Polski (2001) i mistrzyni Polski juniorek (2001). Uczestniczka mistrzostw Europy juniorek (1999 - 7 miejsce). Startowała głównie w kategorii do 78 kg.

</doc>
<doc id="4278494" url="https://pl.wikipedia.org/wiki?curid=4278494" title="Quavo">
Quavo

Quavo, właśc. Quavious Keyate Marshall (ur. 2 kwietnia 1991 w Athens) – amerykański raper, piosenkarz, autor tekstów i producent muzyczny, członek muzycznego trio Migos.
Życiorys.
Urodził się 2 kwietnia 1991 roku w Athens w stanie Georgia. Mama Quavo była fryzjerką, a jego ojciec zmarł, gdy ten miał cztery lata. Quavo, Offset i Takeoff dorastali w hrabstwie Gwinnett, które znajdowało się jadąc pół godziny na północ od Atlanty. "Moja okolica była niebezpieczna i musiałem się stamtąd wydostać. Sami sobie to zrobiliśmy. Zdecydowaliśmy się zostać na ulicach" – powiedział Quavo.
Uczęszczał do Berkmar High School i był pierwszym rozgrywającym w swojej drużynie piłkarskiej futbolu amerykańskiego w sezonie 2009. Chociaż był opisywany jako wysoki na 6 stóp, był szczupły jak na zawodnika futbolu.
Pomimo ukończenia sezonu, Marshall został wyrzucony z Berkmar kilka miesięcy przed ukończeniem studiów.
Kariera.
Zespół został założony w 2009 roku przez Quavo, Takeoffa i Offseta. Członkowie są bezpośrednio spokrewnieni. Quavo jest wujkiem Takeoffa, a Offset jest kuzynem Quavo. Grupa była pierwotnie znana jako Polo Club, ale ostatecznie postanowiła zmienić nazwę na "Migos", po tym jak zdecydowała, że nazwa Polo Club jest zbyt ogólna. Grupa wydała swój pierwszy mixtape zatytułowany "Juug Season" 25 sierpnia 2011 roku.
Raperzy większy rozgłos zyskali w 2013 roku po wydaniu singla "Versace". Piosenkę zremiksował kanadyjski raper Drake i osiągnął 99 miejsce na liście Billboard Hot 100 i 31 na Hot R&amp;B/Hip-Hop Songs.
Po sukcesie drugiego studyjnego albumu "Culture", który osiągnął numer jeden na amerykańskiej liście Billboard 200, Quavo pojawił się w kilku popularnych piosenkach, m.in. "Congratulations" razem z raperem Post Malone, "I'm the One" producenta i DJ-a – DJ-a Khaleda, "Portland" rapera Drake'a i "Strip That Down" piosenkarza Liama Payne'a. W wywiadzie dla GQ, inny raper Travis Scott, z którym wcześniej pracował Quavo, ujawnił, że razem z nim pracuje nad wspólnym albumem.
21 grudnia 2017 Quavo ogłosił, że wyda album "Jack Huncho" z Travisem Scottem dzień później bez wcześniejszej promocji.
17 maja 2019 Madonna wydała drugi singel promocyjny swojego czternastego albumu "Madame X" o nazwie „Future”, który nagrała wraz z Quavo.
18 maja 2019 wystąpił gościnnie w duecie z Madonną z premierowym utworem „Future” podczas 64. Konkurs Piosenki Eurowizji w Centrum Konferencyjnym w Tel Awiwie.
Problemy z prawem.
18 kwietnia 2015 r. władze wtargnęły na koncert raperów na Georgia Southern University i aresztowały wszystkich trzech członków grupy, a także kilku członków ich otoczenia. Quavo został oskarżony o posiadanie nieokreślonego narkotyku Schedule II, posiadanie marihuany, posiadanie broni palnej w szkolnej strefie bezpieczeństwa oraz posiadanie broni palnej podczas popełnienia przestępstwa. Został zwolniony z więzienia w związku z obligacją, a później nie występował z żadną skargą o zarzutów dotyczących posiadania marihuany i otrzymał wyrok 12 miesięcy, który został zawieszony na podstawie zapłaty przez rapera grzywny.

</doc>
<doc id="4278496" url="https://pl.wikipedia.org/wiki?curid=4278496" title="Jan Matuszek (podpułkownik)">
Jan Matuszek (podpułkownik)



</doc>
<doc id="4278498" url="https://pl.wikipedia.org/wiki?curid=4278498" title="Wieża (skała)">
Wieża (skała)

Wieża – skała w lewych zboczach Doliny Prądnika w Ojcowskim Parku Narodowym. Znajduje się naprzeciwko wylotu wąwozu Stodoliska. Wieża wraz ze Skałami Suczymi i skałą Stokową u wylotu Stodolisk tworzy jedną ze skalnych bram Doliny Prądnika. Z powodu zarastania drzewami jest słabo widoczna z drogi prowadzącej dnem Doliny Prądnika.
Wieża jest największą ze skał masywu Ogrojec ciągnącego się na długości około 400 m nad lewym brzegiem Prądnika. W dolinie u jej podnóża (ale na prawym brzegu Prądnika) są pozostałości dawnego młyna Kopcińskiego. Zachowała się jeszcze młynówka i budynek młyna (obecnie przerobiony na strażniczówkę OPN). Pochodzą one z przełomu XIX i XX wieku, ale młyn prawdopodobnie istniał od XVI wieku. 

</doc>
<doc id="4278499" url="https://pl.wikipedia.org/wiki?curid=4278499" title="RAM 02">
RAM 02

RAM 02 – samochód Formuły 1 zaprojektowany przez Dave’a Kelly’ego i skonstruowany przez RAM. Samochód był używany w sezonie 1984. Samochód był napędzany przez jednostki Hart.

</doc>
<doc id="4278502" url="https://pl.wikipedia.org/wiki?curid=4278502" title="Nawodnik Müllera">
Nawodnik Müllera

Nawodnik Müllera ("Ephydatia muelleri") – gatunek gąbek słodkowodnych.
Występowanie.
Jest to jeden z gatunków gąbek, które występują na terenach Polski. Oprócz tego występuje też w innych państwach Europy poza Hiszpanią, Portugalią, Ukrainą, Litwą oraz kilkoma innymi państwami, a także w Ameryce Północnej. Występuje głównie w wodach czystych i spokojnych, tam gdzie może osiedlać się głębiej. Osiedla się na twardych przedmiotach.
Opis.
Nawodnik Müllera to gąbka o twardej strukturze. Tworzy najczęściej poduszkowate bryły. Najczęściej jej zabarwienie jest ciemnożółty, chociaż może też mieć kolor brunatny lub zielony. Po raz pierwszy została opisana przez Lieberkühna w 1855 roku (według innych źródeł w 1856).

</doc>
<doc id="4278503" url="https://pl.wikipedia.org/wiki?curid=4278503" title="Agnieszka Zabrocka">
Agnieszka Zabrocka

Agnieszka Zabrocka (ur. 13 marca 1983) – polska judoczka.
Była zawodniczka KS Gwardia Bielsko-Biała (1995-2003) i KS AZS-AWF Wrocław (2004-2008). Dwukrotna medalistka mistrzostw Polski seniorek w kategorii do 48 kg: srebrna w 2000 i brązowa w 2004. Ponadto m.in. wicemistrzyni Polski juniorek w 2002.

</doc>
<doc id="4278505" url="https://pl.wikipedia.org/wiki?curid=4278505" title="Ephydatia muelleri">
Ephydatia muelleri



</doc>
<doc id="4278508" url="https://pl.wikipedia.org/wiki?curid=4278508" title="Dani Morer">
Dani Morer

Daniel Morer Cabrera (ur. 5 lutego 1998 r. w Mataró) – hiszpański piłkarz występujący na pozycji obrońcy w hiszpańskim klubie FC Barcelona B.
Kariera klubowa.
Urodzony w Mataró, Morer dołączył do młodzieżówek Barcelony w 2009 roku mając 11 lat. W lipcu 2017 roku został przeniesiony do Barcelony B.
Swój profesjonalny debiut, Dani zaliczył 19 sierpnia 2017 roku, zmieniając Marca Cardonę w wygranym 2–1 meczu przeciwko Realowi Valladolid w ramach Segunda División.

</doc>
<doc id="4278511" url="https://pl.wikipedia.org/wiki?curid=4278511" title="Tour de Romandie 2018">
Tour de Romandie 2018

72. edycja wyścigu kolarskiego Tour de Romandie odbyła się w dniach 24–29 kwietnia 2018 roku. Liczyła sześć etapów, o łącznym dystansie 685,4 km. Wyścig zaliczany był do rankingu światowego UCI World Tour.
Uczestnicy.
Na starcie wyścigu stanęło 19 ekip. Wśród nich znalazło się wszystkie osiemnaście ekip UCI World Tour oraz jedna zaproszona przez organizatorów.

</doc>
<doc id="4278512" url="https://pl.wikipedia.org/wiki?curid=4278512" title="Adriana Kalska">
Adriana Kalska

Adriana Kalska (ur. 26 lutego 1986 w Słupsku) – polska aktorka, teatralna i filmowa, a także piosenkarka.
Życiorys.
Wczesne lata.
Pochodzi z rodziny z tradycjami artystycznymi: jej dziadek był, a rodzice i wuj są bursztynnikami. Jako dziecko często przebywała w zakładzie ojca, w którym szlifowała bursztyny. Jej rodzeństwo również ma zmysł artystyczny – siostra (Paulina) jest architektem, a brat (Paweł) studentem wzornictwa na ASP. 
Wykształcenie.
W 2007, po dwóch latach nauki, porzuciła Studium Wokalno-Aktorskie im. Danuty Baduszkowej przy Teatrze Muzycznym w Gdyni, ponieważ dostała się do Państwowej Wyższej Szkoły Teatralnej im. Ludwika Solskiego w Krakowie, którą ukończyła w 2012.
Kariera aktorska.
Na ekranie zadebiutowała w 2008 rolą w serialu "Żołnierze wyklęci". 
Wiosną 2014 zagrała u boku Piotra Adamczyka, Mariannę Kamper – jedną z głównych ról w serialu TVN "Sama słodycz". 
Od 2015 regularnie wciela się w postać Izabeli Chodakowskiej w serialu TVP2 "M jak miłość". 
W 2021 dostała główną rolę w serialu codziennym stacji TVN 7 "Papiery na szczęście", w którym gra Martę Wiśniewską. Wystąpiła również w nowym teledysku promującym serial do utworu Lanberry „Plan awaryjny”.
Pozostała działalność.
W 2010 wystąpiła w teledysku do piosenki „Hardlakes” zespołu Indigo Tree.
1 listopada 2011 wystąpiła w 317. odcinku programu TVP2 "Szansa na sukces", poświęconym Andrzejowi Zausze, w którym zaśpiewała utwór „Byłaś serca biciem”. 
Jesienią 2018 uczestniczyła w dziesiątej edycji programu rozrywkowego telewizji Polsat "Twoja twarz brzmi znajomo", w którym zajęła czwarte miejsce. 
5 września 2020 wystąpiła podczas drugiego dnia "57. Festiwalu Piosenki Polskiej w Opolu", w koncercie „Odpowiednia pogoda na szczęście..., czyli nadzieje poetów”.
Życie prywatne.
W latach 2018–2021 związana była z aktorem Mikołajem Roznerskim.

</doc>
<doc id="4278514" url="https://pl.wikipedia.org/wiki?curid=4278514" title="Ligue A w piłce siatkowej mężczyzn (2014/2015)">
Ligue A w piłce siatkowej mężczyzn (2014/2015)

Ligue A siatkarzy 2014/2015 − 76. sezon walki o mistrzostwo Francji organizowany przez Ligue Nationale de Volley (LNV) pod egidą Francuskiego Związku Piłki Siatkowej (fr. "Fédération Française de Volley-Ball", FFVB). Zainaugurowany został 18 października 2014 roku i trwał do 9 maja 2015 roku. 
W sezonie 2014/2015 w Lidze Mistrzów Francję reprezentowały i , w Pucharze CEV − i , a w Pucharze Challenge − .
Mistrzem Francji po raz czwarty z rzędu i po raz szósty w historii została drużyna .
System rozgrywek.
W rozgrywkach wzięło udział 14 drużyn. Rozegrały one w fazie zasadniczej po 26 meczów systemem kołowym (mecz u siebie i rewanż u przeciwnika). Osiem najlepszych drużyn awansowało do fazy play-off, gdzie w ćwierćfinałach i półfinałach rywalizowały do dwóch zwycięstw. Finał składał się tylko z jednego spotkania i wyłonił mistrza Francji. Nie były rozgrywane mecze o miejsca 3-8. Dwie najsłabsze drużyny po fazie zasadniczej spadły do Ligue B.
Drużyny uczestniczące.
 
 
 
 
 
 
 
 
 
Faza zasadnicza.
Terminarz i wyniki spotkań.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="4278515" url="https://pl.wikipedia.org/wiki?curid=4278515" title="Jaskinia Świętego Szczepana">
Jaskinia Świętego Szczepana

Jaskinia Świętego Szczepana – jaskinia w Beskidzie Sądeckim. Wejście do niej znajduje się na północnym zboczu zachodniego szczytu Wierchu nad Kamieniem, w pobliżu Jaskini Niedźwiedziej, Jaskini Małej Niedźwiedziej i Jaskini w Pękniętej Kopie, na wysokości 1027 m n.p.m. Długość jaskini wynosi 41 metrów, a jej deniwelacja 11 metrów.
Opis jaskini.
Za niedużym otworem wejściowym znajduje się pochylnia, która prowadzi do obszernej sali. W niej za 2-metrowym prożkiem zaczyna się korytarz, który idzie do rozgałęzienia. Stąd:
Przyroda.
Jaskinia jest typu osuwiskowego. Nie ma w niej nacieków. Zamieszkują ją nietoperze. Są to podkowce małe i nocki duże. Flory nie badano.
Historia odkryć.
Jaskinię odkrył w grudniu 1992 roku, a także sporządził jej plan i opis, Edward Borek.

</doc>
<doc id="4278520" url="https://pl.wikipedia.org/wiki?curid=4278520" title="Kryzys nullifikacyjny">
Kryzys nullifikacyjny

Kryzys nullifikacyjny () – wydarzenie polityczne w historii Stanów Zjednoczonych, mające miejsce w latach 1832–1833.
Tło historyczne.
Pierwsza ustawa celna została uchwalona w 1816 roku i protekcjonizm nie był wówczas kwestią sporną. Z czasem postępującej industrializacji, przemysłowe stany Północy (zwłaszcza Nowej Anglii) stały się zwolennikami ceł zaporowych, w przeciwieństwie do rolniczego Południa. Wprowadzanie ceł, zmuszało bowiem plantatorów (głównie bawełny) do kupowania gotowych wyrobów na zamkniętym rynku po zawyżonych cenach. Prezydent używał cła do ochrony nowych gałęzi przemysłu przed konkurencją z zagranicy. W 1828 roku Izba Reprezentantów uchwaliła „ustawę o znienawidzonym cle” ("Tariff of Abominations"), która została wprowadzona, by zjednać wyborców ze stanów północnych dla urzędującego prezydenta Andrew Jacksona. Decyzja legislatywy wywołała protesty w stanach południowych, lecz najbardziej sprzeciwiała się temu Karolina Południowa, gdzie ceny bawełny już od jakiegoś czasu nie wzrastały. Było to spowodowane wyjałowieniem gleby i konkurencyjnymi cenami z nowych stanów na południowym zachodzie. Mimo to, mieszkańcy tego stanu obarczyli winą administrację federalną, którą oskarżali o wzbogacanie przemysłowców i obniżanie cen bawełny.
W wyniku tej sytuacji, wiceprezydent John C. Calhoun stworzył anonimowy dokument zatytułowany „Komentarz i Protest Karoliny Południowej”, który został przyjęty przez legislaturę Karoliny Południowej. Stwierdził w nim, że ustawa celna, jako faworyzująca niektóre stany, jest niezgodną z Konstytucją. Ponadto uznał, że każdy ze stanów ma prawo nullifikować (unieważnić) decyzję władzy federalnej, jeśli uzna ją za niekonstytucyjną. Mimo tego, oprócz potępienia ustawy, stan tymczasowo wstrzymał się od dalszych działań. W 1829 roku Jackson zwrócił się do Kongresu o zmniejszenie ceł na towary, które, jego zdaniem, nie mogły konkurować z produktami amerykańskimi. Wiosną 1830 roku obniżono taryfy na produkty spożywcze takie jak herbata, kawa czy sól. Uspokoiło to nastroje społeczne części mieszkańców Karoliny Południowej, jednak zwolennicy nullifikacji uznali, że jest to zbyt łagodne podejście. Wywołało to debatę w Senacie, pomiędzy reprezentantem Karoliny Południowej Robertem Haynem a zwolennikiem federalizmu Danielem Websterem. Calhoun nie zabierał w nich głosu, jednakże popierał postulaty Hayne’a. W 1831 roku Jackson dokonał reorganizacji gabinetu, w czasie której zdymisjonował wiceprezydenta, z powodu wielu różnic politycznych, historycznych i osobistych.
Nullifikacja.
Nowelizacja ustawy o taryfach nastąpiła w 1832 roku, jednak wysokie cła na bawełnę czy żelazo zostały utrzymane. Spowodowało to kolejną falę niezadowolenia na Południu, jednakże obawy nie były spowodowane jedynie cłami, ale także coraz wyraźniej zarysowującymi się tendencjami abolicjonistycznymi. Wydarzenia takie jak powstanie Nata Turnera, debata nad zniesieniem niewolnictwa w legislaturze stanowej Wirginii czy zwiększająca się liczba ludności na antyniewolniczej Północy (obawiano się, że abolicjoniści zdobędą dzięki temu przewagę w Kongresie) doprowadziły do postępującej niechęci wobec Unii i poparcia nullifikacji. John Calhoun, pełniący wówczas mandat senatora, publicznie agitował na odrzuceniem ustawy o znienawidzonych taryfach, co doprowadziło do zwołania konwencji w Columbii. Delegaci zdecydowaną większością głosów odrzucili ustawy o redukcji ceł z 1828 i 1832 roku, uznając je za niekonstytucyjne. Ponadto uchwalono, że każdy obywatel, którego mienie zostanie zarekwirowane przez władze federalne (za niepłacenie cła), uzyska nakaz sądu stanowego, by otrzymać podwójną rekompensatę zajętego dobytku. Podjęto także uchwałę, że jakakolwiek próba interwencji zbrojnej, wywoła natychmiastową secesję Karoliny Południowej. Powstała także wówczas Partia Niezależnych, której kandydatem w wyborach prezydenckich został John Floyd.
Prezydent postanowił wysłać wojsko do portu w Charleston, a 10 grudnia 1832 roku ogłosił „Proklamację o Nullifikacji”, w której uznał ustalenia konwencji z Columbii za zdradę. Władze stanowe zaczęły tworzyć wówczas ochotniczą armię, natomiast prezydent przeforsował „ustawę o użyciu siły” ("Force Bill"), by stłumić ewentualne powstanie. Stany południowe, sprzeciwiały się protekcjonizmowi, jednakże nie poparły pomysłu nullifikacji, ani nie zamierzały występować z Unii, co spowodowało osamotnienie Karoliny Południowej w proteście. W wyniku tego, John Calhoun i Henry Clay opracowali projekt „kompromisowej ustawy o cłach” ("Compromise Tariff Act"), Zakładała ona redukcję ceł do stałego poziomu około 20% ad valorem, rozciągniętą na okres dziewięciu lat. 1 marca 1833 Kongres uchwalił obie ustawy, a dwa tygodnie później legislatura stanowa Karoliny Południowej, poparła kompromisową ustawę o cłach (odwołując nullifikację) i zanegowała ustawę o użyciu siły. Jackson zignorował to weto, chcąc uniknąć dalszego konfliktu, jednocześnie dając szansę władzom stanowym na zachowanie twarzy.

</doc>
<doc id="4278521" url="https://pl.wikipedia.org/wiki?curid=4278521" title="Ogrojec">
Ogrojec

Ogrojec – pas skał w lewych zboczach Doliny Prądnika w Ojcowskim Parku Narodowym. Ciągnie się na długości około 400 m od skały Wieża w kierunku skały Krzyżowa. Wieża jest najwyższym wzniesieniem tego pasma skał.
Ogrojec jest dobrze widoczny z drogi wiodącej dnem Doliny Prądnika na odcinku od skały Stokowej do zabudowań Domu Pomocy Społecznej braci Albertynów, dno doliny Prądnika na tym odcinku bowiem to płaska, duża łąka. Skały Ogrojca były silnie zarośnięte drzewami, ale przeprowadzono tutaj w ramach ochrony czynnej usunięcie zadrzewień.

</doc>
<doc id="4278522" url="https://pl.wikipedia.org/wiki?curid=4278522" title="Kościół Chrystusa Króla w Gliwicach">
Kościół Chrystusa Króla w Gliwicach

Kościół Chrystusa Króla – rzymskokatolicki kościół parafialny należący do dekanatu Gliwice-Sośnica diecezji gliwickiej. Znajduje się na gliwickim osiedlu Zatorze.
Historia.
Zamiar budowy kościoła powzięto już w 1929 roku, wówczas dwa projekty przyszłej świątyni wykonał Dominikus Böhm. Obydwie wersje projektu były jednak za kosztowne. W 1934 roku temat budowy kościoła powrócił. Do wykonania projektów zaproszono Paula Kellera i Karla Mayra. Do realizacji wybrano projekt Mayra. 2 sierpnia 1934 roku proboszcz parafii św. Rodziny, ksiądz Brunon Pattas poświęcił plac budowy, natomiast już 23 kwietnia 1935 roku zostały zakończone prace budowlane w tzw. stanie surowym. 3 listopada 1935 roku kardynał Adolf Bertram poświęcił kościół i erygował nową parafię. Kościół był jednym z pierwszych na terenie diecezji wrocławskiej, który otrzymał wezwanie Chrystusa Króla. W 1938 roku artysta malarz Karl Platzek ozdobił prezbiterium polichromią przedstawiającą Chrystusa Króla z napisem w języku niemieckim „Królestwo moje nie jest z tego świata”. Ze względu na ten napis malowidło zostało po II wojnie światowej zamalowane. 
W 1955 roku w bocznej nawie postawiono ołtarz Matki Bożej Nieustającej Pomocy. W 1973 roku przeprowadzono remont kościoła, w trakcie którego przebudowano prezbiterium i dostosowano je do potrzeb nowej liturgii, wymalowano świątynię i odsłonięto malowidło Karla Platzka. Kolejny remont świątyni został wykonany w latach 2015–2016. Autorem nowej polichromii wnętrza oraz aranżacji prezbiterium został Szymon Prandzioch z Akademii Sztuk Pięknych w Katowicach. 25 czerwca 2016 roku biskup gliwicki Jan Kopiec poświęcił nowy ołtarz i wizerunek Chrystusa Króla na ścianie prezbiterium. Malowidło olejne na podbudowie ze złota przedstawia Chrystusa na tronie w otoczeniu siedmiu świeczników. 
Architektura i wystrój.
Świątynia została zaprojektowana przez architekta Karla Mayra. Bryła świątyni miała symbolizować arkę-okręt (navis Ecclesiae), która przewozi chrześcijan przez morze życia do domu Ojca. 
Trzynawowa bazylika, oparta na planie wydłużonego prostokąta, jest zbudowana w oparciu o żelbetowy szkielet. Fasadę kościoła tworzy masywna wieża. Wnętrze przykryte jest płaskim stropem.
Wieża.
Zaprojektowana przez Karla Mayra wieża kościoła miała mieć wysokość 60 metrów, a w jej zwieńczeniu miała znajdować się grupa Ukrzyżowania i złota korona. Ostatecznie zdecydowano wybudować wieżę do wysokości nawy, a zaoszczędzone w ten sposób pieniądze przeznaczyć na budowę plebanii (której projekt wykonali Otto Linder i Theodor Ehl). Na wieży natomiast wykonano drewnianą nadbudówkę w stylu modnego wówczas Bauhausu. W 1937 roku Otto Linder i Theodor Ehl wykonali własny projekt nadbudowy wieży, który jednak nie został zrealizowany.
W 2019 roku zlikwidowano drewnianą nadbudowę wieży i wykonano nową, murowaną. Po tej przebudowie wieża uzyskała wysokość 45,30 m. Autorem projektu nadbudowy jest architekt Robert Krawczyk. W grudniu 2019 po odbudowie i podwyższeniu wieża kościelna wraz z dzwonnicą została oficjalnie poświęcona.
Witraże.
W okrągłych oknach świątyni umieszczone są witraże wykonane w pracowni witrażowniczej Franza Mayera z Monachium według projektu Josefa Eberza (do dziś zachowane cztery z nich). Przedstawiają one świętych w półpostaci wraz z ich atrybutami. W górnych częściach ścian nawy znajdują się witraże ornamentalne z 1943 roku, które zrobiła berlińska pracownia Augusta Wagnera.

</doc>
<doc id="4278524" url="https://pl.wikipedia.org/wiki?curid=4278524" title="RAM 03">
RAM 03

RAM 03 – samochód Formuły 1 zaprojektowany przez Gustava Brunnera i Sergio Rinlanda i skonstruowany przez RAM. Samochód był używany w sezonie 1985. Samochód był napędzany przez jednostki Hart.
W sezonie 1986 Mike Thackwell miał wystartować w wersji 03B podczas Grand Prix Brazylii, jednak jego zespół wycofał się z udziału w mistrzostwach.

</doc>
<doc id="4278528" url="https://pl.wikipedia.org/wiki?curid=4278528" title="Granuloza">
Granuloza



</doc>
<doc id="4278534" url="https://pl.wikipedia.org/wiki?curid=4278534" title="Łotwa na World Games 2017">
Łotwa na World Games 2017

Łotwa na World Games 2017 – reprezentacja Łotwy na World Games 2017 składająca się z ośmiorga sportowców (czterech kobiety i czterech mężczyzn). 

</doc>
<doc id="4278538" url="https://pl.wikipedia.org/wiki?curid=4278538" title="Masyw Gruppo del Chambeyron">
Masyw Gruppo del Chambeyron



</doc>
<doc id="4278545" url="https://pl.wikipedia.org/wiki?curid=4278545" title="Nugzari Tsurtsumia">
Nugzari Tsurtsumia



</doc>
<doc id="4278547" url="https://pl.wikipedia.org/wiki?curid=4278547" title="Rusłan Aszuraliew">
Rusłan Aszuraliew



</doc>
<doc id="4278549" url="https://pl.wikipedia.org/wiki?curid=4278549" title="Telman Paszajew">
Telman Paszajew



</doc>
<doc id="4278550" url="https://pl.wikipedia.org/wiki?curid=4278550" title="Mihai Mihuţ">
Mihai Mihuţ



</doc>
<doc id="4278551" url="https://pl.wikipedia.org/wiki?curid=4278551" title="Britny Fox">
Britny Fox

Britny Fox – amerykański zespół grający hair metal i hard rock. Powstał w 1985 roku w Filadelfii.
Historia.
Britny Fox powstała w Filadelfii z inicjatywy gitarzysty i wokalisty Deana „Dizzy” Davidsona. Wspólnie z byłymi członkami zespołu Cinderella: Michaelem „Kellym” Smerickiem, Tonym Destra i bassista Billym Childsem uformowali pierwszy skład zespołu.
Dzięki znajomości z zespołem Cinderella Britny Fox zawarła kontrakt z wytwórnią płytową. Przyszłość układała się bardzo dobrze, jednak w 1987 roku perkusista zespołu Tony Destra zginął w wypadku samochodowym. Jego miejsce zajął Johnny Dee z zespołu Waysted.
W 1986 roku zespół zrealizował demo „In America”, a w 1988 roku ukazał się album „Britny Fox”, który został bardzo dobrze przyjęty na amerykańskim rynku muzycznym (sprzedał się w ponad pół milionowym nakładzie). Wkrótce trasa, na której supportowali zespoły Warrant i Poison wysprzedała wszystkie możliwe bilety. W 1989 roku ukazał się następny album zespołu noszący tytuł „Boys In Heat”. W końcówce 1989 roku Davidson opuścił zespół, tworząc folk rockową formację Blackeyed Susan. Jego miejsce zajął Tommy Paris z zespołu Jillson i zaśpiewał na trzecim albumie „Bite Down Hard'”. Album promowało wiele osobowości z amerykańskiej sceny rockowej min. Zakk Wylde, czy Rikki Rockett. Jednak w roku 1991 popularność Glam Metalu malała na rzecz Grunge, czy Alternatywnego Rocka w związku z czym mimo dobrych recenzji album nie sprzedał się, a zespół w 1992 zakończył działalność.
Zespół został reaktywowany w 2000 roku w składzie z albumu „Bite Down Hard”. W 2003 roku wydali czwarty studyjny album „Springhead Motorshark” i pierwsze DVD „Long Way To Live!”. W 2006 roku w zespole doszło do rozłamu. Britny Fox opuścili Michael i Johnny. Billy i Tommy rozpoczęli trasy po Ameryce i Europie. W 2008 Tommy Paris odszedł z zespołu. Child zaprosił do współpracy wokalistę Jamiego Fletchera. Niedługo potem zespół się rozpadł.
W 2010 roku Dean Davidson podjął próbę reaktywacji Britny Fox, jednak nie spotkał się z aprobatą pozostałych członków zespołu. Johnny Dee zaangażowany był we współpracę z niemiecką wokalistką Doro, a Michael całkowicie zrezygnował z kariery muzycznej.
Rok 2015 przyniósł kolejną reaktywację z nowym gitarzystą Chrisem Sandersem. W 2017 Billy Childs udzielił wywiadu, w którym wyjawił, że w związku z problemami finansowymi zespół nie planuje wydania nowej płyty, jak i kolejnej trasy koncertowej. W wywiadzie przeprowadzonym przez Parisa dla „The Classic Metal Show”, potwierdził on informacje na temat ponownego wstrzymania działalności i wątpliwości jego roli w zespole. Michael, Billy i Johnny prowadzili rozmowy na temat reaktywacji z Deanem „Dizzym” Davidsonem, ale nie przyniosły one rezultatów.
Nazwa Britny Fox odnosi się do walijskiej przodkini Deana Davidsona.

</doc>
<doc id="4278552" url="https://pl.wikipedia.org/wiki?curid=4278552" title="Nasrula Nasrulajew">
Nasrula Nasrulajew



</doc>
<doc id="4278554" url="https://pl.wikipedia.org/wiki?curid=4278554" title="Gruppo d’Ambin">
Gruppo d’Ambin

Gruppo d’Ambin (fr. "Groupe d’Ambin") – masyw alpejski położony wzdłuż granicy między Francją i Włochami. Należy do Mont Cenis w Alpach Kotyjskich.
Położenie.
Masyw Gruppo d’Ambin znajduje się między włoską Val di Susa i francuskim Maurienne. Na północnym wschodzie graniczy z Mont-Cenis, a na zachodzie z Colle d'Etiache.
Pod masywem przebiegać ma planowana linia kolei dużych prędkości Turyn-Lyon.
Podział administracyjny.
Administracyjnie zasięg dzieli się na włoską prowincję "Turyn" (południowe stoki) i francuską Sabaudię (północne zbocza).

</doc>
<doc id="4278558" url="https://pl.wikipedia.org/wiki?curid=4278558" title="Tour of Chongming Island 2018">
Tour of Chongming Island 2018

12. edycja kobiecego, etapowego wyścigu kolarskiego Tour of Chongming Island odbyła się w dniach 26-28 kwietnia 2018 roku w Chinach na wyspie Chongming. Liczyła trzy etapy o łącznym dystansie 359,3 km.
Tour of Chongming Island był dziesiątym (pierwszym etapowym) w sezonie wyścigiem cyklu UCI Women’s World Tour, będącym serią najbardziej prestiżowych zawodów kobiecego kolarstwa.

</doc>
<doc id="4278561" url="https://pl.wikipedia.org/wiki?curid=4278561" title="Julian Korb">
Julian Korb

Julian Korb (ur. 21 marca 1992 w Essen) – niemiecki piłkarz grający na pozycji obrońcy. Od 2017 roku jest zawodnikiem Hannoveru 96.
Życiorys.
W czasach juniorskich trenował w TuS Preußen Vluyn 09, Hülser SV, DJK/VfL Tönisberg, MSV Duisburg i Borussii Mönchengladbach. W latach 2010–2013 występował w rezerwach Borussii. Od 2011 roku był także członkiem pierwszego zespołu tego klubu. W Bundeslidze zadebiutował 5 maja 2012 w wygranym 3:0 meczu z 1. FSV Mainz 05. Na boisko wszedł w 73. minucie, zmieniając Tolgę Ciğerci. Przed sezonem 2017/2018 odszedł do Hannoveru 96 za około 3 miliony euro.

</doc>
<doc id="4278563" url="https://pl.wikipedia.org/wiki?curid=4278563" title="Pirackie potyczki">
Pirackie potyczki

Pirackie potyczki ("ang. Swashbuckle 2013-??") – brytyjski program dla dzieci. Polska premiera odbyła się 27 czerwca 2016 roku w stacji CBeebies.
Postacie.
Gem (Gemma Hunt) – prowadząca program. Ma papugę o imieniu Skrzek. Nosi żółtą chustę na głowie. Jej skarb to pięć kolorowych brylantów.
Kapitan Topielska (Ella Kenion) – kapitan "Szkarłatnej Kałamarnicy". Jej załoga to Pieprz i Lina. Nosi czerwony płaszcz i czarny kapelusz. Skradła skarb Gem. W serii 4. wyjechała na wakacje i więcej nie wróciła.
Kapitan Kapitańska (Jennie Dale) – kapitan wszystkich piratów. Została kapitanem "Szkarłatnej Kałamarnicy" w serii 4. po wyjeździe Kapitan Topielskiej i była w programie aż do końca serii 5. Powróciła w serii 7. Nosi czarny kapelusz z piórami i fioletowy płaszcz.
Kapitan Hej-Ho (Sophia Nomvete) – kapitan "Szkarłatnej Kałamarnicy" w serii 6. Jej załoga porzuciła ją na wyspie, na którą "Szkarłatna Kałamarnica" została wyrzucona przez sztorm. Jej przyjaciel to pacynka o imieniu Kajtek (ang. Wally the Welly). Jej ubiór jest zaniedbany. Ma czerwony płaszcz bez lewego rękawa i beżowy kapelusz.
Pieprz (Joseph Elliott) – członek załogi "Szkarłatnej Kałamarnicy". Jest najlepszym przyjacielem Liny. Nosi czapkę kucharską.
Lina (Richard Daivd-Caine) – członek załogi "Szkarłatnej Kałamarnicy". Jest najlepszym przyjacielem Pieprza. Nosi czerwoną chustę.
Piach (Ian Kirkby) – członek załogi Kapitan Kapitańskiej od serii 7. Razem z Glonkiem zastąpili Pieprza i Linę.
Glonek (Tyler Collins) – członek załogi, a zarazem siostrzeniec Kapitan Kapitańskiej od serii 7. Razem z Piachem zastąpili Pieprza i Linę.
Skrzek (głos: Conor McNamara) – papuga Gem. W programie jest komentatorem.
Fabuła.
Teleturniej dla dzieci rozgrywa się na wraku pirackiego statku o nazwie Scarlet Squid, na którym mieszka troje strasznych piratów. W każdym odcinku Captain Sinker i jej podwładni, Cook i Line, ukrywają zrabowane klejnoty. Grupa małych uczestników musi je odnaleźć, biorąc udział w różnego rodzaju grach i konkursach, w których pomaga im należąca do klanu piratów papuga Squawk. Jeśli dzieciom uda się odnaleźć wszystkie skarby, jeden z rozbójników zostaje skazany na okrutną karę - musi skoczyć prosto do zbiornika z zieloną papką.
Wersja polska.
Serie 1-4.
W wersji polskiej wystąpili:
i inni
Nagrania: Mikołaj Mikołajewski 
Realizacja dźwięku:
Reżyseria: 
Kierownictwo produkcji: Paweł Żwan
Opracowanie wersji polskiej: Studio Tercja Gdańsk dla Hippeis Media International
Lektor tyłówki: Piotr Łukawski
Serie 5-8.
Wersja polska: Studio Sonica
Reżyseria: Miriam Aleksandrowicz
Dźwięk i montaż: Maciej Brzeziński
Dialogi polskie: Dariusz Kosmowski 
Kierownictwo produkcji: Helena Siemińska
Wystąpili:
i inni

</doc>
<doc id="4278565" url="https://pl.wikipedia.org/wiki?curid=4278565" title="TeamViewer">
TeamViewer

TeamViewer – oprogramowanie narzędziowe przeznaczone do zdalnego sterowania systemem operacyjnym poprzez Internet bez konieczności instalacji serwera lub klienta w pamięci masowej komputera. Użytkownik za pomocą programu może między innymi: przenosić dane, prowadzić czaty, wirtualne szkolenia, pokazy prezentacji na żywo odtwarzanych bezpośrednio z komputera klienta oraz zarządzać serwerem bazującym na platformie Windows. Program obsługuje bezpieczne połączenia dzięki wykorzystaniu kluczy i kodowania sesji z wykorzystaniem szyfru RC4. W wersji 5 dodana została możliwość prowadzenia rozmów i konferencji audio i wideo. Program dostępny jest również w wersji przenośnej.
W 2017 roku brytyjski dostawca usług internetowych TalkTalk Group tymczasowo zablokował TeamViewera w celu ochrony jego klientów przed oszustwami internetowymi. Według autora programu został on zainstalowany na 1,5 miliarda urządzeniach, a na 20 milionach urządzeń znajduje się stale w trybie online.

</doc>
<doc id="4278567" url="https://pl.wikipedia.org/wiki?curid=4278567" title="Drugi Bank Stanów Zjednoczonych">
Drugi Bank Stanów Zjednoczonych

Drugi Bank Stanów Zjednoczonych () – bank centralny w Stanach Zjednoczonych, z siedzibą w Filadelfii, działający w latach 1816–1836, a jako bank prywatny do 1841 roku.
Powstanie.
Kadencja Pierwszego Banku zakończyła się w 1811 roku, kiedy to Kongres odmówił przedłużenia mu licencji. Jednak w wyniku prowadzonej w 1812 roku wojny z Wielką Brytanią, decydenci w Stanach Zjednoczonych zdali sobie sprawę, że jedynie posiadając bank centralny, są w stanie obsłużyć wydatki państwa. Powstało wówczas około 150 mniejszych banków, jednakże żaden z nich nie był w stanie sprostać temu zadaniu. Dlatego też, Henry Clay przeforsował w Izbie Reprezentantów ustawę o powołaniu Drugiego Banku w 1816 roku. Zarówno prezydent James Monroe, jak i jego poprzednik, James Madison byli w przeszłości przeciwnikami takiego rozwiązania, jednakże zmienili zdanie. Do grona zwolenników dołączyli także finansiści John Jacob Astor i Stephen Girard. Bank dokapitalizowano kwotą 35 milionów dolarów, z czego 1/5 pochodziła z funduszy federalnych i formalnie był instytucją prywatną, powiązaną z administracją centralną. Miał prawo obracać zdeponowanymi funduszami publicznymi na nieoprocentowanym rachunku i wyłączne prawo obsługi depozytów państwowych. Otrzymał 1,5 miliona dolarów (w postaci rocznego ryczałtu) na dokonywanie przelewów rządowych. Ponadto miał prawo emisji pieniądza papierowego. Pierwszym prezesem został William Jones, który niebawem został zastąpiony przez Langdona Chevesa.
Działalność.
Banki podlegające kontroli Drugiego Banku nierzadko nadużywały prawa emisji pieniądza, poprzez produkcję banknotów, niemających pokrycia w kruszcu. Były one wykorzystywane głównie przy pożyczkach na spekulacje gruntami, przy wysokich oprocentowaniach. Kryzys z 1819 roku sprawił, że banki przejmowały ziemie obciążone hipoteką od pożyczkobiorców, niezdolnych do spłaty kredytów. W ten sposób bank zdobywał środki na spłacenie długu za zakup Luizjany, lecz został obarczony winą za depresję gospodarczą. Recesja doprowadziła do upadku wielu banków stanowych i fabryk. W 1823 roku prezesem Drugiego Banku został Nicholas Biddle, który organizował sprzedaż obligacji państwowych i przechowywał fundusze federalne. Ponadto pilnował, by banki nie udzielały kredytów przy zawyżonych oprocentowaniach i nie emitowały pieniędzy ponad limit, dzięki regularnym żądaniom konwersji banknotów na kruszec. Mimo skutecznych zabiegów, bank centralny był ostro atakowany, głównie przez dłużników z rolniczego Południa i Zachodu – zwolenników „miękkiego pieniądza”, domagających się większej dostępności kredytów. Na Północy także krytykowano jego działalność, gdyż zwolennicy „twardego pieniądza” sprzeciwiali się emisji banknotów. Banki stanowe protestowały przeciwko kontroli ze strony banku centralnego, natomiast nowojorscy finansiści nie zgadzali się, że siedziba Drugiego Banku znajduje się w Filadelfii.
Wojna o bank.
W 1832 roku Henry Clay i Daniel Webster, sądząc że mimo powszechnej krytyki, Drugi Bank ma więcej zwolenników niż wrogów, namówili Biddle’a, by zwrócił się o przedłużenie licencji banku (mimo że jego mandat wygasał dopiero w 1836 roku). Niechętny większości instytucji finansowych, Andrew Jackson zawetował ustawy uchwalone w lipcu przez Kongres. Stwierdził, że bank jest niekonstytucyjny, zbędny i niebezpieczny. Kwestia banku stała się dominującym tematem, odbywających się wówczas wyborów prezydenckich. Po zwycięstwie wyborczym i uzyskanej reelekcji, prezydent postanowił doprowadzić do jak najszybszego zamknięcia banku centralnego. Nakazał wówczas wycofanie wszelkich depozytów federalnych i wpłacenie ich do wybranych przez siebie banków stanowych. Dokonać mógł tego jedynie sekretarz skarbu, jednak dwaj kolejni politycy zajmujący to stanowisko, odmówili wykonania tego polecenia. Zostali za to zdymisjonowani i dopiero Roger Brooke Taney posłuchał prezydenta i wycofał depozyty, bez podania Izbie Reprezentantów uzasadnienia. Wobec tego, Senat nie zatwierdził Taneya na stanowisku sekretarza skarbu, a ponadto 28 marca 1834 roku, udzielił prezydentowi nagany.
Biddle postanowił wówczas wstrzymać udzielanie kredytów i egzekwować spłatę tych, które zostały już zaciągnięte. Miał nadzieję, że dzięki temu wzbudzi presję ekonomiczną, która zmusi Jacksona do zmiany zdania. Jednakże prezydent wykorzystał sytuację, jako kolejny argument przeciwko istnieniu banku centralnego. Nicholas Biddle zaprzestał swojej działalności latem 1834 roku. Mimo to, działania obu stron doprowadziły do upadku wielu mniejszych banków, bankructwa klientów, spirali inflacyjnej i w ostateczności – recesji gospodarczej w 1837 roku. Licencja Drugiego Banku Stanów Zjednoczonych wygasła w 1836 roku i został on przekształcony w instytucję całkowicie prywatną. Z powodu kłopotów finansowych, zbankrutował pięć lat później.

</doc>
<doc id="4278568" url="https://pl.wikipedia.org/wiki?curid=4278568" title="Dominique Heintz">
Dominique Heintz

Dominique Heintz (ur. 15 sierpnia 1993 w Neustadt an der Weinstraße) – niemiecki piłkarz grający na pozycji obrońcy. Od 2018 roku zawodnik SC Freiburg.
Życiorys.
W czasach juniorskich trenował w SV Herta Kirrweiler i 1. FC Kaiserslautern. W 2011 roku dołączył do seniorskiego zespołu tego drugiego. W Bundeslidze zadebiutował 5 maja 2012 w przegranym 1:2 meczu z Hannoverem 96. Na boisko wszedł w 77. minucie, zmieniając Ariela Borysiuka. Przed sezonem 2015/2016 odszedł za około 1,5 miliona euro do 1. FC Köln. 1 lipca 2018 został piłkarzem SC Freiburg.

</doc>
<doc id="4278571" url="https://pl.wikipedia.org/wiki?curid=4278571" title="Andy i dinozaury">
Andy i dinozaury

Andy i dinozaury (ang. "Andy’s Dinosaur Adventure") – brytyjski serial popularnonaukowy, w Polsce od 17 marca 2014 roku na kanale BBC CBeebies, a na kanale TVP ABC od 25 czerwca 2016 roku. Jednak na tym kanale przestał być nadawany po emisji wszystkich odcinków. Ostatnia emisja tego programu na TVP ABC miała miejsce 15 lipca 2016 roku.
Fabuła.
Andy jest pracownikiem muzeum historii naturalnej. Dzięki wehikułowi czasu, znajdującym się w muzeum, Andy w każdym odcinku przenosi się w czasy dinozaurów.
Wersja polska.
W wersji polskiej wystąpili:
i inni
Dialogi: Karolina Kinder
Nagranie i realizacja dźwięku: Marcin Kalinowski
Kierownictwo produkcji: Paweł Żwan
Opracowanie i realizacja wersji polskiej: Studio Tercja Gdańsk dla Hippeis Media
Lektor tyłówki: Tomasz Przysiężny

</doc>
<doc id="4278575" url="https://pl.wikipedia.org/wiki?curid=4278575" title="Lytorhynchus">
Lytorhynchus

Lytorhynchus – rodzaj węża z podrodziny Colubrinae w rodzinie połozowatych (Colubridae).
Zasięg występowania.
Rodzaj obejmuje gatunki występujące w Mauretanii, Saharze Zachodniej, Maroku, Algierii, Nigrze, Tunezji, Libii, Egipcie, Izraelu, Jordanii, Syrii, Arabii Saudyjskiej, Omanie, Zjednoczonych Emiratach Arabskich, Kuwejcie, Iraku, Iranie, Afganistanie, Turkmenistanie, Uzbekistanie, Pakistanie i Indiach. 
Systematyka.
Podział systematyczny.
Do rodzaju należą następujące gatunki: 

</doc>
<doc id="4278581" url="https://pl.wikipedia.org/wiki?curid=4278581" title="Antoni Kresa">
Antoni Kresa

Antoni Kresa (ur. 19 stycznia 1895 w Miedniku, zm. 31 marca 1941 w KL Auschwitz) – kapłan katolicki, profesor i wicerektor seminarium w Janowie Podlaskim, uczestnik konspiracji.
Życiorys.
Był pierworodnym synem Franciszka i Julii. Uczęszczał do szkoły w Stoczku Węgrowskim. Następnie (1910-1914) kształcił się w gimnazjum w Warszawie i Gostyninie. Od 1913 przygotowywał się do stanu kapłańskiego w seminarium w Płocku. Święcenia otrzymał w czerwcu 1919 w Janowie Podlaskim (rok wcześniej utworzono tu seminarium, gdzie się przeniósł).
W czasie wojny polsko-bolszewickiej pełnił posługę kapelana.
Studiował na KUL, Angelicum w Rzymie oraz we Francji i Belgii. Po powrocie do kraju w 1927 został wicerektorem seminarium w Janowie Podlaskim.
W 1929 został proboszczem w Okrzei. Dzięki jego zaangażowaniu powstał Kopiec Henryka Sienkiewicza.
Uczestnicząc w konspiracji w czasie II wojny światowej, został aresztowany 16 września 1940. Przetrzymywany w Adamowie i Radzyniu Podlaskim, trafił w końcu na zamek lubelski, skąd 9 stycznia 1941 przetransportowano go do KL Auschwitz. Jako więzień polityczny (numer 8671) został rozstrzelany.

</doc>
<doc id="4278586" url="https://pl.wikipedia.org/wiki?curid=4278586" title="Kauczuk butadienowo-styrenowy">
Kauczuk butadienowo-styrenowy

Kauczuk butadienowo-styrenowy, SBR, Buna-S – organiczny związek chemiczny, kopolimer otrzymywany z dwóch monomerów, styrenu i 1,3-butadienu. Jedna z odmian handlowych firmy Goodyear nosi nazwę "Neolite".

</doc>
<doc id="4278589" url="https://pl.wikipedia.org/wiki?curid=4278589" title="William Jones (polityk)">
William Jones (polityk)

William Jones (ur. 1760 w Filadelfii, zm. 6 września 1831 w Bethlehem) – amerykański polityk.
Życiorys.
Urodził się w 1760 roku w Filadelfii. Po ukończeniu nauki, wziął udział w amerykańskiej wojnie o niepodległość, w której był członkiem oddziałów ochotniczych. Przez pewien czas mieszkał w Karolinie Południowej, lecz powrócił do Pensylwanii. W 1801 roku został wybrany do Izby Reprezentantów z ramienia Partii Demokratyczno-Republikańskiej. W izbie niższej zasiadał przez dwa lata. Dziesięć lat później, prezydent James Madison mianował go sekretarzem Marynarki Wojennej. Stanowisko to piastował do 1814 roku. W latach 1816–1819 pełnił funkcję prezesa Drugiego Banku Stanów Zjednoczonych. Pod koniec lat 20. XIX wieku pracował jako urzędnik celny. Zmarł 6 września 1831 roku w Bethlehem.

</doc>
<doc id="4278590" url="https://pl.wikipedia.org/wiki?curid=4278590" title="Pic Macaya">
Pic Macaya

Pic Macaya (Macaya Peak) – jest drugą co do wysokości górą na Haiti po Pic la Selle (wznoszącą się na 2680 metrów nad poziomem morza) i piątą najwyższą na Karaibach, wznoszącą się na wysokość 2347 metrów (7 700 stóp) nad poziomem morza. Znajduje się w Massif de la Hotte, 36 kilometrów (22 mil) na północny zachód od Les Cayes i 195 km (121 mil) na zachód od Port-au-Prince. Góra znajduje się w Parku Narodowym Pic Macaya. Pic Macaya znajduje się pomiędzy miastami Les Cayes i Jérémie.
Historia.
Pic Macaya jest źródłem wytwarzania wody i ma bogatą glebę, która wspiera jej gęste lasy sosnowe. Ma wysoką koncentrację różnorodności biologicznej z licznymi gatunkami endemicznymi i jest także miejscem gniazdowania dla zagrożonego stada czarnopłetwego.
Fauna i flora.
Strefa lasu mglistego, objęta Parkiem Narodowym "Macaya", charakteryzuje się z pobliskim szczytem "Formon", wyjątkowym miejscem (od 1700 do 2300 metrów nad poziomem morza) i mniej niż 10 km²) krytycznie zagrożonym gatunkiem płazów "Eleutherodactylus thorectes". W 2012, jako jeden z 100 najbardziej zagrożonych gatunków Międzynarodowej Unii Ochrony Przyrody.

</doc>
<doc id="4278591" url="https://pl.wikipedia.org/wiki?curid=4278591" title="Bir Boł">
Bir Boł

Partia polityczna narodowej jedności i patriotyzmu Bir Boł (Razem) () – kirgiska liberalna partia polityczna. Obecnym liderem jest Ałtynbek Syłajmanow. 
Historia.
Partia została założona 28 czerwca 2010 roku jako Liberalno-demokratyczna partia Bir Boł. Na drugim zjeździe partii, który miał miejsce 16 listopada 2013 roku w Biszkeku zostały przyjęte założenia programowe w świetle których będzie ona występowała przeciwko rozbiciu kraju na regionu, natomiast wspierać będzie odnowę społeczeństwa. Zmieniona została również nazwa ugrupowania na Политическая партия Государственного единства и патриотизма Бир Бол (kirg. Бир Бол Мамлекеттик биримдик жана мекенчилдик саясий партиясы; pol. Partia polityczna Narodowej jedności i patriotyzmu Bir Boł). Do ruchu przyłączyli się wtedy m.in. ówcześni deputowani do Rady Najwyższej: z partii Respublika Ałtynbek Syłajmanow i Ischak Pirmatow, Marat Sułtanow z Ata Dżurt, a także były premier Igor Czudinow. Liczył wtedy około 7 tysięcy członków.
W przeprowadzonych 18 sierpnia 2013 roku wyborach do karasuuskiego miejskiego keneszu ugrupowaniu udało się zdobyć 766 głosy co przełożyło się na 4 mandaty. 13 kwietnia 2014 roku udało wprowadzić się mu 3 deputowanych do Toktogułskiego miejskiego keneszu. W wyborach parlamentarnych w 2015 roku frakcja zdobyła 8,36% głosów co przełożyło się na 12 miejsc w Radzie Najwyższej.

</doc>
<doc id="4278594" url="https://pl.wikipedia.org/wiki?curid=4278594" title="Leptonemertes chalicophora">
Leptonemertes chalicophora

Leptonemertes chalicophora – gatunek wstężnic z gromady Enopla.
Opis.
Ich długość to ok. 12 mm, a szerokość 2-3 mm. Są mlecznobiałego koloru, a część przednia ma kolor czerwonawy. Ich głowa zbytnio się nie wyróżnia od reszty ciała. Posiadają 2 pary oczu. Tylne są mniejsze.
Występowanie.
Stwierdzono obecność "Leptonemertes chalicophora" na terenach Hiszpanii i Portugalii, jak np. Azory, Madera, Wyspy Kanaryjskie, Katalonia, czy Galicja Występuje także w Niemczech i niektórych krajach sąsiadujących, także na terenie Polski.

</doc>
<doc id="4278599" url="https://pl.wikipedia.org/wiki?curid=4278599" title="Łukasz Sroka">
Łukasz Sroka



</doc>
<doc id="4278600" url="https://pl.wikipedia.org/wiki?curid=4278600" title="Jan Puszka">
Jan Puszka

Jan Puszka (ur. ok. 1400 w Krakowie, zm. przed 8 stycznia 1450) – profesor Akademii Krakowskiej, kanonik krakowski.
Życiorys.
Pochodził z krakowskiej rodziny mieszczańskiej, był synem Zygmunta. W 1417 zapisał się na Akademię Krakowską, w 1421 uzyskał stopień bakałarza, a w grudniu 1423 magistra nauk wyzwolonych. W 1433 był dziekanem Wydziału Sztuk Wyzwolonych równocześnie studiując prawo, w 1434 występował już jako bakałarz dekretów. W semestrze zimowym 1434 został obrany rektorem Akademii, nie dokończył jednak swojej kadencji, o czym świadczy ponowny wybór rektora w styczniu 1435 ze względu na nieobecność Jana Puszki w Krakowie prawdopodobnie wyjechał na sobór w Bazylei. W 1436 uzyskał godność kanonika w katedrze wawelskiej za wstawiennictwem króla Władysława Jagiełły kanonię objął przez pełnomocnika. Stopień doktora dekretów uzyskał pomiędzy grudniem 1439 a sierpniem 1441. Następnie podjął studia teologiczne uzyskując tytuł bakałarza ok. 1443. W grudniu 1439 wystąpił po raz pierwszy jako kanonik kolegiaty św. Floriana na Kleparzu. Był zwolennikiem koncyliaryzmu. Na Akademii karierę zablokował mu konflikt z kapitułą kościoła św. Floriana w 1444 odmówiono mu wypłaty wynagrodzenia ponieważ nie prowadził wykładów ani na Wydziale Prawa, ani na Wydziale Teologicznym. W 1448 wyjechał do Rzymu z polecenia biskupa krakowskiego Zbigniewa Oleśnickiego w sprawie potwierdzenia nominacji kardynalskiej dla Oleśnickiego, misja jednak zakończyła się fiaskiem. W 1449 powrócił do Polski, 8 października 1449 występuje jako świadek w dokumencie fundacji klasztoru Paulinów w Pińczowie. Jest to zarazem ostatnia wzmianka pisana o jego działalności.

</doc>
<doc id="4278601" url="https://pl.wikipedia.org/wiki?curid=4278601" title="Poliizopren">
Poliizopren

Poliizopreny – grupa organicznych związków chemicznych, polimerów otrzymywanych poprzez polimeryzację izoprenu. Są one głównym składnikiem kauczuku naturalnego (w którym przeważająca jest struktura "cis"-1,4-poliizoprenu) oraz gutaperki (w której występuje głównie struktura "trans"-1,4-poliizoprenu). Syntetycznie możliwe jest otrzymanie polimerów o wysokiej zawartości merów o strukturze 1,2- i 3,4-poliizoprenowej.

</doc>
<doc id="4278608" url="https://pl.wikipedia.org/wiki?curid=4278608" title="Głos Lubelski">
Głos Lubelski

Głos Lubelski – pismo codzienne wydawane w Lublinie, politycznie związane z endecją.
Geneza i początki tytułu.
Działacze narodowo-demokratyczni w Lublinie na przełomie XIX i XX w. współpracowali z takimi tytułami, jak Gazeta Lubelska, Goniec Lubelski, czy Ziemia Lubelska. Odejście wydawcy ostatniego pisma – Romana Śliwickiego od ruchu narodowego spowodowało konieczność wydawania nowego pisma. Na początku 1913 zgodę na to wydał gubernator lubelski. Pismo początkowo było wydawane jako tygodnik, natomiast już pod koniec tego samego roku tytuł został przekształcony w dziennik. Pierwszym redaktorem był doktor Władysław Rogowski, zaś dwa miesiące później zastąpił go Wacław Kryński. Pismo było własnością Ligi Narodowej. Pomimo tego, że endecja prezentowała orientację prorosyjską, to niejednokrotnie tytuł był karany grzywną za obronę polskiego interesu narodowego.
Okres Wielkiej Wojny.
Wybuch konfliktu spowodował problemy wydawnicze pisma. Było to spowodowane reglamentacją papieru i farby z jednej strony, z drugiej zaś popieraniem Rosji w wojnie, co nie było dobrze widziane w Lublinie, gdzie były silne środowiska aktywistów. Liczba prenumeratorów spadła, bardzo często kupowano pismo, by je ostentacyjnie niszczyć. W 1915, przed wkroczeniem wojsk autro-węgierskich, miasto opuścili członkowie redakcji dziennika. Tylko dzięki determinacji Ryszarda Wojdalińskiego, młodego członka Ligi Narodowej, pismo wychodziło nadal. Redaktor przyjął umiarkowaną linię polityczną „Głosu Lubelskiego”, w związku z tym niebawem na tym stanowisku zastąpił go Józef Guzowski. Jednak krytyka idei legionowej, a w konsekwencji zdemolowanie lokalu pisma przez piłsudczyków spowodowały, że do swojej funkcji powrócił poprzedni redaktor. Jako sprawny organizator, w sprzyjających okolicznościach międzynarodowych (zwycięstwa aliantów nad państwami centralnymi) wyprowadził tytuł z kryzysu. Z czasem coraz śmielej na jego łamach broniono polskiego interesu narodowego.
II Rzeczpospolita.
W niepodległej Polsce gazeta stała się najpopularniejszym dziennikiem w Lublinie. Po odejściu dotychczasowego redaktora (Wojdaliński został posłem) zastąpił go w 1919 Stanisław Sasorski. Pismo ostro krytykowało Józefa Piłsudskiego, za co bywało nawet czasowo zawieszane. Na początku l. 20. dochodziło do licznych zmian na funkcji redaktora naczelnego. W 1922 pismo zostało formalne powiązane ze Związkiem Ludowo-Narodowym. Lokal redakcji był wielokrotnie obiektem włamań, ataków, miejscem, do którego wysyłano listy z pogróżkami. Mimo wszystko pierwsza połowa l. 20. była dla dziennika pomyślna.
Przeprowadzony w 1926 przewrót majowy negatywnie wpłynął na kondycję tytułu. Pismo dotykały szykany cenzorskie i konfiskaty. To sprawiło, że stonowano jego linię polityczną. Najgorszy pod względem finansowym był okres wielkiego kryzysu. Jedynie dzięki subwencjom Stronnictwa Narodowego i reklamom zamawianym przez ziemian z regionu lubelskiego pismo utrzymało się na rynku. Problemy finansowe jednak pogłębiały się, zaś w gronie redakcji ujawniły się wewnętrzne konflikty.
Żywot pisma został zakończony w wyniku wybuchu II wojny światowej. Ostatni numer ukazał się 17 września 1939. Za zgodą władz okupacyjnych wyszło w październiku tego roku jeszcze kilka numerów, ale pismo ostatecznie zostało zamknięte.

</doc>
<doc id="4278610" url="https://pl.wikipedia.org/wiki?curid=4278610" title="Jaskinia Gdzie Wpadł Grotołaz">
Jaskinia Gdzie Wpadł Grotołaz

Jaskinia Gdzie Wpadł Grotołaz – jaskinia w Beskidzie Niskim. Wejście do niej znajduje się na południowo-zachodnim zboczu niższego wierzchołka Cergowej, na wysokości 605 m n.p.m. Długość jaskini wynosi 75 metrów, a jej deniwelacja 14,5 metrów. Znajduje się na terenie Obszaru Natura 2000 Ostoja Jaśliska. W okresie zimowym wejście do niej jest zamykane kratą, gdyż jaskinia należy do jednych z większych zimowisk nietoperzy w Karpatach.
Opis jaskini.
Jaskinia zaczyna się wąską studzienką, na dnie której znajduje się 1,7-metrowy próg. Za nim jest podłużna Komora Wejściowa z której przez studzienkę dochodzi się do Korytarza do Labiryntu (7 m długości, do 2,8 m wysokości i 1,5 m szerokości). Stąd:
Przyroda.
Jaskinia jest typu osuwiskowego. Nie ma w niej nacieków.
Jaskinia jest ważnym miejscem zimowania nietoperzy. Jest ich tutaj 9 gatunków: podkowiec mały, nocek duży, nocek Bechsteina, nocek orzęsiony, nocek Brandta, nocek wąsatek, gacek szary, nocek rudy i gacek brunatny. 27 lutego 2013 roku naliczono 194 zimujące nietoperze. 
W jaskini można również spotkać salamandrę plamistą, a także m.in. pajęczaki i chrząszcze.
Historia odkryć.
Jaskinię odkrył R. Suski w czerwcu 2000 roku. Jej opis i plan sporządzili T. Mleczek i R. Solak w lipcu 2010 roku.

</doc>
<doc id="4278613" url="https://pl.wikipedia.org/wiki?curid=4278613" title="Centralna Wojskowa Szkoła Gimnastyki i Sportów">
Centralna Wojskowa Szkoła Gimnastyki i Sportów



</doc>
<doc id="4278618" url="https://pl.wikipedia.org/wiki?curid=4278618" title="Ja-12">
Ja-12

Ja-12 (ros. Я-12) – radziecki średni ciągnik artyleryjski z okresu II wojny światowej.
Historia konstrukcji.
W związku z zapotrzebowaniem Armii Czerwonej na ciągniki artyleryjskie mogące holować działa i haubice o kalibrze ponad 100 mm, które okazałe zbyt ciężkie dla dotychczas stosowanych ciągnikach półgąsienicowych, w Jarosławskich Zakładach Samochodowych rozpoczęto prace nad budową ciągników artyleryjskich o trakcji gąsienicowej. Pierwszy typ takiego ciągnika oznaczonego jako Ja-11 był jednak nieudany, głównie z uwagi na zbyt słaby silnik. Dlatego też w 1942 roku opracowany kolejny ciągnik oznaczony Ja-12. 
Dla uproszczenia jego produkcji w konstrukcji jego zastosowano podwozie z lekkiego czołgu T-70, natomiast nadwozie pochodziło z produkowanego w tym zakładzie samochodu ciężarowego JaG-6. Znacznie to uprościło jego produkcję, gdyż zarówno podwozie jak i nadwozie było produkowane seryjnie. W nowym ciągniku zastosowano silnik wysokoprężny produkcji amerykańskiej GMC-4-71, które otrzymano w ramach umowy Lend-Lease, zastosowano do niego również przekładnie amerykańskie Spicer 5553. Tak zbudowany pojazd w pełni zaspakajał wymagania wojska, dlatego w sierpniu 1943 roku rozpoczęto seryjną produkcję ciągników artyleryjskich Ja-12. 
Produkcja seryjna ciągników Ja-12 trwała do 1946 roku, w tym czasie wyprodukowano łącznie 2296 ciągników tego typu.
Użycie.
Ciągniki artyleryjskie Ja-12 były użytkowane w brygadach artylerii Armii Czerwonej, do holowania armat i haubic: armat przeciwlotniczych kal. 85mm, armaty kal. 122 mm, haubicoarmaty kal. 152 mm, haubic kal. 203 mm. Użytkowane był do 1954 roku, przy czym w trakcie remontów w części z nich zamontowano silniki produkcji radzieckiej JaAZ-204, który był wierną kopią silnika GMC-4-71, lecz produkowaną już w Jarosławskich Zakładach Samochodowych.
Oprócz Armii Czerwonej ciągniki Ja-12 znalazły się na wyposażeniu oddziałów polskich organizowanych w ZSRR w latach 1943 – 1945 oraz w I Czechosłowackim Korpusie w ZSRR. W tych też krajach użytkowany także były po zakończeniu II wojny światowej.
Opis pojazdu.
Ciągnik artyleryjski Ja-12 był zbudowany na podwoziu lekkiego czołgu T-70, nie posiadał on jednak opancerzenia. Na tym podwoziu zamontowano nadwozie pochodzące z samochodu ciężarowego JaG-6. Napęd stanowił amerykański silnik wysokoprężny GMC-4-71 o mocy 112 KM. Sterowanie odbywało się za pomocą drążków sterowniczych podobnie jak w czołgu. Za kabiną zamontowana była drewniana skrzynia ładunkowa o ładowności 2 ton. Było tam też miejsce dla 8 żołnierzy obsługi działa. W kabinie było 3 miejsca. Z tyłu pojazdu zamontowano hak holowniczy, który umożliwiał holowanie działa lub przyczepy z ładunkiem o masie 5350 kg.

</doc>
<doc id="4278619" url="https://pl.wikipedia.org/wiki?curid=4278619" title="Budynek przy ul. Wola Zamkowa 19 w Toruniu">
Budynek przy ul. Wola Zamkowa 19 w Toruniu

Budynek przy ul. Wola Zamkowa 19 w Toruniu – dawny Urząd Królewskiej Fortyfikacji Twierdzy Toruń w Toruniu. Obiekt wpisany jest do gminnej ewidencji zabytków (nr 2150).
Lokalizacja.
Budynek znajduje się we wschodniej części Zespołu Staromiejskiego, przy ul. Wola Zamkowa 19. W sąsiedztwie położone są: dawny Urząd Fortyfikacyjny, dawna pralnia garnizonowa, dawny Dom Żołnierza, a także kościoły: św. Jakuba i św. Katarzyny.
Historia.
Budynek powstał w 1888 roku i pierwotnie był siedzibą Urzędu Królewskiej Fortyfikacji ("Königliche Fortifikation") Twierdzy Toruń. W latach 20. XX wieku korzystał z niego wojewoda pomorski, natomiast w latach 30. tegoż stulecia umieszczono w nim sztab 4. Dywizji Piechoty. Po II wojnie światowej przez kilkadziesiąt lat w budynku funkcjonowało przedszkole dla dzieci pracowników wojska. W 2002 roku budynek opustoszał, a w 2004 roku Agencja Mienia Wojskowego sprzedała go jednej z prywatnych firm. Ta zaś planowała urządzić w nim apartamenty mieszkalne lub hotel, do czego ostatecznie nie doszło.
Galeria.
Stan budynków z kwietnia 2018 roku

</doc>
<doc id="4278622" url="https://pl.wikipedia.org/wiki?curid=4278622" title="Wiktor Nowożyłow">
Wiktor Nowożyłow

Wiktor Władimirowicz Nowożyłow (ros. Виктор Владимирович Новожилов; ur. 5 czerwca 1950; zm. 1991) – radziecki zapaśnik startujący w stylu wolnym. Srebrny medalista olimpijski z Montrealu 1976 w kategorii 82 kg.
Mistrz świata w 1974. Mistrz Europy w 1974. Pierwszy w Pucharze Świata w 1977; drugi w 1973 i 1975.
Mistrz ZSRR w 1973, 1974 i 1976; drugi w 1972 i 1975; trzeci w 1970 roku.

</doc>
<doc id="4278623" url="https://pl.wikipedia.org/wiki?curid=4278623" title="Viktor Novozhilov">
Viktor Novozhilov



</doc>
<doc id="4278624" url="https://pl.wikipedia.org/wiki?curid=4278624" title="Noto (stacja kolejowa)">
Noto (stacja kolejowa)

Noto (wł. "Stazione di Noto") – stacja kolejowa w Noto, w prowincji Syrakuzy, w regionie Sycylia, we Włoszech. Stacja znajduje się na linii Syrakuzy – Canicattì.
Według klasyfikacji RFI ma kategorię "brązową".
Historia.
Stacja Noto została otwarta 5 kwietnia 1886, wraz z odcinkiem linii z Syrakuz do Noto.

</doc>
<doc id="4278627" url="https://pl.wikipedia.org/wiki?curid=4278627" title="Wiesław Jerzy Koziara">
Wiesław Jerzy Koziara

Wiesław Jerzy Koziara (ur. 22 kwietnia 1951 w Młynicach, zm. 29 kwietnia 2018) – polski specjalista nauk rolniczych, profesor doktor habilitowany
Życiorys.
Ukończył studia na Wydziale Rolniczym Wyższej Szkoły Rolniczej w Poznaniu, następnie podjął pracę na macierzystej uczelni (od 1972 przekształconej w Akademię Rolniczą od 2008 w Uniwersytet Przyrodniczy w Poznaniu). Tam obronił pracę doktorską "Wpływ deszczowania, gęstości sadzenia i nawożenia azotowego na plonowanie czterech odmian ziemniaka", która przygotowywał pod kierunkiem Kazimierza Piechowiaka, a wobec śmierci promotora ukończył pod kierunkiem Jerzego Pudełki. 24 marca 1997 uzyskał stopień doktora habilitowanego na podstawie rozprawy zatytułowanej Wzrost, rozwój oraz plonowanie pszenżyta jarego i ozimego w zależności od czynników meteorologicznych i agrotechnicznych, a 22 czerwca 2004 otrzymał stopień naukowy profesora nauk rolniczych.
Na macierzystej uczelni był od 1998 kierownikiem Zakładu Nasiennictwa Roślin Rolniczych, od 2008 kierownikiem katedry Agronomii. W latach 2002-2008 był prodziekanem Wydziału Rolniczego AR w Poznaniu, w latach 2008-2016 dziekanem Wydziału Rolnictwa i Bioinżynierii UP w Poznaniu. 
Był członkiem Komitetu Uprawy Roślin i Komitetu Nauk Agronomicznych Polskiej Akademii Nauk. 
Pochowany na cmentarzu w Przeźmierowie.

</doc>
<doc id="4278631" url="https://pl.wikipedia.org/wiki?curid=4278631" title="Stefan Modzelewski (polityk)">
Stefan Modzelewski (polityk)

Stefan Modzelewski (ur. 28 marca 1937 w powiecie kowelskim, zm. 4 września 2005 w Chełmie) – polski ślusarz, poseł na Sejm PRL V kadencji.
Życiorys.
Syn Stefana i Heleny. Uzyskał wykształcenie zasadnicze zawodowe, z zawodu ślusarz. Pracował jako ślusarz maszynowy w Lubelskich Zakładach Przemysłu Cementowego w Chełmie. W 1969 uzyskał mandat posła na Sejm PRL z okręgu Chełm z ramienia Polskiej Zjednoczonej Partii Robotniczej, zasiadał w Komisji Budownictwa i Gospodarki Komunalnej oraz w Komisji Pracy i Spraw Socjalnych.
Pochowany na cmentarzu komunalnym w Chełmie.

</doc>
<doc id="4278632" url="https://pl.wikipedia.org/wiki?curid=4278632" title="Latarnia morska Ovišu">
Latarnia morska Ovišu

Latarnia morska Ovišu (łot. Ovišu baka) – najstarsza działająca latarnia na Łotwie znajdująca się na terenie Kurlandii na wybrzeżu Morza Bałtyckiego. Zarządzają nią władze portu w Windawie.
Informacje ogólne.
Latarnia nadal działa i znajduje się na liście zabytków kultury narodowej podlegających ochronie. Latarnia ma cylindryczną budowę: zewnętrzna kamienna wieża ma średnicę 11,5 metra, a wewnątrz znajduje się druga o średnicy 3,5 metra. W budynku technicznym stojącym obok latarni powstało muzeum, w którym umieszczono eksponaty związane z pracą latarni. Obecnie latarnia służy głównie turystom, ale od 2012 roku wykorzystuję się jej dobrą akustykę organizując koncerty muzyczne.
Wieża wieży ma 37 m wysokości, ale wznosi się 38 m nad poziomem morza. Z czasem zmieniła się jej odległość od morza - dawniej było to około 2 km, ale obecnie jest tylko 360 m od linii brzegowej. 
Historia.
Najstarsza latarnia morska na Łotwie powstała w 1814 roku. Już w XI wieku palono tu jako znaki orientacyjne ogniska lub beczki ze smołą. Budowę latarni rozpoczęto w 1809 roku, ale z powodu wojny z Napoleonem prace wstrzymano. Prace ukończono dopiero w 1814 roku.

</doc>
<doc id="4278635" url="https://pl.wikipedia.org/wiki?curid=4278635" title="Jaskinia Gdzie Samolot Spadł">
Jaskinia Gdzie Samolot Spadł

Jaskinia Gdzie Samolot Spadł – jaskinia w Beskidzie Niskim. Ma trzy otwory wejściowe znajdujące się na południowym zboczu wschodniego ramienia Cergowej, na wysokości 680 m n.p.m. Długość jaskini wynosi 20 metrów (32 metry), a jej deniwelacja 5 metrów.
Opis jaskini.
Za niewielkim pierwszym otworem znajduje się studzienka, z której dna odchodzą ciągi:
Przyroda.
Jaskinia jest typu osuwiskowego. Znajdują się w niej zniszczone polewy naciekowe.
Historia odkryć.
Jaskinię odkryto w czasie II wojny światowej, gdy spadł tam w 1944 roku niemiecki samolot transportowy. Pierwszy jej opis i plan sporządził Kazimierz Kowalski w 1953 roku.

</doc>
<doc id="4278637" url="https://pl.wikipedia.org/wiki?curid=4278637" title="Sömmerda (stacja kolejowa)">
Sömmerda (stacja kolejowa)

Sömmerda () – stacja kolejowa w Sömmerda, w kraju związkowym Turyngia, w Niemczech. Jest to stacja dwupoziomowa, na której pod kątem prostym krzyżują się linie Straußfurt – Großheringen i Sangerhausen – Erfurt. Według DB Station&amp;Service ma kategorię 4. 

</doc>
<doc id="4278640" url="https://pl.wikipedia.org/wiki?curid=4278640" title="Okręg wyborczy nr 12 do Sejmu Polskiej Rzeczypospolitej Ludowej (1989–1991)">
Okręg wyborczy nr 12 do Sejmu Polskiej Rzeczypospolitej Ludowej (1989–1991)

Okręg wyborczy nr 12 do Sejmu Polskiej Rzeczypospolitej Ludowej (1989–1991) obejmował Andrychów oraz gminy Brzeźnica, Budzów, Chełmek, Czernichów, Gilowice-Ślemień, Jeleśnia, Kalwaria Zebrzydowska, Koszarawa, Lanckorona, Lipowa, Łodygowice, Maków Podhalański, Milówka, Mucharz, Osiek, Oświęcim, Oświęcim (gmina wiejska), Przeciszów, Radziechowy-Wieprz, Rajcza, Spytkowice, Stryszawa, Stryszów, Sucha Beskidzka, Świnna, Tomice, Ujsoły, Wadowice, Węgierska Górka, Wieprz, Zator, Zawoja, Zembrzyce i Żywiec (województwo bielskie). W ówczesnym kształcie został utworzony w 1989. Wybieranych było w nim 5 posłów w systemie większościowym.
Siedzibą okręgowej komisji wyborczej był Andrychów.

</doc>
<doc id="4278642" url="https://pl.wikipedia.org/wiki?curid=4278642" title="Gare de La Gorp">
Gare de La Gorp

Gare de La Gorp – stacja kolejowa w miejscowości Ambarès-et-Lagrave, w departamencie Żyronda, w regionie Nowa Akwitania, we Francji. Jest zarządzana przez SNCF i obsługiwana przez pociągi TER Nouvelle-Aquitaine. 
Położenie.
Znajduje się na linii Paryż – Bordeaux, na km 574,622 między stacjami Saint-Loubès i Bassens, na wysokości 10 m n.p.m. 

</doc>
<doc id="4278643" url="https://pl.wikipedia.org/wiki?curid=4278643" title="Powiat rawski (ujednoznacznienie)">
Powiat rawski (ujednoznacznienie)



</doc>
<doc id="4278644" url="https://pl.wikipedia.org/wiki?curid=4278644" title="2018 w lekkoatletyce">
2018 w lekkoatletyce

2018 w lekkoatletyce – prezentacja sezonu 2018 w lekkoatletyce.
Najważniejszą imprezą sezonu były rozegrane na początku marca halowe mistrzostwa świata w Birmingham.

</doc>
<doc id="4278645" url="https://pl.wikipedia.org/wiki?curid=4278645" title="Bogislav Friedrich Emanuel von Tauentzien">
Bogislav Friedrich Emanuel von Tauentzien

Bogislav Friedrich Emanuel Graf Tauentzien von Wittenberg (ur. 15 września 1760 w Poczdamie, zm. 20 lutego 1824 w Berlinie) – pruski generał piechoty, dowódca kilku podległych armii Prus formacji wojskowych; przez kilka lat pełnił również funkcje dyplomatyczne. Uczestnik bitew z czasów wojen napoleońskich. Od 1792 roku był posiadaczem tytułu grafa, z kolei za odbicie z rąk wojsk Napoleona Bonapartego Wittenbergi w 1814 roku przyznano mu tytuł honorowy "von Wittenberg".
Życiorys.
Pochodzenie.
Bogislav Friedrich Emanuel von Tauentzien urodził się 15 września 1760 roku w Poczdamie. Jego rodzicami byli pruski generał Friedrich Bogislav von Tauentzien, będący w czasie wojny siedmioletniej uczestnikiem działań związanych z obroną Wrocławia i zdobyciem Świdnicy, oraz Johanna Charlotte von dem Knesebeck, której ojciec pełnił funkcję dowódcy pułku w okresie panowania króla Fryderyka Wilhelma I.
Służba wojskowa.
Początki i okres I koalicji antyfrancuskiej.
1 marca 1774 roku, mając 14 lat, Tauentzien wstąpił do berlińskiej Akademii Wojskowej, z której 1 września następnego roku został przeniesiony ze stopniem fahnenjunkra do 35 Pułku Fizylierów im. Księcia Pruskiego Henryka. W pułku tym został mianowany adiutantem jego szefa, księcia Henryka. U jego boku w latach 1778–1779 wziął udział w wojnie o sukcesję bawarską, towarzyszył także księciu w odbywanych przez niego w 1784 i 1788 roku podróżach do Francji. Po powrocie z podróży Tauentzien pozostał na dworze księcia Henryka w Rheinsbergu.
Już w 1790 roku Tauentziena awansowano na majora, zaś w następnym roku, po śmierci ojca został on powołany do sztabu króla Fryderyka Wilhelma II. 8 czerwca 1792 roku władca nadał mu tytuł grafa. W tym samym roku Tauentzien towarzyszył królowi w kampanii przeciwko Francji, zaś 13 grudnia 1792 roku otrzymał od niego order Pour le Mérite. W 1793 roku mianowano go podpułkownikiem i flügeladjutantem króla, z kolei 16 lutego tego roku został wysłany jako przedstawiciel wojskowy do niderlandzkiej kwatery głównej, dowodzonej przez generała artylerii (niem. Feldzeugmeister) François Sébastiena de Croix de Clerfayta. 8 stycznia 1794 roku Tauentzien został wysłany do Petersburga, gdzie zastąpił na stanowisku posła nadzwyczajnego i ministra pełnomocnego Leopolda Heinricha von der Goltza. W następnym roku uzyskał z kolei awans na stopień pułkownika. Gdy na rosyjski tron wstąpił Paweł I, Tauentzien z dniem 3 czerwca 1797 roku stracił stanowisko, po czym wrócił do Berlina. Niedługo później rosyjski sąd wyraził życzenie, aby ponownie objął on funkcję dyplomaty na tamtejszym dworze, jednak nie zgodził się na to król Prus Fryderyk Wilhelm III.
Jesienią 1804 roku Tauentzien, będący od 4 czerwca 1801 roku generałem majorem, powrócił do czynnej służby wojskowej, obejmując stanowisko szefa Pułku Piechoty Nr 56 w Ansbach. Tam poświęcił się szkoleniu swoich oficerów w dziedzinie nauk wojskowych i społecznych. Wiosną 1805 roku otrzymał Order Orła Czerwonego; w tym samym roku nastąpiła także mobilizacja pułku w ramach zgromadzonego w Bayreuth korpusu generała Gebharda Leberechta von Blüchera. Po podpisaniu pokoju w Preszburgu Tauentzienowi przyznano na krótki czas dowództwo nad całym korpusem.
Okres IV koalicji antyfrancuskiej.
Po wybuchu wojny w 1806 roku Tauentzien dowodził korpusem obserwacyjnym, składającym się z ośmiu batalionów i dziewięciu szwadronów w czasie walk pod Hof. Zbliżające się siły marszałka Nicolasa Jeana de Dieu Soulta zmusiły go do wycofania się do Schleiz, gdzie 9 października został zaatakowany przez marszałka Jeana Baptiste’a Bernadotte’a. Starcie zakończyło się klęską wojsk pruskich, zaś winą za to obarczono błędne rozkazy Tauentziena. Następnie wycofał się do Jeny, gdzie 11 października 1806 roku otrzymał dowództwo nad całością wojsk przednich korpusu księcia Fryderyka Ludwika Hohenlohego. W czasie rozpoczętej kilka dni później bitwy pod Jeną-Auerstedt wojska Tauentziena były pierwszymi, które musiały znieść atak przeciwnika. Nie mogły jednak oprzeć mu się w dłuższej perspektywie, przez co ostatecznie podzieliły los reszty sił Prus w tym starciu.
Po kapitulacji Prenzlau 28 października 1806 roku Tauentzien dostał się do francuskiej niewoli. Niedługo później został z niej warunkowo zwolniony do znajdującego się w Charlottenburgu miejsca odosobnienia. Jednakże z powodu wyrażanej przez cesarza Napoleona Bonapartego dezaprobaty dla działalności militarnej Tauentziena w Ansbach i Bayreuth, 23 grudnia 1806 roku został on bez żadnego procesu i postawienia zarzutów osadzony w twierdzy Bitche. W kwietniu następnego roku Tauentzien miał zostać wymieniony na francuskiego generała z pruskiej niewoli. Wymiana miała odbyć się w Poznaniu, jednak na miejscu oznajmiono mu, że nie dojdzie ona do skutku. Tauentzien dalej więc pozostawał napoleońskim więźniem i został niedługo później umieszczony w zamku Fort de Joux w Jurze. 4 maja 1807 roku mianowano go generałem porucznikiem, o czym dowiedział się z francuskiej gazety. Po zawarciu pokoju w Tylży został przeniesiony do ośrodka dla jeńców wojennych w Nancy. Po 16 miesiącach pobytu w nim, w listopadzie 1808 roku wypuszczono go na wolność.
Król Fryderyk Wilhelm III postanowił zaangażować Tauentziena w reorganizację armii i powierzył mu dowództwo nad Brygadą Brandenburską w Berlinie. Objął tę funkcję w lutym 1809 roku, po powrocie z podróży, którą odbył z rodziną królewską do Petersburga na tamtejszy dwór. W związku z wyprowadzeniem dwa miesiące później przez jego podkomendnego, majora Ferdinanda von Schilla oddziału na północ Prus, Tauentziena oskarżono o niedopełnienie obowiązków i zwolniono ze stanowiska, na którym zastąpił go generał Ludwig August von Stutterheim. Po dokładnym śledztwie w sprawie incydentu, Tauentzien oficjalnym zarządzeniem z 21 lipca 1809 roku został przywrócony na funkcję dowódcy brygady, którą pełnił do 1811 roku, kiedy to po odejściu z czynnej służby wojskowej generała Blüchera został gubernatorem Pomorza.
Kampania 1813 i 1815 roku.
Kiedy wiosną 1813 roku wybuchła wojna z Francją, Tauentzien liczył na objęcie dowództwa nad armią Prus, jednak wojskowi doradcy króla uznali go za nieodpowiedniego do tej funkcji z powodu przejawianej przez niego dezaprobaty dla ich innowacji w armii, a także zamiłowania do wygody i dobrego samopoczucia. Do jego przeciwników w szczególności należeli Gerhard von Scharnhorst i August Neidhardt von Gneisenau. Ostatecznie, 5 marca 1813 roku Tauentziena powołano na stanowisko gubernatora wojskowego obszaru między Wisłą a Odrą (z wyjątkiem Śląska); dostał również zadanie przygotowania blokady Szczecina. 18 lipca tego roku otrzymał dowództwo nad nowo utworzonym IV Korpusem Armijnym. Polecono mu, aby w zależności od sytuacji militarnej współdziałać z Armią Północną, dowodzoną przez jego niegdysiejszego przeciwnika, szwedzkiego księcia Bernadotte’a lub z armią śląską feldmarszałka Blüchera, a także przygotowanie twierdz nad Odrą i Łabą.
20 sierpnia 1813 roku IV Korpus Armijny zgromadził się w pobliżu Berlina, skąd natychmiast wyruszył do Blankenfelde, gdzie dwa dni później odparł francuski atak na stolicę Prus, zaś 23 sierpnia przyczynił się do pomyślnego dla wojsk pruskich wyniku bitwy pod Großbeeren. Potem Tauentzien udał się do Saksonii, gdzie 28 sierpnia przejął dywizję generała Karla Georga Friedricha von Wobesera, mającą za sobą udział w bitwie pod Luckau, a następnie, korzystając z danej mu przez księcia Bernadotte’a szerokiej swobody i niezależności podjął współpracę z armią śląską, jednak 4 września 1813 roku obowiązany rozkazami przyłączył się do Armii Północnej. Niedługo później wojska Tauentziena wykazały się wytrwałymi działaniami obronnymi w bitwie pod Dennewitz, co przyczyniło się do zwycięstwa generała porucznika Friedricha Wilhelma von Bülowa. Na początku października wojska Tauentziena przekroczyły Łabę, po czym zatrzymały się w pobliżu Dessau w celu ochrony mostów na rzece i osłony Berlina.
Gdy Tauentzien dowiedział się, że Napoleon wraz z 30 tysiącami żołnierzy chce wymaszerować w kierunku Berlina z Wittenbergi, postanowił udać się do tego miasta. Jego decyzja, podjęta w czasie, gdy inne sojusznicze wojska maszerowały do Lipska, gdzie niebawem rozegrała się Bitwa Narodów spotkała się z krytyką, przede wszystkim ze strony Gneisenaua, który nazwał ją „haniebną ucieczką”. W nocy z 15 na 16 października Tauentzien dotarł ze swoimi żołnierzami do Berlina, jednak kilka dni później dostał zadanie powrotu nad Łabę i zdobycia położonych nad nią twierdz. 8 grudnia Tauentzien został awansowany na generała piechoty. 26 grudnia, po długim oblężeniu, skapitulowała twierdza Torgau, zaś w nocy z 12 na 13 stycznia 1814 roku wojska Tauentziena przeprowadziły udany atak na Wittenbergę. Kilka dni później Tauentzien otrzymał za to osiągnięcie tytuł "von Wittenberg", został także 26 stycznia odznaczony Krzyżem Wielkim Krzyża Żelaznego za zasługi wojskowe. Wkrótce Tauentzien otrzymał rozkaz zdobycia Magdeburga. Z powodu opóźnienia w ogłoszeniu kapitulacji mógł on wkroczyć do miasta dopiero 24 maja 1814 roku.
Po podpisaniu pokoju paryskiego Tauentzien wrócił do Berlina, gdzie 7 sierpnia 1814 roku został mianowany dowódcą generalnym terenów na prawym brzegu Łaby oraz Pomorza. Nie brał udziału w walkach kampanii w 1815 roku. Na jej początku powierzono mu dowództwo nad VI Korpusem Armijnym, jednak gdy wprowadził wojska do Francji działania wojenne już się zakończyły. Po powrocie, 3 października ponownie przekazano mu stanowisko dowódcy generalnego nad Łabą i na Pomorzu. 14 lutego 1816 roku został odznaczony Krzyżem Komandorskim Orderu Marii Teresy. 3 kwietnia 1820 roku, po likwidacji dotychczas zajmowanego stanowiska Tauentzien został mianowany dowódcą III Korpusu Armijnego. W tym samym roku odbył na zlecenie pruskiego króla dwie podróże dyplomatyczne do Londynu i Paryża, związane ze śmiercią króla Wielkiej Brytanii i Irlandii Jerzego III. W 1823 roku Tauentzien objął funkcję szefa 20. Pułku Piechoty.
Śmierć.
Bogislav Friedrich Emanuel von Tauentzien zmarł 20 lutego 1824 roku w Berlinie. Został pochowany na tamtejszym Cmentarzu Inwalidów. Architekt Karl Friedrich Schinkel, któremu powierzono zaprojektowanie pomnika nagrobnego, przygotował kilka utrzymanych w antycznej i neogotyckiej stylistyce kosztownych projektów, jednak z przyczyn finansowych wdowa po Tauentzienie nie mogła sobie pozwolić na realizację żadnego z nich. Ostatecznie król Prus zatwierdził jedynie wykonanie skromnej płyty nagrobnej z żeliwa ze złotymi literami.
Rodzina.
Bogislav Friedrich Emanuel von Tauentzien był dwukrotnie żonaty. Pierwsze małżeństwo zawarł z Karoline Isabellą von Marschall, która zmarła w 1785 roku.
27 września 1787 roku wziął ślub z Luise Friederike Juliane von Arnstedt (1760–1840). Para doczekała się trzech córek i syna Friedricha Heinricha Bogislava (1789–1854), który podobnie jak ojciec był generałem w armii Prus. Wraz z jego śmiercią w 1854 roku wygasła męska linia rodu hrabiów von Tauentzien.

</doc>
<doc id="4278646" url="https://pl.wikipedia.org/wiki?curid=4278646" title="Sweetener">
Sweetener

Sweetener – czwarty album studyjny amerykańskiej piosenkarki i autorki tekstów, Ariany Grande wydany 17 sierpnia 2018 nakładem wytwórni Republic Records. Gościnnie pojawili się na nim artyści Pharrell Williams, Nicki Minaj oraz Missy Elliott. Podczas dwuletniej produkcji materiału Grande pracowała nad nim z takimi muzykami, jak Max Martin, Ilya Salmanzadeh, czy Williams, który jest autorem ponad siedmiu utworów pochodzących z krążka.
20 kwietnia 2018 premierę miał główny singel promujący album, "No Tears Left to Cry", który wszedł do prestiżowego notowania "Billboard" Hot 100 na 3. miejsce, dzięki czemu Grande stała się pierwszą artystką, której główne utwory z pierwszych czterech albumów znalazły się w jej pierwszej dziesiątce. Dwa miesiące później piosenkarka wypuściła numer "The Light Is Coming", nagrany wraz z Nicki Minaj, jako singel promocyjny, i tego samego dnia na iTunes rozpoczęła oficjalną przedsprzedaż płyty. Drugi singel, "God Is a Woman", został wydany 13 lipca 2018, okupując później 8. miejsce na Hot 100 tuż po występie artystki na gali MTV Video Music Awards 2018, natomiast trzeci, a zarazem ostatni, "Breathin" objął pozycję 13. po trzech miesiącach od wydania krążka.
"Sweetener" stał się trzecim projektem piosenkarki, który znalazł się na szczycie listy "Billboard" 200, a także pierwszym na liście OLiS. Okupował też on miejsce pierwsze list w takich krajach, jak Wielka Brytania, Australia, Szkocja, Irlandia, Belgia, Włochy, Nowa Zelandia, Portugalia, Hiszpania, Szwecja i Szwajcaria. Album otrzymał nagrodę Grammy na 61 ceremonii wręczenia nagród, to była pierwsza statuetka Grammy którą Grande otrzymała.
Geneza.
W maju 2016 Grande wypuściła na rynek swój trzeci album studyjny, "Dangerous Woman", który osiągnął sukces komercyjny. Sześć miesięcy później na swoim koncie w aplikacji Snapchat oznajmiła, że zakończyła nagrywać materiał do swojego nadchodzącego albumu. Pracę wyjaśniła, mówiąc: "Nie miałam myśli o zrobieniu albumu i nie wiem, czy on jest całkowicie skończony, ale dopiero co mam dużo piosenek, które bardzo, bardzo lubię". W grudniu 2017 zostało potwierdzone, że przez cały czas pracowała nad krążkiem. 
Menedżer Grande, Scooter Braun opowiedział w wywiadzie dla magazynu "Variety", że projekt ma bardziej dojrzały ton. Dodał:
Tacy producenci jak Max Martin oraz Savan Kotecha później potwierdzili o swojej pracy z Grande. 28 grudnia 2017 roku artystka dodała na swoje Instagram Stories filmy i zdjęcia przedstawiające ją samą w studiu przez cały rok, natomiast w nocy z Sylwestra na Nowy Rok udostępniła ona urywek jeszcze dotąd nieznanego utworu którego nazwa, "Get Well Soon" została ujawniona kilka miesięcy temu.
16 kwietnia 2018 w sieci pojawiły się wiadomości, że Grande zamierza przesunąć datę premiery głównego singla na 20 kwietnia, ze względu na wydanie tydzień później albumu "Beerbongs &amp; Bentleys" rapera Posta Malone'a. Dzień później potwierdziła tytuł nagrania, "No Tears Left to Cry", oraz dzień, w którym ma on zostać wydany.
1 maja w talk-show Jimmy'ego Fallona oznajmiła, że jej nadchodzący album nosi nazwę "Sweetener", także opisując go, mówiąc: 
W artykule umieszczonym w majowej edycji tygodnika "Time" autora Sama Lansky'ego, dodano także że Grande po raz pierwszy na krążku "obięła ona prowadzenie w pisaniu tekstów piosenek". Pod koniec tego samego miesiąca piosenkarka ujawniła, że album będzie zawierał po 15 utworów i trzy wspólne projekty z innymi artystami.
2 czerwca br., artystka zdradziła za kulisami festiwalu Wango Tango, że przedsprzedaż albumu rozpocznie się już 20 czerwca, a dodatkowo zostanie wydane nagranie "The Light Is Coming". Później na swoim koncie w serwisie Twitter Grande potwierdziła o drugim singlu promującym płytę, "God Is a Woman", jednakże data wydania została ostatecznie przeniesiona. W dniu wydania "Sweetener", Spencer Kornhaber w magazynie "The Atlantic" skomentował, że pierwsze trzy single "zaiskrzyły sensem buntu i grzechotałej śmiertelności, będąc trifectą pseudo-spirytyzmu i podstępnych innowacji. Muzyka i teledyski piosenkarki promieniują odurzającą i spokojną pewnością siebie".
Promocja.
Od udostępnienia kawałka jednego z utworów pochodzących z albumu 1 stycznia 2018 roku, Grande była nieaktywna na wszystkich portalach społecznościowych przez cztery miesiące. 17 kwietnia ona zakończyła przerwę dzieląc się ze swoimi fanami zwiastunem jej nadchodzącego singla, "No Tears Left to Cry", który został wydany trzy dni później wraz z oficjalnym teledyskiem. Dzień później artystka wykonała po raz pierwszy nagranie na żywo podczas drugiego tygodnia festiwalu Coachella u boku norweskiego DJ'a, Kygo, a także w programie "The Tonight Show Starring Jimmy Fallon" potwierdzając również informacje dotyczące albumu. W połowie maja br., piosenkarka otworzyła galę Billboard Music Awards 2018 występując wraz ze singlem, czy też na festiwalu Wango Tango w Kalifornii zamykając wydarzenie. Na nim zaprezentowała też swoje poprzednie hity. 8 sierpnia Grande ujawniła także małą serię koncertów w USA, pod nazwą The Sweetener Sessions, których partnerem jest firma American Airlines. 24 października artystka potwierdziła daty występów w Stanach Zjednoczonych w ramach światowej trasy koncertowej, Sweetener World Tour, która rozpoczęła się oficjalnie 18 marca 2019 roku w Albany na arenie Times Union Center.
Odbiór.
Krytyczny.
Album otrzymał pozytywne opinie od krytyków. Agregator recenzji na stronie Metacritic przyznał płycie 81 punktów na 100 możliwych, wskazując „ogólnie korzystne recenzje”. 
Douglas Greenwood z "NME" opisał album jako "pewną siebie, znakomitą (...) kolekcję klejnotów popu, która pokazuje, że Grande nie zamyka się na eksperymenty" i przyznał jej cztery z pięciu gwiazdek. Podobnie płytę ocenił Neil McCormick z "The Daily Telegraph".
Alexis Petridis z "The Guardian" ocenił album na trzy z pięciu gwiazdek, przy czym docenił współpracę Grande z Pharrellem Williamsem, ale stwierdził, że album jest "nierówny". Podobną ocenę albumowi wystawiła Kate Solomon z "The Independent", która w podsumowaniu opisała płytę jako "czasami niespodziewanie pozytywną".
Komercyjny.
W Stanach Zjednoczonych, album oficjalnie zadebiutował na miejscu pierwszym listy "Billboard" 200 w pierwszym tygodniu od premiery sprzedając się w nakładzie aż 231 tys. kopii, z czego 127 tys. było z czystej sprzedaży, stając się on trzecim materiałem piosenkarki, który uplasował się na podium notowania w USA. Jest to do dziś największa liczba sprzedanych egzemplarzy w karierze Grande, pobijając rekord "Dangerous Woman", który okupował miejsce drugie, rozchodząc się w 175 tys. kopiach. Także zgromadził 170 mln globalnych odtworzeń w serwisie streamingowym Spotify od 17 do 24 sierpnia, stając się najczęściej odtwarzaną płytą autorstwa żeńskiej artystki w pierwszych dniach od premiery na tej platformie. Ten wynik jeszcze utrzymywała raperka Cardi B ze swoim debiutem, "Invasion of Privacy" w na początku kwietnia 2018.
W Wielkiej Brytanii, album dotarł na szczyt listy UK Albums Chart sprzedając się w nakładzie ponad 45 tys. kopii w ciągu pierwszego tygodnia, dzięki czemu stał się on drugim projektem numer jeden Grande w tymże kraju. Utwory "Sweetener" i "Breathin" znalazły się kolejno w pierwszej trzydziestce i dziesiątce UK Singles Chart, a pozycja singla "God Is a Woman" wzrosła o sześć miejsc.
W Australii, "Sweetener" stał się trzecim krążkiem artystki, który znalazł się na miejscu pierwszym listy ARIA Albums Chart, oraz wszystkie pochodzące z niego 15 utworów zadebiutowały w kolejnym notowaniu ARIA Singles Chart.
W Polsce nagrania uzyskały status platynowej płyty.
Lista utworów.
Uwagi

</doc>
<doc id="4278652" url="https://pl.wikipedia.org/wiki?curid=4278652" title="Llanos">
Llanos



</doc>
<doc id="4278657" url="https://pl.wikipedia.org/wiki?curid=4278657" title="Virginia Slims of Detroit">
Virginia Slims of Detroit

Virginia Slims of Detroit – nierozgrywany kobiecy turniej tenisowy zaliczany do cyklu WTA Tour. Rozgrywany w Detroit w latach 1972–1983 na nawierzchni dywanowej w hali.
Najbardziej utytułowaną tenisistką w tym turnieju była Billie Jean King, która triumfowała sześć razy w turnieju. W grze podwójnej wygrała cztery razy, a w grze pojedynczej dwukrotnie. Rosie Casals wystąpiła aż dziewięciokrotnie w finałach – trzy razy w singlu i sześć w deblu, odnosząc trzy zwycięstwa.

</doc>
<doc id="4278658" url="https://pl.wikipedia.org/wiki?curid=4278658" title="Adam Świeżawski">
Adam Świeżawski

Adam Julian Świeżawski z Rudnik (ur. 7 stycznia 1891 w Czerniawce, zm. 1940 w Kijowie) – kapitan rezerwy piechoty Wojska Polskiego, prawnik, działacz narodowy, ofiara zbrodni katyńskiej.
Życiorys.
Urodził się 7 stycznia 1891 w Czerniawce na Bukowinie jako syn Włodzimierza i Marii z domu Kobuzowskiej.
U kresu I wojny światowej należał do organizacji Polskie Kadry Wojskowe. Wówczas był wysyłany do austriackich pułków i organizował polską konspirację w jej szeregach. W listopadzie brał udział w obronie Lwowa w trakcie wojny polsko-ukraińskiej. Służył w oddziale wraz z kpt. Zdzisławem Trześniowskim, stacjonując w Rzęsnej Polskiej pod Lwowem. W komunikacie z 5 listopada 1918 podano, w stopniu porucznika wraz z oddziałem "samorzutnie" zajął Górę Stracenia, walcząc przeciwko trzykrotnie liczniejszym siłom nieprzyjaciela. Po zajęciu przez Polaków części miasta, rozkazem Naczelnej Komendy z 5 listopada 1918 objął stanowisko komendanta sektora II – tzw. „odcinka Marii Magdaleny” – pozostającego w Grupie I/II (według jednego źródła zakres ulic Pełczyńskiej, T. Lenartowicza, Nowy Świat do ulicy F. Karpińskiego i A. Mickiewicza włącznie; według innego źródła rejon od ul. J. I. Kraszewskiego przez Ogród Jezuicki aż do gmachu Dyrekcji Kolejowej przy ul. Zygmuntowskiej)). Podczas walk wykazywał się organizacją (w szkole Marii Magdaleny), jak i postawą zasługującą na pochwałę.
Po odzyskaniu przez Polskę niepodległości został przyjęty do Wojska Polskiego. Został awansowany na stopień kapitana rezerwy piechoty ze starszeństwem z dniem 1 czerwca 1919. W 1923, 1924 był oficerem rezerwowym 45 pułku piechoty w garnizonie Równe. W 1934 był oficerem rezerwy lwowskiego 26 pułku piechoty i pozostawał wówczas w ewidencji Powiatowej Komendy Uzupełnień Lwów Miasto.
Był prawnikiem we Lwowie. Publikował w „Kurierze Lwowskim”. Działał w zarządzie okręgu lwowskiego Stronnictwa Narodowego. W wyborach samorządowych w maju 1939 uzyskał mandat radnego Rady Miasta Lwowa startując z Listy Katolicko-Narodowej.
Zarządzeniem prezydenta RP Ignacego Mościckiego z 9 listopada 1933 został odznaczony Krzyżem Niepodległości z Mieczami "za pracę w dziele odzyskania niepodległości".
Po wybuchu II wojny światowej, agresji ZSRR na Polskę w dniu 17 września 1939 i nastaniu okupacji sowieckiej przebywał nadal we Lwowie. Działał w ruchu konspiracyjnym. Był organizatorem jadłodajni, którą prowadził wraz z krewnymi. W 1940 został aresztowany przez funkcjonariuszy NKWD. W 1940 został zamordowany w ramach zbrodni katyńskiej. Jego nazwisko znalazło się na tzw. Ukraińskiej Liście Katyńskiej opublikowanej w 1994 (został wymieniony na liście wywózkowej 72/1-930 oznaczony numerem 2598). Ofiary tej części zbrodni katyńskiej zostały pochowane na otwartym w 2012 Polskim Cmentarzu Wojennym w Kijowie-Bykowni.
Był żonaty z Heleną z domu Paygert (1891–1969), przed wojną aktywistką SN i NOK, która po jego aresztowaniu w 1940 także została zatrzymana przez sowietów i wywieziona ze Lwowa, po wojnie działała społecznie w Londynie, po raz drugi zamężna pod nazwiskiem Witkowska.

</doc>
<doc id="4278659" url="https://pl.wikipedia.org/wiki?curid=4278659" title="Dato Czchartiszwili">
Dato Czchartiszwili

Dato Czchartiszwili (gruz. დათო ჩხარტიშვილი; ur. 27 września 1996) – gruzinśki zapaśnik walczący w stylu klasycznym. Zajął 24 miejsce na mistrzostwach świata w 2018. Brązowy medalista mistrzostw Europy w 2018, a także igrzysk europejskich w 2019. Mistrz świata juniorów w 2016 i Europy juniorów w 2016. Trzeci na ME U-23 w 2017 i 2018 roku.

</doc>
<doc id="4278667" url="https://pl.wikipedia.org/wiki?curid=4278667" title="Latarnia morska Užava">
Latarnia morska Užava

Latarnia morska Užava (łot. "Užavas bāka") – latarnia morska na Łotwie, położona na wybrzeżu Morza Bałtyckiego
Latarnia została zbudowana 28 metrów nad poziomem morza na wysokim klifie blisko plaży, który jest stale zagrożony erozją fal Morza Bałtyckiego. Dlatego, aby zabezpieczyć latarnię już w 1910 roku zbudowano pierwsze wzmocnienie brzegowe - gęstą ścianę zrębową. W latach 30. XX wieku zastosowano kosze z wikliny wypełnione żwirem i dużymi głazami, które miały pochłaniać energię fal. Ostatni remont wykonano w 1994 roku. Obecnie podstawa latarni jest chroniona pancerzem. Obok wieży znajduje się budynek mieszkalny. Zgodnie z zarządzeniem Ministerstwa Kultury Łotwy z 29 października 1998 roku nr 128 latarnia została uznana pomnikiem przemysłowym.
Historia.
Latarnia powstała w 1879 roku. Pierwotna wieża została prawie całkowicie zniszczona podczas I wojny światowej 6 sierpnia 1914 roku przez niemieckie pociski artyleryjskie. Po wojnie została zainstalowana tymczasowa drewniana wieża. Samą latarnię odbudowano dopiero w 1925 roku. 

</doc>
<doc id="4278668" url="https://pl.wikipedia.org/wiki?curid=4278668" title="Gwatemalska Jedność Narodowo-Rewolucyjna">
Gwatemalska Jedność Narodowo-Rewolucyjna



</doc>
<doc id="4278670" url="https://pl.wikipedia.org/wiki?curid=4278670" title="Iuri Lomadze">
Iuri Lomadze

Iuri Lomadze (gruz. იური ლომაძე ;ur. 5 grudnia 1996) – gruziński zapaśnik walczący w stylu klasycznym. Zajął dziewiąte miejsce na mistrzostwach świata w 2019. Srebrny medalista mistrzostw Europy w 2020 roku.
Zdobył brązowy medal w mistrzostwach Europy w 2018, ale został zdyskwalifikowany za stosowanie dopingu. 

</doc>
<doc id="4278675" url="https://pl.wikipedia.org/wiki?curid=4278675" title="Jacopo Sandron">
Jacopo Sandron

Jacopo Sandron (ur. 1 maja 1998) – włoski zapaśnik walczący w stylu klasycznym. Zajął dwudzieste miejsce na mistrzostwach świata w 2019. Brązowy medalista mistrzostw Europy w 2018 i siódmy w 2019. Dziesiąty w indywidualnym Pucharze Świata w 2020. Szesnasty na igrzyskach europejskich w 2019. Dwunasty na igrzyskach wojskowych w 2019 roku.

</doc>
<doc id="4278677" url="https://pl.wikipedia.org/wiki?curid=4278677" title="Masyw Gruppo d'Ambin">
Masyw Gruppo d'Ambin



</doc>
<doc id="4278690" url="https://pl.wikipedia.org/wiki?curid=4278690" title="Wiktor Nowożiłow">
Wiktor Nowożiłow



</doc>
<doc id="4278695" url="https://pl.wikipedia.org/wiki?curid=4278695" title="Dato Chkhartishvili">
Dato Chkhartishvili



</doc>
<doc id="4278705" url="https://pl.wikipedia.org/wiki?curid=4278705" title="Sunia">
Sunia

Sunia lub Całun – jezioro w Polsce, w województwie warmińsko-mazurskim, w powiecie olsztyńskim, w gminie Świątki.
Położenie i charakterystyka.
Jezioro leży na Pojezierzu Olsztyńskim, natomiast w regionalizacji przyrodniczo-leśnej – w mezoregionie Pojezierza Iławskiego, w dorzeczu Sunia–Łyna–Pregoła. Znajduje się około 30 km w kierunku północno-zachodnim od Olsztyna i 10 km w kierunku zachodnim od Dobrego Miasta. Od strony południowo-wschodniej do jeziora wpada bezimienny ciek, a od strony północno-zachodniej wypływa rzeka o nazwie Sunia, która ma w tym miejscu swój początek. Całkowita powierzchnia zlewni akwenu wynosi 4,42 km², a bezpośrednia 1,39 km². W systemie gospodarki wodnej stanowi jednolitą część wód powierzchniowych „Sunia” o międzynarodowym kodzie PLLW30463.
Zbiornik wodny o rozwiniętej linii brzegowej leży w otoczeniu pastwisk, łąk, nieużytków i pól uprawnych. Brzegi gdzieniegdzie wysokie i strome. Dno równe, łagodne stoki ławicy. Podłoże jest gliniaste.
Zgodnie z typologią abiotyczną zbiornik wodny został pierwotnie sklasyfikowany jako jezioro o wysokiej zawartości wapnia, o dużym wypływie zlewni, niestratyfikowane, leżące na obszarze Nizin Wschodniobałtycko-Białoruskich (6b). Następnie uznano, że wpływ zlewni, wyrażony jako współczynnik Schindlera, jest mały, co zmieniło typ na 5b. Mimo formalnego uznania za jezioro polimiktyczne, czyli niestratyfikowane, to latem jego woda może wykazywać pewną stratyfikację.
Jezioro leży na terenie obwodu rybackiego jeziora Sunia w zlewni rzeki Łyna – nr 44.
Przed 1950 jezioro nosiło niemiecką nazwę: "Zaun See".
Morfometria.
Misa jeziora ma kształt wydłużony, zakrzywiający się od północy do południowego wschodu. Brzegi są miejscami strome, a dno mało urozmaicone.
Według danych Instytutu Rybactwa Śródlądowego powierzchnia zwierciadła wody jeziora wynosi 111,6 ha. Średnia głębokość zbiornika wodnego to 4,0 m, a maksymalna – 8,4 m. Lustro wody znajduje się na wysokości 116,0 m n.p.m. Objętość jeziora wynosi 4428,0 tys. m³. Maksymalna długość jeziora to 2120 m, a szerokość 630 m. Długość linii brzegowej wynosi 6000 m. Niektóre źródła podają głębokość maksymalną 8,8 m. Głęboczek znajduje się w północnej części jeziora.
Inne dane uzyskano natomiast poprzez planimetrię jeziora na mapach w skali 1:50 000 według Państwowego Układu Współrzędnych 1965, zgodnie z poziomem odniesienia Kronsztadt. Otrzymana w ten sposób powierzchnia zbiornika wodnego to 115,0 ha, a wysokość bezwzględna lustra wody – 108,9 m n.p.m.
Jakość wód.
Według badań Inspekcji Ochrony Środowiska większość parametrów jeziora jest w pierwszej lub drugiej klasie jakości. W 2010 roku oceniono, że jest w dobrym stanie ekologicznym. Stan chemiczny wód jeziora oceniono jako dobry. W 2016 roku, mimo że większość parametrów nadal wskazywała stan dobry lub bardzo dobry, to stan fitoplanktonu zaważył na ostatecznej ocenie w klasie IV (słaby stan ekologiczny), natomiast stan chemiczny pozostał dobry.
Samo jezioro nie jest odbiornikiem ścieków. Przed rokiem 1993 na polach wokół jeziora wylewano gnojowicę z chlewni w Knopinie. W planie gospodarowania wodami na obszarze dorzecza z 2016 roku, przyjęto, że wokół jeziora należy ustanowić obszar ochronny w celu uzyskania dobrego stan ekologicznego do roku 2027.
Przyroda.
W skład pogłowia występujących ryb wchodzą m.in. szczupak, sandacz, okoń i węgorz. Jeziorowy Indeks Rybny LFI+ oparty o dane rybackie z lat 1991–2009 wskazuje dobry stan ekologiczny wód.
Roślinność przybrzeżna rozwinięta, porastająca całą linię brzegową, zwłaszcza w południowo-wschodniej części zbiornika. Strefa ta zajmuje 16% powierzchni jeziora. W połowie tworzy ją trzcinowisko, a w mniejszym stopniu zbiorowiska takie jak szuwar skrzypowy i szuwar jeżogłówki gałęzistej. Poza tym występują niewielkie płaty szuwarów, których dominantem jest manna mielec, oczeret jeziorny, pałka szerokolistna i łączeń baldaszkowy. Wśród elodeidów dominuje rogatek sztywny, a w mniejszym stopniu wywłócznik kłosowy i rdestnica wydłużona. Mniejsze płaty tworzą rdestnica przeszyta, jaskier krążkolistny i zdrojek pospolity. Wśród zbiorowisk nymfeidów dominuje zespół "Nupharo-Nymphaeetum albae", zwłaszcza podzespół z grążelem żółtym. Zbiorowiska "Polygonetum natantis", "Potametum natantis" i "Hydrocharitetum morsus-ranae" tworzą małe płaty. Oparty na stanie roślin wodnych Makrofitowy Indeks Stanu Ekologicznego w 2010 i 2016 wskazuje dobry stan ekologiczny.
Fitoplankton jeziora jest zróżnicowany gatunkowo. W roku 2010 osiągał niewielką biomasę i zgodnie z modelem sezonowej sukcesji planktonu wiosną dominowały w nim okrzemki z domieszką złotowiciowców i kryptomonad, a latem z domieszką bruzdnic. Latem biomasa spadła, a w składzie dominowały sinice. W takich warunkach Indeks Fitoplanktonowy dla Polskich Jezior wskazywał dobry stan ekologiczny. Tymczasem w roku 2016 ten sam indeks wskazywał stan słaby.
Multimetryczny wskaźnik okrzemkowy dla jezior w roku 2010 i 2016 wskazywał na bardzo dobry stan okrzemek fitobentosowych.

</doc>
<doc id="4278706" url="https://pl.wikipedia.org/wiki?curid=4278706" title="Skłodowski">
Skłodowski

Skłodowski (forma żeńska: Skłodowska; liczba mnoga: Skłodowscy) – polskie nazwisko. Na początku lat 90. XX wieku w Polsce nosiły je 1497 osoby, według nowszych, internetowych danych noszą je 1721 osoby. Nazwisko pochodzi od słów "składać" lub "skład" i jest najbardziej rozpowszechnione w północno-wschodniej Polsce.

</doc>
<doc id="4278721" url="https://pl.wikipedia.org/wiki?curid=4278721" title="Matti Kuosmanen">
Matti Kuosmanen



</doc>
<doc id="4278725" url="https://pl.wikipedia.org/wiki?curid=4278725" title="AdwCleaner">
AdwCleaner

AdwCleaner – oprogramowanie narzędziowe służące do usuwania potencjalnie niechcianego oprogramowania. Program umożliwia usunięcie komponentów adware i zbędnych pasków narzędziowych. AdwCleaner nie wymaga instalacji. Po przeprowadzeniu skanowania użytkownik może przejrzeć jego wyniki i dokonać czyszczenia. Po wyczyszczeniu konieczne jest ponowne uruchomienie systemu. Wraz z wydaniem wersji 7 porzucono wsparcie dla systemów operacyjnych Windows XP i Windows Vista. Program jest kompatybilny z systemami Windows 7, Windows 8 i Windows 10. W 2016 roku program został wykupiony przez Malwarebytes. AdwCleaner został pobrany ponad 200 milionów razy.

</doc>
<doc id="4278730" url="https://pl.wikipedia.org/wiki?curid=4278730" title="Mistrzostwa Ukrainy w Skokach Narciarskich 2018">
Mistrzostwa Ukrainy w Skokach Narciarskich 2018

Mistrzostwa Ukrainy w Skokach Narciarskich 2018 – rozegrane na kompleksie skoczni Awanhard w Worochcie w dniach 24–26 lutego 2018 zawody mające za zadanie wyłonić najlepszych skoczków w kraju.
W pierwszy dzień mistrzostw rozegrano jedyne zawody na skoczni średniej, w których zwyciężył Jewhen Marusiak. Wyprzedził on Witalija Kaliniczenkę oraz Wiktora Pasicznyka. Do startu w zawodach przystąpiło 29 zawodników.
Dzień później przeniesiono się na skocznię normalną, gdzie rozegrano konkurs drużynowy składający się z jednej serii, w którym wygrali skoczkowie z obwodu iwanofrankiwskiego. Drugą lokatę zajęli przedstawiciele pierwszej ekipy obwodu tarnopolskiego, a za nimi sklasyfikowano drugi skład tego obwodu. Na starcie pojawiło się 7 ekip.
Ostatniego dnia mistrzostw rozegrano zawody indywidualne na tym samym obiekcie, które ponownie wygrał Marusiak, przed Kaliniczenką oraz Dmytro Mazurczukiem. Do zawodów zgłoszono 29 zawodników, lecz dwóch nie pojawiło się na starcie.

</doc>
<doc id="4278731" url="https://pl.wikipedia.org/wiki?curid=4278731" title="Jezioro Sunia">
Jezioro Sunia



</doc>
<doc id="4278743" url="https://pl.wikipedia.org/wiki?curid=4278743" title="Arthur Moeller van den Bruck">
Arthur Moeller van den Bruck

Arthur Moeller van den Bruck (ur. 23 kwietnia 1876, zm. 30 maja 1925) – niemiecki historyk kultury oraz pisarz polityczny. Jeden z działaczy na rzecz „konserwatywnej rewolucji” w Niemczech. Krytyk demokracji parlamentarnej, liberalizmu, komunizmu i amerykańskiego kapitalizmu. Twórca pojęcia „Trzecia Rzesza” przejętego później przez nazistów, których sam van den Bruck nigdy nie wspierał.

</doc>
<doc id="4278744" url="https://pl.wikipedia.org/wiki?curid=4278744" title="Jan Juliusz Tabencki">
Jan Juliusz Tabencki

Jan Juliusz Tabencki (ur. 17 czerwca 1940, zm. 1 maja 2018) – polski muzealnik, regionalista i działacz społeczny.
Życiorys.
Był między innymi dyrektorem Muzeum Stara Plebania w Karczewie oraz wieloletnim dyrektorem Otwockiego Centrum Kultury. W 1993 zainicjował powstanie Muzeum Ziemi Otwockiej w Otwocku im. Michała Elwiro Andriollego, którego był pierwszym kustoszem, zaś w latach 1996–2003 pełnił funkcję prezesa Towarzystwa Przyjaciół Otwocka. Należał do Stowarzyszenia Dziennikarzy im. Władysława Reymonta. Był także współzałożycielem Polskiego Klubu Ekologicznego „Otwockie Sosny”.
Pochowany na cmentarzu parafialnym w Karczewie.

</doc>
<doc id="4278764" url="https://pl.wikipedia.org/wiki?curid=4278764" title="Budynek Przychodni Specjalistycznej OLK-MED w Toruniu">
Budynek Przychodni Specjalistycznej OLK-MED w Toruniu

Budynek Przychodni Specjalistycznej OLK-MED w Toruniu – dawna siedziba Inspektoratu Kolei Królewskiej, obecnie przychodnia lekarska, która jest spadkobierczynią tradycji lecznictwa kolejowego w Toruniu. Budynek wpisany do gminnej ewidencji zabytków pod nr 2107.
Lokalizacja.
Budynek znajduje się w centrum miasta, na Przedmieściu św. Katarzyny, przy Placu 18 Stycznia 4, w sąsiedztwie Zespołu Staromiejskiego, IV LO, oraz dworca Toruń Miasto z węzłem przesiadkowym.
Historia.
Budynek powstał w 1892 roku i pierwotnie był siedzibą Inspektoratu Kolei Królewskiej (Koniglische Eisenbahn Inspektion). Po 1920 roku w przejętym przez władze polskie gmachu umieszczono biura administracji Polskich Kolei Państwowych.
Krótko po II wojnie światowej zlokalizowano w nim, na mocy decyzji Dyrekcji Gdańskiej Polskich Kolei Państwowych, Przychodnię Lekarską PKP, którą po kilku miesiącach przekształcono w Obwodową Przychodnię Lekarską. W 1955 roku obiekt wyremontowano, powstały wówczas m.in. nowe gabinety lekarskie, apteka oraz siedziba Kolejowego Pogotowia Ratunkowego.
W 1975 roku, w wyniku nowego podziału administracyjnego kraju, przychodnię przekształcono w Obwód Lecznictwa Kolejowego (OLK) z siedzibą w Toruniu, który swym zasięgiem obejmował wszystkie przychodnie PKP z województw: toruńskiego i włocławskiego.
Obecnie w gmachu znajduje się Przychodnia Specjalistyczna OLK- MED, która jest spadkobierczynią tradycji lecznictwa kolejowego w Toruniu.
Architektura.
Budynek powstał w stylu neogotyckim i przetrwał do czasów współczesnych w niezmienionej formie architektonicznej.

</doc>
<doc id="4278766" url="https://pl.wikipedia.org/wiki?curid=4278766" title="Wicenty Poklewski-Koziełł (1905-1940)">
Wicenty Poklewski-Koziełł (1905-1940)



</doc>
<doc id="4278767" url="https://pl.wikipedia.org/wiki?curid=4278767" title="Łotewskie Narodowe Muzeum Sztuki">
Łotewskie Narodowe Muzeum Sztuki

Łotewskie Narodowe Muzeum Sztuki (łot. "Latvijas Nacionālais mākslas muzejs") – największe muzeum sztuki na Łotwie.
Historia.
Gdy w 1866 roku Rada miasta Rygi otrzymała dary od kolekcjonera Domenico de Robiani postanowiono stworzyć Ryską Galerię Sztuki, która została otwarta dla publiczności w 1869 roku w Rydze. W latach 1903-1905 został zbudowany nowy budynek na potrzeby Muzeum Sztuki w Rydze i Towarzystwa Promocji Sztuki. Był to pierwszy budynek w krajach bałtyckich, zbudowany specjalnie na potrzeby muzeum. Autorem projektu i pierwszym dyrektorem muzeum był niemiecki architekt i historyk sztuki Wilhelm Neumann. Gdy w 1918 roku Łotwa odzyskała niepodległość zaczęto gromadzić sztukę narodową. Oprócz Muzeum Sztuki w Rydze w latach dwudziestych XX w. istniało również mieszczące się na zamku Państwowe Muzeum Sztuki. Podczas okupacji sowieckiej dokonano reorganizacji muzeów i po II wojnie światowej zbiory obu muzeów zostały podzielone i usystematyzowane. Sztuka łotewska trafiła do Państwowego Muzeum Sztuki Łotewskiej i Rosyjskiej (Państwowe Muzeum Sztuki w latach 1989-2005, a obecnie Łotewskie Narodowe Muzeum Sztuki), a zagraniczne kolekcje trafiły do Państwowego Muzeum Sztuki Zachodniej Europy.
W 2000 roku Ministerstwo Kultury łącząc zbiory utworzyło muzeum, które od września 2005 roku nosi nazwę Łotewskie Narodowe Muzeum Sztuki. Pod koniec 2006 roku Łotewskie Narodowe Muzeum Sztuki otrzymało darowiznę od historyka sztuki Tatjany Suty, która stała się bazą dla otwartego 14 października 2008 roku Muzeum Romansa Suty i Aleksandry Beļcovej, które mieści się w ich dawnym mieszkaniu. Od 1 stycznia 2010 roku Muzeum Sztuki Dekoracyjnej i Designu oraz Muzeum Sztuki Zagranicznej (obecnie Muzeum Sztuki „Riga Bourse”) zostały filiami Łotewskiego Narodowego Muzeum Sztuki.
Organizacja.
Łotewskie Narodowe Muzeum Sztuki składa się z czterech oddziałow i jednej sali wystawowej:
Zbiory.
Stałe wystawy obejmują bogatą kolekcję łotewskiej sztuki od połowy XVIII wieku do czasów współczesnych. Muzeum w swoich zbiorach posiada także dzieła twórców rosyjskich i innych przedstawicieli państw nadbałtyckich.
Nagroda Purvītisa.
Od 2008 roku jest przyznawana dwa razy w roku artystce lub grupie artystów reprezentujących Łotwę nagroda im. Purvītisa. Zwycięzcę wybiera międzynarodowe jury. Nagroda wynosi 28 500 EUR przed opodatkowaniem jest najbardziej prestiżową i najważniejszą nagrodą artystyczną na Łotwie.

</doc>
<doc id="4278780" url="https://pl.wikipedia.org/wiki?curid=4278780" title="Aiguilles d’Arves">
Aiguilles d’Arves

Aiguilles d’Arves – (pol. "Igły Arves") - zespół trzech wyraźnie odrębnych szczytów w postaci potężnych, skalnych turni w masywie Arves w Alpach francuskich, na południe od Maurienne:
Położenie.
Szczyty Igieł Arves, położone około pięćdziesięciu kilometrów na wschód od Grenoble, w masywie Arves, należą do dorzecza Maurienne i oddzielają doliny Arvan na zachodzie i Valloirette na wschodzie. Jedynie południowa igła okrywa basen Oisans. Znajdują się na granicy departamentów Sabaudia i Alp Wysokich.
Historia.
Centralny szczyt ("L'Aiguille Centrale") został po raz pierwszy zdobyty przez braci Pierre’a Alexisa i Benoît Nicolasa Magnina z pobliskiego Saint-Michel-de-Maurienne 2 września 1839 roku. Jako dowód zbudowali oni na nim kopiec z kamieni i zostawili dwie sardyńskie monety pod skałą na szczycie.
Południowy szczyt ("L’Aiguille Meridionale") po raz pierwszy zdobyli szwajcarscy przewodnicy górscy, Christian i Ulrich Almer oraz ich amerykański klient, W.A.B. Coolidge z Nowego Jorku. W latach 70 i 80 XIX wieku Coolidge dokonywał pierwszych wejść na szczyty, szczególnie w Alpach Delfinackich. Wcześniej ta sama grupa wspięła się na "L’Auguille Centrale", w 1874 r. Na szczycie znaleźli wprawdzie kopiec zbudowany przez braci Magninów, ale przypisali go "legendarnemu łowcy kozic". Dzień po zdobyciu "L’Aiguille Meridionale", w 1878 Benoît Magnin poinformował ich o swoim wejściu, które miało miejsce 39 lat wcześniej.
Geografia.
Szczyty tworzące Aiguilles d’Arves.

</doc>
<doc id="4278798" url="https://pl.wikipedia.org/wiki?curid=4278798" title="Meizodon">
Meizodon

 
Meizodon – rodzaj węża z podrodziny Colubrinae w rodzinie połozowatych (Colubridae). 
Zasięg występowania.
Rodzaj obejmuje gatunki występujące w Afryce i być może na Półwyspie Arabskim. 
Systematyka.
Etymologia.
"Meizodon": "meizõn" „większy”; οδους "odous", οδοντος "odontos" „ząb”.
Podział systematyczny.
Do rodzaju należą następujące gatunki: 

</doc>
<doc id="4278799" url="https://pl.wikipedia.org/wiki?curid=4278799" title="Test GRIM">
Test GRIM

Test GRIM (ang. granularity-related inconsistency of means) – prosta technika statystyczna polegająca na sprawdzaniu, czy dany zbiór statystyk opisowych jest możliwy do uzyskania w przedstawionej skali i próbie. Pozwala zidentyfikować potencjalne błędy typograficzne, niekompletne opisy procedury, pomyłki obliczeniowe lub oszustwa naukowe w badaniach. Test wykorzystuje fakt, że w zbiorze danych zawierających "N" dyskretnych obserwacji możliwe do uzyskania średnie arytmetyczne są ograniczone do skończonej liczby możliwych wartości: są zawsze ułamkiem z licznikiem "N". Jeśli przedstawione średnie są niemożliwe, opis badania musi zawierać jakiś błąd; twórcy testu proponują określać takie sytuacje „niespójnościami”, aby nie domniemywać pochopnie złej woli u autorów badań.
Test GRIM jest szczególnie adekwatny w dziedzinach takich jak psychologia, w których powszechnie stosuje się relatywnie niewielkie próby i skale pomiarowe oparte o liczby naturalne. Technika została zaproponowana przez Nicka Browna i Jamesa Heathersa w 2016 r. (razem z podobnym testem SPRITE), w następstwie popularnego zainteresowania kryzysem replikacji w naukach. Anaya przedstawił także test GRIMMER, rozszerzenie tej metody pozwalające na analizę raportowanej w publikacjach wariancji.
Procedura.
Jak stwierdził jeden z autorów, test GRIM jest tak prosty, że trudno było mu uwierzyć, że nie został dotąd opisany. Dla każdej średniej przedstawionej w analizowanym artykule należy ustalić wielkość próby ("N"), obliczyć wszystkie możliwe ułamki z licznikiem "N", i porównać prezentowane średnie z uzyskanymi listami. Narzędzia stworzone i udostępnione przez autorów tolerują ponadto efekty niekonsekwentnego zaokrąglania: akceptują przedstawienie ułamka 1,125 zarówno jako 1,12 i 1,13. Wyniki nieobecne na listach są wskazywane jako matematycznie niemożliwe.
Interpretacja i ograniczenia.
Twórcy testu podkreślają, że niespójności wykryte przez test GRIM nie muszą być rezultatem świadomej złej woli badaczy. Błędy tego typu mogą mieć relatywnie niewinne wyjaśnienia, takie jak pomyłki redakcyjne i typograficzne, błędy oprogramowania, lub nadmierne skróty w opisie struktury badania. Mogą jednak być skutkiem nieuczciwych manipulacji danymi i wynikami (tzw. P-hacking). Miejsce wystąpienia problemu może pomóc w jego wstępnej diagnozie: pojedyncza niespójność w nieistotnej dla hipotezy średniej nie sugeruje złej woli; kilkukrotne niespójności w jednej grupie mogą świadczyć np. o pominiętym w opisie problemie braków odpowiedzi; wielokrotne niespójności w ważnych dla hipotez testach, zwłaszcza gdy powtarzają się pomiędzy różnymi pracami konkretnego autora lub zespołu, mogą świadczyć o poważniejszym problemie i skłaniać do głębszego rozpatrzenia.
Technika działa najbardziej precyzyjnie, kiedy analizowana próba jest relatywnie niewielka, skale pomiarowe są krótkie i dobrze opisane, a średnie przedstawiono z dokładnością do kilku miejsc po przecinku. Jeśli charakter skali nie jest jasny, analiza GRIM może wykrywać pozorne błędy – na przykład jeśli pytanie „ile kawałków pizzy zjadłaś(eś)” dopuszczało w badaniu odpowiedzi „dwa i trzy czwarte”.
Zastosowania.
Brown i Heathers użyli testu GRIM na 260 artykułach opublikowanych w trzech prestiżowych psychologicznych czasopismach naukowych. Z tej grupy 71 publikacji miało strukturę odpowiednią do takiej analizy; 36 zawierało co najmniej jeden niemożliwy wynik, a 16 zawierało wielokrotne niespójności.
Test GRIM (i powiązany test SPRITE) odegrał także ważną rolę w ujawnieniu głębokich błędów w serii publikacji laboratorium psychologii żywienia pod kierunkiem Briana Wansinka na Uniwersytecie Cornella. Wiele z wyników, publikacji i książek pochodzących z tego laboratorium przyciągało dotąd uwagę światowych mediów jako opis prostych i przyjemnych sztuczek pomagających w odchudzaniu. Zespół ten stosował daleko idący P-hacking; pod narastającą krytyką środowiska naukowego laboratorium wycofało siedem publikacji i wydało erraty do piętnastu opublikowanych wcześniej badań.

</doc>
<doc id="4278805" url="https://pl.wikipedia.org/wiki?curid=4278805" title="Mopanveldophis zebrinus">
Mopanveldophis zebrinus

Mopanveldophis zebrinus – gatunek węża z rodziny połozowatych (Colubridae), jedyny przedstawiciel monotypowego rodzaju Mopanveldophis.

</doc>
<doc id="4278806" url="https://pl.wikipedia.org/wiki?curid=4278806" title="Mopanveldophis">
Mopanveldophis



</doc>
<doc id="4278807" url="https://pl.wikipedia.org/wiki?curid=4278807" title="Oddział PTTK &quot;Ziemi Wałbrzyskiej&quot; w Wałbrzychu">
Oddział PTTK &quot;Ziemi Wałbrzyskiej&quot; w Wałbrzychu



</doc>
<doc id="4278817" url="https://pl.wikipedia.org/wiki?curid=4278817" title="Muhtarophis barani">
Muhtarophis barani

Muhtarophis barani – gatunek węża z rodziny połozowatych (Colubridae), jedyny przedstawiciel monotypowego rodzaju Muhtarophis.

</doc>
<doc id="4278818" url="https://pl.wikipedia.org/wiki?curid=4278818" title="Muhtarophis">
Muhtarophis



</doc>
<doc id="4278819" url="https://pl.wikipedia.org/wiki?curid=4278819" title="Magdalena Wróbel">
Magdalena Wróbel



</doc>
<doc id="4278821" url="https://pl.wikipedia.org/wiki?curid=4278821" title="Magdalena Wróbel (aktorka)">
Magdalena Wróbel (aktorka)

Magdalena Wróbel (ur. 3 sierpnia 1987 w Krakowie) – polska aktorka filmowa, telewizyjna i teatralna.
Wykształcenie.
W 2013 roku ukończyła Państwową Wyższą Szkołę Filmową, Telewizyjną i Teatralną im. Leona Schillera w Łodzi.
Nagrody.
W 2012 roku otrzymała nagrodę „Inwestycja w talent” na 30. Festiwalu Szkół Teatralnych w Łodzi.

</doc>
<doc id="4278823" url="https://pl.wikipedia.org/wiki?curid=4278823" title="Thanos">
Thanos

Thanos, Szalony Tytan (ang. "Mad Titan") – fikcyjna postać (superzłoczyńca) występująca w licznych seriach komiksowych, wydawanych przez Marvel Comics, oraz adaptacjach bazujących na komiksowych publikacjach. Postać zadebiutowała w 55. numerze komiksu "Iron Man" w lutym 1973 roku. Jej twórcami byli Mike Friedrich i Jim Starlin.
Pojawił się między innymi w seriach "Infinity Gauntlet", "Warlock and the Infinity Watch", "Infinity Crusade" czy "Infinity War", gdzie jego głównym celem jest zebranie sześciu „Klejnotów Nieskończoności”, które umieszczone w „Rękawicy Nieskończoności”, uczynią go jeszcze potężniejszym. Historia ta stała się inspiracją dla twórców filmów Filmowego Uniwersum Marvela, gdzie Thanos początkowo pojawiał się w roli cameo w scenach po napisach końcowych.
Geneza.
Tworzenie Thanosa przez Jima Starlina rozpoczęło się w ramach projektu psychologicznego, nad którym pracował podczas nauki w koledżu. Starlin inspirował się Darkseidem, czyli superzłoczyńcą wymyślonym przez Jacka Kirby’ego. Początkowo, gdy artysta opracowywał postać, ta przypominała Metrona.
Historia.
Thanos urodził się wśród Przedwiecznych, rasy żyjącej na księżycu Saturna, Tytanie. Jego rodzicami byli Mentor i Sui-San. Z wyglądu nie przypominał innych przedstawicieli swojej rasy, gdyż urodził się z deformacjami ciała. Jego matka próbowała go zabić tuż po porodzie. Z powodu wyglądu miał problemy z rówieśnikami przez których był traktowany jak odmieniec. Miał przez to żal do całego Wszechświata. Zakochał się bez wzajemności w Śmierci, której wielokrotnie próbował zaimponować. W pewnym momencie życia wszedł w konflikt z ojcem, który był przywódcą kolonii na Tytanie, i bratem – Starfoxem. Po nieudanej próbie obalenia ojca, w trakcie której prawie zniszczył swoją planetę, rozpoczął niemal stuletnią podróż po galaktyce. Został kosmicznym piratem, a następnie ogłosił się władcą Tytana. Zaczął starać się wzmocnić swoją moc poprzez manipulacje genetyczne i mistyczną sztukę oraz budował swoją armię. W międzyczasie uratował i adoptował m.in. Gamorę i Moondragon. Później obie wyrzekły się swojego przybranego ojca. Brat Thanosa, Starfox dołączył do Avengersów i walczył z Szalonym Tytanem. Thanos zaczął interesować się Klejnotami Nieskończoności, które umożliwiają omnipotencję oraz omniscencję. Chciał je wykorzystać do zniszczenia Wszechświata i przypodobania się swojej ukochanej. W trakcie pierwszej próby skolekcjonowania kamieni zabił go Adam Warlock. Następnie Thanos zmartwychwstał i sformował Czarny Zakon, czyli grupę kosmitów, do której należą: Black Dwarf, Proxima Midnight, Ebony Maw, Corvus Glaive, Black Swan oraz Supergiant. W trakcie drugiej próby został zdradzony przez Nebulę. Dzięki wierze Warlocka w to, że Thanos może się zmienić, superzłoczyńca porzucił dotychczasowe życie i cele, a następnie dołączył do Wiecznej Straży.
Thanos prowadził także eksperymenty, w trakcie których stworzył rasę zwaną Thanosi. Cechą osobników z tej rasy było to, że łączyły cechy jego i jego wrogów. Pozwoliło mu to studiować słabe punkty u swoich przeciwników. Ponadto skonstruował wiele wynalazków m.in.: generator pola siłowego, który chroni przed pociskami, służące mu roboty, kosmiczny tron umożliwiający teleportację oraz mobilną stację kosmiczną.
Adaptacje.
Thanos pojawił się w wielu filmach z Filmowego Uniwersum Marvela. W "Avengers" (2012) postać zagrał Damion Poitier, a w "Strażnikach Galaktyki" (2014), ' (2015) oraz ' (2018) i "" (2019) w złoczyńcę wcielił się Josh Brolin.
Thanos pojawił się także w wielu grach komputerowych, m.in.: w trakcie jednego z wydarzeń w "Fortnite", gracz, który znalazł Rękawicę Nieskończoności mógł wcielić się w Szalonego Tytana; był grywalną postacią w dodatku DLC zatytułowanym "Marvel’s Avengers: Infinity War Movie Level Pack" do gry "Lego Marvel Super Heroes 2", gdzie próbuje on pokonać mieszkańców Atillan i dotrzeć do tronu Black Bolta; jest jednym z przeciwników Strażników Galaktyki w "".

</doc>
<doc id="4278824" url="https://pl.wikipedia.org/wiki?curid=4278824" title="La Guardia (Boliwia)">
La Guardia (Boliwia)

La Guardia – miasto w Boliwii, położone w środkowej części departamentu Santa Cruz.

</doc>
<doc id="4278825" url="https://pl.wikipedia.org/wiki?curid=4278825" title="Sułak">
Sułak

Sułak (ros. Сулак) – rzeka w europejskiej części Rosji, na terenie Dagestanu.
Rzeka powstaje z połączenia rzek Awarskoje Kojsu i Andijskoje Kojsu, których źródła znajdują się w Wielkim Kaukazie. W górnym biegu płynie wąwozami, w kierunku północnym. W dolnym wypływa na równinę i skręca na wschód. Za miejscowością Sułak uchodzi do Morza Kaspijskiego. Nad rzeką położone jest miasto Kiziljurt.
Długość rzeki wynosi 144 km, a powierzchnia dorzecza – 15 200 km².
Na rzece zbudowanych zostało kilka elektrowni wodnych, w tym największa – Czyrkiejska. Rzeka wykorzystywana jest do nawadniania pól.

</doc>
<doc id="4278827" url="https://pl.wikipedia.org/wiki?curid=4278827" title="Mistrzostwa Szwecji w Skokach Narciarskich 2018">
Mistrzostwa Szwecji w Skokach Narciarskich 2018

Mistrzostwa Szwecji w Skokach Narciarskich 2018 – zawody rozegrane w styczniu i lutym 2018 roku na skoczniach Lugnet w Falun oraz Hallstabacken w Sollefteå w celu wyłonienia najlepszych skoczków w kraju.
20 stycznia na skoczni normalnej odbyły się trzy konkurencje: wśród mężczyzn mistrzem kraju został Josef Larsson, a kolejne miejsca na podium zajęli Marcus Flemström i Olof Lundgren. Do startu zgłosiło się 7 zawodników. Równocześnie z konkursem mężczyzn został rozegrany o mistrzostwo kobiet, w którym wystąpiły jedynie dwie zawodniczki: najlepszą okazała się Astrid Moberg, która pokonała o siedem punktów Johnna Mohlén. Tytuł wśród drużyn zdobyła ekipa Sollefteå GIF, przed Holmens IF i Sollentuna BHK.
Miesiąc później na dużej skoczni rozegrano konkursy indywidualne mężczyzn oraz kobiet. Wśród panów tytuł zdobył czwarty na normalnej skoczni Simon Eklund, przed Lundgrenem i Larssonem. Ponadto sklasyfikowano jeszcze Flemströma i Sebastiana Devalla. W rywalizacji pań zwyciężyła Moberg przed Mohlén.

</doc>
<doc id="4278829" url="https://pl.wikipedia.org/wiki?curid=4278829" title="Sorry, Sorry">
Sorry, Sorry

Sorry, Sorry () – trzeci album studyjny południowokoreańskiej grupy Super Junior, wydany 12 marca 2009 roku przez SM Entertainment. Był promowany przez singel „Sorry Sorry” (kor. 쏘리 쏘리 (Sorry, Sorry)). Sprzedał się w liczbie ponad egzemplarzy. Ukazał się w dwóch edycjach.
"Sorry, Sorry" został pozytywnie oceniony przez krytyków i był hitem komercyjnym w Azji, stając się najlepiej sprzedającym się koreańskim albumem w 2009 roku w Korei Południowej, Tajwanie, Tajlandii, Chinach i na Filipinach. W niecały tydzień po rozpoczęciu przedsprzedaży zamówiono ponad 150 tys. egzemplarzy. Według południowokoreańskiego rankingu Hanteo Charts, zadebiutował na 1 miejscu na listy przebojów z prawie 30 tys. egzemplarzami sprzedanymi pierwszego dnia.
"Sorry, Sorry" był ostatnim albumem grupy, na którym pojawili się członkowie Han Geng i Kibum.
Sorry, Sorry (Repackage).
14 maja 2009 roku album został wydany ponownie i zawierał dodatkowo cztery nowe utwory, w tym główny singel „It’s You” (kor. 너라고 (It’s You)).

</doc>
<doc id="4278830" url="https://pl.wikipedia.org/wiki?curid=4278830" title="Mineros">
Mineros

Mineros – miasto w Boliwii, położone w środkowej części departamentu Santa Cruz.

</doc>
<doc id="4278831" url="https://pl.wikipedia.org/wiki?curid=4278831" title="Olga Oppenheimer">
Olga Oppenheimer

Olga Oppenheimer (ur. 9 czerwca 1886 w Kolonii, zm. 4 lipca 1941 w obozie koncentracyjnym na Majdanku) – niemiecka malarka i graficzka pochodzenia żydowskiego. Współzałożycielka stowarzyszenia sztuki nowoczesnej Gereonsklub w Kolonii (1911). W 1912 i 1913 roku wzięła udział w międzynarodowej wystawie sztuki Sonderbund w Kolonii, a w 1913 – jako jedyna niemiecka artystka – w Armory Show. W 1918 roku z powodu depresji musiała przerwać karierę artystyczną. W 1941 roku deportowana do obozu koncentracyjnego na Majdanku, gdzie została zamordowana.
Życiorys.
Olga urodziła się jako najstarsze z sześciorga dzieci Maxa Samuela Oppenheimera i jego żony Emilie Wilhelmine. Jej rodzice prowadzili dochodowe przedsiębiorstwo tekstylne. Olga wychowywała się w zamożnym, liberalnym środowisku żydowsko-mieszczańskim. Rodzice rozwijali jej talent do rysowania. W 1907 roku Olga Oppenheimer studiowała razem ze swoją przyjaciółką, Emilie Worringer, w Dachau u Adolfa Hölzela oraz w Akademii Sztuk Pięknych w Monachium. Po krótkim pobycie w Kolonii wyjechała w 1909 roku do Paryża, gdzie studiowała pod kierunkiem Paula Sérusiera. Jej wcześniejsze dwubarwne drzeworyty ujawniły wpływ Félix Vallottona. Po powrocie do Kolonii wspólnie z Emilie Worringer założyła w budynku Gereonshaus studio oraz szkołę malarstwa i rysunku. W jego murach obie wspólnie z Franzem M. Jansenem założyły w 1910 roku Gereonsklub, organizując w jego salach wystawy sztuki nowoczesnej (między innymi dzieła Vincenta van Gogha, Gustava Klimta i Pabla Picassa) oraz spotkania nadreńskiej awangardy. W tym samym roku na wystawie II. Ausstellung des Kölner Künstlerbundes w Wallraf-Richartz-Museum Olga Oppenheimer zaprezentowała po raz pierwszy własne prace. W latach 1910–1913 wystawiała swoje obrazy figuralne, martwe natury oraz drzeworyty na różnych awangardowych wystawach w Kolonii i Bonn. W 1912 i 1913 roku uczestniczyła w wystawie Sonderbund w Kolonii.
W 1913 roku, jako jedyna niemiecka artystka, wzięła udział w wystawie Armory Show w Nowym Jorku, Bostonie i Chicago. Jej prace najprawdopodobniej widział na wystawie Sonderbund Walt Kuhn, który uzgodnił następnie ich wystawienie na Armory Show. Sześć drzeworytów artystki, będących ilustracjami do powieści Van Zantens lykkelige Tyd, duńskiego pisarza Lauridsa Bruuna zostało wystawionych w galerii G razem z drzeworytami i litografiami Edvarda Muncha.
W tym samym roku Olga Oppenheimer wyszła za mąż za brata przyjaciółki, restauratora Adolfa Worringera, któremu urodziła dwóch synów. Z nieznanych powodów porzuciła malarstwo. Być może przyczyną była widoczna u niej już wtedy ciężka depresja. I wojna światowa pogłębiła jej zły stan psychiczny do tego stopnia, że jej rodzina zabrała ją w 1918 roku do sanatorium Waldbreitbach w Neuwied. Olga Oppenheimer spędziła tam ponad 20 lat. W 1936 roku Adolf Worringer rozwiódł się z nią na podstawie ustaw norymberskich. W ramach nazistowskiego programu Akcja T4 została w 1941 roku deportowana do obozu koncentracyjnego na Majdanku i tam zamordowana.

</doc>
<doc id="4278841" url="https://pl.wikipedia.org/wiki?curid=4278841" title="Mackoght">
Mackoght

Mackoght (lub Macoght) (irl. "Mac Uchta", co oznacza "syn piersi górskiej"), zwana także Małym Errigalem lub Maleńkim Errigalem (irl. "an Earagail Bheag") – góra w hrabstwie Donegal, w Irlandii. Ma 555 metrów (1,821 stóp).
Położenie.
Góra jest drugą najbardziej wysuniętą na południe i drugą najniższą w łańcuchu górskim, zwanym przez mieszkańców siedmioma siostrami, "Seven Sisters". 
Siedem sióstr, to Muckish, Crocknalaragagh, Aghla Beg, Ardloughnabrackbaddy, Aghla More, Errigal i Mackoght, wszystkie należą do gór Derryveagh. Mackoght znajduje się na 351 pozycji, w kategorii "najwyższych szczytów Irlandii".

</doc>
<doc id="4278852" url="https://pl.wikipedia.org/wiki?curid=4278852" title="Marcol">
Marcol

Osoby o nazwisku Marcol:

</doc>
<doc id="4278859" url="https://pl.wikipedia.org/wiki?curid=4278859" title="Bikin (rzeka)">
Bikin (rzeka)

Bikin (ros. Бикин) – rzeka w azjatyckiej części Rosji, na terenie Krajów Nadmorskiego i Chabarowskiego, prawostronny dopływ Ussuri.
Źródło rzeki znajduje się w paśmie górskim Sichote-Aliń. W przeważającej części biegu płynie w kierunku zachodnim. W końcowym biegu przepływa przez miasto Bikin. Uchodzi do Ussuri, na granicy chińsko-rosyjskiej.
Długość rzeki wynosi 560 km, a powierzchnia dorzecza – 22 300 km².
Głównymi dopływami są Ałczan, Baczełaza (prawostronne) i Ziewa (lewostronny).
Górny i środkowy bieg rzeki znajduje się w granicach parku narodowego Bikin.

</doc>
<doc id="4278864" url="https://pl.wikipedia.org/wiki?curid=4278864" title="Bikin (ujednoznacznienie)">
Bikin (ujednoznacznienie)



</doc>
<doc id="4278870" url="https://pl.wikipedia.org/wiki?curid=4278870" title="Port Kembla">
Port Kembla

Port Kembla – portowe przedmieście Wollongong w stanie Nowa Południowa Walia; 112 km na południe od Sydney. Na przedmieściu znajduje się port morski, kompleks przemysłowy (jeden z największych w Australii), niewielki, znajdujący się w pobliżu portu rezerwat przyrody (zalewany podczas przypływu) oraz niewielka liczba przedsiębiorstw branży handlowej. Położone jest na wierzchołku Red Point – miejsca pierwszej europejskiej obserwacji dokonanej przez kapitana Jamesa Cooka w 1770 roku. Nazwa „Kembla” jest wyrazem aborygeńskim, oznaczającym „mnóstwo dzikiego ptactwa”.

</doc>
<doc id="4278873" url="https://pl.wikipedia.org/wiki?curid=4278873" title="Sancti-Spíritus">
Sancti-Spíritus



</doc>
<doc id="4278874" url="https://pl.wikipedia.org/wiki?curid=4278874" title="Elmar Altvater">
Elmar Altvater

Elmar Altvater (ur. 24 sierpnia 1938 w Kamen, zm. 1 maja 2018 w Berlinie) – niemiecki politolog, profesor nauk politycznych w Instytucie Otto Suhra ("Otto-Suhr-Institut", OSI) Wolnego Uniwersytetu w Berlinie. Po odejściu na emeryturę w dniu 30 września 2004, nadal pracował aktywnie w instytucie, prowadząc działalność dydaktyczną i badawczą.
Życiorys.
Po uzyskaniu matury w 1959 w gimnazjum w Kamen do roku 1963 Elmar Altvater studiował na Uniwersytecie w Monachium ekonomię i socjologię. W 1968 roku na podstawie rozprawy "Gesellschaftliche Produktion und ökonomische Rationalität: externe Effekte und zentrale Planung im Wirtschaftssystem des Sozialismus" (Społeczna produkcja i ekonomiczna racjonalność: zewnętrzne efekty i centralne planowanie w systemie gospodarczym socjalizmu) obronił doktorat. Od 1968 do 1970 roku był pracownikiem naukowym na Uniwersytecie Erlangen-Nürnberg. Następnie odszedł z Instytutu Otto Suhra (OSI) i przeszedł na wydział nauk politycznych Wolnego Uniwersytetu w Berlinie. Tutaj otrzymał w 1971 stanowisko profesora ekonomii politycznej.
Elmar Altvater podczas pracy w Instytucie Otto Suhra angażował się w działalność ruchów studenckich "68er-Bewegung" w Berlinie. W 1970 roku był współzałożycielem gazety PROKLA, czasopisma socjalistycznego podejmującego "problemy ekonomiczne, ekologiczne oraz polityki marksistowskiej". To Altvater właśnie wniósł ogromny wkład w upowszechnianie marksistowskich poglądów. Jako członek Niemieckiego Socjalistycznego Związku Studentów ("Sozialistischer Deutscher Studentenbund", SDS) był aktywistą oraz jednym z liderów ruchu 68er-Bewegung w mieście Offenbach.
Równolegle do swojej działalności akademickiej Altvater był również aktywistą społecznym. Był jednym z założycieli organizacji Związek 90/Zieloni, później jednak (od czasów konfliktu w Kosowie) zaczął się dystansować do tej organizacji. Był też jednym z członków założycieli think tanku "Institut Solidarische Moderne".

</doc>
<doc id="4278882" url="https://pl.wikipedia.org/wiki?curid=4278882" title="Sancti-Spíritus (Hiszpania)">
Sancti-Spíritus (Hiszpania)



</doc>
<doc id="4278883" url="https://pl.wikipedia.org/wiki?curid=4278883" title="Sancti-Spíritus (Kastylia i León)">
Sancti-Spíritus (Kastylia i León)

Sancti-Spíritus – gmina w Hiszpanii, w prowincji Salamanka, w Kastylii i León, o powierzchni 141,90 km². W 2017 roku gmina liczyła 841 mieszkańców.

</doc>
<doc id="4278885" url="https://pl.wikipedia.org/wiki?curid=4278885" title="Lhorong">
Lhorong

Lhorong lub Luolong (tyb. ལྷོ་རོང་རྫོང་།, Wylie: "lho rong rdzong", ZWPY: "Lhorong Zong"; ) – powiat we wschodniej części Tybetańskiego Regionu Autonomicznego, w prefekturze Qamdo. W 1999 roku powiat liczył 39 280 mieszkańców.

</doc>
<doc id="4278888" url="https://pl.wikipedia.org/wiki?curid=4278888" title="Pomnik Jurija Gagarina w Poznaniu">
Pomnik Jurija Gagarina w Poznaniu

Pomnik Jurija Gagarina – pomnik w formie modernistycznego obelisku, usytuowany w Parku Jurija Gagarina zlokalizowanym na Osiedlu Pod Lipami, administracyjnie należącym do jednostki pomocniczej Osiedle Nowe Winogrady Południe w Poznaniu.
Autorem pomnika jest artysta-rzeźbiarz Jerzy Sobociński. Uroczystego odsłonięcia monumentu radzieckiego kosmonauty, dokonał 7 listopada 1977 I sekretarz KW PZPR w Poznaniu Jerzy Zasada w asyście ówczesnego wojewody poznańskiego Stanisława Cozasia i partyjnych oficjeli.
Rzeźba usytuowana na 10 metrowym betonowym postumencie przedstawia głowę kosmonauty w hełmie.

</doc>
<doc id="4278892" url="https://pl.wikipedia.org/wiki?curid=4278892" title="Banbar">
Banbar

Banbar lub Bianba (tyb. དཔལ་འབར་རྫོང་, Wylie: "dpal 'bar rdzong", ZWPY: "Banbar Zong"; ) – powiat we wschodniej części Tybetańskiego Regionu Autonomicznego, w prefekturze Qamdo. W 1999 roku powiat liczył 29 337 mieszkańców.

</doc>
<doc id="4278901" url="https://pl.wikipedia.org/wiki?curid=4278901" title="OCR">
OCR



</doc>
<doc id="4278902" url="https://pl.wikipedia.org/wiki?curid=4278902" title="Szalony Tytan">
Szalony Tytan



</doc>
<doc id="4278904" url="https://pl.wikipedia.org/wiki?curid=4278904" title="Mad Titan">
Mad Titan



</doc>
<doc id="4278906" url="https://pl.wikipedia.org/wiki?curid=4278906" title="Computer Artworks">
Computer Artworks

Computer Artworks – nieistniejące brytyjskie przedsiębiorstwo informatyczne i producent gier komputerowych. Założone w 1993 przez Williama Lathama oraz Marka Atkinsona. Głównym celem twórców firmy był rozwój pionierskiego konceptu Lathama – "Organic Art" (ang. sztuka organiczna) – w założeniach dążącego do połączenia sztuki komputerowej i nauki, tworzącego w ten sposób kreatywne technologie oraz unikalne obrazy.
Głównymi produktami studia były wygaszacze ekranu, programy sieciowe oraz programy 3D "Organic Computer Animation". Korzystając ze swojego oprogramowania tworzyło również grafiki na T-Shirty, ubrania i in.
W 1994 rozpoczęło współpracę z IBM Multimedia, Time Warner Interactive Entertainment oraz Sony Computer Entertainment Europe.
Na przełomie 2001 i 2002 powstał oddział firmy o nazwie MetalJelly, ściśle współpracujący z Nokią i innymi producentami sprzętu telefonicznego.
Na początku 2002 Computer Artworks utworzyło nowy oddział w Brighton. Miało ono być odpowiedzialne za produkcję przygodowej gry akcji na licencji filmowej na PC, Xboxa i PlayStation 2; oraz tytułu dla Sony (DJ: Decks &amp; FX).
Pierwszą grę, Evolva, studio wyprodukowało w 2000 (wydawcy: Virgin Interactive – Europa, Interplay – USA). Była to taktyczna gra akcji. Została dobrze przyjęta przez recenzentów ze względu na grafikę i projekty postaci. Zachęceni sukcesem twórcy podpisali umowę z Universal Interactive (później VU Games) na produkcję gry na podstawie filmu "Coś" Johna Carpentera z 1982.. Gra zadebiutowała w 2002 i zyskała pozytywne recenzje wśród krytyków i stała się komercyjnym sukcesem, stając się numerem 1 w listach sprzedaży w Wielkiej Brytanii oraz Niemczech, sprzedając się w 1,5 mln egzemplarzy. Skłoniło to producenta do rozpoczęcia prac nad kontynuacją. Gra nie została jednak ukończona, ponieważ w 2003 studio weszło w stan upadłości.
Przyczyną bankructwa Computer Artworks była niewypłacalność wydawców, co przełożyło się na kłopoty finansowe studia.
W 2003 część pracowników oddziału w Brighton, m.in. David Amor oraz Andy Eades, założyli studio Relentless Software.

</doc>
<doc id="4278909" url="https://pl.wikipedia.org/wiki?curid=4278909" title="Sobrado (Hiszpania)">
Sobrado (Hiszpania)



</doc>
<doc id="4278926" url="https://pl.wikipedia.org/wiki?curid=4278926" title="Torrent (Hiszpania)">
Torrent (Hiszpania)



</doc>
<doc id="4278930" url="https://pl.wikipedia.org/wiki?curid=4278930" title="Thanos (Marvel Cinematic Universe)">
Thanos (Marvel Cinematic Universe)



</doc>
<doc id="4278987" url="https://pl.wikipedia.org/wiki?curid=4278987" title="Anna Kras">
Anna Kras

Anna Kras (ur. 8 września 1983) – polska judoczka.
Była zawodniczka klubów: Pałac Młodzieży Tarnów (1995-2003), Klub Judo AZS Opole (2002-2003), KS AZS-AWF Wrocław (2003-2005). Dwukrotna brązowa medalistka mistrzostw Polski seniorek (2002 - kat.do 52 kg, 2004 - kat, do 57 kg). Ponadto m.in. dwukrotna młodzieżowa mistrzyni Polski (2004, 2005) i mistrzyni Polski juniorek 2001. Uczestniczka mistrzostw Europy juniorek 2001.

</doc>
<doc id="4279030" url="https://pl.wikipedia.org/wiki?curid=4279030" title="Teodor Gutaj">
Teodor Gutaj

Teodor Gutaj (ur. 1931, zm. 2 lutego 2021 w Jeleniej Górze) – polski artysta fotograf. Członek Stowarzyszenia Twórców Fotoklubu Rzeczypospolitej Polskiej. Członek Zarządu Jeleniogórskiego Towarzystwa Fotograficznego.
Życiorys.
Teodor Gutaj związany z jeleniogórskim środowiskiem fotograficznym – mieszka i tworzy w Jeleniej Górze. Fotografuje od 1947 roku. Z wykształcenia jest konstruktorem mechanikiem. W 1947 roku zamieszkał i mieszka do chwili obecnej w Jeleniej Górze. Był członkiem jeleniogórskiego Fotoklubu "Celwiskoza" (do 1990 roku), w którym pełnił funkcje członka Zarządu oraz sekretarza. W 1981 roku wstąpił do Jeleniogórskiego Towarzystwa Fotograficznego, w którym pełnił funkcję sekretarza oraz przez kilka kadencji – funkcję skarbnika w Zarządzie JTF. Jest członkiem Ogólnopolskiej Grupy Twórczej "Art-Foto". Był wieloletnim pracownikiem "ZWCh Chemitex Celwiskoza" oraz fotoreporterem gazety zakładowej "Wspólny cel".
Teodor Gutaj jest autorem i współautorem wielu wystaw fotograficznych; indywidualnych, zbiorowych, poplenerowych oraz pokonkursowych – na których został uhonorowany wieloma nagrodami, wyróżnieniami, dyplomami i listami gratulacyjnymi. Jest aktywnym uczestnikiem licznych plenerów fotograficznych. Szczególne miejsce w twórczości Teodora Gutaja zajmuje fotografia krajobrazowa – w zdecydowanej większości górska, fotografia architektury oraz fotografia roślin. W 2001 roku został przyjęty w poczet członków Fotoklubu Rzeczypospolitej Polskiej Stowarzyszenia Twórców. Decyzją Komisji Kwalifikacji Zawodowych Fotoklubu RP, otrzymał dyplom potwierdzający kwalifikacje do wykonywania zawodu artysty fotografa, fotografika (legitymacja nr 149).
Odznaczenia.
Źródło.
Wybrane wystawy indywidualne.
Źródło.

</doc>
<doc id="4279039" url="https://pl.wikipedia.org/wiki?curid=4279039" title="Zabójca (amerykański film 2007)">
Zabójca (amerykański film 2007)

Zabójca (oryg. "War") – amerykański kryminalny film akcji z 2007 roku. Dreszczowiec ten wyreżyserował Philip Atwell (był to jego debiut). Główne role w filmie zagrali Jet Li i Jason Statham. W produkcji wykorzystano choreografię scen walki autorstwa Coreya Yuena. W Polsce premiera na nośniku DVD odbyła się 15 maja 2008. Obraz był drugim, w którym wspólnie wystąpili Li i Statham; wcześniej pojawili się razem na planie produkcji "Tylko jeden" (2001).
Roboczym tytułem filmu był "Rogue"; zmieniono go jednak na "War" by nie kolidował z innym filmem z tego samego roku tak samo zatytułowanym. W kilku państwach film wyświetlany był w kinach (lub wydany na DVD) jako "Rogue Assassin".
Opis fabuły.
Jack Crawford (Statham) pracuje jako agent FBI, który rozpracowuje amerykańską odnogę yakuzy. Wspólnie ze swoim partnerem Tomem (Terry Chen) bierze udział w akcji, w której ma schwytać płatnego zabójcę Rogue’a (Li). Partner Jacka ciężko rani bandytę, ale nie udaje się im go schwytać. Na drugi dzień Tom i cała jego rodzina zostają brutalnie zamordowani. W ich domu Jack spostrzega tytanową łuskę. Agent chce pomścić śmierć partnera, ale Rogue znika bez śladu.
Po trzech latach natrafia na taki sam ślad w japońskim barze, w którym zlikwidowano członków mafii japońskiej. Mając w pamięci obrażenia, których doznał w porcie Rogue, Crawford stara się trafić na jego trop poprzez chirurgów plastycznych, którzy specjalizują się w rekonstrukcjach twarzy. W tym czasie Rogue zjednywa się z Changiem (John Lone), przywódcy chińskiej triady w Stanach Zjednoczonych, a także podpuszcza go by doszło do wojny z yakuzą dowodzoną przez Kirę (Devon Aoki). Jackowi, który bardziej niż mafijnymi potyczkami zainteresowany jest Rogue’em, udaje się rozgryźć intrygę. Staje on wtedy do walki z przeciwnikiem.
Obsada.
źródło: 
Box office i odbiór.
W pierwszy weekend wyświetlania "Zabójcy" w amerykańskich kinach, film zarobił USD (2277 kin, średnio 4313 USD), co było 5. wynikiem na amerykańskim rynku podczas tamtego weekendu. Produkcja zarobiła USD w Stanach Zjednoczonych i USD za granicą, na całym świecie dochód z filmu wyniósł USD. Ze sprzedaży nośników DVD zarobiono USD. Na stronie Rotten Tomatoes ze zsumowanymi recenzjami produkcji filmowych, "Zabójca" otrzymał notę 14%.
Ścieżka dźwiękowa.
Materiał muzyczny skomponowany został przez Briana Tylera. W nagraniu albumu udział wzięli także: RZA, Mark Batson (obaj także jako kompozytorzy) i zespół Machines of Loving Grace.
źródło: 

</doc>
<doc id="4279050" url="https://pl.wikipedia.org/wiki?curid=4279050" title="Maciej z Błędowa">
Maciej z Błędowa

Maciej z Błędowa lub Maciej Błędowski herbu Półkozic (zm. przed 3 września 1480) – doktor dekretów, rektor Akademii Krakowskiej, kanonik krakowski.
Życiorys.
Pochodził z rodziny szlacheckiej, był synem Gotarda z Błędowa herbu Półkozic. W 1434 zapisał się na studia w Akademii Krakowskiej, ale dopiero w 1443 uzyskał stopień bakałarza nauk wyzwolonych. Przerwał studia i rozpoczął karierę urzędnika. W 1445 zatrudnił się w kancelarii Jana z Czyżowa wojewody krakowskiego. W latach 1448–1468 był pisarzem kancelarii koronnej. W 1462 został sekretarzem króla Kazimierza Jagiellończyka pełnił funkcję poborcy podatku czopowego w województwie krakowskim. Na uczelnię powrócił w 1469 uzyskując stopień magistra sztuk wyzwolonych, następnie rozpoczął studia prawnicze zakończone w 1453 uzyskaniem stopnia doktora dekretów. Wykładał na Wydziale Prawa, dwukrotnie w latach 1473–1474 i 1474-1475 wybierany był na stanowisko rektora. Związki z dworem królewskim ułatwiały mu uzyskanie beneficjów kościelnych. Od 1450 był kanonikiem sandomierskim, od 1462 kanonikiem krakowskim. W 1453 był proboszczem w Wieliczce. Należał do kręgu zaufanych współpracowników biskupa krakowskiego Jana Rzeszowskiego, od 1474 był wikariuszem generalnym diecezji krakowskiej, a w latach 1473–1476 tenutariuszem dóbr pabianickich diecezji krakowskiej.

</doc>
<doc id="4279057" url="https://pl.wikipedia.org/wiki?curid=4279057" title="Ajax Amsterdam w europejskich pucharach">
Ajax Amsterdam w europejskich pucharach



</doc>
<doc id="4279066" url="https://pl.wikipedia.org/wiki?curid=4279066" title="Stadion Miejski w Radomiu">
Stadion Miejski w Radomiu



</doc>
<doc id="4279068" url="https://pl.wikipedia.org/wiki?curid=4279068" title="Wrześnik (wąwóz)">
Wrześnik (wąwóz)

Wrześnik – wąwóz w lewych zboczach Doliny Prądnika w Ojcowskim Parku Narodowym (OPN). Ma wylot między Skałami Panieńskimi i Skałami Kawalerskimi. W płaskim dnie wylotu znajduje się charakterystyczna skała zwana Igłą Deotymy, a u podnóża Panieńskich Skał stoi drewniana willa "Pod Koroną" z mieszkaniami pracowników OPN.
Wąwóz jest porośnięty lasem. Prowadzi nim nieznakowana ścieżka łącząca się z Zamkową Drogą. W XIX wieku u wylotu wąwozu Wrześnik znajdowała się jedna z trzech prochowni w Dolinie Prądnika. Wytwarzano w nich proch strzelniczy dla polskich powstańców walczących w powstaniach narodowych. Podczas powstania listopadowego prochownie te wytwarzały 43% całej krajowej produkcji prochu. Rząd carskiej Rosji zlikwidował je w 1834 roku.

</doc>
<doc id="4279070" url="https://pl.wikipedia.org/wiki?curid=4279070" title="Wrześnik">
Wrześnik



</doc>
<doc id="4279075" url="https://pl.wikipedia.org/wiki?curid=4279075" title="Maciej z Kościana">
Maciej z Kościana

Maciej z Kościana (zm. w sierpniu 1488) – doktor prawa kanonicznego, rektor Akademii Krakowskiej.
Życiorys.
Był synem Klemensa mieszczanina z wielkopolskiego Kościana. Wpisał się na listę studentów Akademii Krakowskiej w 1442 w 1445 uzyskał stopień bakałarza nauk wyzwolonych. Jako doktor prawa kanonicznego obejmował stanowisko rektora w semestrze zimowym 1472-1473. W 1479 był dziekanem Wydziału Prawa. W latach 1472-1487 był proboszczem w kościele św. Anny w Krakowie zainicjował dokumentowanie cudów i łask doznanych za wstawiennictwem Jana Kantego. W dokumentach po raz ostatni został odnotowany 29 lipca 1488, 12 września 1488 natomiast po śmierci Macieja uczelnia powierzyła probostwa kościoła św. Anny Janowi z Wysokiej. Maciej z Kościana zgromadził sporą bibliotekę, którą zapisał Kolegium Większemu.

</doc>
<doc id="4279079" url="https://pl.wikipedia.org/wiki?curid=4279079" title="Cedar Ridge">
Cedar Ridge

Cedar Ridge – jednostka osadnicza w Stanach Zjednoczonych, w stanie Kalifornia, w hrabstwie Tuolumne.

</doc>
<doc id="4279081" url="https://pl.wikipedia.org/wiki?curid=4279081" title="Chinese Camp">
Chinese Camp

Chinese Camp – jednostka osadnicza w Stanach Zjednoczonych, w stanie Kalifornia, w hrabstwie Tuolumne.

</doc>
<doc id="4279088" url="https://pl.wikipedia.org/wiki?curid=4279088" title="Cold Springs (hrabstwo Tuolumne)">
Cold Springs (hrabstwo Tuolumne)

Cold Springs – jednostka osadnicza w Stanach Zjednoczonych, w stanie Kalifornia, w hrabstwie Tuolumne.

</doc>
<doc id="4279094" url="https://pl.wikipedia.org/wiki?curid=4279094" title="Columbia (Kalifornia)">
Columbia (Kalifornia)

Columbia – miejscowość spisowa (obszar niemunicypalny) w Stanach Zjednoczonych, w stanie Kalifornia, w hrabstwie Tuolumne.

</doc>
<doc id="4279106" url="https://pl.wikipedia.org/wiki?curid=4279106" title="East Sonora">
East Sonora

East Sonora – jednostka osadnicza w Stanach Zjednoczonych, w stanie Kalifornia, w hrabstwie Tuolumne.

</doc>
<doc id="4279110" url="https://pl.wikipedia.org/wiki?curid=4279110" title="Roman Hlawacz">
Roman Hlawacz

Roman Hlawacz (ur. 8 kwietnia 1944 w Tarnopolu) – polski artysta fotograf, fotoreporter, filmowiec. Członek rzeczywisty Okręgu Dolnośląskiego Związku Polskich Artystów Fotografików. Kierownik opolskiego oddziału Okręgu Dolnośląskiego ZPAF. Prezes "Foto Klubu Opole".
Życiorys.
Roman Hlawacz związany z dolnośląskim środowiskiem fotograficznym – mieszka, pracuje i tworzy w Opolu. Ukończył Wyższą Szkołę Pedagogiczną w Opolu oraz Studium Fotografii i Filmu w Warszawie. Uzyskał uprawnienia instruktora fotografii i filmu kategorii S oraz instruktora fotografii krajoznawczej. W 1961 został przyjęty w poczet członków Polskiego Towarzystwa Turystyczno-Krajoznawczego. W 1964 roku był pomysłodawcą, inicjatorem i współzałożycielem Amatorskiego Klubu Filmowego "Etiuda" przy Powiatowym Domu Kultury w Kędzierzynie-Koźlu. W czasie późniejszym był inicjatorem i współzałożycielem Amatorskiego Klubu Filmowego "Groteska" przy Domu Kultury Zakładów Chemicznych Blachownia – klubu będącego członkiem zbiorowym Międzynarodowej Federacji Filmów Amatorskich. Jako fotoreporter pracował w miesięczniku "Opole" oraz współpracował z wieloma czasopismami – regionalnymi i ogólnopolskimi. Jest wykładowcą w Studium Kulturalno-Oświatowym oraz w Wyższej Szkole Pedagogicznej w Opolu.
Roman Hlawacz jest autorem i współautorem wielu wystaw fotograficznych – krajowych i międzynarodowych, w Polsce i za granicą; indywidualnych, zbiorowych, poplenerowych oraz pokonkursowych – na których zdobył wiele akceptacji, nagród, wyróżnień, dyplomów, listów gratulacyjnych. Jego fotografie były prezentowane w wielu krajach Europy i świata – m.in. w Austrii, Belgii, Brazylii, Chinach, Czechach, Danii, Francji, Hiszpanii, Korei, Niemczech, Wenezueli, na Węgrzech. Jest autorem i współautorem licznych publikacji (książek, albumów fotograficznych, katalogów, przewodników, folderów) prezentujących – w zdecydowanej większości – fotografię studyjną, fotografię lotniczą, fotografię krajoznawczą.
W 1985 roku Roman Hlawacz został przyjęty w poczet członków rzeczywistych Okręgu Dolnośląskiego Związku Polskich Artystów Fotografików (legitymacja nr 609). W 1992 roku został kierownikiem opolskiego oddziału Okręgu Dolnośląskiego ZPAF.
W 1978 roku otrzymał Dyplom Honorowy Wojewody Opolskiego za działalność na rzecz rozwoju twórczości fotograficznej, w 1997 roku Nagrodę Artystyczną Wojewody Opolskiego – za artystyczną twórczość fotograficzną, w 2006 roku Nagrodę Miasta Opola – za działalność i twórczość fotograficzną, w 2012 roku Nagroda Marszałka Województwa Opolskiego za sukcesy na niwie fotografii artystycznej.
Jest ojcem artystek Anny Hlawacz i Magdaleny Hlawacz. Wraz z żoną Jadwigą prowadzi wydawnictwo Oficyna Piastowska.
Odznaczenia.
Źródło.
Wybrane publikacje (książki, albumy).
Źródło.

</doc>
<doc id="4279111" url="https://pl.wikipedia.org/wiki?curid=4279111" title="Groveland (Kalifornia)">
Groveland (Kalifornia)

Groveland – jednostka osadnicza w Stanach Zjednoczonych, w stanie Kalifornia, w hrabstwie Tuolumne.

</doc>
<doc id="4279112" url="https://pl.wikipedia.org/wiki?curid=4279112" title="Long Barn (Kalifornia)">
Long Barn (Kalifornia)

Long Barn – jednostka osadnicza w Stanach Zjednoczonych, w stanie Kalifornia, w hrabstwie Tuolumne.

</doc>
<doc id="4279114" url="https://pl.wikipedia.org/wiki?curid=4279114" title="Michaela Rak">
Michaela Rak

Michaela Rak (ur. 18 lipca 1963 w Lipianach) – polska siostra zakonna, założycielka i dyrektor Hospicjum bł. ks. Michała Sopoćki w Wilnie.
Życiorys.
Ukończyła Liceum Ekonomiczne w Barlinku, a następnie studia w Akademii Teologii Katolickiej w Warszawie oraz studia prawnicze na Uniwersytecie Kardynała Stefana Wyszyńskiego w Warszawie.
Od 1984 siostra Zgromadzenia Sióstr Jezusa Miłosiernego. W latach 1996–2008 mieszkała w Gorzowie Wielkopolskim, gdzie była jedną z założycielek, a następnie kierowała Hospicjum im. św. Kamila. Na działalność placówki pozyskiwała środki poprzez kwesty uliczne, koncerty charytatywne oraz akcję Pola Nadziei. Pomagała w zakładaniu hospicjów w Mińsku, Kaliningradzie oraz hospicjum domowego w okolicach Berlina.
W 2008 przeniosła się do Wilna. Przyjęła propozycję arcybiskupa wileńskiego Audrysa Bačkisa zorganizowania pierwszego stacjonarnego hospicjum na Litwie. Rozpoczęła remont odzyskanego przez Kościół budynku, w którym przed wojną mieszkał ks. Michał Sopoćko, spowiednik św. Faustyny Kowalskiej i założyciel Zgromadzenia Sióstr Jezusa Miłosiernego. Inauguracja działalności Hospicjum im. bł. ks. Michała Sopoćki nastąpiła 11 lutego 2009. W trakcie remontu rozpoczęło działalność hospicjum domowe, a w 2013 stacjonarne. Fundusze na działalność hospicjum pochodziły z datków prywatnych, a także częściowo ze środków Wileńskiej Kasy Chorych oraz samorządu Wilna. W prowadzeniu placówki s. Michaela Rak współpracuje z duchownymi innych wyznań.

</doc>
<doc id="4279116" url="https://pl.wikipedia.org/wiki?curid=4279116" title="Mi-Wuk Village">
Mi-Wuk Village

Mi-Wuk Village – jednostka osadnicza w Stanach Zjednoczonych, w stanie Kalifornia, w hrabstwie Tuolumne.

</doc>
<doc id="4279117" url="https://pl.wikipedia.org/wiki?curid=4279117" title="Fort McDermitt">
Fort McDermitt

Fort McDermitt – jednostka osadnicza w Stanach Zjednoczonych, w stanie Nevada, w hrabstwie Humboldt.

</doc>
<doc id="4279118" url="https://pl.wikipedia.org/wiki?curid=4279118" title="Gra koordynacyjna">
Gra koordynacyjna

Gra koordynacyjna – typ gier w teorii gier i ekonomii eksperymentalnej z wieloma równowagami Nasha o strategiach czystych. Gracze wybierają spośród kilku opcji, spośród których co najmniej dwie są atrakcyjne, i uzyskują wypłatę jeśli dokonają zgodnie tego samego wyboru.
Macierz wypłat dla gier koordynacyjnych spełnia nierówność, dla gracza 1 (wiersze): A &gt; B, D &gt; C, i dla gracza 2 (kolumny): a &gt; c, d &gt; b. Gry te mogą być rozszerzane o dodatkowe strategie, i dopuszczać większą liczbę uczestników.
Przykłady.
Wariant „wybór stron” nawiązuje do sytuacji, w której dwa jadące w przeciwnym kierunku samochody muszą się wyminąć na drodze – jeśli kierowcy wybiorą zgodnie, na którą stronę ustąpić, mogą przejechać dalej. W tej grze są dwie czyste równowagi Nasha, będące jednocześnie optymami Pareto, i nie ma pomiędzy nimi różnicy: nie ma znaczenia, którą z nich wybiorą gracze, ważne aby wybrali zgodnie.
Inne warianty czystej gry koordynacyjnej mogą zawierać dwie równowagi Nasha, ale – jeśli wypłata w jednej z nich jest niższa – tylko jedno globalne optimum Pareto.
Modyfikacje, które nie klasyfikują się jako czyste gry koordynacyjne, uwzględniają dodatkowe asymetryczne wypłaty dla graczy, które wprowadzają konflikt strategii. Gra w podstawową wersję „wojny płci” ma dwie równowagi Nasha, i dwa optyma Pareto, ale gracze preferują różne z nich. Tytułowa metafora „wojny” dotyczy pary, w której każda osoba ma inne ulubione zajęcie, ale obu zależy również na tym żeby spędzić czas razem.
Modyfikacja „polowanie na jelenia” wprowadzająca podobny konflikt strategii ma dwie równowagi Nasha, ale jedna z nich jest dominująca ze względu na ryzyko, a druga ze względu na wypłaty.
Równowaga Nasha w strategiach mieszanych.
Gry koordynacyjne cechują się dodatkowymi równowagami Nasha w strategiach mieszanych. W czystej grze koordynacyjnej mieszana strategia równowagowa jest wyrażana przez prawdopodobieństwo formula_1 dla wyboru strategii Góra, i formula_2 dla strategii Dół; analogicznie dla drugiego gracza. Ponieważ z definicji gry, formula_3 oraz formula_4 istnienie takiej strategii jest zagwarantowane: formula_5
Strategia mieszana nie jest w tym przypadku strategią stabilną ewolucyjnie. Jest także dominowana w sensie Pareto przez dwie czyste równowagi Nasha. Generalizacja tego zagadnienia doprowadziła do rozwoju probabilistycznych sformułowań koncepcji równowagi w teorii gier.
Koordynacja i wybór równowagi.
Problem koordynacji zainspirował badania właściwości alternatywnych równowag Nasha. Rozróżniono między innymi strategie dominujące ze względu na ryzyko i wypłaty, co skłania do ich wyboru osoby o różnym nastawieniu do ryzyka. Wpływ na skłonność do koordynacji mają też takie czynniki jak normy społeczne, kapitał społeczny czy doświadczenia historyczne. Gra w „wybór stron” nawiązuje do problemu koordynacji ruchu drogowego, który w praktyce rozwiązywany jest właśnie przez normy społeczne i prawne. Badacze tacy jak ekonomistka Elinor Ostrom posługiwali się też grami koordynacyjnymi do modelowania problemów ekonomicznych, takich jak tragedia wspólnego pastwiska.
Rezultaty eksperymentalne.
Badania nad grami koordynacyjnymi ujawniają różne nastawienie jednostek do ryzyka, zaufania oraz współpracy. Determinanty powodzenia koordynacji nie są dobrze poznane. Dopuszczenie możliwości komunikacji, jednostronnej lub dwustronnej, może – choć nie musi – usprawniać osiąganie koordynacji i globalnego optimum. W grach wieloosobowych, grupy które osiągnęły za pierwszym razem sukces utrzymują go, nawet jeśli stopniowo włączani są do nich nowi gracze.
Inne gry z efektami zewnętrznymi.
Gry koordynacyjne, jako gry o sumie z reguły dodatniej, są ściśle związane z ekonomiczną teorią efektów zewnętrznych, a szczególnie z efektami sieciowymi. Podobny problem podejmuje gra dóbr publicznych. Zainteresowanie badaniem zachowań w obecności negatywnych efektów zewnętrznych zainspirowało także utworzenie gier w których koordynacja jest niepożądana, takich jak gra w cykora, czy gry mniejszościowe takie jak „bar El Farol”.

</doc>
<doc id="4279119" url="https://pl.wikipedia.org/wiki?curid=4279119" title="Golconda (Nevada)">
Golconda (Nevada)

Golconda – jednostka osadnicza w Stanach Zjednoczonych, w stanie Nevada, w hrabstwie Humboldt.

</doc>
<doc id="4279120" url="https://pl.wikipedia.org/wiki?curid=4279120" title="Mono Vista">
Mono Vista

Mono Vista – jednostka osadnicza w Stanach Zjednoczonych, w stanie Kalifornia, w hrabstwie Tuolumne.

</doc>
<doc id="4279121" url="https://pl.wikipedia.org/wiki?curid=4279121" title="Emsisoft Anti-Malware">
Emsisoft Anti-Malware

Emsisoft Anti-Malware (dawniej a-squared Anti-Malware) – program antywirusowy wyprodukowany przez austriackie przedsiębiorstwo Emsisoft. Emsisoft Anti-Malware umożliwia usunięcie koni trojańskich, dialerów, komponentów adware i spyware, robaków oraz innego złośliwego oprogramowania. Program umożliwia skanowanie w czterech trybach: szybkim, inteligentnym, dokładnym i użytkownika. Emsisoft Anti-Malware dostarcza informacji na temat wykrytych zagrożeń. Program zawiera również system ochrony w czasie rzeczywistym oraz funkcję automatycznych aktualizacji. Emsisoft Anti-Malware jest kompatybilny z systemami Windows 7, Windows 8 i Windows 10.
Program dwukrotnie zdobył nagrodę VB100 przyznawaną przez Virus Bulletin (grudzień 2017, luty 2018). W 2017 roku Emsisoft Anti-Malware zdobył nagrodę Advanced+ Award w kategorii Real-World Protection Test December przyznawaną przez AV-Comparatives.

</doc>
<doc id="4279124" url="https://pl.wikipedia.org/wiki?curid=4279124" title="Phoenix Lake">
Phoenix Lake

Phoenix Lake – jednostka osadnicza w Stanach Zjednoczonych, w stanie Kalifornia, w hrabstwie Tuolumne.

</doc>
<doc id="4279125" url="https://pl.wikipedia.org/wiki?curid=4279125" title="Pine Mountain Lake">
Pine Mountain Lake

Pine Mountain Lake – jednostka osadnicza w Stanach Zjednoczonych, w stanie Kalifornia, w hrabstwie Tuolumne.

</doc>
<doc id="4279128" url="https://pl.wikipedia.org/wiki?curid=4279128" title="Schmiegeler Kreisbahn">
Schmiegeler Kreisbahn



</doc>
<doc id="4279129" url="https://pl.wikipedia.org/wiki?curid=4279129" title="Sierra Village">
Sierra Village

Sierra Village – jednostka osadnicza w Stanach Zjednoczonych, w stanie Kalifornia, w hrabstwie Tuolumne.

</doc>
<doc id="4279131" url="https://pl.wikipedia.org/wiki?curid=4279131" title="Gauliga Generalgouvernement 1941/1942">
Gauliga Generalgouvernement 1941/1942

Gauliga Generalgouvernement 1941/1942 – 1. edycja Gauligi Generalgouvernement, przeznaczona dla mistrzów czterech dystryktów Generalnego Gubernatorstwa, rozegrana systemem pucharowym. Jej zwycięzcą został LSV Boelcke Krakau, który dzięki temu zakwalifikował się do turnieju o mistrzostwo Niemiec.

</doc>
<doc id="4279133" url="https://pl.wikipedia.org/wiki?curid=4279133" title="Aalborg Pirates">
Aalborg Pirates

Aalborg Pirates – duński klub hokeja na lodzie z siedzibą w Aalborgu.
Historia.
Trenerami w klubie byli m.in. Fin Jarmo Tolvanen (2007-2008), Kanadyjczyk Brandon Reid (2016-2018).

</doc>
<doc id="4279134" url="https://pl.wikipedia.org/wiki?curid=4279134" title="LSV Radom">
LSV Radom

LSV Radom – militarny niemiecki klub piłkarski istniejący w latach 1940–1944. Miał siedzibę w Radomiu znajdującym się na terenie III Rzeszy. Jego największym osiągnięciem było zajęcie 3. miejsca w rozgrywkach Gauliga Generalgouvernement w sezonie 1941/1942.

</doc>
<doc id="4279136" url="https://pl.wikipedia.org/wiki?curid=4279136" title="Soulsbyville">
Soulsbyville

Soulsbyville – jednostka osadnicza w Stanach Zjednoczonych, w stanie Kalifornia, w hrabstwie Tuolumne.

</doc>
<doc id="4279138" url="https://pl.wikipedia.org/wiki?curid=4279138" title="Park Bom">
Park Bom

Park Bom (Hangul: 박봄: ur. 24 marca 1984 w Seulu) – południowokoreańska piosenkarka i aktorka. Należała do girls bandu 2NE1.
Życiorys.
Park Bom urodziła się 24 marca 1984 roku w Seulu, w Korei Południowej. Jej starszą siostrą jest Park Go-eun, która jest wiolonczelistką. Gdy była w szóstej klasie, Bom opuściła Koreę, aby studiować w Stanach Zjednoczonych. Ukończyła Gould Academy w Bethel i zapisała się na Uniwersytet Lesley w Cambridge specjalizując się w psychologii. Jako licealistka zainteresowała się muzyką zainspirowana Mariah Carey, którą opisuje jako jedną z jej największych muzycznych wpływów. Bom przeniosła się do Berklee College of Music.
Następnie wróciła do Korei, aby rozpocząć karierę muzyczną. W 2006 roku wystąpiła w dwóch najwcześniejszych singlach Big Bangu "We Belong Together" i "Forever With U". Park współpracowała również z Lexy w "Baby Boy" i Red Roc w "Along My Way" i pojawiła się również w serii promocyjnych teledysków do Samsung Anycall pt. "Anystar", wraz z Lee Hyori, G-Dragon, Gummy.
W 2009 roku dołączyła do girls bandu 2NE1. W sierpniu 2009 roku, po zakończeniu promocji debiutanckiego singla "I Do not Care", członkinie 2NE1 zrobiły sobie przerwę, aby skupić się na solowych karierach. Bom wydała swój pierwszy solowy singel "You and I", który zajął pierwsze miejsce na liście Gaon Chart w listopadzie. Ostatecznie wygrał nagrodę Best Digital Single na Mnet Asian Music Awards 2010 (MAMA). Pod koniec 2011 roku odnotowano, że singiel został pobrany 4.483.364 razy, stając się jednym z najlepiej sprzedających się singli w historii muzyki koreańskiej. Pod koniec 2010 roku Bom pojawiła się na singlu "Oh Yeah" GD &amp; TOP, występując zarówno w wersji koreańskiej i japońskiej utworu, jak i również w japońskim teledysku. "Oh Yeah" osiągnął drugie miejsce na wykresie Gaona. 21 kwietnia 2011 r. Wydała drugi solowy singiel "Do not Cry". Melancholijny numer electro był kolejnym wielkim hitem piosenkarki, znalazł się na szczycie Gaon. I utrzymywał się tam przez dwa tygodnie, na koniec 2011 roku znalazł się jako piąty najlepszy utwór roku. W tym samym roku Bom wystąpiła w utworze "Having an Affair" w wykonaniu G-Dragon i komika Park Myeong-su w duetowym projekcie GG w programie "Infinite Challenge". "Having an Affair" był kolejnym hitem i był drugim najczęściej pobieranym utworem z 2011 roku. 
W 2013 roku Bom utworzyła duet BOM&amp;HI. Wspólnie z koleżanką z wytwórni, Lee Hi. W tym samym roku, Bom zaśpiewała również w japońskiej wersji singla "Black" G-Dragon.
W 2014 roku Bom dołączyła do obsady "Roommate", reality show stacji SBS, w którym znajduje się jedenaście celebrytów mieszkających razem w domu akcyjnym. Lecz wkrótce wycofała się z programu w wyniku incydentu związanego z narkotykami. W tym samym roku publicznie ogłoszono, że Park Bom była przedmiotem śledztwa w sprawie przemytu narkotyków (82 tabletki zawierające amfetaminę) za pośrednictwem poczty międzynarodowej 12 października 2010 roku. Tabletki wysłane przez członków rodziny zamieszkałej w USA do Bom w Korei Południowej pod adres swojej babci zostały zatrzymane w porcie lotniczym Incheon International Airport. Bom została objęta dochodzeniem, ale nigdy nie została oskarżona. W oświadczeniu wydanym przez YG Entertainment założyciel i dyrektor generalny Yang Hyun-suk wypowiedział się przeciwko zarzutom preferencyjnego traktowania. Wyjaśnił, że lek (Adderall) jest nielegalny w Korei Południowej, ale legalny w Stanach Zjednoczonych. W tym czasie Bom nie była w stanie podróżować do Stanów Zjednoczonych z powodu napiętego harmonogramu 2NE1. Bom skontaktowała się ze swoim amerykańskim lekarzem, aby uzupełnić lek. Wyjaśnił ponadto, że Bom poszukiwała opieki lekarskiej od południowokoreańskich lekarzy i że również przeszła terapię, ale okazała się nie tak skuteczna jak jej leczenie w USA. W 2010 roku, w czasie śledztwa, dostarczyła prokuratorowi jej dokumentację medyczną ze Stanów Zjednoczonych. Szpital potwierdził jej rozpoznanie oraz plan leczenia.
Jej kolejny występ miał miejsce w grudniu 2015 roku, z 2NE1 podczas Mnet Asian Music Awards 2015 (MAMA). 
W dniu 25 listopada 2016 r. YG Entertainment ogłosiło rozpad grupy, a także nie przedłużenie kontraktu z Bom, sugerując jej odejście z wytwórni. 
Bom wzięła jednak udział w finałowym singlu 2NE1 "Goodbye", wydanym 21 stycznia 2017 roku.
26 kwietnia 2018 roku przeprowadzono wywiad z Bom odnośnie do incydentu z 2010 roku, powiedziała w nim że jest chora od czasów liceum na ADD. Która to choroba jest słabo znana w Korei, i nie ma na nią odpowiedniego leku.

</doc>
<doc id="4279140" url="https://pl.wikipedia.org/wiki?curid=4279140" title="Strawberry (hrabstwo Tuolumne)">
Strawberry (hrabstwo Tuolumne)

Strawberry – jednostka osadnicza w Stanach Zjednoczonych, w stanie Kalifornia, w hrabstwie Tuolumne.

</doc>
<doc id="4279141" url="https://pl.wikipedia.org/wiki?curid=4279141" title="Tuolumne City">
Tuolumne City

Tuolumne City – jednostka osadnicza w Stanach Zjednoczonych, w stanie Kalifornia, w hrabstwie Tuolumne.

</doc>
<doc id="4279142" url="https://pl.wikipedia.org/wiki?curid=4279142" title="Tuttletown">
Tuttletown

Tuttletown – jednostka osadnicza w Stanach Zjednoczonych, w stanie Kalifornia, w hrabstwie Tuolumne.

</doc>
<doc id="4279146" url="https://pl.wikipedia.org/wiki?curid=4279146" title="Twain Harte">
Twain Harte

Twain Harte – jednostka osadnicza w Stanach Zjednoczonych, w stanie Kalifornia, w hrabstwie Tuolumne.

</doc>
<doc id="4279147" url="https://pl.wikipedia.org/wiki?curid=4279147" title="Chmura">
Chmura

Meteorologia.
Chmura – obserwowane w atmosferze skupiska kondensatów substancji występującej w postaci pary
Wyraz "chmura" w określeniach odnoszących się do chmur atmosferycznych:

</doc>
<doc id="4279149" url="https://pl.wikipedia.org/wiki?curid=4279149" title="NOD32">
NOD32



</doc>
<doc id="4279153" url="https://pl.wikipedia.org/wiki?curid=4279153" title="McDermitt">
McDermitt

McDermitt – jednostka osadnicza w Stanach Zjednoczonych, w stanie Nevada, w hrabstwie Humboldt.

</doc>
<doc id="4279154" url="https://pl.wikipedia.org/wiki?curid=4279154" title="Die Liga – Fußballverband">
Die Liga – Fußballverband

Die Liga – Fußballverband („Liga – Związek Piłkarski”) lub Ligaverband („Związek Ligi”), oficjalnie Die Liga – Fußballverband e.V. (czasami stylizowany na DIE LIGA – Fußballverband e.V.) – spółka dominująca, będąca spółką nadrzędną dla Deutsche Fußball Liga. Ligaverband zrzesza 36 niemieckich klubów zawodowych, występujących w Bundeslidze oraz 2. Bundeslidze, reprezentując ich interesy, w szczególności wobec Deutscher Fußball-Bund (niemieckiego związku piłki nożnej). Od 2016 r. nosi nazwę DFL Deutsche Fußball Liga e.V. Od 2019 r. funkcję prezesa piastuje Christian Seibert.
Regulacje prawne.
Ligaverband jest pełnoprawnym członkiem Deutscher Fußball-Bund (DFB) od 2001 roku. Związek między DFB, a Ligaverband i jego wspólną działalnością z podmiotem zależnym DFL regulują następujące dokumenty prawne:
Podstawowy traktat.
Od początku sezonu 2004/05 obowiązuje podstawowa umowa, określająca prawa i obowiązki dla zarówno dla DFB i Ligaverband. Traktat przyznaje w szczególności Ligaverband prawo do organizowania rozgrywek klubowych należących do DFB Bundesligi oraz 2. Bundesligi. Dodatkowo traktat zapewnia Ligaverband pełne prawa marketingowe. W umowie nie uwzględniono rozgrywek, które mogą być autonomicznie kontrolowane przez Ligaverband (takie jak nieistniejący już DFL-Ligapokal czy turniej DFB-Hallenpokal).
Ponadto umowa podstawowa zawiera szczególne wymagania dotyczące czasów rozpoczęcia i transmisji meczów w telewizji niekodowanej (FTA). Pierwsza umowa została zawarta w 2012 r., a w 2013 r. oraz 2017 r. zmieniona została jej forma.
Krytyka.
Podstawowa umowa reguluje roczne przepływy pieniężne pomiędzy DFB, a DFL. Niemiecki związek piłkarski przenosi prawo organizowania Bundesligi i 2. Bundesligi, w zamian za co otrzymuje stawkę dzierżawy w wysokości trzech procent przychodów marketingowych 36 klubów. DFL z kolei uczestniczy w przychodach marketingowych drużyny narodowej. Przepływy te są jednak ograniczone maksymalnie do 26 milionów euro z dochodów z telewizji i biletów z DFL - bez względu na to, jak bardzo ten dochód wzrośnie w lidze. Krytycy, m.in. były prezes DFB Theo Zwanziger oskarżyli DFL o rezygnację z milionów dolarów na rzecz profesjonalnej piłki nożnej. Skarbnik DFB Stephan Osnabrügge powiedział, że „istnieją dobre i przekonujące powody takiego ograniczenia. Dają obu stronom bezpieczeństwo planowania”. Pomimo protestów ostatecznie DFB Bundestag zatwierdził kontrowersyjną umowę, w której przepływy pieniężne klubów zawodowych dla klubów amatorskich pozostają ograniczone.
Deutsche Fußball Liga.
Deutsche Fußball Liga GmbH (DFL) została założona 19 grudnia 2000 jako niezależne przedsiębiorstwo. Jedyny udziałowiec Die Liga – Fußballverband e.V. wniósł kapitał zakładowy w wysokości 1 miliona euro oraz przekazał całą swoją działalność. Zarząd Ligaverband tworzy także radę nadzorczą DFL.
Obowiązki.
Działalność DFL obejmuje trzy obszary. DFL zajmuje się organizowaniem rozgrywek Ligaverband, marketingiem oraz przyznawaniem licencji.
W zakresie organizacyjnym DFL odpowiada za ustalanie harmonogramu meczów Bundesligi i 2. Bundesligi oraz meczów barażowych, a także Superpucharu Niemiec. DFL zajmuje się również regulacją transferów zawodników pomiędzy klubami.
Działalność „marketingowa” obejmuje przyznawanie praw do transmisji telewizyjnych, radiowych i internetowych licencji. Prawa do transmisji Bundesligi obejmują łącznie 209 terytoriów na całym świecie. W sezonie 2015/2016 przychody z tytułu praw do transmisji wyniosły 3,85 mld euro.
Trzeci obszar działalności („licencjonowanie”) polega na wdrożeniu i dalszym rozwoju poprzedniej procedury udzielania licencji przez DFB. DFL stosuje procedurę dla klubów Bundesligi i 2. Bundesligi. W ten sposób liga sprawdza, w jakim stopniu poszczególne kluby spełniają wymogi uczestnictwa w profesjonalnych rozgrywkach piłkarskich. Katalog wymagań obejmuje kryteria sportowe, finansowe, prawne, infrastrukturalne, kadrowe, administracyjne, medialne i bezpieczeństwa. Najważniejsze jest finansowe kryterium płynności, która ma na celu zapewnienie, że wszystkie kluby występujące w dwóch najwyższych klasach rozgrywkowej w Niemczech są w pełni wypłacalne przez cały okres trwania rozgrywek oraz aby móc utrzymać kluby tak długo, jak to możliwe. DFL może odmówić wydania licencji, jeśli klub nie spełnia tych wymagań.
DFL wraz z dwudziestoma trzema innymi związkami zawodowymi jest członkiem założycielem World Leagues Forum, założonego w Zurychu w lutym 2016 r. Podobnie jak Ligaverband, celem organizacji jest centralne łączenie i reprezentowanie interesów lig zawodowych i ich wspólnych poglądów, głównie przeciwko FIFA oraz innych instytucji zajmujących się sportem i polityką.
Spółki zależne.
DFL założył kilka spółek zależnych, w celu rozwoju innowacyjności oraz kompleksowego świadczenia usług. W 2006 r. powstała Sportcast GmbH z siedzibą w Kolonii. Sportcast odpowiada za cały pakiet, od produkcji po dystrybucje sygnału telewizyjnego z meczów Bundesligi, 2 Bundesligi oraz Superpucharu na cały świat. Jest to jeden z największych producentów transmisji sportowych na żywo w jakości HD. Od momentu powstania w telewizji wyemitowano ponad 9500 takich meczów. Sportcast jest również odpowiedzialny za działanie Niemieckiego Archiwum Piłki Nożnej (DFA). Największe archiwum cyfrowej piłki nożnej na świecie prawie całkowicie zachowuje historię niemieckiego futbolu w postaci ruchomego obrazu o najwyższej możliwej jakości dla przyszłych pokoleń. Cały spis materiałów biblioteki multimediów obejmuje ponad 140 000 godzin treści wideo z ponad 180 000 plików. Sportcast obejmuje również Sportec Solutions, odpowiedzialną za oficjalne dane dotyczące wszystkich meczów niemieckiej piłki nożnej od 2017 roku.
W 2012 r. założona została DFL Digital Sports, która tworzy treści cyfrowe na platformach, mediach i portalach społecznościowych. Spółka odpowiada także za oficjalną stronę Bundesligi oraz kontrolę jednolitej treści w językach niemieckim, angielskim i hiszpańskim. Treści cyfrowe są tworzone w Kolonii.
W 2008 r. powstała spółka DFL Sports Enterprises, przekształcona w 2017 r. na Bundesliga International. Siedziba spółki znajduje się we Frankfurcie, ale ma także oddziały m.in. w Singapurze, Pekinie czy Nowym Jorku. Spółka odpowiada za międzynarodowy marketing Bundesligi oraz prawa autorskie, w szczególności licencje dla gier. Gry Bundesligi są licencjonowane we wszystkich 211 krajach członkowskich FIFA. Partnerami licencyjnymi są wiodące sieci medialne, takie jak FOX International Channels, BeIN Sport i Eurosport, ale także nadawcy krajowi, tacy jak Mai TV na Fidżi, ICRT na Kubie lub RTNB w Burundi. Oprócz stałego wzrostu przychodów generowanych dla ligi, dotarcie do globalnych grup docelowych jest jednym z podstawowych zadań marketingu międzynarodowego spółki. Obejmuje on zasięgiem technicznym ponad miliard gospodarstw domowych i ponad 400 000 godzin telewizyjnych nadawanych rocznie. Dodatkowo spółka związana jest umowami partnerskimi z producentami, wykorzystującymi znak towarowy Bundesligi. Jest to m.in. producent oficjalnej piłki dla Bundesligi (DERBYSTAR), nadawca płatnej telewizji (Sky Deutschland), partner licencyjny oraz producent naklejek i kart kolekcjonerskich (Topps) czy firma bukmacherska (Tipico). Najdłuższym biznesowym partnerem jest firma EA Sports, z którą niemiecki związek związany jest od 1998 roku.
Kolejną spółką zależną DFL jest firma świadcząca usługi turystyczne Liga Travel, która jest spółką joint venture. Została założona w 2002 r. w celu wsparcia podróży drużyn, sponsorów, prasy, kibiców od lotów, poprzez rezerwacje hoteli, po odpowiedni program transportu na stadion. Większość klubów z Bundesligi, 2. Bundesligi, 3. Ligi oraz kobiecej Bundesligi należą do klientów Liga Travel. Liga Travel ściśle współpracuje z menedżerami klubów, aby zapewnić optymalne planowanie i organizację podróży. Oprócz specyficznego dla grupy docelowej projektu specjalnych pakietów podróżnych dla sponsorów, VIP-ów, przedstawicieli mediów i fanów, Liga Travel zajmuje się również organizowaniem konferencji i wydarzeń, takich jak przyjęcie noworoczne DFL, walne zgromadzenie, walne zgromadzenia i wydarzenia, takie jak Superpuchar i otwarcie sezonu w Bundeslidze.
Zarząd.
Organami zarządzającymi DFL jest zgromadzenie akcjonariuszy, dyrektorzy zarządzający oraz rada nadzorcza. Prezes stowarzyszenia ligowego należy do prezydium i zarządu DFB. Pierwszym prezesem Związku Ligi był Werner Hackmann z HSV, który zmarł w styczniu 2007 r. Został pośmiertnie mianowany pierwszym Honorowym Prezydentem Związku Ligi. Do czasu wyborów obecnego nowego prezydenta Wolfgang Holzhäuser z Bayer 04 Leverkusen piastował funkcję prezesa związku. 6 sierpnia 2007 doktor Reinhard Rauball został wybrany na nowego przewodniczącego Ligi i na trzech następnych Walnych Zgromadzeniach i piastował tę funkcję do 2019 r. Wcześniej w 2018 r. Rauball ogłosił, że ustępuje ze stanowiska. Podczas walnego Zgromadzenia 21 sierpnia 2019 postanowiono zrestrukturyzować nieco model DFL, odstąpiono od prezydentury, a na nowym prezesem został Christian Seifert.
Ligaverband został zarejestrowany w niemieckim rejestrze handlowym 1 lipca 2001. Przewodnictwo w spółce Deutsche Fußball Liga GmbH, zarejestrowanej 9 kwietnia 2001, objął Wilfried Straub. Heribert Bruchhagen został dyrektorem zarządzającym, Christian Müller był odpowiedzialny za finanse oraz licencję, Michael Pfad natomiast za dział komunikacji. DFL zapoczątkował działalność w siedzibie DFB we Frankfurcie nad Menem, gdzie 20 pracowników otrzymało swoje biura. Wilfried Straub po 40 latach z niemiecką piłką (najpierw DFB, a później DFL) odszedł na emeryturę, a jego miejsce 1 lipca 2005 zajął Christian Seifert.
Od 1 lipca 2015 działa także pięcioosobowy organ zarządzający Bundesligą. W jego skład wchodzą: „Prawa audiowizualne” (dr Holger Blask), „Finanse, IT i organizacja” (Jörg Degenhart), „Prawo” (Jürgen Paepke) i „Komunikacja korporacyjna i marki” (Christian Pfennig) oraz „Piłka nożna – Możliwości i Fani” (Ansgar Schwenken), który jest powiązany z siedzibą i głosowaniem podczas prezydencji DFL. Ponadto nadal istnieją dyrekcje „Licencje” (Werner Möglich) i „Sport i rozwój” (Andreas Nagel).
Historia.
Początek piłki nożnej w Niemczech datuję się na 1874 r., gdy Konrad Koch - nauczyciel liceum - założył w Brunszwiku "Schüler-Fußballverein", organizację szkolną składającą się z 60 uczniów, którą po latach określono pierwszym klubem piłkarskim w Niemczech. W 1875 r. Koch opublikował pierwszą niemieckojęzyczną wersję przepisów piłkarskich. W tamtym okresie piłka nożna była uznawana za zło społeczne, a sportem przewodnim była gimnastyka. Ponad dziesięć lat później byli studenci Kocha założyli sekcje piłkarskie w istniejących już stowarzyszeniach sportowych.
Aby piłka nożna mogła się rozwijać, potrzebna była organizacja, która sprawowałaby opiekę nad klubami. W 1880 potrzeba ta została mocno zauważona. Ostatecznie w styczniu 1900 r. powstał w Lipsku Niemiecki Związek Piłki Nożnej - Deutscher Fußball-Bund (DFB). Zbiegło się to w czasie z wejściem w życie niemieckiego kodeksu cywilnego (Bürgerliches Gesetzbuch, BGB), który obejmował prawnie cały kraj. W 1903 r. po raz pierwszy rozegrano mistrzostwa Niemiec pod patronatem DFB.
Do 1962 r. piłka nożna miała w Niemczech charakter rozgrywek amatorskich. W 1962 r. na wzór angielskiej Football League, włoskiej Serie A oraz hiszpańskiej Primera División przeszła na zawodowstwo. 28 lipca 1962 w Dortmundzie spotkała się rada DFB w celu omówienia powstania Bundesligi. Wynikiem 103 do 26 głosów zdecydowano o powstaniu ligi. Niezadowoleni z wyników głosowania działacze DFB w myśl odsunięcia „prawdziwej decyzji” utworzyli komisję, która miała za zadanie stworzyć prawo odnośnie do licencjonowania piłkarzy – "Lizenspieler". Przed powstaniem Bundesligi piłkarze musieli posiadać inną pracę, aby móc się utrzymać, a piłka nożna była traktowana jako zajęcie hobbystyczne. Według prawa zarobki nie mogły przekraczać 400 marek. Wprowadzenie zawodowstwa w piłce nożnej przekształciło kluby z instytucji użytku publicznego na przedsiębiorstwa zatrudniające zawodowców. Piłka nożna oficjalnie stała się w Niemczech zawodem. Licencjonowani zawodnicy mogli otrzymywać zarobki w wysokości do 500 marek miesięcznie oraz bonusy w wysokości do 700 marek. W odosobnionych przypadkach, dla zasłużonych dla kraju zawodników (np. Max Morlock, Hans Schafer) federacja pozwalała na wypłacanie zawodnikom pensji w wysokości 2500 marek. Dodatkowo wprowadzono ograniczenia dla maksymalnej kwoty transferowej między klubami do 50 000 marek, z których jedną piątą powinien otrzymać zawodnik. Działacze tłumaczyli ograniczenie pensji względami etycznymi. W tamtym czasie włoski klub Modena FC zaoferował reprezentantowi Niemiec Albertowi Brüllsowi zarobki w wysokości 150 tysięcy marek rocznie. Licencję na udział w zawodowych rozgrywkach otrzymało 16 klubów, po jednym z każdego ze związków regionalnych.
Licencjonowanie piłkarzy nie było jedyną nowością w trakcie powstania Bundesligi. Wprowadzono także procedurę licencyjną dla klubów w niej występujących. Kluby Bundesligi musiały corocznie udowadniać, że są wypłacalne. W przypadku niewypłacalności DFB mogło odmówić wydania licencji.
Jeden raz w historii Bundesliga liczyła 20 zespołów, a miało to miejsce w sezonie (1991/92). Do Bundesligi dołączyły 2 najlepsze drużyny z NRD z sezonu 1990/91 – Hansa Rostock i Dynamo Drezno. Co ciekawe, drużyna z Drezna do sezonu (1994/95) przystępowała z długiem, który wynosił 16 milionów marek. Dynamo sezon zakończyło na ostatnim, 18. miejscu, a więc sezon następny powinno rozpoczynać w 2. Bundeslidze. Tak się jednak nie stało, bowiem DFB odmówił wydania licencji na grę i klub w sezonie 1995/96 wystartował w lidze regionalnej.
Organizacja DFB, która od 1900 r. regulowała każdy aspekt niemieckiej piłki w, tym reprezentację narodową Niemiec oraz rozgrywki Bundesligi, pod koniec lat 90. przechodziła kryzys. Zbiegło się to z setną rocznicą powstania związku oraz z fatalnymi wynikami reprezentacji trenera Ribbecka podczas Mistrzostw Europy 2000. Wyniki reprezentacji usprawiedliwiano niskim poziomem rozgrywek ligowych, która po wprowadzeniu Prawa Bosmana została oblegana przez obcokrajowców. W kwietniu 2001 r. Energie Cottbus stało się pierwszą niemiecką drużyną, w której meczu ligowego nie rozpoczął żaden Niemiec. Globalne podejście niemieckich klubów, otrzymujących coraz większe środki z rynku telewizyjnego zaczęły postrzegać DFB za organizację amatorską. Przed 1998 r. kluby piłkarskie w Niemczech były własnością wyłącznie stowarzyszeń członkowskich. Oznaczało to, że kluby były organizacjami non-profit, a prywatna własność nie była dozwolona w żadnych okolicznościach. DFB w październiku 1998 roku uległ klubom i umożliwił im przekształcenie ich drużyn piłkarskich w publiczne lub prywatne spółki z ograniczoną odpowiedzialnością. Wprowadzona została jednak zasada "50 + 1", która wymaga od klubu macierzystego posiadania co najmniej 50% plus jeden dodatkowy udział, zapewniając, że członkowie klubu nadal posiadają większość praw. Ten ruch jednak nie wystarczył i 36 profesjonalnych klubów podjęło próby stworzenia własnej, profesjonalnej ligi. W związku z tym DFB pozwolił klubom uformować związek ligowy (Die Liga – Fußballverband) oraz przejąć kontrolę nad dwiema najwyższymi rozgrywkami w kraju, czyli Bundesligą i 2. Bundesligą. 30 września, podczas nadzwyczajnego zgromadzenia DFB w Moguncji, 202 delegatów związku jednomyślnie podjęło decyzję zezwalając na powstanie Ligaverband. Związek Ligi oficjalnie rozpoczął swoją działalność 18 grudnia 2000, a dzień później powołał do roli zarządzania rozgrywkami założoną przez siebie spółkę Deutsche Fußball Liga GmbH (DFL).
W trakcie tworzenia się Związku Ligi DFB zajął się naprawą niemieckiej piłki nożnej od podstaw. Rozpoczął od wprowadzenia programu promocji talentów w 2000 r. zatrudniając dodatkowo 400 trenerów młodzieży. Związek zainwestował pieniądze w skauting oraz bazy piłkarskie – wszystkich 21 związków regionalnych otrzymało około miliona euro na poszukiwanie i szkolenie talentów do 13. roku życia, zaś półtora miliona dla młodych piłkarzy w wieku od 13 do 17 lat, którzy nie przynależeli jeszcze do żadnego dużego klubu.
Na pierwszego prezydenta Związku Ligi 18 grudnia 2000 powołano Wernera Hackmanna, byłego senatora oraz Prezesa Zarządu Hamburger SV. 28 kwietnia 2001 odbyło się kolejne zgromadzenie DFB, na którym ostatecznie nie potwierdzono wszystkich dokonanych zmian, jednakże Związek Ligi już był odpowiedzialny za proces udzielania licencji na sezon 2001/02.
AG Fankulturen.
Kultura kibicowania w Niemczech jest bardzo bogata. W nowoczesnym rozumowaniu kibica często sprowadza się do roli klienta, a stadion uważa się za świątynię konsumpcji. Organizacja meczów piłkarskich nie sprowadza się jedynie do zorganizowania meczu dla kibiców, ale także działalności wykraczającej poza sport, która zapewnia kibicom inne atrakcje oraz usługi, np. gastronomiczne, telekomunikacyjne (wifi), muzealne, sprzedaż gadżetów klubowych czy organizacja loterii stadionowych. Wpływ procesu globalizacyjnego przyczynił się do zmian w sferze pozyskiwania nowych kibiców przez kluby piłkarskie. Kluby działające jeszcze w latach 90. jako stowarzyszenia zmieniły swoją strukturę organizacyjną przemieniając się w spółki. Kluby nie ograniczają się jedynie do działalności związanej stricte z promowaniem sportu i wynikami sportowymi, ale również przemodelowanie przedsiębiorstw piłkarskich wymusiło powstanie działalności związanych z budowaniem atrakcyjności klubów, wśród których można wyróżnić: Stakeholders, merchandising, sponsoring, organizacje meczów, budowanie marki, ekspansji na nowe rynki, działalność w mediach społecznościowych oraz dywersyfikacje działalności. Działalność spółek zwraca szczególną uwagę na wizerunek klubu oraz budowania trwałych relacji z kibicami, zwłaszcza wśród najmłodszych.
Rozwój piłki nożnej w Niemczech oraz mocne przywiązanie społeczności do danego klubu przyczynił się do powstania zorganizowanych grup kibiców, potocznie nazywanych fanklubami. Największą liczbę członków klubów i fanklubów posiada w Niemczech Bayern Monachium. DFB oraz DFL postanowiły współdziałać w zakresie komunikacji z niezależnymi niemieckimi przedstawicielami kibiców wychodząc z inicjatywą porozumienia podczas Kongresu DFB w 2007 r. w Lipsku. W wyniku tego porozumienia powołana została grupa robocza, która rozpoczęła swoją działalność we wrześniu jako AG Fandialog. Zadaniami AG Fandialog był regularny dialog pomiędzy fanklubami a DFB i DFL oraz reprezentowanie interesów i inicjatyw kibiców, np. w sprawie oprawy meczowej. W grudniu 2011 r. działalność AG Fandialog została poszerzona i dotyczyła dialogu do spraw bezpieczeństwa pomiędzy kibicami a Komisją DFB. Pomimo regularnych zmian członków AG Fandialog został rozwiązany w październiku 2015 r., a za powód rozwiązania podano brak medialnego dostępu do działalności dla kibiców oraz brak zainteresowania działaniami AG Fandialog. W grudniu 2015 r. prezydium DFB zatwierdziło powołanie Komisji ds. Zapobiegania i kultury bezpieczeństwa oraz kultury fanów w celu usprawnienia komunikacji między kibicami oraz szerzeniu kultury kibicowania, bezpieczeństwa oraz zapobiegania przestępczości stadionowej. Komisja podzieliła swoje działania na działalność dotyczącą komunikacji z kibicami AG Fankulturen oraz działalności związanej z bezpieczeństwem AG Stadion.
Celem AG Fankulturen jest stałe prowadzenie komunikacji między organizatorami rozgrywek a fanklubami, aby poznać różne stanowiska obu stron w sprawach dotyczących poszczególnych obszarów, grup i wewnętrznych i zewnętrznych organizacji klubowych oraz zapewnienie odpowiedniego kompromisu. Fundamentem działań jest budowanie trwałych relacji z kibicami, rozwiązywanie problemów kibiców, protestów, a także zwalczanie rasistowskich i obraźliwych zachowań oraz wywieszania obraźliwych banerów. Skład AG Fankulturen składa się z 16 wolontariuszy będących członkami stowarzyszenia.
Jedną z prób demonstracji kibiców przeciwko DFL była forma protestu w związku z organizowaniem meczów Bundesligi w poniedziałki.
Krytyka.
W styczniu 2018 r. DFL ogłosiło oficjalne partnerstwo z maltańskim bukmacherem Tipico. Zostało to skrytykowane przez organizację antykorupcyjną Transparency International. Krytyka dotyczyła społecznej odpowiedzialności DFL, jak i DFB oraz niewystarczającego zaangażowania w opracowany w 2010 r. przez DFL projekt dotyczący zapobiegania korupcji. Transparency International zwracało szczególną uwagę na zagrożenia ze strony uzależnienia od hazardu oraz korupcji, zwłaszcza wśród młodych piłkarzy. Ponadto partnerstwo zostało skrytykowane ze względu na niejasną sytuację prawną hazardu w Niemczech.

</doc>
<doc id="4279155" url="https://pl.wikipedia.org/wiki?curid=4279155" title="Casa Conejo">
Casa Conejo

Casa Conejo – jednostka osadnicza w Stanach Zjednoczonych, w stanie Kalifornia, w hrabstwie Ventura.

</doc>
<doc id="4279156" url="https://pl.wikipedia.org/wiki?curid=4279156" title="2025">
2025



</doc>
<doc id="4279157" url="https://pl.wikipedia.org/wiki?curid=4279157" title="Channel Islands Beach">
Channel Islands Beach

Channel Islands Beach – jednostka osadnicza w Stanach Zjednoczonych, w stanie Kalifornia, w hrabstwie Ventura, nad Oceanem Spokojnym.

</doc>
<doc id="4279160" url="https://pl.wikipedia.org/wiki?curid=4279160" title="El Rio">
El Rio

El Rio – jednostka osadnicza w Stanach Zjednoczonych, w stanie Kalifornia, w hrabstwie Ventura.

</doc>
<doc id="4279165" url="https://pl.wikipedia.org/wiki?curid=4279165" title="Ad-Aware">
Ad-Aware



</doc>
<doc id="4279166" url="https://pl.wikipedia.org/wiki?curid=4279166" title="Schrodaer Kleinbahn">
Schrodaer Kleinbahn



</doc>
<doc id="4279168" url="https://pl.wikipedia.org/wiki?curid=4279168" title="Lake Sherwood">
Lake Sherwood

Lake Sherwood – jednostka osadnicza w Stanach Zjednoczonych, w stanie Kalifornia, w hrabstwie Ventura.

</doc>
<doc id="4279171" url="https://pl.wikipedia.org/wiki?curid=4279171" title="Pożar pociągu w Jokohamie">
Pożar pociągu w Jokohamie

Pożar pociągu w Jokohamie (jap. 桜木町事故 "Sakuragichō jiko") – miał miejsce 24 kwietnia 1951 roku, kiedy EZT serii 63 wykonujący kurs na linii Keihin w pobliżu stacji kolejowej Sakuragicho w Jokohamie uderzył w luźny przewód sieci trakcyjnej, co wywołało zwarcie i pożar. W wypadku zginęło 106 osób, a 92 zostały ranne.
Przebieg wydarzeń.
W feralny dzień brygada sieciowa prowadziła w pobliżu stacji Sakuragicho wymianę izolatorów elektrycznych. O godzinie 13:38 przypadkowo nastąpiło przecięcie przewodu nośnego (górnego przewodu sieci trakcyjnej, który służy jako „wieszak” dla przewodu jezdnego) w następstwie czego odcinek przewodu jezdnego zawisł luźno. Cztery minuty później, o 13:42, pociąg pasażerski nr. 1271B prowadzony 5-wagonowym EZT serii 63 nadjeżdżający od strony stacji Jokohama najechał na przewód. Maszynista pociągu podjął próbę opuszczenia pantografu, który zaplątał się w przewód, ale odbierak oderwał się i spadł na bok, wywołując iskrzenie. Drewniana konstrukcja wagonu zajęła się ogniem. Dwie podstacje trakcyjne – Jokohama i Tsurumi – zasilały sieć napięciem 1500 V prądu stałego jeszcze przez 5 minut od wybuchu pożaru – na podstacji Tsurumi nie funkcjonował odłącznik.
Głównym czynnikiem, który spowodował taką liczbę ofiar, była konstrukcja EZT serii 63. Seria ta należała do produkcji wojennej, w której zastosowano wiele rozwiązań oszczędnościowych. Należał do nich m.in. drewniany dach wagonu oraz trójdzielne okna (wprowadzone, by oszczędzić cenne szkło), których otwory były zbyt małe, by mógł się przez nie przecisnąć człowiek (otwory miały po 29 cm wysokości). Dźwignie awaryjnego otwierania drzwi nie były wystarczająco oznakowane, zaś drzwi międzywagonowe otwierały się tylko do wewnątrz, całkowicie zamykając pasażerów w pułapce.

</doc>
<doc id="4279176" url="https://pl.wikipedia.org/wiki?curid=4279176" title="Łódzka Kolej Aglomeracyjna (przedsiębiorstwo)">
Łódzka Kolej Aglomeracyjna (przedsiębiorstwo)

Łódzka Kolej Aglomeracyjna Sp. z o.o. (w skrócie ŁKA, identyfikator literowy – LKA) – polski, aglomeracyjny przewoźnik kolejowy obsługujący połączenia pomiędzy miastami wchodzącymi w skład systemu Łódzkiej Kolei Aglomeracyjnej. ŁKA wykonuje również kursy między Łodzią a Warszawą.
Tabor.
W marcu 2012 spółka Łódzka Kolej Aglomeracyjna ogłosiła przetarg na dostawę 20 elektrycznych zespołów trakcyjnych wraz z ich utrzymaniem przez 15 lat oraz zaprojektowanie i budowę zaplecza technicznego. Oferty złożyli PESA Bydgoszcz i Stadler Polska. W październiku 2012 za korzystniejszą została uznana oferta Stadlera proponującego pojazdy FLIRT³ i 13 grudnia podpisano umowę. 24 kwietnia 2014 zostały dostarczone pierwsze pojazdy, a ostatnie 28 lutego 2015.
Pojazdy stacjonują na zapleczu technicznym zlokalizowanym przy stacji Łódź Widzew.
28 lutego 2017 ŁKA podpisała umowę z przedsiębiorstwem Newag S.A. na dostawę 14 nowoczesnych pociągów Impuls II. Łódzki przewoźnik jest pierwszym, który je otrzyma. Pierwsze cztery pojazdy mają być dostarczone do końca trzeciego kwartału 2018 roku, pozostałe w roku 2019. Zamówione składy służą do obsługi połączeń:
22 września 2017 roku podpisano umowę z przedsiębiorstwem Stadler Polska na wydłużenie 10 z 20 posiadanych jednostek Stadler Flirt³ o dodatkowy, trzeci człon. Pierwsza wydłużona jednostka ma być gotowa do 30 września 2018 roku (z dopuszczeniem do eksploatacji najpóźniej do 28 lutego 2019 roku), ostatnia do 31 stycznia 2020 roku.
Wydłużone Flirty³ będą wykorzystywane na trasach:
Połączenie Łódź – Warszawa.
Od 13 marca 2016 roku Łódzka Kolej Aglomeracyjna obsługuje weekendowe przewozy na trasie Łódź Widzew – Koluszki – Skierniewice – Warszawa Wschodnia kategorii ŁKA Sprinter (ŁS). Od 11 grudnia 2016 roku wraz z otwarciem nowej Łodzi Fabrycznej wydłużono do niej kursy z Warszawy. Linia do Warszawy nie jest częścią systemu kolei aglomeracyjnej i pociągi są uruchamiane na zasadach komercyjnych.
27 marca 2018 roku wprowadzono możliwość rezerwacji miejsc w pociągach ŁKA Sprinter za pośrednictwem platformy sprzedażowej KOLEO z graficznym wyborem miejsca. Rezerwacją objęte są 52 miejsca w każdym składzie na 240 lub 360 wszystkich miejsc siedzących (zależnie od liczby jednostek).

</doc>
<doc id="4279178" url="https://pl.wikipedia.org/wiki?curid=4279178" title="ClamWin">
ClamWin



</doc>
<doc id="4279182" url="https://pl.wikipedia.org/wiki?curid=4279182" title="Pierre Ceyrac">
Pierre Ceyrac

Pierre Ceyrac (ur. 18 września 1946 w Douai, zm. 21 kwietnia 2018 w Bondues) – francuski polityk i przedsiębiorca, deputowany krajowy, eurodeputowany III kadencji.
Życiorys.
Z wykształcenia prawnik, pracował w międzynarodowym konsultingu. Był aktywnym członkiem Kościoła Zjednoczeniowego, pełnił funkcję sekretarza generalnego ruchu CAUSA, organizacji politycznej tej sekty na Europę. Zakończył tę działalność w 1997.
Działał także we Froncie Narodowym (do 1994). W latach 1986–1988 sprawował mandat posła do Zgromadzenia Narodowego VIII kadencji. Od 1989 do 1994 był posłem do Parlamentu Europejskiego III kadencji. W PE pracował w Komisji ds. Stosunków Gospodarczych z Zagranicę. W 1992 został także radnym regionu Nord-Pas-de-Calais.

</doc>
<doc id="4279183" url="https://pl.wikipedia.org/wiki?curid=4279183" title="Liberation (album Christiny Aguilery)">
Liberation (album Christiny Aguilery)

Liberation – ósmy album studyjny amerykańskiej wokalistki i autorki tekstów piosenek, Christiny Aguilery, który został wydany 15 czerwca 2018 roku nakładem wytwórni RCA Records. Stylistycznie czerpie z takich gatunków, jak R&amp;B, hip-hop, soul i muzyka pop. Zawiera utwory nagrane z gościnnym udziałem Demi Lovato, Ty Dolla $igna, 2 Chainza, Keidy oraz Shenseey. Główny singel promujący album, „Accelerate”, ukazał się 3 maja 2018, promowany przez minimalistyczny teledysk. Jest to pierwsza płyta Aguilery wydana w przeciągu sześciu lat: poprzednia, "Lotus", miała swoją premierę jesienią 2012 roku.
„Accelerate” został pozytywnie odebrany przez krytyków i dotarł do pierwszego miejsca w notowaniu "Billboardu" Hot Dance Club Songs. Album promowały jeszcze trzy utwory: „Fall in Line”, „Like I Do” oraz singel promocyjny „Twice”. Dwa pierwsze zyskały nominacje do nagrody Grammy. Sam album zdobył nominację do nagrody GAFFA–Prisen jako najlepsze wydawnictwo międzynarodowego artysty.
Informacje o albumie.
Tło.
Po wydaniu siódmego albumu studyjnego, "Lotus" (2012), Christina Aguilera postanowiła tymczasowo zawiesić karierę piosenkarki i gwiazdy telewizji; chciała bowiem skupić się na rodzinie i opracowywaniu nowej muzyki. W drugiej połowie kwietnia 2014 roku ogłosiła, że rozpoczęła prace nad ósmym wydawnictwem studyjnym. Pod koniec stycznia 2015 media donosiły, że wokalistka nagrywa album we współpracy z Pharrellem Williamsem i duetem Da Internz, jednocześnie wciąż szukając inspiracji i pomysłów na kolejne piosenki. Williams miał być współautorem lub współproducentem przynajmniej jednego utworu, który znajdzie się na płycie. Potencjalne brzmienie albumu określono jako wysmakowane; metaforycznie przyrównano je do kawioru. W wywiadzie dla serwisu extratv.com Aguilera zapewniała, że w prace nad krążkiem „wkłada całe swoje serce”; dodała, że kolejne piosenki będą bardzo emocjonalne, inspirowane jej doświadczeniami życiowymi. Jesienią 2015 roku spekulowano, jakoby zaangażowana w prace nad płytą została Linda Perry, autorka przebojowej ballady „Beautiful” (2002).
Aguilera wspominała o nadchodzącym krążku w lutym 2016: w programie telewizyjnym "Entertainment Tonight" wyznała, że pracuje nad nową muzyką „w pocie czoła”. Jednocześnie zasugerowała, że fani mogą spodziewać się premiery dwóch płyt; drugą miał być kolejny, po "Mi Reflejo" (2000), album hiszpańskojęzyczny. Artystka przyznała, że prace nad albumem trwają już od paru lat, ale ich natężenie przypadło na rok 2015 − to wtedy zaczęły odbywać się spotkania z producentami oraz konkretne sesje nagraniowe. Zaznaczyła, że nie chce rozmawiać na temat albumu dopóki nie będzie pewna, że nagrała „arcydzieło”. Wstępnie premierę krążka prognozowała jednak na ostatni kwartał 2016. Tego roku ukazały się dwa wydawnictwa singlowe − „Change” i „Telepathy”; nie były jednak częścią planowanego albumu.
Realizacja i nagrywanie.
Wstępne projekty, tworzone z myślą o ósmym albumie Aguilery, realizowane były już w 2014 roku − to wtedy artystka po raz pierwszy pojawiła się w studiu nagraniowym. W lutym 2017 Aguilera wyjawiła, że krążek jest „na wykończeniu” i „potrzebuje ostatnich szlifów”. W tym samym czasie kompozytorka Taylor Parks potwierdziła, że kolaboruje z Aguilerą; podała też, że innymi artystami współtworzącymi album są Kanye West, Da Internz (w skł. Marcos „Kosine” Palacios i Ernest „Tuo” Clark) oraz Jahron Brathwaite (pseud. PartyNextDoor). Ponad rok później dziennikarze magazynu "Billboard" uwierzytelnili te doniesienia: Aguilera spotkała się z Westem w studiu Shangri La, należącym do Ricka Rubina. Miało to miejsce parę miesięcy przed premierą albumu Westa, "The Life of Pablo". W efekcie spotkania powstały piosenki „Accelerate” i „Maria”, wyprodukowane przez Westa.
We wrześniu 2017 roku Aguilera omawiała szczegóły współpracy z Andersonem Paakiem oraz Markiem Ronsonem, który w przeszłości napisał cztery utwory na jej album "Back to Basics" (2006). Przyznała, że nawiązała silną więź z Paakiem, którego ceni sobie jako tekściarza, rapera i wokalistę soulowego. W efekcie tej współpracy powstały nagrania „Sick of Sittin'” i „Like I Do”. Na albumie znalazł się też duet Aguilery z Demi Lovato − wybraną przez producentów dlatego, że potrafi umiejętnie podwyższać granicę rejestru piersiowego. Przy dwóch utworach pracowała Kirby Lauryen: była autorką i producentką ballady „Twice” oraz współautorką „Accelerate”. Julia Michaels brała udział w pracach nad piosenkami „Right Moves” i „Deserve” (jako autorka). Fragmenty pierwszej z nich napisał autor tekstów Justin Tranter. Producent hip-hopowy Che Pope odpowiada za brzmienie czterech nagrań: „Accelerate”, „Maria”, „Right Moves” oraz „Pipe”.
Na albumie znalazły się kompozycje z pogranicza R&amp;B, hip-hopu, muzyki pop oraz soulu. W rozmowie z tygodnikiem "Billboard" Aguilera powiedziała: „Koniec końców, jestem wokalistką soulową. Gdy odbierzecie mi status gwiazdy popu i wszystko, co robiłam przez lata kariery, właśnie w soulu tkwi moje powołanie, nim jest przepełnione moje serce. To ten gatunek mnie inspiruje.” W sierpniu 2018 wyznała, że powstało przynajmniej kilka utworów, które, choć nagrane na "Liberation", zostały odrzucone z albumu. Jednym z takich nagrań była „Lolita”, której demo wyciekło do sieci w lutym 2021 roku.
Kompozycja i utwory.
Według krytyka muzycznego, Jona Parelesa, na albumie "Liberation" Aguilera porusza się wokół takich tematów, jak trauma, żądza, obsesja, odporność emocjonalna oraz długotrwała miłość. Ben Devlin zauważył, że motywem spajającym kolejne piosenki jest odkrywanie siebie, a Bobby Olivier pisał o feminizmie oraz wolności (od osądu innych ludzi).
Album inauguruje kompozycja tytułowa, której autorem jest Nicholas Britell. Słyszymy głosy śmiejących się dzieci, a melodia ma charakter kinematograficzny i zostaje zagrana na fortepianie. Jest to instrumentalne preludium o długości nieprzekraczającej dwóch minut, podkreślające istotę wolności i bycia sobą. 25-sekundowy przerywnik, „Searching for Maria”, zaaranżowany został a cappella i odwołuje się do szlagieru autorstwa Richarda Rodgersa oraz Oscara Hammersteina II, pochodzącego z musicalu "Dźwięki muzyki". Aguilera śpiewa: „W jaki sposób rozwiązać taki problem, jak Maria? Jak złapać chmurę i ją okiełznać?” Nagranie łączy się z pierwszą właściwą piosenką, o tytule „Maria”. To ballada hip-hopowa, o teatralno-musicalowej formie, odwołująca się do starych przebojów spod bandery Motown Records. Wykorzystano w niej sample z utworu Michaela Jacksona „Maria (You Were the Only One)”.
„Sick of Sittin'” to utwór o rockowo-funkowym brzmieniu, a także ostrym, zgryźliwym tekście. Zainspirowany został twórczością Janis Joplin, traktuje o poszukiwaniu siebie i skierowany został do osób, które borykają się ze stagnacją, czują się ograniczane w swym środowisku. Zdaniem Aguilery piosenka dotyczy „integralności duszy oraz celu istnienia”. „Dreamers” to interludium zrealizowane w konwencji mówionej („spoken word”). Słychać w nim grupę dziewcząt, które deklarują: „chcę zostać prezydentem”, „chcę zostać usłyszana”.
„Right Moves” inspirowany jest linią melodyjną gatunków reggae i dancehall. Utwór rozpoczynają się od słów wypowiadanych przez mężczyznę, lecz później, w feministycznym geście, wykonują go trzy artystki (Aguilera, Keida, Shenseea). W minimalistycznym utworze popowym „Deserve” Aguilera śpiewa: „Czasem nie wydaje mi się, że na ciebie zasługuję; więc mówię popieprzone rzeczy, tylko po to, by cię zranić”. Tekst dotyczy burzliwego związku uczuciowego, a brzmienie piosenki jest „senne”, silnie syntezatorowe.
Przerywnik „I Don't Need It Anymore (Interlude)” inspirowany jest muzyką gospel.
Utwór trzynasty, „Pipe”, nagrany został we współpracy z raperem o pseudonimie XNDA. Według doniesień medialnych artysta to w istocie Lewis Hamilton − mistrz świata Formuły 1, debiutujący w roli muzyka − choć sam Hamilton przez wiele miesięcy nie potwierdzał tych spekulacji. Zrobił to dopiero 29 lipca 2020 roku, za pośrednictwem Instagram Stories. Hip-hopowa piosenka, wyróżniająca się beatem w stylu muzyki trap i boom-bapową produkcją, ma silnie seksualny podtekst i przez dziennikarza Lucasa Villę uznana została za „pościelowy przebój”. Kolejna kompozycja, „Masochist”, stanowi opis stanu emocjonalnego wokalistki. Aguilera śpiewa o mężczyźnie, który ją fascynuje, choć on sam zdaje się nie odwzajemniać jej uczuć. Podmiot liryczny uważa się za masochistę: „miłość do ciebie jest dla mnie zła, ale nie umiem odejść”. Utwór czerpie z synthpopu i muzyki lat osiemdziesiątych. Album kończy „Unless It's with You” − ballada miłosna, opracowana na akompaniament fortepianowy.
Wydanie i promocja.
3 maja 2018 roku ujawniono tracklistę albumu oraz datę jego ogólnoświatowej premiery. Przypadła ona na 15 czerwca 2018 roku. Tego dnia wydawnictwo ukazało się między innymi na rynku północnoamerykańskim, brytyjskim i polskim. Dwa tygodnie później, 27 czerwca, specjalną edycję płyty opublikowano na terenie Japonii. 28 września album wydano na gramofonowym longplayu.
Promocja medialna "Liberation" ruszyła wiosną 2018 roku. 28 kwietnia Aguilera dała koncert w Crystal Hall, w Baku, z okazji Grand Prix Azerbejdżanu. Podczas występu zaprezentowany został materiał wideo, zwiastujący tytuł albumu. W klipie padły słowa, wypowiadane przez artystkę: „To czas naszego wyzwolenia. Bądźmy jednością, wyzwoloną nacją.” 31 maja w Los Angeles odbył się "listening party", organizowany przez Pandorę, na którym zgromadzeni dziennikarze i fani Aguilery mogli posłuchać kolejnych piosenek z albumu (wówczas czekającego na premierę). Na spotkaniu obecna była sama artystka, która opowiadała o poszczególnych utworach, a także częściowo wykonała „Accelerate” na żywo. Z tym samym nagraniem wystąpiła na manifestacji LGBT LA Pride 10 czerwca 2018 roku. Piosenkę „Fall in Line” zaśpiewała w odcinku programu "Carpool Karaoke" (16 maja 2018), na gali rozdania nagród Billboard Music Awards (20 maja), w programie telewizji NBC "The Tonight Show Starring Jimmy Fallon" (14 czerwca) oraz na scenie "The Today Show" (15 czerwca).
Osiągnięcia na listach przebojów.
W amerykańskim notowaniu "Billboard" 200 album zadebiutował na pozycji szóstej, w pierwszym tygodniu od premiery sprzedając się w nakładzie sześćdziesięciu ośmiu tysięcy kopii. Został siódmym longplayem Aguilery, który uplasował się w Top 10 tej listy. Płyta zajęła też miejsce trzecie zestawienia Top Album Sales, badającego sprzedaż wydawnictw w formacie fizycznym oraz cyfrowym, a jej sukces sprawił, że 30 czerwca 2018 roku nazwisko Aguilery uplasowało się w rankingu "Billboardu" Artist 100, na pozycji ósmej. Na oficjalnej liście najpopularniejszych albumów w Kanadzie "Liberation" zajął miejsce #5, stając się tym samym piątym krążkiem Aguilery, który dotarł do Top 5 tego notowania.
Album debiutował z pozycji pierwszej na hiszpańskiej liście przebojów wydawniczych, a w Portugalii zadebiutował na miejscu siódmym (wyżej niż nowe albumy ABBY i Mike'a Shinody). W Tajwanie album utrzymał swoją obecność na miejscu pierwszym przez dwa tygodnie. Sukcesem okazała się premiera "Liberation" w Szwajcarii. W notowaniu Alben Top 100, wydawanym przez Schweizer Hitparade, płyta pojawiła się na pozycji trzeciej jako siódmy z kolei album Aguilery, który dotarł do Top 10. Krążek okupował listę Hitparade łącznie przez siedem tygodni: opuścił ją 5 sierpnia 2018 roku. W Niemczech album zajął miejsce czwarte, a w Austrii − dziewiąte. W Hongkongu wszedł na dwie listy: rejestrującą wydawnictwa międzynarodowe (gdzie objął pozycję szczytową) oraz ogólną (gdzie dotarł do miejsca #3). W Korei Południowej zdobył pierwsze miejsce zestawienia International Albums, wydawanego przez Gaon Chart.
Do 28 czerwca na całym świecie wyprzedano 110 tysięcy kopii "Liberation", a w 2020 roku sprzedaż szacowano na 250−350 tys.
The Liberation Tour.
Wiosną 2018 roku zapowiedziano, że Aguilera wyruszy w trasę koncertową The Liberation Tour. 9 maja ogłoszone zostały daty poszczególnych koncertów; zapowiedziano, że obejmą one Amerykę Północną i rozpoczną się 25 września. 14 maja wyjawiono, że podczas wybranych występów Aguilera będzie supportowana przez Big Boia, byłego członka duetu Outkast. W grudniu 2018 magazyn "Billboard" okrzyknął The Liberation Tour jako jedną z najlepszych tras koncertowych roku.
Odbiór.
Recenzje.
Krytycy muzyczni ocenili "Liberation" pozytywnie. Agregator recenzji Metacritic przyznał płycie 71 punktów na 100 możliwych. 13 maja 2018 roku, na dwa dni przed premierą albumu, recenzję wydawnictwa zamieszczono w amerykańskim dzienniku "Newsday". W omówieniu pisano: „Aguilera śpiewa nienagannie i odnajduje się w każdym narzuconym sobie stylu”, a jako ocenę końcową przyznano płycie . Ilana Kaplan ("The Independent") twierdziła, że "Liberation" to album, którego głównymi tematami są zaradność, niezależność i kobieca siła. Kaplan uznała płytę za „symfoniczną, pełną dramatu” − „taką, na jaką liczyli najbardziej zagorzali fani Aguilery”. Chwaliła szczerość i autentyzm Aguilery, „kinematograficzną” produkcję utworów „Accelerate” i „Maria”, a także ballady, dzięki którym udało się artystce „zabłysnąć” („Unless It's with You”, „Twice”). Nagrania „Pipe” i „Right Moves” kwitowała jednak jako monotonne. W magazynie "Los Angeles Times" zanotowano, że produkcja albumu jest bardzo współczesna, a muzyka kładzie duży nacisk na wokalach Aguilery, które „odseparowują ją od wielu młodszych gwiazd”. Według Kish Lal, współpracującej z czasopismem "The Sydney Morning Herald", główną atrakcją płyty są featuringi: „Fall in Line”, „Like I Do” i „Accelerate”. Lal pisała: „Christina Aguilera czuje się silniejsza niż kiedykolwiek wcześniej, a jej tytułowe wyzwolenie sprawia, że jest "Liberation" perfekcyjnym krążkiem popowym.”
Jon Pareles ("The New York Times") wnioskował, że „ekstrawaganckie zakosy wokalne” Aguilery umiejętnie łączą się z „namiętnymi emocjami”, którymi przepełnione są kolejne utwory. Zdaniem Parelesa, siłą albumu są jego „uwodzicielskie kawałki”, ale na pełną uwagę zasługują piosenki o melancholijnym tonie („Twice”, „Maria”, „Deserve”, „Masochist”). "Liberation" znalazł się w sekcji "Critics' Picks", na łamach której dziennikarze "New York Times" omawiają najlepsze wydawnictwa muzyczne.
Dylan Nguyen, redaktor portalu "BuzzFeed", porównał "Liberation" do albumu "Stripped" (2002), chwaląc płytę za osobiste brzmienie, technikę wokalną Aguilery oraz „wspaniałe” tekściarstwo.
Późniejsze opinie.
Album spotkał się z pozytywnym odbiorem nie tylko wśród dziennikarzy, ale też fanów muzyki i internautów. Pod koniec czerwca 2018 zajął pierwsze miejsce w notowaniu najlepiej ocenianych longplayów w serwisie Metacritic (użytkownicy przyznali płycie ocenę 9,1/10). W lipcu 2018 serwisy Cosmopolitan.com oraz "Gulf News" okrzyknęły "Liberation" jako jeden z najlepszych albumów pierwszej połowy roku. Pod koniec roku portal "Ranker" sporządził ranking najlepszych albumów popowych ostatnich miesięcy; "Liberation" zajął w nim pierwsze miejsce. Zdaniem dziennikarzy współpracujących ze stroną PopCrush.com było to jedno z dwudziestu najlepszych wydawnictw muzycznych roku. W podobnym zestawieniu uwzględniły album czasopismo "Rolling Stone" oraz serwisy "Idolator", "Buzznet", popheart.pl i "Pop Hates Flops".
W końcoworocznym głosowaniu, zorganizowanym przez serwis NPR.org (National Public Radio), "Liberation" wyłoniony został jako czternasty najlepszy album 2018 roku. „Unless It's with You” − balladę zamykającą album − magazyn "Rolling Stone" wymienił w notowaniu pięćdziesięciu najlepszych piosenek roku (na miejscu 23.). W skali całego 2018 roku "Liberation" był drugim najwyżej ocenianym przez krytyków "Rolling Stone" albumem R&amp;B (pozycję pierwszą zajął "Dirty Computer" Janelle Monáe). Serwis "Album of the Year" uznał ósmy album studyjny Aguilery za jedno z dwudziestu pięciu najlepszych wydawnictw soulowych 2018.
Według Zuzanny Janickiej ("The-Rockferry") wydanie "Liberation" było jednym z najbardziej pamiętnych momentów w karierze Aguilery. W rankingu portalu "BuzzFeed" z czerwca 2020 "Liberation" został wskazany jako trzeci najlepszy album R&amp;B roku 2018.
Spuścizna.
George Clinton, utytułowany artysta funkowy oraz członek Rock and Roll Hall of Fame, zachwalał jeden z zawartych na albumie utworów, „Sick of Sittin'”. Uznał piosenkę za imponującą od strony produkcyjno-instrumentalnej, przypominającą muzykę zespołu Funkadelic. Ballada hip-hopowa „Maria” zainspirowała kształt albumu studyjnego Alicii Keys "Alicia" (2020).
Nagrody i wyróżnienia.
W październiku 2018 roku album uzyskał prenominację do nagrody Grammy w kategorii "najlepszy album wokalny − muzyka pop". Ostatecznie nominowany był do tego lauru w dwóch innych kategoriach: "najlepszy występ pop duetu lub grupy" (za „Fall in Line”) oraz "najlepszy występ z piosenką rapowaną/śpiewaną" („Like I Do”).

</doc>
<doc id="4279186" url="https://pl.wikipedia.org/wiki?curid=4279186" title="Dekanat Zachodni (Estoński Kościół Prawosławny)">
Dekanat Zachodni (Estoński Kościół Prawosławny)

Dekanat zachodni – jeden z dwóch dekanatów wchodzących w skład eparchii tallińskiej Estońskiego Kościoła Prawosławnego.

</doc>
<doc id="4279190" url="https://pl.wikipedia.org/wiki?curid=4279190" title="Namba ai ~Ima, omou koto~">
Namba ai ~Ima, omou koto~

 – trzeci oryginalny album japońskiego zespołu NMB48, wydany w Japonii 2 sierpnia 2017 roku przez laugh out loud records.
Album został wydany w pięciu edycjach: regularnej (CD), trzech limitowanych CD+DVD (Type N, Type M, Type B) oraz „teatralnej” (CD). Album osiągnął 1 pozycję w rankingu Oricon i pozostał na liście przez 20 tygodni, sprzedał się w nakładzie egzemplarzy. Zdobył status złotej płyty.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4279192" url="https://pl.wikipedia.org/wiki?curid=4279192" title="Alkad z Zalamei">
Alkad z Zalamei

Alkad z Zalamei (hiszp. "El alcalde de Zalamea") – dramat Pedra Calderóna de la Barki z 1644 roku. Uważany za jedno ze szczytowych osiągnięć tego twórcy. Należy do gatunku dramatu wieśniaczego. Głównym tematem utworu jest nadużycie władzy ze strony możnych, w tym przypadku wojska, i gwałt dokonany na wieśniaczce. Cierpiący ojciec ofiary zostaje sędzią mającym wydać wyrok we własnej sprawie. Utwór należy do najczęściej pojawiających się na scenie dramatów autora. W Polsce miał premierę w 1782 roku jako "Burmistrz z Poznania".
Data powstania utworu.
Utwór powstał w 1644 roku i został oparty przez autora na wcześniejszym dramacie pod tym samym tytułem przypisywanym do niedawna Lopemu de Vedze .
Czas i miejsce akcji.
Akcja utworu rozgrywa się w Zalamei w Estremadurze za panowania Filipa II (1556-1598), podczas wojny o przyłączenie Portugalii 1580-1581.
Treść.
Dzień I.
Armia znużona wędrówką dociera do Zalamei. Kapitan don Alvaro zostaje zakwaterowany w domu Pedra Crespa. Pod domem Crespa wystaje zubożały szlachcic don Mengo, adorujący piękną córkę gospodarza, Izabelę. Na wieść o kwaterunku Pedro ukrywa córkę na piętrze. Zaintrygowany tym don Alvaro symuluje sprzeczkę z żołnierzem Rebolledem i obrażony przez niego ściga go po schodach wprost do pokoju, w którym przebywa Izabela. Juan, syn Pedra, podejrzewa podstęp. Don Alvaro sięga po broń. Napiętą sytuację rozładowuje przybycie dowódcy don Lopego de Figueroi, który sam postanawia stanąć na kwaterze u Crespa, a kapitanowi każe znaleźć inne lokum.
Dzień II.
Don Mengo ukryty w bramie wysłuchuje miłosnych wyznań don Alvara. Zirytowany postanawia przywdziać zbroję i rozprawić się z konkurentem. Poplecznicy kapitanaː Sierżant i Rebolledo proponują mu zorganizowanie serenady pod oknami Izabeli. Don Lope i Crespo rozmawiają ze sobą zrazu dość ostro, później coraz przyjaźniej, schodzą Izabela, Ines i Juan na wieczerzę. Pod oknami rozpoczynają się zaloty do Izabeli. Zirytowany zuchwałością swych żołnierzy generał przerywa kolację pod pretekstem nieznośnego bólu w nodze, który od lat mu towarzyszy. W rzeczywistości rusza natychmiast poskromić żołnierzy. To samo czynią po kryjomuː Crespo – żeby nie rozgniewać generała i Juan – w tajemnicy przed ojcem. W zamęcie nocnej bijatyki obrywają również don Mengo i Nunio. Don Lope bierze Crespa za niesubordynowanego żołnierza i ostro na niego naciera dopóki nie zjawi się Juan z pochodniami.
Generał każe wojsku przed wieczorem opuścić Zalameę, by ukrócić swawole. Sam wyrusza do Gwadelupy, gdzie ma się spotkać z królem. Na prośbę Juana przyjmuje go do wojska i z przyjaźni dla Crespa mianuje swym adiutantem. Kapitan tymczasem przekupił służącą, która ma go wpuścić po kryjomu do domu, chce bowiem porwać Izabelę. Gdy dociera wraz z Sierżantem, Rebolledem i Iskrą pod dom Crespa, zastaje gospodarza, Izabelę i Ines na ławce przed domem. Porywa więc Izabelę sprzed domu. Crespo z bronią, przyniesioną z domu, przez Ines rzuca się w pościg za napastnikami. Ulega jednak ich przewadze. Zostaje związany i uprowadzony wraz z córką. Juan przejeżdżający przez las słyszy biadania kobiety i jęki mężczyzny. Postanawia przyjść im z pomocą.
Dzień III.
Juan trafia na siostrę i kapitana. Ciężko rani go w pojedynku, musi jednak uciekać przed nadbiegającymi na pomoc dowódcy żołnierzami. Izabela błąkając się po lesie trafia na przywiązanego do drzewa ojca. Opowiada mu co ją spotkało, odwiązuję i prosi o śmierć. Crespo, dowiedziawszy się od córki, że rannego don Alvara towarzysze ponieśli do wioski dla opatrzenia ran wraca z nią, aby się zemścić. Naprzeciw niego wychodzi pisarz gminny z wiadomością, że rada gminy obrała go na ten rok alkadem. Jako sędzia musi na bok odłożyć zemstę. Nakazuje aresztować kapitana, choć ten twierdzi, że podlega tylko sądowi wojskowemu, i jego towarzyszy. Sierżantowi udaje się zbiec. Crespo odwiedza kapitana i prosi go by przyjął cały jego majątek i wziął jego córkę za żonę, by zmazać uczynioną jej krzywdę. Don Alvaro, ufny w swą nietykalność, wzgardliwie odrzuca tą prośbę. Crespo przesłuchuje Rebolleda i Iskierkę.
Tymczasem Juan wraca do domu i zastawszy siostrę próbuje ją zabić za to, że zgubiła jego honor. Ojciec powstrzymuje go i nakazuje aresztować, jako winnego zranienia swego dowódcy. Chce do zakończenia sprawy powstrzymać syna od nierozważnych kroków. Tymczasem zjawia się Lope de Figueroa, zaalarmowany przez Sierżanta, na czele swych oddziałów. Dochodzi do ostrej wymiany zdań z Crerspem, który nie chce wydać więźnia. Generał nakazuje atakować areszt. Chłopi przygotowują się do obrony, kiedy zjawia się król. Crespo pokazuje mu akta sprawy. Król uznaje, że rozprawa została prawidłowo przeprowadzona, nakazuje jednak wydać skazanego trybunałowi wojennemu. Crespo oznajmia jednak, że wyrok został już wykonany. Król uznaje ten akt sprawiedliwości, mianuje Crespa dożywotnim alkadem Zalamei. Jego córka pójdzie do klasztoru. Juan wyrusza z wojskiem do Portugalii.
Analiza.
"Alkad z Zalamei" jest wedle niektórych krytyków szczytowym punktem twórczości Calderóna. Treść dramatu, zapożyczoną z wcześniejszego dzieła, wzbogacił autor o znakomite portrety psychologiczne, szczególnie dwóch głównych antagonistów, starego żołnierza, don Lopego de Figueroi i Pedra Crespa, uosobienia sprawiedliwości, honoru i odwagi hiszpańskiej wsi. Crespo chroni córkę przed natarczywością kapitana Alvara, a gdy ten podstępnie ją porywa i pozbawia czci, honorowo proponuje małżeństwo. Wzgardzony, podejmuje laskę alkada i wymierza Alvarowi sprawiedliwość. Krewki don Lope, jest człowiekiem uczciwym, ale zbyt pysznym, by przyznać chłopu prawo do równej sobie godności i honoru. Ściera się z wójtem wioski tym gwałtowniej, im bardziej dokucza mu podagra.
Dramat należy do typu dramatu wieśniaczego, poruszającego zagadnienie chłopskiego honoru, bardziej charakterystycznego dla Lopego de Vegi. U Calderóna, odmiennie niż w "Owczym źródle" Vegi, reprezentantem ludu nie jest zbiorowość wiejska lecz jej przywódca. To on uosabia demokratyczno-monarchistyczną postawę, jaką przyjmuje najczęściej lud w dramacie, oraz chłopski charakter, będący mieszaniną surowości, rozsądku i posłuszeństwa wobec ustalonej hierarchii, połączony z poczuciem honoru. Silny, zadowolony ze swej pozycji społecznej, pełen szacunku dla przełożonych i autorytetu, Crespo nie godzi się na nic co naruszałoby jego prawa. Nie czuje się gorszy od innych i nie pozwala sobie na nic co przyniosłoby uszczerbek jego honorowi. Szanuje, tylko gdy sam jest szanowany. Traktuje z uprzejmością generała, który stanął u niego na kwaterze, ale gdy ten podnosi głos, odpowiada równie ostrym tonem. Zwraca generałowi uwagę, że gdy chodzi o honor dobro duszy i dar boski, nikt nie jest ważniejszy.
Calderón czyni głównym tematem utworu nadużycie władzy ze strony możnych, w tym przypadku przez wojsko, i gwałt dokonany na wieśniaczce. Cierpiący ojciec ofiary zostaje sędzią mającym wydać wyrok we własnej sprawie. Przezwyciężając pragnienie zemsty, odkłada szpadę, a ujmuje laskę alkada i sądzi kapitana. Nie jest już znieważonym wieśniakiem, ale wykonawcą prawa i przedstawicielem cierpiącego od nadużyć wojska chłopstwa. Król sankcjonuje wydany przez Crespa wyrok.
Efekt dramatyczny sztuka zawdzięcza rygorowi technicznemu i jedności jaką Calderón nadaje swoim sztukom. Autor przeciwstawia miasto (z domem Crespa pośrodku) – naturze (wyobrażonej przez las, w którym dokonuje się gwałt na Izabeli); wieśniaka Crespa – generałowi don Lopemu; symbolizującą honor szpadę("Mam już honor, bo mam szpadę, z którą mogę was ścigać") – lasce alkada, symbolowi sprawiedliwości. Dramaturg znakomicie operuje tłumami, które przeciwstawiają spokój domu Crespa – wrzawie ulicznej, lub żołnierzy – broniącym się wieśniakom. Sens dramatu obrazuje podstawowa dla twórczości Calderóna polaryzacja pomiędzy rozumem a naturą, w której prawo-rozum uosabia postać Pedra Crespa, a naturę kapitan Alvaro.
"Alkad z Zalamei" należy do najchętniej grywanych dramatów Calderóna. Szczególnym powodzeniem cieszył się w XVIII wieku w przedrewolucyjnej Francji. Przeróbki ówczesnej francuskiej wersji dramatu na język polski dokonał Jan Baudouin. Jego dramat, przedstawiający reformatorskie dążenia polskiego mieszczaństwa, a zatytułowany "Burmistrz poznański," został wystawiony w 1782 roku w Teatrze Narodowym. Hiszpański oryginał był trzykrotnie tłumaczony na język polski przezː Edwarda Chłopickiego, Edwarda Porębowicza i Ludwika Hieronima Morstina. Dramat ponownie trafił na polską scenę w 1889 roku jako "Sędzia z Zalamei" i zagościł na niej przez czas dłuższy wystawiany następnie w 1912 we Lwowie, w 1921 w Warszawie, w 1938 w Wilnie. Szerokim echem odbiła się premiera, w 1951 roku, "Alkada z Zalamei," w tłumaczeniu Morstina, do którego dekoracje i kostiumy zaprojektował Tadeusz Kantor.

</doc>
<doc id="4279200" url="https://pl.wikipedia.org/wiki?curid=4279200" title="Korytania">
Korytania

Korytania – wąwóz w prawych zboczach Doliny Prądnika w Ojcowskim Parku Narodowym (OPN). Jest bocznym odgałęzieniem Doliny Prądnika. Ma wylot naprzeciwko wylotu Wąwozu Smardzowickiego. Wylot wąwozu Korytania to typowa skalna brama. Tworzą ją skała Sobótka (w orograficznie prawych zboczach wąwozu) i Koźniowa (w lewych zboczach). W wylocie doliny znajduje się dom. 
Przypuszcza się, że nazwa wąwozu pochodzi od nazwiska rodu Korycińskich – starostów ojcowskich, lub od kształtu wąwozu, przypominającego koryto.
Porośnięty lasem wąwóz ma długość około 1,5 km. W dolnej części wąwozu jest to grąd, w środkowej i górnej żyzna buczyna karpacka. Zbocza w wielu miejscach są skaliste. Oprócz bramy skalnej przy wylocie wąwozu, są jeszcze 4 mniejsze bramki w samym wąwozie. Za jedną z tych bramek znany aktor Ludwik Solski projektował utworzenie dla kuracjuszy Ojcowa teatru na łonie natury. Projektu nie zrealizowano. W zbudowanym z wapieni jurajskich wąwozie są także inne formy działalności krasowej, m.in. jaskinia Potrójna i kilka schronisk. Potrójna była zamieszkiwana przez ludzi prehistorycznych, w jej namulisku archeolodzy znaleźli bowiem liczne kości zwierzęce i szkielety dwóch ludzi, a także wytwarzane przez nich narzędzia z krzemienia łupanego, tzw. eolity. Były to pierwsze w Polsce znaleziska eolitów. Rozpoznano wśród nich odłupki termiczne, odłupki termiczne negatywowe, fragmenty z naturalnym retuszem, odłupki przemysłowe, odpadki termiczne negatywowe oraz fragmenty określone jako podobne do prymitywnego pięściaka. 
Wąwóz Korytania charakteryzuje się dzikością. Czasami nazywany bywa Straszydłem. Z rzadkich roślin rośnie tutaj m.in. obuwik pospolity. Karol Wróblewski, jeden z przewodników ojcowskich tak o wąwozie Korytania pisał w 1900 r.: "W powietrzu unosi się jakaś tajemniczość, jakieś tchnienie, jakby tu był pobyt duchów nie z tego świata. Cisza tu niczem niezmącona". 
Wąwóz Korytania to jedno z najbardziej cennych przyrodniczo miejsc OPN i prawie w całości obszar ochrony ścisłej tego parku. Jego dnem prowadzi nieznakowana ścieżka wychodząca na wierzchowinę Wyżyny Olkuskiej w należących do miejscowości Biały Kościół przysiółkach Iwina i Murownia. Wejście do wąwozu wymaga jednak zgody dyrekcji OPN.

</doc>
<doc id="4279211" url="https://pl.wikipedia.org/wiki?curid=4279211" title="Ludwik Lucjan Sadowski">
Ludwik Lucjan Sadowski

Ludwik Lucjan Sadowski, ps. „Sadwik” (ur. 24 września 1896 w Roczycach, w powiecie wadowickim, zm. 14 czerwca 1964 w Londynie) – podpułkownik dyplomowany, oficer wywiadu II RP, kierownik Ekspozytury „Estezet” w Nowym Jorku (1941–1943). 
Życiorys.
Okres do kampanii wrześniowej 1939.
Urodził się 24 września 1896 w Roczycach, w rodzinie Jana i Wiktorii z domu Syrek. Uczęszczał do szkoły powszechnej w Myślenicach, następnie do gimnazjum w Wadowicach (od 1906) i III Gimnazjum w Krakowie (1909–1914), gdzie zdał maturę. Studiował na Wydziale Prawa i Administracji Uniwersytetu Jagiellońskiego (1916–1921). Po wybuchu I wojny światowej wstąpił do Legionów Polskich. Walczył w szeregach 2 Pułku Piechoty Legionów (1914–1916); został ranny w bitwie nieopodal Rarańczy; przebywał w szpitalach w Czerniowcach, Debreczynie, Budapeszcie i Krakowie. Służył w sądzie wojskowym (1916–1917), w Powiatowym Urzędzie Zaciągu w Pińczowie (1917), był słuchaczem VI kursu szkoleniowego przy 6 Pułku Piechoty LP w Zambrowie (1917), powrócił do macierzystego pułku (1917–1918). Po przejściu do cywila, działał w POW w Złoczowie. Został internowany przez Ukraińców, i ponownie wstąpił do Wojska Polskiego. Po służbie w Dowództwie Wschód, był dowódcą plutonu w I Batalionie Grupy ppłk. Izydora Modelskiego (1919–). Awansowany na podporucznika, odbył kampanię galicyjską, z przydziałem do 9 Dywizji Piechoty (1919). Został przeniesiony do Naczelnego Dowództwa WP w Warszawie, gdzie był referentem repatriacyjnym i zastępcą szefa Sekcji Jeńców w Oddziale IV (1919–1920). Awansowany na porucznika 1 kwietnia 1920. Latem pełnił obowiązki szefa Sekcji Jeńców w dowództwie Etapów 6 Armii, służył w 2 Pułku Piechoty Legionów (1920–1922), był członkiem komisji Mieszanej Delegacji RP do spraw Repatriacji z Rosji (1922). Studiował w Wyższej Szkole Wojennej, uzyskując tytuł oficera Sztabu Generalnego (1922–1924) i awansowany do stopnia kapitana. Skierowany do Oddziału II Sztabu Generalnego, pozostawał w służbie wywiadowczej niemal do końca kariery wojskowej, m.in. w Wydziale Ewidencji jako referent w Studium „Niemcy” (1924–1928), p.o. kierownika Ekspozytury nr. I V Oddziału II w Krakowie, następnie przeniesionej do Katowic (1928–1930), oficera 74 Pułku Piechoty 7 Dywizji Piechoty (1930–1933). Awansowany na majora dyplomowanego (1935), był kierownikiem Samodzielnego Referatu Bezpieczeństwa Wojennego w Sztabie DOK VIII w Toruniu (1933–1937), nacz. Wydziału w Departamencie Dowodzenia Ogólnego w Ministerstwie Spraw Wojskowych (1937–1939), oficerem 48 Pułku Piechoty 11 Dywizji Piechoty w Stanisławowie. 25 sierpnia 1939 został przeniesiony na stanowisko szefa Oddziału II Sztabu Korpusu Interwencyjnego, początkowo z zadaniem obrony Pomorza, następnie w dyspozycji Armii Rezerwowej „Prusy”, gdzie wszedł w jej skład jako Zgrupowanie Południowe. Po niepowodzeniach Zgrupowania, dołączył do Armii „Lublin”, z przydziałem do Oddziału II Sztabu Armii. Wzięty do niewoli niemieckiej, wkrótce zbiegł do Zamościa. 
Okres na obczyźnie.
W 1939 przedostał się do Rumunii, następnie do Paryża, gdzie został przydzielony do Komisji Rejestracyjnej Ministerstwa Spraw Wojskowych, w której prowadził Referat Informacyjny (1939–1940). W maju 1940 został awansowany na podpułkownika dyplomowanego. Wraz z Biurem został ewakuowany z Paryża do Angers, skąd został ewakuowany drogą morska do Liverpoolu, gdzie przybyto 23 czerwca. Pierwsze miesiące w Wielkiej Brytanii ppłk. Sadowski przebywał w obozach Wojska Polskiego w Szkocji, również w szpitalu w Peebles. Jesienią 1940 został przydzielony do Obozu Oficerskiego nr 1 w Kirkcaldy, który z końcem listopada 1940 został przemianowany na Oddział Wydzielony Kirkcaldy, wchodzący w skład 7 Brygady Kadrowej Strzelców. Ponownie był leczony w szpitalu w Peebles, a następnie w Londynie, gdzie przebywał w dyspozycji szefa Oddziału II Sztabu Naczelnego Wodza (1941). W 1941 powołano go na kierownika ekspozytury polskiego wywiadu (Oddziału II Sztabu NW) w Stanach Zjednoczonych, który pod kryptonimem „Estezet” została ulokowany na terenie Konsulatu Generalnego RP w Nowym Jorku, gdzie formalnie akredytowany był pod przykrywką sprawowania funkcji radcy konsularnego. W 1943 po ustanowieniu stałego przedstawiciela polskiego Sztabu przy Komitecie Szefów Połączonych Sztabów z siedzibą w Waszyngtonie, ekspozyturze w Nowym Jorku ograniczono kompetencję terytorialną jedynie do Kanady i Ameryki Południowej, zaś Sadowskiego odwołano do Londynu, gdzie przez kilka miesięcy miał przydział do Wydziału Studiów Oddziału II Sztabu NW (1943–1944), i został mianowany szefem Ekspozytury „T” Oddziału II Sztabu NW z siedzibą w Jerozolimie, z placówkami w Teheranie, Bagdadzie, i Kairze (1944). W końcu 1944 Ekspozytura ta została przeniesiona z Jerozolimy do Kairu, gdzie, po połączeniu z Ekspozyturą „Bałk” Oddziału II, prowadzącą wywiad na Bałkanach, utworzono Ekspozyturę „Eswu”. Miała sieć placówek w Palestynie, Syrii, Libanie, Iranie, Turcji i Grecji. W 1945 Sadowski został odwołany do centrali, pozostając w dyspozycji szefa Sztabu NW, następnie Sztabu Głównego. Przydzielony do Polskiego Biura Wojskowego w Edynburgu, później do Kwatery Głównej Inspektora Generalnego Polskiego Korpusu Przysposobienia i Rozmieszczenia (1947). 
Po zwolnieniu ze służby wojskowej znalazł pracę w polskiej firmie E.G. Brisch &amp; Partners Limited w Londynie. Pogrzeb odbył się na cmentarzu South Ealing w Londynie (grób BB-C-33).

</doc>
<doc id="4279212" url="https://pl.wikipedia.org/wiki?curid=4279212" title="Dekanat Wschodni (Estoński Kościół Prawosławny)">
Dekanat Wschodni (Estoński Kościół Prawosławny)

Dekanat wschodni – jeden z dwóch dekanatów wchodzących w skład eparchii tallińskiej Estońskiego Kościoła Prawosławnego.

</doc>
<doc id="4279215" url="https://pl.wikipedia.org/wiki?curid=4279215" title="Podbój Islamu">
Podbój Islamu



</doc>
<doc id="4279216" url="https://pl.wikipedia.org/wiki?curid=4279216" title="Zwycięstwo Islamu">
Zwycięstwo Islamu



</doc>
<doc id="4279218" url="https://pl.wikipedia.org/wiki?curid=4279218" title="Jan ze Starzechowic">
Jan ze Starzechowic

Jan ze Starzechowic lub Jan Starzechowski herbu Leliwa (zm. 17 maja 1504) – prawnik, doktor dekretów.
Życiorys.
Był synem Stanisława herbu Leliwa ze Starzechowic. W 1469 zapisał się na studia w Akademii Krakowskiej. W 1471 uzyskał stopień bakałarza, a zimą 1474 magistra nauk wyzwolonych. W 1472 był zatrudniony na stanowisku pisarza uczelni. Kontynuował studia studiując prawo w 1479 otrzymał tytuł doktora dekretów. Pozostał długoletnim wykładowcą na Wydziale Prawa, w 1488 wykładał prawo kanoniczne, reprezentował wielokrotnie uczelnię w sporach o beneficja, a w 1499 pełnił obowiązki rektora Akademii. W latach 1493-1501 był oficjałem krakowskim biskupa Fryderyka Jagiellończyka, a następnie biskupa Jana Konarskiego. W 1482 został kanonikiem katedralnym krakowskim, od 1483 proboszczem w Luborzycy. W latach 1503-1504 pełnił funkcję zarządcy dóbr kapituły krakowskiej.

</doc>
<doc id="4279222" url="https://pl.wikipedia.org/wiki?curid=4279222" title="Meiners Oaks">
Meiners Oaks

Meiners Oaks – jednostka osadnicza w Stanach Zjednoczonych, w stanie Kalifornia, w hrabstwie Ventura.

</doc>
<doc id="4279223" url="https://pl.wikipedia.org/wiki?curid=4279223" title="Parafia Narodzenia Najświętszej Maryi Panny w Zasławiu">
Parafia Narodzenia Najświętszej Maryi Panny w Zasławiu

Parafia Narodzenia Najświętszej Maryi Panny w Zasławiu – rzymskokatolicka parafia znajdująca się w archidiecezji mińsko-mohylewskiej, w dekanacie Mińsk-Zachód, na Białorusi.
Parafia erygowana w 1420. W 1676 Sapiehowie zapisali zamek i kościół w Zasławiu na klasztor dominikański. Odnowiony kościół konsekrował pod wezwaniem św. Michała Archanioła biskup pomocniczy wileński Mikołaj Słupski. W 1833 klasztor został skasowany przez władze rosyjskie, a kościół zamieniony na cerkiew prawosławną.
W 1774 powstał w Zasławiu drugi, obecny kościół pw. Narodzenia Najświętszej Marii Panny. W 1866 lub w 1868 w ramach represji popowstaniowych zamieniony na cerkiew prawosławną. W 1941 zamknięty. W 1989 zwrócony katolikom i od tego roku remontowany.

</doc>
<doc id="4279224" url="https://pl.wikipedia.org/wiki?curid=4279224" title="Lamsongkram">
Lamsongkram

Lamsongkram Chuwattana właśc. Supachai Chansot (ur. 12 grudnia 1983 w Udon Thani) – tajski kick-boxer, zawodnik boksu tajskiego i bokser, mistrz świata WBC Muay Thai (2007) oraz dwukrotnie stadionu Rajadamnern (2004, 2012) w wadze średniej.
Kariera sportowa.
Od 10 roku życia startuje w muay thai. Lata 2002–2003 to pasma porażek w muay thai ale również i boksie zawodowym. W tym czasie ulegał m.in. Kaoklaiowi Kaennorsing czy Big Ben Chor Praram. Pierwszy znaczący sukces osiągnął w 2004 zdobywając tytuł mistrza stadionu Rajadamnern w wadze średniej, który później obronił w maju 2005. 
5 grudnia 2005 wygrał Puchar Króla Tajlandii organizowany przez S-1 i WMC, pokonując trzech rywali jednego wieczoru. Miesiąc później 5 stycznia 2006 przegrał przez nokaut z Francuzem Jean-Charlesem Skarbowsky'm, natomiast już 9 lutego obronił tytuł mistrza Rajadamnern, wypunktowując w rewanżu Kaoklaia. 3 czerwca 2006 w Biszkeku został tymczasowym mistrzem świata WBC Muay Thai w wadze średniej, po pokonaniu zawodnika gospodarzy Alana Ofeyo na punkty. 25 lutego 2007 stoczył walkę unifikacyjną z dzierżącym regularny pas WBC Brytyjczykiem Stevem Wakelingiem w Londynie, którego ostatecznie pokonał jednogłośnie na punkty i został pełnoprawnym mistrzem.
Do końca 2007 jeszcze cztery pojedynki w tym 29 marca przegrywając z Nonthachaiem Sit-O i tracąc pas stadionu Rajadamnern oraz 8 września udanie broniąc mistrzostwo świata WBC Muay Thai w starciu z Francuzem Yohanem Lidonem. Ponadto 27 października przegrał z Holendrem Nieky Holzkenem na punkty w formule K-1.
W 2008 dwukrotnie bronił tytułu WBC Muay Thai, najpierw 20 czerwca przeciwko Francuzowi Faridowi Villaume (wygrana na punkty), następnie 4 września w starciu z Kanadyjczykiem Mukaiem Maromo (nokaut w drugiej rundzie). Jeszcze w tym samym roku w grudniu wziął udział w mocno obsadzonym turnieju w stolicy Gwinei Równikowej, Malabo, ostatecznie dochodząc do finału w którym przegrał z rodakiem Yodsanklaiowi Fairtex przez nokaut w pierwszej rundzie.
18 stycznia 2009 pokonał Białorusina Pawła Aboznego przez TKO po niskich kopnięciach. 28 listopada 2009 w czwartej obronie pasa WBC przegrał przez KO w pierwszej rundzie w rewanżowej walce z Yohanem Lidonem, tracąc tym samym mistrzostwo wagi średniej które dzierżył od 2006 (wliczając tymczasowy pas). Niecały miesiąc później zaliczył kolejny nokaut, tym razem z rąk mało znanego zawodnika z Chin Zhanga Kaiyina. Trzecią porażkę z rzędu poniósł 12 czerwca 2010 w pojedynku z Australijczykiem Johnem Wayne’em Parrem.
29 lutego 2012 po prawie dziesięciu latach został drugi raz mistrzem stadionu Rajadamnern pokonując przed czasem Szweda Tobiasa Alexanderssona. 
31 sierpnia 2014 podczas gali Kunlun Fight w chińskim Shangqiu zmierzył się w rewanżu z Zhangiem Kaiyinem, z którym ponownie przegrał, tym razem jednogłośnie na punkty, natomiast 28 sierpnia 2015 na gali Hero Legends w Jiuquan pokonał innego Chińczyka Zhang Jinshuai'a na punkty.

</doc>
<doc id="4279235" url="https://pl.wikipedia.org/wiki?curid=4279235" title="Mira Monte">
Mira Monte

Mira Monte – jednostka osadnicza w Stanach Zjednoczonych, w stanie Kalifornia, w hrabstwie Ventura.

</doc>
<doc id="4279238" url="https://pl.wikipedia.org/wiki?curid=4279238" title="Oak Park (Kalifornia)">
Oak Park (Kalifornia)

Oak Park – jednostka osadnicza w Stanach Zjednoczonych, w stanie Kalifornia, w hrabstwie Ventura.

</doc>
<doc id="4279242" url="https://pl.wikipedia.org/wiki?curid=4279242" title="Oak View">
Oak View

Oak View – jednostka osadnicza w Stanach Zjednoczonych, w stanie Kalifornia, w hrabstwie Ventura.

</doc>
<doc id="4279245" url="https://pl.wikipedia.org/wiki?curid=4279245" title="Juliusz Stattler">
Juliusz Stattler

Juliusz Kornel Stattler (ur. 5 lipca 1844 w Krakowie, zm. 29 listopada 1901) – polski kompozytor, pedagog i krytyk muzyczny.
Życiorys.
Urodził się 5 lipca 1844 w Krakowie. Pochodził z rodziny o artystycznych tradycjach, był synem malarza Wojciecha Stattlera (1800-1875) i pochodzącej z Rzymu Klementyny z domu Colonna-Zerboni (zm. 1897 w wieku 89 lat), bratem rzeźbiarza Henryka Stattlera (1834-1877). Podczas chrztu był trzymany przez przyjaciela swojego ojca, Juliusza Słowackiego, którego został imiennikiem. Wzrastał w uduchowionym środowisku artystycznym, w którym bywali Adam Mickiewicz i Fryderyk Chopin.
Dostrzeżony przez pianistkę Marceliną Czartoryską obrał dziedzinę muzyczną. Pod jej okiem uczył się przez rok, później kształcił się w Rzymie. Rezygnując z kariery wirtuoza fortepianu zajął się komponowaniem muzyki. W 1866 osiadł w Warszawie, gdzie skupił się na udzielaniu lekcji prywatnych. Działał w Towarzystwie Muzycznym. W 1872 objął klasę muzyki w Instytucie dla Ociemniałych. W 1882 klasę śpiewu chórowego w Instytucie Muzycznym. jednocześnie prowadził chóry w Szkole Technicznej Kolei Żelaznej Warszawsko-Wiedeńskiej, w Instytucie Maryjskim, w Instytucie Muzycznym oraz w zakładach żeńskich. Był także autorem recenzji muzycznych, publikowanych w czasopismach „Gazeta Warszawska”, „Słowo”, „Echo Muzyczne”, „Kuryer Codzienny”.
Zmarł 29 listopada 1901. Został pochowany na cmentarzu Powązkowskim (kwatera 265-5-25) 2 grudnia 1901 po nabożeństwie w kościele św. Aleksandra.
Był żonaty z Cecylią (1852–1911), z którą miał córki Klementynę (–1957), Helenę (1875–1955), Marię (1880–1944).

</doc>
<doc id="4279246" url="https://pl.wikipedia.org/wiki?curid=4279246" title="Me, Myself &amp; I (serial telewizyjny)">
Me, Myself &amp; I (serial telewizyjny)



</doc>
<doc id="4279249" url="https://pl.wikipedia.org/wiki?curid=4279249" title="Piru">
Piru

Piru – jednostka osadnicza w Stanach Zjednoczonych, w stanie Kalifornia, w hrabstwie Ventura.

</doc>
<doc id="4279251" url="https://pl.wikipedia.org/wiki?curid=4279251" title="Santa Rosa Valley">
Santa Rosa Valley

Santa Rosa Valley – jednostka osadnicza w Stanach Zjednoczonych, w stanie Kalifornia, w hrabstwie Ventura.

</doc>
<doc id="4279252" url="https://pl.wikipedia.org/wiki?curid=4279252" title="Andrzej Woronko">
Andrzej Woronko

Andrzej Woronko (ur. 3 maja 1954) – polski piłkarz występujący na pozycji napastnika.
Kariera.
Seniorską karierę rozpoczynał w 1972 roku w Pogoni Szczecin. W klubie tym występował do 1983 roku, z wyjątkiem sezonu 1977/1978, kiedy to grał w Zawiszy Bydgoszcz. Ogółem w I lidze polskiej wystąpił w 157 meczach, w tym w 142 w barwach Pogoni. W latach 1983–1985 był zawodnikiem szwedzkiego Mjällby AIF, rozgrywając w tym okresie 19 meczów w Allsvenskan. W rundzie wiosennej sezonu 1985/1986 występował w Stilonie Gorzów Wielkopolski.

</doc>
<doc id="4279255" url="https://pl.wikipedia.org/wiki?curid=4279255" title="Santa Susana (Kalifornia)">
Santa Susana (Kalifornia)

Santa Susana – jednostka osadnicza w Stanach Zjednoczonych, w stanie Kalifornia, w hrabstwie Ventura.

</doc>
<doc id="4279258" url="https://pl.wikipedia.org/wiki?curid=4279258" title="Saticoy">
Saticoy

Saticoy – jednostka osadnicza w Stanach Zjednoczonych, w stanie Kalifornia, w hrabstwie Ventura.

</doc>
<doc id="4279262" url="https://pl.wikipedia.org/wiki?curid=4279262" title="Kolberger Kleinbahn">
Kolberger Kleinbahn



</doc>
<doc id="4279264" url="https://pl.wikipedia.org/wiki?curid=4279264" title="Clarksburg (Kalifornia)">
Clarksburg (Kalifornia)

Clarksburg – jednostka osadnicza w Stanach Zjednoczonych, w stanie Kalifornia, w hrabstwie Yolo.

</doc>
<doc id="4279267" url="https://pl.wikipedia.org/wiki?curid=4279267" title="Dunnigan">
Dunnigan

Dunnigan – jednostka osadnicza w Stanach Zjednoczonych, w stanie Kalifornia, w hrabstwie Yolo.

</doc>
<doc id="4279268" url="https://pl.wikipedia.org/wiki?curid=4279268" title="Adolf Minck">
Adolf Minck

Adolf Minck (ur. 4 września 1883, zm. 16 maja 1960) – zwierzchnik Wolnego Kościoła Adwentystów Dnia Siódmego w Niemczech w okresie nazistowskim. W latach 1937–1950 przewodniczący Wydziału Środkowoeuropejskiego Kościoła. Wcześniej przewodniczący węgierskiego zjednoczenia (diecezji węgierskiej), wykonywał polecenia nazistowskiej władzy.
Kariera duchownego.
W wieku 25 lat przyjął chrzest i przystąpił do adwentystów, pracę duszpasterską rozpoczął w 1910 roku. W 1913 roku pracował w Sarajewie, w 1914 roku został wysłany na Węgry. Tutaj zastała go wojna, został zmobilizowany.
Po wojnie mieszkał w Budapeszcie i pracował na Węgrzech. W 1921 roku został przewodniczącym diecezji węgierskiej. W roku 1933 zamieszkał w Berlinie i został sekretarzem Wydziału Środkowoeuropejskiego Kościoła. W 1937 roku został przewodniczącym Wydziału Środkowoeuropejskiego Kościoła i funkcję tę pełnił do roku 1950. Po roku 1950 pełnił funkcję sekretarza Wydziału, przestał być zwierzchnikiem niemieckiego Kościoła. Jego następcą został Wilhelm Müller. 
Na początku 1941 roku odwiedził Polskę celem zorientowania się w sytuacji Kościoła adwentystycznego w Polsce. W rezultacie wizyty polski KADS został poddany pod zwierzchnictwo niemieckiego Kościoła adwentystycznego w Berlinie. Według oceny Zachariasza Łyki uchroniło to polski Kościół przed likwidacją. 
Pracował także w wydawnictwie "Advent-Verlag", najpierw w dziale węgierskim, a od roku 1933 w dziale ogólnym. W roku 1933 został redaktorem naczelnym kwartalnika „Aller Diener”. Angażował się w promowanie zdrowego stylu życia. 
Po wojnie James Lamar McElhany, prezydent Generalnej Konferencji Adwentystów Dnia Siódmego, domagał się od niego oczyszczenia przywództwa Kościoła z nazistowskich elementów (kwiecień 1947). Minck odpowiedział, że każdy odpowiada za swe czyny przed Bogiem.
W lipcu 1950 roku na konferencji generalnej w San Francisco Minck ponownie został nominowany na przewodniczącego, jednak Wilhelm Müller zarzucił Minckowi brak stanowczości wobec nazistów. Nominacja Mincka została odrzucona, a w jego miejsce wybrany został Müller. Część niemieckiej delegacji kwestionowała ważność tych wyborów.
Stosunek do nazizmu.
Adolf Minck, gdy tylko został zwierzchnikiem niemieckiego KADS w 1933 roku, oświadczył: „My nie jesteśmy nieprzygotowani do nowego porządku”. Zapewniał także, że dopomoże w przygotowaniu drogi dla nowego porządku. Miało to miejsce trzy miesiące po tym, jak Adolf Hitler został kanclerzem. Dojście Hitlera do władzy uznał za ożywczy powiew ducha reformacji. 
29 kwietnia 1936 roku nazistowskie państwo zabroniło prowadzenia działalności adwentystom reformowanym. Niemal natychmiast władze KADS wydały dyrektywę, w której zabroniono swoim wyznawcom utrzymywania kontaktów z reformowanymi adwentystami. Polecono też wyłączyć z Kościoła wszystkich adwentystów o żydowskim pochodzeniu i zabroniono udzielania im pomocy. 
W 1940 roku oświadczył, że każdy adwentysta wypełni swój obowiązek „podczas tego czasu wojny” i powołał się na tekst z Rz 7,12 ("Prawo jest święte i przykazanie święte"). 4 kwietnia 1941 roku nazistowskie państwo zabroniło adwentystom prowadzenia działalności w Gdańsku i Prusach Zachodnich. 24 czerwca tego roku – trzy dni po napaści na ZSRR – Adolf Minck w piśmie do gauleitera z Gdańska przekonywał o tym, że Kościół adwentystów wiernie służy III Rzeszy, zapewniał też, że „służba dla III Rzeszy to jego najszlachetniejszy obowiązek”. 
Aż do końca trwania III Rzeszy wykonywał wszelkie polecenia nazistowskiej władzy, nawet te, w których domagano się wykonywania prac w sobotę. Po zakończeniu wojny oświadczył: „Miecz Damoklesa wisiał nad nami przez wszystkie te lata”. Po wojnie utrzymywał, że nie naruszył żadnej zasady biblijnej, a wszystko, co robił służyło przetrwaniu denominacji.

</doc>
<doc id="4279269" url="https://pl.wikipedia.org/wiki?curid=4279269" title="Esparto">
Esparto

Esparto – jednostka osadnicza w Stanach Zjednoczonych, w stanie Kalifornia, w hrabstwie Yolo.

</doc>
<doc id="4279270" url="https://pl.wikipedia.org/wiki?curid=4279270" title="David Premack">
David Premack

David Premack (ur. 26 października 1925 w Aberdeen, zm. 11 czerwca 2015 w Santa Barbara) – amerykański psycholog poznawczy i filozof (pozytywizm logiczny), prymatolog związany z Uniwersytetem Missouri, Uniwersytetem Kalifornijskim w Santa Barbara, Uniwersytetem Pensylwanii, twórca zasady, dotyczącej wzmacniania zachowań mniej prawdopodobnych przez bardziej prawdopodobne (), powszechnie stosowanego pojęcia „teoria umysłu” oraz propozycji sposobu komunikacji z innymi naczelnymi, która stała się inspiracją dla twórców języka .
Liczne badania wykonał wspólnie z żoną, Ann James Premack, współautorką wielu publikacji.
Życiorys.
Studiował na Uniwersytecie Minnesoty, w którym rozwijały się wówczas intensywnie nowatorskie badania na pograniczu filozofii i psychologii, które prowadzili m.in. Herbert Feigl, Wilfrid Sellars, , , Leon Festinger (zob. Koło Wiedeńskie, pozytywizm logiczny, psychologia społeczna i in.). W 1943 roku uzyskał stopień B.A. z "magna cum laude".
Po wybuchu II wojny światowej i przystąpieniu Stanów Zjednoczonych do koalicji antyhitlerowskiej David Premack musiał przerwać studia. W latach 1943–1946 służył w United States Army.
Po zakończeniu wojny otrzymał kolejne stopnie naukowe w latach:
W następnych latach pracował naukowo na stanowiskach:
Po odejściu na emeryturę z Penn w 1990 objął stanowisko "Visiting Scientist" w "Centre de recherche en épistémologie appliquée", CREA (École polytechnique, Paryż). Wspólnie z żoną badał procesy poznawcze dzieci. Po powrocie do Stanów Zjednoczonych zamieszkali w okolicy Santa Barbara.
Tematyka badań naukowych.
Zasada Premacka.
Liczne doświadczenia D. Premacka były wykonane w University of Missouri zgodnie z behawiorystycznymi zasadami B.F. Skinnera. Analizował teorię wzmocnień, wykonując badania zmian zachowań dzieci i zwierząt doświadczalnych (zob. eksperymentalna analiza zachowania, wzmocnienie pozytywne i negatywne, warunkowanie instrumentalne i in.). Pierwsze wyniki zostały opublikowane prawdopodobnie w 1959 roku (artykuł pt. "Toward empirical behavior laws. I. positive reinforcement"). Starannie zaplanowane i wielokrotnie powtarzane doświadczenia z udziałem dzieci i małp Cebus pozwoliły wykazać, że wzmacniającą określone zachowanie nagrodą – bodźcem warunkowym wywołującym odruch bezwarunkowy (naturalna reakcja na bodziec bezwarunkowy) – może być inne zachowanie. Wzmacnianie jest tym silniejsze, im częściej to zachowanie jest wykonywane jako spontaniczne. W przypadku doświadczeń ze szczurami określano np. zależność między dziennym spożyciem pokarmu i możliwością lubianego biegania (dostępem do kołowrotka-karuzeli).
W wersji uproszczonej morał z zasady Premacka jest wyrażany w formie:
Jeżeli za „przywilej” zostanie uznany deser po obiedzie, to komunikat zgodny z zasadą Premacka może brzmieć: „Deser dostaną ci, którzy zjedli minimum obiadu”. Nie jest wskazane informowanie: „Kto nie zje minimum obiadu nie dostanie deseru”. Analogiczne przykłady zastosowania zasady Premacka są publikowane np. na stronach poświęconych szkoleniu psów i in.
Teoria umysłu.
Przetwarzanie w mózgach człowieka i zwierząt informacji odbieranych dzięki zmysłom, umożliwiających poznawanie otoczenia, interesowało już starożytnych filozofów. Dzięki postępowi nauk przyrodniczych, pojawiło się wiele specjalistycznych dziedzin, tj. neurologia, psychofizyka, neuropsychologia i in., jednak dotychczas nie znaleziono ostatecznej odpowiedzi na pytania o mechanizmy procesów porozumiewania się ludzi i zwierząt (komunikacja niewerbalna i werbalna między ludźmi, zoosemiotyka itp.).
David Premack należał do dużego grona naukowców badających niektóre ze złożonych procesów, umożliwiających człowiekowi introspekcję oraz wnioskowanie o stanie umysłu innych ludzi i zwierząt. Opisując w 1978 roku wyniki badań zachowań szympansów, po raz pierwszy użył pojęcia „teoria umysłu” (artykuł Premacka i Woodruffa "Does the Chimpanzee Have a Theory of Mind?" opublikowany w czasopiśmie „Behavioral and Brain Sciences”, które zyskało ogromną popularność. W kolejnych latach zmieniały się metody badań „teorii umysłu” oraz znaczenie tego pojęcia.
W pierwszych doświadczeniach Premacka i Woodruffa (1978) szympansica o imieniu Sarah oglądała filmowe scenki, przedstawiające człowieka rozwiązującego pewien problem (np. wydostanie się z zamkniętej klatki, zdobycie owoców leżących poza zasięgiem rąk). W drugim etapie doświadczenia pokazywano jej dwa zdjęcia – przedmiotu niemającego związku z sytuacją filmowanego człowieka i przedmiotu potencjalnie użytecznego w tej sytuacji. Sarah wskazała drugie z wymienionych zdjęć w 21. z 24. oglądanych sytuacji. Według Premacka i Woodruffa było to dowodem, że szympansica „rozumiała” motywy działań człowieka w określonych sytuacjach i wskazywała przedmiot, który mógłby mu pomóc osiągnąć jego cel.
Związany z "Yerkes National Primate Research Center" holendersko-amerykański prymatolog i etolog Frans de Waal zaproponował modyfikację eksperymentu – zaprezentowanie szympansicy filmów, których aktorami byłyby inne szympansy. W takich warunkach testy wyraźniej potwierdziły istnienie „teorii umysłu” („teorii umysłu szympansa” bardziej rozwiniętej od „teorii umysłu człowieka”). De Waal zwrócił też uwagę, że określenie „teoria” jest zdecydowanie zbyt „mózgowe”, „odcieleśnione” (zob. poznanie ucieleśnione) – preferował określenie „przyjmowanie perspektywy innych”, które zwykle nie jest efektem rozumowania, lecz naturalnych emocji (zob. też nastrój), zapewniających empatyczne więzi np. w wielopokoleniowych stadach naczelnych (niewerbalna komunikacja szympansów przewyższa ludzką).
Według D. Dennetta (1978) wynik eksperymentów Premacków z Sarah nie był jednoznacznym potwierdzeniem istnienia u szympansów teorii umysłu – wybór zdjęć przez szympansicę mógł być związany z jej własnymi doświadczeniami w podobnych sytuacjach, a nie z odczytywaniem przez nią pragnień, intencji i wiedzy oglądanego człowieka.
Popularność konstruktu nazwanego „teorią umysłu” ("Theory of Mind", ToM) wzrosła po rozszerzeniu zakresu badań i wykazaniu, że ToM może być odnoszona również do ludzi; pomaga np. wyjaśniać przypadłości spektrum autystycznego i schizofrenii lub analizować mechanizmy rozwoju dziecka (zob. Simon Baron-Cohen, , Uta Frith, Chris Frith i in.). Testy, które były stosowane w czasie badań, nieustannie doskonalono.
Język symboliczny szympansów.
Już w pierwszej połowie XVIII wieku Julien Offray de La Mettrie, francuski lekarz i filozof-naturalista, zwracał uwagę na umiejętności i inteligencję małp człekokształtnych, naśladujących wiele ludzkich znaków. Wyrażał przekonanie, że odpowiednie wyszkolenie tych zwierząt może doprowadzić do opanowania mowy i języka. Spełnienie oczekiwań XVIII-wiecznego lekarza uniemożliwiła istotna różnica dotycząca budowy narządu i sposobu artykulacji głosu. Ta różnica i związane z nią zmiany neuroanatomiczne w dużym ludzkim mózgu ułatwiły gatunkowi "Homo sapiens" dominację w ziemskiej biosferze.
Ewolucja mowy (zob. elementy języka i jego cele) doprowadziła do powstania wielu systemów językowych, zmiennych z upływem czasu, a w następstwie do pojawienia się wątpliwości dotyczących znaczenia pojęć, symboli, znaków itp. (zob. Wieża Babel, języki świata, gwary, językoznawstwo: pragmatyka, semantyka, syntaktyka). Wierne tłumaczenie tekstu na inne języki jest często bardzo trudne lub niemożliwe, np. z powodu nieznajomości kontekstu lub intencji autora, żyjącego w nieznanej kulturze (zob. np. sukces tłumaczenia).
Próby stworzenia systemu językowego, umożliwiającego werbalną komunikację człowieka z innymi naczelnymi, są podejmowane od wielu dziesięcioleci.
W pierwszej połowie XX wieku komunikację niewerbalną próbowano wzbogacić wykorzystując język migowy "American Sign Language" (m.in. R.A. Gardner i B.T. Gardner – szympans Washoe, Herbert S. Terrace – szympans Nim Chimpsky).
W latach 50. D. Premack z żoną Ann (Chinką z pochodzenia) opracowali graficzne symbole, wzorowane na znakach pisma chińskiego. Stosowali kolorowe różnokształtne plastikowe żetony, odpowiadające różnym słowom języka angielskiego (znaczenie ustalali arbitralnie). W eksperymencie początkowo brała udział m.in. Sarah, która nauczyła się posługiwać ok. 130. symbolami (nie potwierdzono układania zdań). Nie korzystała z nich z własnej inicjatywy, np. do informowania o swoich życzeniach. Przez półtora roku w badaniach uczestniczył japoński prymatolog, , z Uniwersytetu Kiotyjskiego (współcześnie bardzo popularny jako odkrywca niezwykłych zdolności szympansów do rozpoznawania cyfr i szybkiego zapamiętywania ich rozmieszczenia na dotykowym monitorze).
Wyniki uzyskane przez Premacków (szympans Sarah) z użyciem żetonów były mniej obiecujące od uzyskanych z użyciem ASL (szympans Washoe), jednak symbole graficzne wzbudziły zainteresowanie. Wkrótce zostały zastosowane w innych laboratoriach (są stosowane m.in. komputery z leksygramami na klawiaturze i na monitorach dotykowych). Na początku lat 70. stworzono język .
W pierwszej połowie lat 60. David Premack zaprojektował, wspólnie z Arthurem Schwartzem, techniczne urządzenie emitujące modulowany dźwięk – sprawne manipulowanie dżojstikiem pozwalało na jego sztuczną artykulację. Urządzenie przewidziano do badań możliwości korzystania przez szympansy ze sztucznego języka o strukturze opartej na modelu Romana Jakobsona i gramatyce ze strukturą frazową. Dżojstik mechanizmu artykulacyjnego poruszał się jednocześnie w kilku wymiarach, co zapewniało kontrolowanie różnych cech dźwięku (częstotliwość, amplituda, czas trwania, vibrato, szum). System zyskał miano „genialnego”, jednak prawdopodobnie nie został wykorzystany w praktyce (w części publikacji można spotkać wyjaśnienie, że z kontynuacji badań zrezygnowano z powodu niezdolności małp do powtarzania zbyt złożonych sekwencji ruchów).
Wykonane przez Premacków porównania zdolności szympansów i dzieci, m.in. do używania języka symbolicznego, dostarczyły wielu informacji o rozwoju inteligencji w czasie antropogenezy i w różnych okresach ontogenezy (badano dzieci w różnym wieku, włącznie z niemowlętami w okresie głużenia i gaworzenia). W pracy "Original Intelligence: Unlocking the Mystery of who We are" Premackowie przedstawili m.in. dowody na istnienie „modułów” lub „wrodzonych intuicji”, np. występowanie intuicji dot. działania prawa grawitacji, rozumienia analogii, wrażliwości muzycznej itp. Opisali też psychologiczne, społeczne i etyczne implikacje swoich odkryć (m.in. propozycje zmian metod edukacji).
Kontekst (badania języka).
Nazywaniu systemów komunikacji z małpami językiem sprzeciwia się Noam Chomsky, będący autorytetem w dziedzinie psycholingwistyki, języków programowania, lingwistyki komputerowej. Zdefiniował on język jako nieskończony zbiór zdań, generowanych za pomocą skończonej liczby reguł i słów. Stwierdził, że tak zdefiniowanym językiem może posługiwać się wyłącznie człowiek. „Ludzka zdolność językowa” (en. "faculty of language", FL) występuje dzięki wrodzonemu – genetycznie określonemu składnikowi ludzkiego mózgu). Opinie zbliżone do koncepcji Chomsky’ego wyrażał m.in. Steven Pinker ("The Language Instinct: How the Mind Creates Language").
Inaczej objaśniał język Ludwig Wittgenstein – „ojciec chrzestny” pozytywizmu logicznego. Twierdził, że język jest techniką – sposobem komunikacji. Dzięki tej technice patrząc na kontekst poznajemy znaczenie słów (jego filozofię wyraża aforyzm: „Nie pytaj o znaczenie, pytaj o użycie”).
Przeciwnikami gramatyki generatywnej Chomsky’ego są przedstawiciele lingwistyki kognitywnej – George Lakoff, Ronald Langacker, i inni. W świetle kognitywistyki (zob. kognitywistyka symboliczna) język jest systemem metafor; systemem wzajemnie powiązanych analogii jest też cały system pojęciowy człowieka, związany ze sposobami myślenia i działania (zob. np. systemy normatywne).
W szerokim interdyscyplinarnym obszarze badań ludzkiego języka mieszczą się również problemy komunikacji szympansów (m.in. doświadczalne prace Sue Savage-Rumbaugh i współpracowników). Jedno z opracowań zostało w 2011 roku opublikowane w zbiorze zatytułowanym "Homo symbolicus. The dawn of language, imagination and spirituality". Prezentuje wysiłki archeologów, etologów zainteresowanych poznaniem u naczelnych i przekazem kulturowym, psychologów ewolucyjnych, biologów, filozofów, neurologów i astronoma, wspólnie tworzących podstawy nowej wizji rozwoju kulturowego, prowadzącego od pierwszych zachowanych symboli do społeczeństw ludzkich (zob. kultura symboliczna).
Nie oznacza to zgodności w sprawie celowości badań w dziedzinie „języka symbolicznego małp”. Frans de Waal w książce "Bystre zwierzę" (2017) nazwanej „manifestem nowego antropomorfizmu” napisał m.in.:
Zobacz też: 
Publikacje.
Na stronie internetowej University of Pennsylvania School of Arts and Sciences zamieszczono tytuły czterech opublikowanych książek:
oraz wykaz 102 wybranych artykułów naukowych D. Premacka (autorstwo i współautorstwo). Udostępniono również teksty esejów:
Współautorką licznych publikacji Davida Premacka była jego żona, Ann James Premack
Wyróżnienia, uhonorowanie.
Był członkiem licznych stowarzyszeń i organizacji naukowych, m.in.:
Został uhonorowany przyznaniem m.in.:
David Premack został pochowany z honorami wojskowymi na cmentarzu Narodowym w miejscowości Riverside w stanie Kalifornia.
Wspomniany powyżej Tetsuro Matsuzawa (Uniwersytet Kiotyjski) powiedział w czasie wywiadu, udzielonego po śmierci D. Premacka („Tygodnik Powszechny”, czerwiec 2015):
Życie rodzinne.
Był żonaty z Ann James Premack, Chinką z pochodzenia, swoją wieloletnią współpracowniczką. Mieli troje dzieci.

</doc>
<doc id="4279274" url="https://pl.wikipedia.org/wiki?curid=4279274" title="Guinda">
Guinda

Guinda – jednostka osadnicza w Stanach Zjednoczonych, w stanie Kalifornia, w hrabstwie Yolo.

</doc>
<doc id="4279276" url="https://pl.wikipedia.org/wiki?curid=4279276" title="Nadecznik łamliwy">
Nadecznik łamliwy

Nadecznik łamliwy ("Eunapius fragilis") – gatunek gąbek słodkowodnych.
Opis.
Miękka gąbka koloru szarego, białego albo lekko brunatna. Nie tworzy rozgałęzień.
Występowanie.
Pokrywa podwodne obiekty, np. korzenie lub kamienie. Pospolicie występuje na nizinach, w wodach stojących lub płynących, najczęściej przy brzegach. "Eunapius fragilis" należy do fauny Polski.

</doc>
<doc id="4279277" url="https://pl.wikipedia.org/wiki?curid=4279277" title="Knights Landing">
Knights Landing

Knights Landing – jednostka osadnicza w Stanach Zjednoczonych, w stanie Kalifornia, w hrabstwie Yolo.

</doc>
<doc id="4279279" url="https://pl.wikipedia.org/wiki?curid=4279279" title="Madison (Kalifornia)">
Madison (Kalifornia)

Madison – jednostka osadnicza w Stanach Zjednoczonych, w stanie Kalifornia, w hrabstwie Yolo.

</doc>
<doc id="4279280" url="https://pl.wikipedia.org/wiki?curid=4279280" title="Eunapius fragilis">
Eunapius fragilis



</doc>
<doc id="4279281" url="https://pl.wikipedia.org/wiki?curid=4279281" title="Monument Hills">
Monument Hills

Monument Hills – jednostka osadnicza w Stanach Zjednoczonych, w stanie Kalifornia, w hrabstwie Yolo.

</doc>
<doc id="4279283" url="https://pl.wikipedia.org/wiki?curid=4279283" title="V Liceum Ogólnokształcące z Oddziałami Dwujęzycznymi im. Kanclerza Jana Zamoyskiego w Dąbrowie Górniczej">
V Liceum Ogólnokształcące z Oddziałami Dwujęzycznymi im. Kanclerza Jana Zamoyskiego w Dąbrowie Górniczej

V Liceum Ogólnokształcące z Oddziałami Dwujęzycznymi im. Kanclerza Jana Zamoyskiego w Dąbrowie Górniczej – szkoła średnia.
Historia.
Liceum zostało założone w 1990 roku z inicjatywy Dąbrowskiego Komitetu Obywatelskiego. Od samego początku celem szkoły jest kształcenie z naciskiem na języki obce.
Siedziby.
1990-1991 – ul. Wybickiego 1
1991-2000 – ul. Dąbskiego 17
2000-obecnie – ul. Czapińskiego 8
Projekty i wydarzenia.
Szkoła prowadzi programy wymiany zagranicznej uczniów z kilkoma krajami. W ich ramach możliwe są wyjazdy do innych państw na jeden rok szkolny. Są również krótsze projekty tygodniowe. Liceum jest także inicjatorem i organizatorem corocznej Paraspartakiady Śląska i Zagłębia. V LO koordynowało także dąbrowski sztab Wielkiej Orkiestry Świątecznej Pomocy. Co roku odbywa się także Rajd Gwieździsty.
Współpraca z innymi podmiotami.
V LO współpracuje z wieloma podmiotami zewnętrznymi. Są to np. uczelnie wyższe takie jak Uniwersytet Śląski w Katowicach i Politechnika Śląska. Inne instytucje społeczno-kulturalne to m.in. Młodzieżowy Ośrodek Pracy Twórczej w Dąbrowie Górniczej czy Pałac Kultury Zagłębia.
Szkoła w rankingach.
Liceum należy do jednego z najlepszych w Dąbrowie Górniczej a także całym Zagłębiu Dąbrowskim. Potwierdzają to coroczne rankingi tworzone przez portal Perspektywy.pl

</doc>
<doc id="4279284" url="https://pl.wikipedia.org/wiki?curid=4279284" title="Eugent Bushpepa">
Eugent Bushpepa

Eugent Bushpepa (ur. 2 lipca 1984 w Rrëshen) – albański piosenkarz i muzyk rockowy, aktywista społeczny.
Zwycięzca 56. "Festivali i Këngës" (2018). Reprezentant Albanii w 63. Konkursie Piosenki Eurowizji (2018).
Wczesne lata.
Zainteresowanie muzyką wykazywał od najmłodszych lat. W trakcie nauki w piątej klasie szkoły podstawowej podjął naukę gry na gitarze. Po ukończeniu nauki w szkole średniej przeprowadził się do Bolonii, gdzie studiował medycynę. Po pierwszym roku akademickim przerwał studia, a w 2006 wrócił do Albanii, gdzie rozpoczął studia dentystyczne.
Kariera.
Na profesjonalnej scenie muzycznej zadebiutował w 1998 występem na "Kënga Magjike". W 2006 koncertował w albańskich klubach nocnych i pubach, zaczął również występować jako muzyk w talk-show "Top Show". Również w 2006 zdobył kilka nagród na "Top Fest". W 2007 wydał singiel „Maska e Madhështisë”, którą wykonał w konkursie "Top Fest 4". W trakcie festiwalu nawiązał współpracę z zespołem Sunrise, z którym wykonał piosenkę „Engjëll”. W marcu tego samego roku wraz ze swoim zespołem wystąpił jako support przed koncertem Deep Purple podczas ich koncertu w Albanii w ramach "Rapture of the Deep Tour".
1 czerwca 2011 wystąpił jako support przed koncertem Duffa McKagana i zespołu Loaded w Tiranie. W sierpniu 2013 wystąpił na festiwalu piwa w Korczy u boku Rona Thala, gitarzysty zespołu Guns N’ Roses. W 2014 rozpoczął współpracę z zespołem Darkology w charakterze wokalisty koncertowego.
24 grudnia 2017 z piosenką „Mall” wygrał finał 56. edycji "Festivali i Këngës", dzięki czemu został wytypowany na reprezentanta Albanii w 63. Konkursie Piosenki Eurowizji w Lizbonie. 8 maja wystąpił jako trzeci w kolejności w pierwszym półfinale konkursu i z ósmego miejsca zakwalifikował się do finału, który został rozegrany 12 maja. Wystąpił w nim jako dwunasty w kolejności i zajął 11. miejsce po zdobyciu 184 punktów w tym 58 punktów od telewidzów (18. miejsce) i 126 pkt od jurorów (7. miejsce). W kwietniu 2020 roku wystąpił w projekcie Eurovision Home Concerts, w którym wykonał „Mall” i cover utworu reprezentanta Norwegii Carla Espena „Silent Storm”.
Życie prywatne.
Jest związany z Andią Ҫakçiri, z którą mieszka w Tiranie.

</doc>
<doc id="4279288" url="https://pl.wikipedia.org/wiki?curid=4279288" title="Camptonville">
Camptonville

Camptonville – jednostka osadnicza w Stanach Zjednoczonych, w stanie Kalifornia, w hrabstwie Yuba.

</doc>
<doc id="4279292" url="https://pl.wikipedia.org/wiki?curid=4279292" title="Challenge-Brownsville">
Challenge-Brownsville

Challenge-Brownsville – jednostka osadnicza w Stanach Zjednoczonych, w stanie Kalifornia, w hrabstwie Yuba.

</doc>
<doc id="4279293" url="https://pl.wikipedia.org/wiki?curid=4279293" title="Accelerate (singel)">
Accelerate (singel)

„Accelerate” to piosenka hip-hopowa stworzona na ósmy album studyjny amerykańskiej piosenkarki Christiny Aguilery "Liberation" (2018). Powstały przy gościnnym udziale amerykańskich raperów, Ty Dolla $igna i 2 Chainza, utwór wydany został jako pierwszy singel promujący krążek dnia 3 maja 2018. Nagranie wyprodukował tercet: Kanye West, Mike Dean i Che Pope; współproducentami byli Carlton Mays Jr. (pseudonim Honorable C.N.O.T.E.), Ernest Brown (pseud. Charlie Heat), Eric Danchick oraz Noah Goldstein. Zajęło ono miejsce pierwsze w notowaniu "Billboardu" Hot Dance Club Songs, trzecie na liście przebojów Panamy wydanej przez Monitor Latino, szóste na liście Promusicae Physical/Digital Singles Chart, ósme w Gwatemali (Monitor Latino) oraz dwudzieste drugie w węgierskim zestawieniu Top 40 lista.
„Accelerate” czerpie z takich gatunków, jak hip-hop, R&amp;B oraz trap. Tekst piosenki ogniskuje się wokół empowermentu, a zwrot tytułowy jest wyrażeniem seksualnym (w refrenie padają słowa: „pospiesz się; pokaż swój wigor, wypełnij mnie”). Nagranie zostało pozytywnie ocenione przez krytyków muzycznych, choć wśród przeciętnych słuchaczy spotkało się z mieszanym odbiorem. Uznano je za „antytezę piosenki popowej”, chwaląc jego eksperymentalną, udziwnioną kompozycję i wysokiej klasy produkcję. Wysoko oceniano też wokale Aguilery. W dniu premiery singla ukazał się minimalistyczny w swej formie, lecz sugestywnie erotyczny wideoklip. Teledysk określono jako psychodeliczny, ze względu na zawarte w nim jaskrawo-neonowe ujęcia, choć niektóre jego fragmenty prezentowane są w czerni i bieli. Recenzenci chwalili zarówno wizerunek Aguilery, jak i wykonanie techniczne klipu. Dziennik brytyjski, "The Guardian", sklasyfikował „Accelerate” jako jedną ze stu najlepszych piosenek 2018 roku, a czasopismo "Paper" − jako jedno z pięćdziesięciu najlepszych nagrań roku.
Informacje o utworze.
„Accelerate” to utwór o nieakcentowanej mierze rytmicznej, łączący w sobie elementy hip-hopu, R&amp;B i trapu oraz subtelne, elektroniczno-syntezatorowe beaty. Słyszalne są w nim charakterystyczne uderzenia bębna, plemienny podkład rytmiczny oraz wstawki raperskie Aguilery, uzupełniane przez męski wokal wspierający. W linię melodyczną wkomponowano także perkusyjny hi-hat. Utwór czerpie z old-schoolowego, chicagowskiego techno, glitchu, muzyki boogie i electro; jego linia basowa zainspirowana została podgatunkiem acid house. Outro nagrania zaaranżowane zostało w stylistyce doo-woop. Allie Jones, dziennikarka muzyczna współpracująca z pismem "Billboard", określiła piosenkę jako „wybuchowy, klubowy hit”, choć zwróciła uwagę na jej hip-hopową tonację. Singel powstał przy gościnnym udziale dwóch raperów, Ty Dolla $igna i 2 Chainza, którzy są też współautorami tekstu. Pozostali autorzy to: Aguilera, Kanye West, Mike Dean, Che Pope, Ernest Brown, Carlton Mays Jr., Bibi Bourelly, Ilsey Juber, Tayla Parx, Kirby Lauryen i Ronald Brown. West wyprodukował nagranie wraz z Deanem i Popem. Mays Jr. (pseudonim Honorable C.N.O.T.E.), Brown (pseud. Charlie Heat), Eric Danchick i Noah Goldstein objęli funkcję koproducencką. Aguilera przyznała, że podziwia Westa jako artystę i producenta muzycznego. Partiom raperskim w wykonaniu 2 Chainza towarzyszy wyraźna zmiana beatu.
„Accelerate” zawiera sample z piosenek „I Like Funky Music” w wykonaniu Uncle Louiego (1979) oraz „I Feel So Good Inside” zespołu The Techniques IV (1971).
W tekście utworu Aguilera pospiesza swojego partnera seksualnego; chce, by wykazał się przed nią namiętnością (słowa refrenu brzmią: „pokaż swój wigor, wypełnij mnie − tego właśnie chcę”). Tematami piosenki są seks („kolejny shot; zabieram cię ze sobą do domu”) i empowerment („łap tę forsę, odkryj w sobie moc; dziś cały płoniesz”), przez co Bradley Stern (muumuse.com) porównał nagranie do singlowego przeboju „Can’t Hold Us Down” (2003). Lucas Villa zwrócił uwagę na feministyczny, „girl-powerowy” wydźwięk tekstu. Utwór traktuje też o wolności i „życiu chwilą”.
Remiksy.
Powstał specjalny remiks piosenki, utrzymany w stylistyce muzyki dance. Po raz pierwszy zaprezentowano go w trakcie manifestacji LGBT, LA Pride, w Los Angeles 10 czerwca 2018 roku. Podczas występu przed publicznością Aguilera wyznała, że remiks dedykowany jest społeczności gejowskiej, a jego powstanie motywowane było obchodami "Pride Month", czyli miesiąca dumy osób nieheteroseksualnych i transgenderycznych. Autorem remiksu był John „J-C” Carr. Aguilera dograła na rzecz tej wersji nowe partie wokalne. 25 czerwca 2018 wydano trzy kolejne remiksy, autorstwa duetu Dicey &amp; Faraoh.
Wydanie singla.
Na temat pierwszego singla, który miałby promować ósmy anglojęzyczny album studyjny Aguilery, spekulowano począwszy od jesieni 2014 roku. To wtedy sieć obiegły informacje, że utwór nosi tytuł „Dancing with My Love” i został wyprodukowany przez Aguilerę, Dr. Luke'a, Się oraz Cirkuta. Donosy okazały się fałszywe. Wiosną 2016 media informowały, że nowy singel Aguilery zatytułowano „Unless It's with You” (utwór o tym tytule znalazł się finalnie na trackliście albumu "Liberation"). Jako nazwy potencjalnych singli podawano też „Fall in Line” oraz „Masochist”.
Pod koniec kwietnia 2018 Aguilera zamieściła w mediach społecznościowych kilka teaserów, zwiastujących nadejście nowego materiału muzycznego. Wynikało z nich, że tytuł kolejnego singla artystki brzmi „Accelerate” i pokrywało się to z poprzednimi plotkami. Ponieważ w jednym z klipów promocyjnych widniał ciąg cyfr − 5318 − dziennikarze spekulowali, jakoby singel miał zaplanowaną datę premiery na 3 maja. Oficjalna premiera rzeczywiście nastąpiła tego dnia; odbyła się o godzinie 14:00 czasu środkowoeuropejskiego letniego. Singel opublikowany został w systemie digital download oraz w serwisach streamingowych, między innymi na Spotify. Jeszcze w dniu premiery „Accelerate” debiutował na pozycji dziewiątej ogólnoświatowej listy najchętniej kupowanych singli w serwisie iTunes Store. Następnego dnia uplasował się na miejscu pierwszym w trzynastu autonomicznych sektorach iTunes Store (między innymi w Brazylii, Meksyku i Argentynie), zajmował pozycje w Top 10 w dziewięciu innych krajach (m.in. w Hiszpanii, Finlandii i Polsce), dotarł też do Top 20 zestawienia amerykańskiego. W USA jako szczytowe objął miejsce dwunaste, w Hiszpanii − miejsce pierwsze, a na liście międzynarodowej − pozycję #4. W początkowej fazie promocji wytwórnia RCA Records nie wysłała piosenki do radiofonii.
4 maja 2018, w dzień po oficjalnej premierze, singel zadebiutował na szkockiej liście przebojów, wydawanej przez Official Charts Company, zajmując miejsce dziewięćdziesiąte trzecie. Jako najwyższą objął w tym notowaniu pozycję siedemdziesiątą czwartą. W połowie maja piosenka pojawiła się w notowaniu "Billboard" Bubbling Under Hot 100 Singles, na miejscu dwudziestym czwartym. Była też notowana w Kanadzie, na liście Canadian Digital Songs (pozycja czterdziesta dziewiąta). W Wielkiej Brytanii singel plasował się poza Top 50 zestawienia UK Download Chart. Większą popularnością cieszył się utwór w Hiszpanii, na Słowacji oraz na Węgrzech, gdzie obejmował − kolejno − miejsca #6, #20 oraz #22 list sprzedaży singli oraz airplayu. W Indonezji „Accelerate” zdobył szczyt notowania Top Digital Songs, kompilowanego przez organizację LIMA. W Top 10 zestawienia swoją obecność utrzymał przez dwa tygodnie (po siedmiu dniach pierwszą pozycję listy przejął kolejny singel Aguilery, „Twice”).
Pod koniec sierpnia 2018 utwór uplasował się na pierwszym miejscu w notowaniu "Billboardu" Hot Dance Club Songs. Został dziesiątym singlem Aguilery, który objął szczyt tej listy.
Opinie.
Nagranie zebrało w znacznej mierze pozytywne recenzje krytyków, choć spotkało się z mieszanym odbiorem wśród przeciętnych słuchaczy. W artykule pisanym dla czasopisma "The Guardian" Ben Beaumont-Thomas i Laura Snapes stwierdzili, że „Accelerate” to jeden z najlepszych utworów maja 2018 roku, „piosenka przełamująca bariery, ale przebojowa, o magicznej aranżacji dźwiękowej”. W podobnym zestawieniu uplasowała kompozycję Karolina Babik (allaboutmusic.pl). Transpłciowa modelka i aktywistka na rzecz praw LGBT, Munroe Bergdorf, uznała, że nagranie cementuje pozycję Aguilery wśród ikon gejowskich. Opinii tej wtórował redaktor "Billboardu", Muri Assunção.
W lipcu 2018 na stronie theinterns.net ukazał się przegląd najlepszych utworów trwającego roku; „Accelerate” zajął w nim dziewiąte miejsce. Dziennikarz Sam Murphy dodał: „Żaden inny artysta nie wydał, jak dotąd, piosenki równie ekscytującej”. W grudniu "The Guardian" sklasyfikował „Accelerate” jako jedną ze stu najlepszych kompozycji muzycznych 2018 roku, a czasopismo "Paper" przypisało utworowi miejsce czterdzieste dziewiąte w analogicznym notowaniu. Portal "Pop Hates Flops" umieścił singel na pierwszym miejscu listy najlepszych utworów roku. Helen Payne ("Stereoboard") wskazała piosenkę jako jedno z siedmiu największych osiągnięć Aguilery.
Recenzje.
W recenzji dla muumuse.com Bradley Stern określił „Accelerate” jako „antytezę piosenki popowej”, utwór sprzeczny, kontrowersyjny i „agresywnie niepodległy”. Opiewał singel za jego nieoczywisty charakter. Konkludował, że nagranie jest „dziwne”, ale „świeże”, ma eksperymentalny charakter i z tego powodu znacznie różni się od poprzednich przebojów Aguilery (np. „Hurt”). Jon Caramanica, krytyk piszący na łamach dziennika "The New York Times", uznał piosenkę za „fantastycznie dziwną, poskładaną z odrębnych członów”. Caramanica docenił rytmiczny rap 2 Chainza (tzw. artykulację staccato), a także stonowany i opanowany wokal Aguilery. Raisa Bruner ("Time") chwaliła nagranie i stwierdziła, że jest ono punktem zwrotnym w karierze Aguilery, ponieważ odbiega od typowego dla niej, popowego brzmienia. Cole Delbyck, współpracujący z serwisem "Huffington Post", przeciwnie − był zdania, że „Accelerate” stanowi „muzyczną reinwencję” i przypomina klasyczne nagrania wykonawczyni. Delbyck zasugerował, że singel „wart był wielu lat oczekiwania” i prawdopodobnie stanie się przebojem lata. Anna Sheffer ("HelloGiggles") uznała, że „rhythmandbluesowy beat piosenki perfekcyjnie uwydatnia silne wokale Aguilery”, a „melodia jest na tyle chwytliwa, że ciężko pozbyć się jej z głowy”. Według Zoe Weiner, dziennikarki piszącej dla magazynu "W", utworem „Accelerate” Aguilera „dowodzi, że wciąż pozostaje nieustraszoną prowokatorką o mocnym głosie”. Sheldon Pearce ("Pitchfork") wydał singlowi mieszaną recenzję. Jego zdaniem, jest on „mutacją kilku piosenek, pomiędzy którymi uwięziony jest fajny materiał”. Pearce podsumował „Accelerate” jako nagranie mniej konwencjonalne niż power-popowe utwory z albumu Aguilery "Lotus" (2012), lecz „spazmatyczne”. Pisał też o „przegadanej warstwie lirycznej”. Recenzując singel na łamach strony forbes.com, Hugh McIntyre uznał go za materiał „nieciekawy” i „jednostajny”. W tygodniku "Time" Jamieson Cox postawił wniosek, że „nagranie nie oferuje wiele w kwestii strukturalnej, ale jest dynamiczne i błogie”. „Accelerate” porównano pod tym względem do innego utworu z albumu "Liberation", „Maria”.
Omawiając piosenkę z perspektywy dwóch tygodni od momentu wydania, Myles Tanzer ("The Fader") zwrócił uwagę na jej uderzająco eksperymentalne brzmienie. „'Accelerate' manifestuje nowy etos Aguilery. To jedna z najdziwniejszych, ale też fonicznie najbardziej interesujących kompozycji 2018 roku” − spostrzegł Tanzer. Tom Breihan (stereogum.com) pisał: „Jest to naprawdę solidny kawałek. Fakt, że Kanye West potrafi wyprodukować energiczny, ofensywny utwór popowy, nie powinien nikogo szokować. Aguilera − w swojej własnej piosence − sprawia nieomal wrażenie gościa, ale i tak udowadnia, kto tu trzyma ster. Wszystko za sprawa jej szalonego talentu wokalnego.” Jem Aswad ("Variety") porównał utwór do materiału, jaki znalazł się na albumie Kanyego Westa "Yeezus" (2013). Zdaniem Nathana Dillera, współpracującego z witryną bustle.com, nagranie jest „luzackie”, Aguilera śpiewa w nim z werwą, a produkcja muzyczna stoi na wysokim poziomie. Według Sama Prance'a (mtv.co.uk), „Accelerate” to „klubowy przebój o pulsującym brzmieniu”, a zarazem „najbardziej eksperymentalne wydawnictwo w dorobku Aguilery”. Young Tan (thegayuk.com) uznał utwór za „seksowny” i „dojrzały”. Chwalił zwieńczenie piosenki oraz „hipnotycznie piękny”, „harmonijny” falset Aguilery, mający przypominać o jej poprzednich nagraniach: „Sex for Breakfast” i „Bionic”. W recenzji opublikowanej na stronie divadevotee.com kompozycję skwitowano jako „świeżą i przyjemnie funkową”. Na łamach pisma "The Guardian" pojawiło się omówienie autorstwa Issy Sampson, która podsumowała „Accelerate” jako „hit”, „kawałek równie pyskaty jak 'Fighter', tak samo brudny, jak 'Dirrty'”. Lindsey India, dziennikarka pisząca dla magazynu o tematyce hip-hopowej "XXL", wnioskowała, że nagranie jest „pełne wigoru”, ale też „aksamitne”. Ponadto chwaliła gościnny występ Ty Dolla $igna i 2 Chainza. W recenzji albumu "Liberation", która ukazała się na łamach amerykańskiego dziennika "Newsday", pisano: „Aguilera całkiem dobrze radzi sobie z kawałkiem 'Accelerate', ale prawdziwy komfort odnajduje w intymnej balladzie 'Twice' (będącej kolejnym singlem promującym płytę − przyp.).” Ilana Kaplan ("The Independent") ceniła piosenkę za bogatą, „kinematograficzną” produkcję, typową dla Kanyego Westa. W magazynie "Los Angeles Times" zanotowano, że jest „Accelerate” nagraniem „atrakcyjnie rozgorączkowanym”, a w serwisie Interia.pl użyto określenia: „numer pełen feelgoodowego vibe'u”.
Teledysk.
Wideoklip, promujący singel, wyreżyserowała fotografka Zoey Grossman. Miał on swoją premierę 3 maja 2018 roku, o godzinie 14:00 czasu środkowoeuropejskiego letniego. W tym samym czasie został upubliczniony przez Aguilerę w serwisie Twitter. W wideoklipie wystąpiła tylko główna wykonawczyni piosenki; Ty Dolla $ign i 2 Chainz nie są w nim widoczni. Klip nie posiada sprecyzowanej fabuły, zainspirowała go twórczość malarki i fotografki Marilyn Minter. Aguilera występuje w nim między innymi pokryta brokatem, substancją podobną do miodu (w rzeczywistości gliceryną); w innych kadrach jest niemal zupełnie naga. Jest sugestywnie erotyczny (Aguilera pozuje na kocicę i wylizuje mleko z pełnego kubka), ale minimalistyczny w swej formie. Składają się na niego czarno-białe ujęcia wokalistki oraz zbliżenia na jej nieumalowaną twarz i usta. Przez teledysk przeplatają się też jaskrawe, neonowe kolory, które przypominają o filmach kręconych w Technicolorze i mają przykuć uwagę widza. Ze względu na wyrazistą kolorystykę wybranych ujęć, wideo posiada psychodeliczny wydźwięk. Na planie zdjęciowym stosowano różowe oświetlenie. Dziennikarka muzyczna J'na Jefferson charakter klipu określiła jako „nostalgiczny”. Według Raisy Bruner ("Time"), teledysk jest „nastrojowy i bardzo stylowy”. Mike Nied ("Idolator") chwalił Aguilerę za stonowany wizerunek, jaki zaprezentowała w wideoklipie; styl artystki uznał za „glamour”. Pamflecistka Zoe Weiner zwróciła uwagę na feministyczną wymowę klipu, garnitur, jaki wykonawczyni piosenki nosi w poszczególnych scenach, oraz męskie pozy, jakie przybiera. Aguilerę okrzyknęła mianem niezależnej „szefowej-suki” ("boss bitch"). Starszy redaktor portalu Stereogum.com, Tom Breihan, odwołał się do ujęcia, w którym ukazane zostają piersi Aguilery, przykryte taśmą klejącą. Teledysk uznał za tak dalece erotyczny, że „należałoby opatrzyć go netykietą NSFW”. Breihan chwalił surowy charakter klipu oraz jego „dezorientujący montaż”. W mediach pojawiały się komparacje, w których wideoklip do „Accelerate” porównywano do teledysków z ery "Stripped" (2002−2003); one również były bowiem przesycone seksem.
Aguilera nosi w teledysku stroje autorstwa Vetementsa i Monse'a, a także obuwie marki Converse. Stylizacją artystki zajęła się Zoe Costello, za jej stonowany makijaż odpowiadała Kali Kennedy, a za fryzurę − Rob Talty. Nowy wizerunek piosenkarki został doceniony przez Sama Reeda na łamach czasopisma modowego "InStyle".
Niektóre ujęcia w klipie charakteryzuje niewyraźny obraz, przypominający nagrania ze starej taśmy VHS. Autorem tego efektu jest Miko Revereza, filipiński imigrant oraz twórca filmów undergroundowych. Revereza, który w Los Angeles znany jest zarówno w branży filmowej, jak i muzycznej, nawiązał kontakt z producentem teledysku. Praca przy kinie eksperymentalnym zdążyła zapewnić mu uznanie w kalifornijskich kręgach artystycznych. Producent zalecił Reverezie, by był kreatywny; jego patronat nad efektami wizualnymi nie był praktycznie kontrolowany. Materiał wideo nakręcony przez operatora, Michaela Rizzi, został poddany zniekształceniu, a kolorystykę obrazu znacznie nasycono. Revereza nie korzystał z powszechnie dostępnych aplikacji, deformujących obraz; efekt starej taśmy VHS uzyskał za sprawą własnych narzędzi. Końcowy wynik swoich prac nazwał jako „eksperymentalno-punkowy”.
Teledysk zyskał dużą popularność wśród internautów. W ciągu ponad pięciu godzin od wydania w serwisie YouTube został odtworzony 1 400 000 razy i uzyskał siedemdziesiąt pięć tysięcy polubień. Jeszcze 3 maja zajął miejsce drugie na liście najchętniej odtwarzanych klipów w amerykańskim sektorze YouTube. 12 czerwca 2018 na oficjalnym profilu Aguilery na Twitterze zamieszczono jednominutowy materiał z planu zdjęciowego ("behind the scenes"), odsłaniający kulisy powstawania wideoklipu. W serwisie Spotify ukazała się także alternatywna wersja teledysku, zrealizowana w formacie pionowym.
Współtwórcy.
Informacje za imvdb.com:
Promocja i wykonania koncertowe.
31 maja 2018 w Los Angeles odbył się "listening party", organizowany przez Pandorę, na którym zgromadzeni dziennikarze i fani Aguilery mogli posłuchać kolejnych piosenek z albumu "Liberation" (wówczas czekającego na premierę). Na spotkaniu obecna była sama artystka, która opowiadała o poszczególnych utworach. Jednym z nich był „Accelerate”, częściowo wykonany przez Aguilerę na żywo. 9 czerwca Aguilera zaśpiewała piosenkę przed publicznością obecną na koncercie charytatywnym GenentechGivesBack, w San Francisco. Na scenie towarzyszył jej zastęp tancerzy. 10 czerwca w Los Angeles organizowano manifestację LGBT LA Pride. Na imprezie zjawiła się Aguilera. Artystka gościła na scenie w towarzystwie grupy drag queens (wśród których znalazły się uczestniczki programu telewizyjnego "RuPaul’s Drag Race"), a zgromadzonym widzom zaprezentowała remiks utworu „Accelerate”.
Piosenka wykonywana była podczas trasy koncertowej The Liberation Tour (2018) oraz późniejszej rezydentury w Las Vegas, The Xperience (2019). Następnie wpisano ją na setlistę tournée europejskiego, The X Tour ('19).
Spuścizna.
W październiku 2018 roku utwór wykorzystany został podczas wydarzenia sportowego, organizowanego przez Jackson State University: zatańczyły do niego uczelniane mażoretki. W maju 2020 serwis "Idolator" opublikował artykuł hołdujący singlowi. Dziennikarz muzyczny Mike Wass uznał, że „Accelerate” to jedno z najciekawszych wydawnictw Aguilery przypadających na lata 2010−2020, a przy tym utwór ryzykowny, o eksperymentalnej produkcji. „Po dłuższej przerwie w karierze Xtina mogła wydać «bezpieczny» kawałek w sam raz dla radiofonii. Zamiast tego postawiła na trap-popową miksturę z udziałem dwóch gościnnych artystów i z outrem, brzmiącym, jakby było częścią innego nagrania”, czytamy w omówieniu Wassa. Krytyk obwołał piosenkę jako wyprzedzającą swoje czasy.
Twórcy.
Informacje za RCA Records oraz Discogs:

</doc>
<doc id="4279294" url="https://pl.wikipedia.org/wiki?curid=4279294" title="Dobbins">
Dobbins

Dobbins – jednostka osadnicza w Stanach Zjednoczonych, w stanie Kalifornia, w hrabstwie Yuba.

</doc>
<doc id="4279295" url="https://pl.wikipedia.org/wiki?curid=4279295" title="Linda (Kalifornia)">
Linda (Kalifornia)

Linda – jednostka osadnicza w Stanach Zjednoczonych, w stanie Kalifornia, w hrabstwie Yuba.

</doc>
<doc id="4279297" url="https://pl.wikipedia.org/wiki?curid=4279297" title="Sito (ujednoznacznienie)">
Sito (ujednoznacznienie)

osoby noszące nazwisko „Sito”:

</doc>
<doc id="4279298" url="https://pl.wikipedia.org/wiki?curid=4279298" title="Loma Rica">
Loma Rica

Loma Rica – jednostka osadnicza w Stanach Zjednoczonych, w stanie Kalifornia, w hrabstwie Yuba.

</doc>
<doc id="4279300" url="https://pl.wikipedia.org/wiki?curid=4279300" title="Olivehurst">
Olivehurst

Olivehurst – jednostka osadnicza w Stanach Zjednoczonych, w stanie Kalifornia, w hrabstwie Yuba.

</doc>
<doc id="4279302" url="https://pl.wikipedia.org/wiki?curid=4279302" title="Marek Kłodziński">
Marek Kłodziński

Marek Kłodziński (ur. 11 maja 1938 w Warszawie) – polski ekonomista, specjalista od problematyki rolnej i wielofunkcyjnego rozwoju obszarów wiejskich, były dyrektor Instytutu Rozwoju Wsi i Rolnictwa Polskiej Akademii Nauk.
Życiorys.
W latach 1964–1968 był doktorantem Komitetu Badań Rejonów Uprzemysławianych PAN. W latach 1968–1971 pracował na stanowisku adiunkta w Zakładzie Badań Rejonów Uprzemysławianych PAN. Od 1971 roku do chwili obecnej pracuje naukowo w Instytucie Rozwoju Wsi i Rolnictwa PAN na stanowiskach: Kierownika Zakładu Realizacji Badań (lata 1975–1985), Dyrektora Instytutu (1997–2008) oraz Kierownika Zakładu Ekonomii Wsi (lata 2008–2014). W okresie 1992–1999 był Dyrektorem Centrum Naukowo-Wdrożeniowego Szkoły Głównej Gospodarstwa Wiejskiego w Warszawie, a w latach 1997–2008 Kierownikiem Katedry Rozwoju Obszarów Wiejskich i Gospodarki Żywnościowej Akademii Rolniczej w Szczecinie. Od 2020 roku jest prezesem zarządu Fundacji Badań Wiejsko-Miejskich RURall (Rural and Urban Research).
Po ukończeniu Liceum Ogólnokształcącego im. T. Reytana w Warszawie (1955) rozpoczął studia na Wydziale Rolniczym SGGW, które ukończył w 1963 roku jako magister inżynier rolnik. Stopień naukowy doktora nauk rolniczych uzyskał w roku 1971 uchwałą Rady Wydziału Ekonomiczno-Rolniczego SGGW po obronie pracy doktorskiej pt. "Zmiany w produkcji rolniczej zachodzące w latach 1961–1966 w uprzemysłowionym regionie płockim". Stopień naukowy doktora habilitowanego nauk rolniczych w zakresie ekonomiki rolnictwa otrzymał w 1974 roku na podstawie uchwały Rady Wydziału Ekonomiczno-Rolniczego SGGW w wyniku pozytywnej oceny ogólnego dorobku naukowego i przedłożonej rozprawy habilitacyjnej pt. "Gospodarstwa chłopo-robotnicze". Stopień naukowy profesora uzyskał w wyniku wniosku popartego przez Radę Wydziału Ekonomiczno-Rolniczego SGGW w 1992 roku, a stopień naukowy profesora zwyczajnego w Polskiej Akademii Nauk w 1997 roku.
Dorobek naukowy.
Dorobek naukowy prof. Marka Kłodzińskiego obejmuje 432 pozycje opublikowane, z czego 276 to oryginalne prace twórcze. Jest autorem 11 książek, 25 książek wydano pod jego redakcją lub współredakcją naukową, w tym czterech w językach obcych, 98 rozdziałów w monografiach, 164 artykułów w czasopismach naukowych i 124 artykułów popularnonaukowych. W czasie swojej kariery zawodowej wygłosił ponad 70 referatów na konferencjach oraz był przewodniczącym komitetów organizacyjnych 29 konferencji, w tym 7 międzynarodowych. Zrecenzował wiele prac naukowych, w tym 89 recenzji książek i artykułów, 23 recenzje rozpraw doktorskich, 6 recenzji prac habilitacyjnych oraz 11 recenzji dorobku naukowego osób ubiegających się o tytuł naukowy profesora.
Nagrody i wyróżnienia.
Uhonorowany tytułem doktora honoris causa przez Senat Szkoły Głównej Gospodarstwa Wiejskiego w Warszawie. Otrzymał Srebrny Krzyż Zasługi, Krzyż Kawalerski Orderu Odrodzenia Polski, Krzyż Oficerski Orderu Odrodzenia Polski, Medal Polskiej Akademii Nauk za szczególne zasługi dla rozwoju nauki polskiej i światowej związane ze społeczną rolą nauki, Laur Wydziału V PAN za wybitny wkład w rozwój nauk ekonomiczno-rolniczych, Odznakę Instytutu Ekonomii Rosyjskiej Akademii Nauk, Odznakę Honorową Senatu SGGW, Odznakę Honorową Ministra Rolnictwa i Rozwoju Wsi, Medal za Zasługi dla Ubezpieczenia Społecznego Rolnika, Odznakę Honorową Senatu Akademii Rolniczej w Szczecinie.

</doc>
<doc id="4279303" url="https://pl.wikipedia.org/wiki?curid=4279303" title="Plumas Lake">
Plumas Lake

Plumas Lake – jednostka osadnicza w Stanach Zjednoczonych, w stanie Kalifornia, w hrabstwie Yuba.

</doc>
<doc id="4279305" url="https://pl.wikipedia.org/wiki?curid=4279305" title="Smartsville">
Smartsville

Smartsville – jednostka osadnicza w Stanach Zjednoczonych, w stanie Kalifornia, w hrabstwie Yuba.

</doc>
<doc id="4279306" url="https://pl.wikipedia.org/wiki?curid=4279306" title="Namling">
Namling

Namling lub Nanmulin (tyb. རྣམ་གླིང་རྫོང་།, Wylie: "rnam gling rdzong", ZWPY: "Namling Zong"; ) – powiat we południowej części Tybetańskiego Regionu Autonomicznego, w prefekturze Xigazê. W 1999 roku powiat liczył 71 994 mieszkańców.

</doc>
<doc id="4279308" url="https://pl.wikipedia.org/wiki?curid=4279308" title="Kościół św. Łazarza w Al-Ajzarijja">
Kościół św. Łazarza w Al-Ajzarijja

Kościół św. Łazarza w Al-Ajzarijja – katolicki kościół przyklasztorny, miejsce pielgrzymkowe znajdujące się pod kuratelą franciszkanów z Kustodii Ziemi Świętej.
Kościół nawiedzany jest podczas tradycyjnych nabożeństw stacyjnych w okresie Wielkiego Postu.
Historia.
Pierwotny bizantyjski kościół, którego istnienie poświadczają wyniki badań archeologicznych, powstał w IV wieku. Kolejny w tym samym miejscu wzniesiono w VI wieku. Apsyda tej drugiej świątyni znajdowała się ok. 10 metrów na wschód od pierwotnej. Kościół z VI wieku, podobnie jak ten z IV, miał atrium, z którego przechodziło się do grobu Łazarza. Obie świątynie pozostawały więc w ścisłej relacji z miejscem pochówku Łazarza, którego według narracji
Ewangelii Chrystus miał wskrzesić z martwych. Drugi kościół zniszczony został w wyniku trzęsienia ziemi. Krzyżowcy odbudowali świątynię, wznosząc także inne zabudowania, także nad samym czczonym przez pątników grobem. Począwszy od 1863 franciszkanie wchodzili stopniowo w posiadanie gruntów na terenie biblijnej Betanii. W 1949 postanowiono usunąć gruz i ziemię w okolicy grobu Łazarza. W trakcie prac przeprowadzonych przez Studium Biblicum Franciscanum odkryto pozostałości bizantyjskich i średniowiecznych budowli. Nowy kościół i niewielki klasztor wzniesiono w latach 1952-1954. Autorem projektu był tercjarz franciszkański Antonio Barluzzi z Włoch. 4 stycznia 1964 kościół odwiedził papież Paweł VI.
Wystrój.
Wnętrze przypomina ciemną kaplicę grzebalną. Światło wpada tylko przez okno w kopule. Duże mozaiki ścienne, zaprojektowane przez Cesare Vagariniego, przedstawiają: "Chrystusa głoszącego: Ja jestem Zmartwychwstaniem i Życiem" (nad głównym ołtarzem), "Wskrzeszenie Łazarza", "Jezusa w gościnie u Marii i Marty" oraz "Marię namaszczającą Jezusa w domu Szymona".

</doc>
<doc id="4279312" url="https://pl.wikipedia.org/wiki?curid=4279312" title="Mustla">
Mustla



</doc>
<doc id="4279317" url="https://pl.wikipedia.org/wiki?curid=4279317" title="Shazam (aplikacja)">
Shazam (aplikacja)

Shazam – aplikacja wyprodukowana przez brytyjskie przedsiębiorstwo o tej samej nazwie będąca własnością Apple Inc. Aplikacja umożliwia identyfikację muzyki, rozpoznanie tytułu i wykonawcy utworu na podstawie zarejestrowanego fragmentu dźwięku. Aplikacja jest w stanie rozpoznać piosenkę nawet jeśli korzysta się ze słuchawek. Shazam zapisuje informacje o odnalezionych utworach oraz umożliwia ich odtworzenie w serwisach takich jak YouTube i Spotify. Aplikacja zawiera również Top Listę oraz listę najczęściej wyszukiwanych utworów przez użytkowników aplikacji. Shazam umożliwia integrację aplikacji z kontem na Facebooku, dzięki czemu użytkownicy mogą dzielić się informacjami, uwagami i odnalezionymi utworami ze znajomymi.
Według danych z sierpnia 2014 roku Shazam miał 100 milionów aktywnych użytkowników miesięcznie, a aplikacja została pobrana ponad 500 milionów razy. W październiku ujawniono, że Shazam został wykorzystany do zidentyfikowania 15 miliardów utworów. Według danych z września 2016 roku Shazam został pobrany ponad miliard razy i został wykorzystany 30 miliardów razy w celu identyfikacji muzyki.

</doc>
<doc id="4279318" url="https://pl.wikipedia.org/wiki?curid=4279318" title="Leie (Kolga-Jaani)">
Leie (Kolga-Jaani)



</doc>
<doc id="4279319" url="https://pl.wikipedia.org/wiki?curid=4279319" title="Metsla (Tarvastu)">
Metsla (Tarvastu)



</doc>
<doc id="4279320" url="https://pl.wikipedia.org/wiki?curid=4279320" title="Dean Klafurić">
Dean Klafurić

Dean Klafurić (ur. 26 lipca 1972 w Zagrzebiu) – chorwacki trener piłkarski. Posiadacz licencji trenerskiej UEFA Pro.
Były selekcjoner reprezentacji Chorwacji kobiet (2009–2012). Były trener trzecioligowych zespołów chorwackich, a także drugoligowego HNK Gorica (2017).
13 września 2017 roku objął funkcję asystenta pierwszego trenera Legii Warszawa – Romeo Jozaka. Od 14 kwietnia 2018 roku – pierwszy trener Legii Warszawa. Pod jego wodzą drużyna Legii zdobyła 2 maja tegoż roku Puchar Polski, a także – 20 maja – mistrzostwo Polski.
1 sierpnia 2018 został zwolniony z posady szkoleniowca Legii.

</doc>
<doc id="4279321" url="https://pl.wikipedia.org/wiki?curid=4279321" title="Clustal">
Clustal

Clustal to seria programów stosowana w biologii molekularnej i bioinformatyce. Służy ona do jednoczesnego dopasowywania wielu sekwencji. Stosowana zarówno do sekwencji kwasów nukleinowych jak i białek. Na podstawie dopasowań, program jest w stanie przygotować odpowiadające im drzewa filogenetyczne. Istnieje wiele wersji programu Clustal, powstałych na różnych etapach rozwoju jego algorytmów.
Wersje programu Clustal.
Clustal 
Pierwotne oprogramowanie do dopasowywania wielu sekwencji, stworzone przez Des Higgins'a w 1988 roku, opierało się na tworzeniu drzew filogenetycznych z par sekwencji aminokwasów lub nukleotydów.
ClustalV
Druga generacja oprogramowania Clustal. Została wydana w 1992 r. Po czym dopasowana do oryginalnego pakietu Clustal. Wprowadzono w tej wersji: rekonstrukcję drzewa filogenetycznego na podstawie końcowego dopasowania, możliwość tworzenia nowych dopasowań ze stworzonych wcześniej zestawień oraz opcję tworzenia drzew filogenetycznych z dopasowań stworzonych metodą „Neighbour Joining”.
ClustalW
Trzecia generacja, wydana w 1994 roku, znacznie poprawiona względem poprzednich wersji. Ulepszenie polegało na zastosowaniu progresywnego algorytmu. Umożliwiło to analizę poszczególnych sekwencji na podstawie podobieństwa lub rozbieżności względem częściowych dopasowań. Wprowadzono również możliwość uruchomienia programu w trybie wsadowym z poziomu wiersza poleceń.
ClustalX 
Wersja, wydana w 1997 roku, pierwsza wersja z graficznym interfejsem użytkownika.
ClustalΩ (Omega)
Aktualna wersja standardowa. Dostępna na największej liczbie platform.
Clustal2 
Zaktualizowana wersja na podstawie ClustalW i ClustalX charakteryzująca się większą dokładnością i wydajnością niż wersje bazowe.

</doc>
<doc id="4279323" url="https://pl.wikipedia.org/wiki?curid=4279323" title="Parika (Kolga-Jaani)">
Parika (Kolga-Jaani)



</doc>
<doc id="4279324" url="https://pl.wikipedia.org/wiki?curid=4279324" title="Wicenty Poklewski-Koziełł (1889-1940)">
Wicenty Poklewski-Koziełł (1889-1940)



</doc>
<doc id="4279335" url="https://pl.wikipedia.org/wiki?curid=4279335" title="Murzynek">
Murzynek



</doc>
<doc id="4279337" url="https://pl.wikipedia.org/wiki?curid=4279337" title="Soe (Tarvastu)">
Soe (Tarvastu)



</doc>
<doc id="4279338" url="https://pl.wikipedia.org/wiki?curid=4279338" title="Tagamõisa (Tarvastu)">
Tagamõisa (Tarvastu)



</doc>
<doc id="4279341" url="https://pl.wikipedia.org/wiki?curid=4279341" title="Villa (Tarvastu)">
Villa (Tarvastu)



</doc>
<doc id="4279342" url="https://pl.wikipedia.org/wiki?curid=4279342" title="Vissuvere (Kolga-Jaani)">
Vissuvere (Kolga-Jaani)



</doc>
<doc id="4279347" url="https://pl.wikipedia.org/wiki?curid=4279347" title="Ród Levych">
Ród Levych



</doc>
<doc id="4279355" url="https://pl.wikipedia.org/wiki?curid=4279355" title="Pożar pociągu w Sakuragicho">
Pożar pociągu w Sakuragicho



</doc>
<doc id="4279359" url="https://pl.wikipedia.org/wiki?curid=4279359" title="Parafia św. Józefa w Wilnie">
Parafia św. Józefa w Wilnie

Parafia św. Józefa w Wilnie – rzymskokatolicka parafia znajdująca się w Wilnie, na Zameczku, w archidiecezji wileńskiej w dekanacie wileńskim II.
Kościoły i kaplice na terenie parafii:
Msze święte odprawiane są w językach polskim i litewskim.

</doc>
<doc id="4279360" url="https://pl.wikipedia.org/wiki?curid=4279360" title="1 Szwadron Samochodów Pancernych">
1 Szwadron Samochodów Pancernych

1 Szwadron Samochodów Pancernych (1 szw. sam. panc.) – pododdział kawalerii Wojska Polskiego II RP.
Historia szwadronu.
1 Szwadron Samochodów Pancernych został sformowany w październiku 1925 roku, w garnizonie Grodno, na bazie Kolumny Szkolnej Samochodów Pancernych 3 Dywizjonu Samochodowego. Pod względem wyszkolenia pododdział podlegał dowódcy 1 Dywizji Kawalerii, pod względem technicznym – dowódcy 1 Dywizjonu Samochodowego, a pod względem administracyjnym dowódcy 10 Pułku Ułanów Litewskich.
W 1926 roku szwadron został przeniesiony do Białegostoku.
W 1928 roku szwadron został usamodzielniony pod względem administracyjnym i podporządkowany bezpośrednio dowódcy 1 DK. 
W 1929 roku, po rozwiązaniu 1 Dywizji Kawalerii, szwadron wszedł w skład 3 Samodzielnej Brygady Kawalerii w Wilnie.
W połowie maja 1930 roku szwadron przestał być samodzielnym pododdziałem i został włączony w skład nowo powstałego 1 Dywizjonu Samochodów Pancernych w Brześciu. Na początku czerwca 1930 roku szwadron wyjechał na trzymiesięczne ćwiczenia letnie do Obozu Ćwiczebnego Leśna koło Baranowicz. 
Po zakończeniu poligonu szwadron powrócił do Białegostoku, a w drugiej połowie września 1930 roku został dyslokowany do garnizonu Brześć i zakwaterowany w koszarach im. gen. Józefa Hallera.
Na uzbrojeniu szwadronu znajdowało się sześć samochodów Ford FT-B, które od 1927 zastępowano samochodami wz. 1928.
Barwy.
4 sierpnia 1927 roku generał dywizji Daniel Konarzewski, w zastępstwie ministra spraw wojskowych ustalił, że oficerowie liniowi i szeregowi szwadronów samochodów pancernych będą nosić na kołnierzach kurtek i płaszczy proporczyk czarno-pomarańczowy, a na naramiennikach „numer porządkowy”.
24 lutego 1928 roku Minister Spraw Wojskowych marszałek Polski Józef Piłsudski ustalił, że oficerowie i szeregowi szwadronów samochodów pancernych będą nosić na czapkach czarne otoki.

</doc>
<doc id="4279366" url="https://pl.wikipedia.org/wiki?curid=4279366" title="Trzęsienie ziemi u pacyficznego wybrzeża regionu Tōhoku (2011)">
Trzęsienie ziemi u pacyficznego wybrzeża regionu Tōhoku (2011)



</doc>
<doc id="4279377" url="https://pl.wikipedia.org/wiki?curid=4279377" title="Kobieta i Biznes">
Kobieta i Biznes

Kobieta i Biznes (Women &amp; Business) – polskie czasopismo naukowe z dziedziny nauk o zarządzaniu, wydawane od 2009 roku przez Kolegium Gospodarki Światowej Szkoły Głównej Handlowej, we współpracy ze Stowarzyszeniem Międzynarodowe Forum Kobiet. Publikowane w nim artykuły dotyczą szeroko rozumianej roli kobiet w gospodarce. Ukazuje się w cyklu rocznym. Wszystkie numery dostępne są bezpłatnie na stronie internetowej wydawcy. 
Zasady publikacji.
Każdy artykuł publikowany w piśmie musi uzyskać akceptację redaktora, a także pozytywne oceny dwóch recenzentów, przy czym autorzy i recenzenci nie znają swoich tożsamości. Wszystkie ukazują się równocześnie po polsku i po angielsku. 

</doc>
<doc id="4279382" url="https://pl.wikipedia.org/wiki?curid=4279382" title="Koźniowa">
Koźniowa

Koźniowa – skała w prawych zboczach Doliny Prądnika w Ojcowskim Parku Narodowym. Wraz ze skałą Sobótka tworzą skalną bramę zamykającą wylot wąwozu Korytania do Doliny Prądnika. Koźniowa znajduje się po północnej stronie tego wylotu.
Koźniowa, podobnie jak inne skały Doliny Prądnika, zbudowana jest z twardych wapieni skalistych pochodzących z późnej jury. Jej strome wschodnie ściany to wynik podcięcia dokonanego przez Prądnik w plejstocenie. Wyżłobił on wówczas w skałach Wyżyny Olkuskiej dolinę o głębokości około 100 m. Podobne procesy zachodziły w bocznych odgałęzieniach doliny Prądnika.
Koźniowa to ciąg skał o długości około 100 m. Wznoszą się tuż nad poboczem drogi wiodącej Doliną Prądnika. Drogą tą prowadzi jeden z głównych szlaków turystycznych Ojcowskiego Parku Narodowego.
Na skale Koźniowej w latach 2003-2006 obserwowano występowanie obcego dla polskiej flory gatunku mszycy zdobniczka orzechowa "Callaphis juglandis".

</doc>
<doc id="4279390" url="https://pl.wikipedia.org/wiki?curid=4279390" title="Referendum w Irlandii w maju 2018 roku">
Referendum w Irlandii w maju 2018 roku

Referendum w Irlandii w maju 2018 roku – referendum w Irlandii, które odbyło się 25 maja 2018 roku. Referendum dotyczyło uchylenia 8. poprawki do Konstytucji Irlandii, przyjętej na podstawie wyników referendum z 7 września 1983, a wprowadzającej zakaz wykonywania aborcji.
Historia.
W 1992 roku rozpoczęto kampanię, której celem było uchylenie 8. poprawki. Kampania była efektem sprawy "Attorney General v. X", dotyczącej zgwałcenia 14-letniej dziewczyny. W tym samym roku odbyło się również kolejne referendum, podczas którego zaproponowano trzy kolejne poprawki, nowelizujące aktualne zapisy konstytucji. Wprowadzone poprawki 13. i 14. (12. nie została przyjęta) ustanowiły prawo do aborcji Irlandek w sytuacji zaistnienia ryzyka śmierci kobiety, w tym zagrożenia samobójstwem oraz możliwość zdobywania wiedzy na temat aborcji i prawo do swobodnej podróży celem wykonywania zabiegów poza granicami kraju. 
Przez kolejne lata kampania na rzecz uchylenia 8. poprawki ucichła do momentu sprawy śmierci Savity Halappanavar w październiku 2012 roku. W tym samym roku założono organizację Abortion Rights Campain, która w okresie do 2016 utworzyła koalicję z podobnymi grupami pro-choice. Organizacja ta jest wspierana przez wielu naukowców i lekarzy oraz przez niektóre partie polityczne (Anti-Austerity Alliance–People Before Profit, Socjaldemokraci, Independents 4 Change). 
Podczas wyborów w 2016 roku część partii biorących udział w kampanii wyborczej (Partii Pracy, Partia Zielonych, Sinn Féin, Partia Robotnicza) zobowiązywała się do ogłoszenia nowego referendum, którego celem miałoby być uchylenie ósmej poprawki. W lipcu tego samego roku Minister Zdrowia Irlandii Simon Harris (Fine Gael) również poparł rozpisanie nowego referendum. 
W styczniu 2018 r. premier Irlandii Leo Varadkar zapowiedział przeprowadzenie referendum pod koniec maja tego samego roku.
Kampania.
W oficjalnych sondażach przedreferendalnych (m.in. dla The Sunday Times, Irish Daily Mail, The Irish Times) przeprowadzanych od początku grudnia 2017 do maja 2018 większość uczestników badań opowiadała się za uchyleniem tej poprawki (średnia przewaga głosów „za” wahała się w granicach 19–36%).
21 kwietnia Leo Varadkar uruchomił kampanię „Vote Yes” dla wspierających poprawkę członków partii. Zarówno partia Fine Gael, jak i Fianna Fáil, nie zajęły formalnego stanowiska wobec poprawki, tym samym zezwalając swoim TD na dowolność w głosowaniu.
8 maja 2018, ze względu na kontrowersje związane z pochodzeniem, liczbą, treścią i celowością reklam w mediach społecznościowych, Facebook zablokował reklamy umieszczane przez zagraniczne podmioty, z których większość znajdowała się w Stanach Zjednoczonych i ograniczył je do reklam umieszczanych jedynie przez irlandzkie organizacje. 10 maja również Google usunął wszystkie reklamy dotyczące referendum ze swojej platformy reklamowej oraz z serwisu YouTube, powołując się na obawy wobec uczciwości przyszłego referendum.
Wyniki.
66,40% głosujących w referendum opowiedziało się za uchyleniem ósmej poprawki do Konstytucji Irlandii. Frekwencja wyniosła 64,13%.

</doc>
<doc id="4279392" url="https://pl.wikipedia.org/wiki?curid=4279392" title="Jan Elgot">
Jan Elgot

Jan Elgot herbu Wieniawa (ur. między 1390 a 1398 w Lgocie, zm. 24 sierpnia 1452 w Krakowie) – duchowny katolicki, prawnik, dyplomata, zwolennik koncyliaryzmu.
Życiorys.
Był synem Dobka herbu Wieniawa z Lgoty. Na Akademię Krakowską wpisał się w 1416, rok później uzyskał stopień bakałarza, a w 1420 magistra nauk wyzwolonych. Rozpoczął następnie studia prawnicze, stopień bakałarza prawa uzyskał przed wymaganym terminaem, a w 1427 stopień doktora dekretów. Trzykrotnie pełnił funkcję rektora uczelni, a w 1439 występował jako obrońca jej praw. Był bliskim współpracownikiem biskupa Zbigniewa Oleśnickiego był jego wysłannikiem na sobór w Bazylei w 1434 z powodu śmierci króla Władysława Jagiełły delegacja nie wyjechała z kraju. W 1429 został kanonikiem katedralnym krakowskim, od 1439 był scholastykiem krakowskim. W latach 1433-1440 pełnił funkcję oficjała krakowskiego, w latach 1434-1436 był kanclerzem Zbigniewa Oleśnickiego, a następnie do śmierci wikariuszem generalnym. W 1435 był na synodzie w Łęczycy, a jako zwolennik koncyliaryzmu w 1441 napisał traktat "Determinatio Basiliensis" o wyższości soboru nad papieżem. W 1441 wyjechał na sobór skąd wrócił w 1442 z tytułem audytora papieskiego. W 1450 w towarzystwie Jana Długosza i Jakuba z Szadka wyjechał na pielgrzymkę do Rzymu, a następnie do Ziemi Świętej. Katedra wawelska otrzymała od niego relikwiarz św. Korduli, Akademia dostała bogaty księgozbiór i dom przy ulicy Grodzkiej wzniesiony na działce uczelni obok Kolegium Prawniczego. Zmarł podczas zarazy. Pochowany został w katedrze wawelskiej.

</doc>
<doc id="4279394" url="https://pl.wikipedia.org/wiki?curid=4279394" title="Przetwarzanie rozproszone">
Przetwarzanie rozproszone



</doc>
<doc id="4279401" url="https://pl.wikipedia.org/wiki?curid=4279401" title="Józef Przesławski">
Józef Przesławski

Józef Przesławski (ur. 10 marca 1886 w Łęgowie, zm. 24 stycznia 1949 w Poznaniu) – poznański introligator, działacz społeczny oraz Radny Miejski.
Życiorys.
Wychowywał się w gospodarstwie rolnym ojca Kazimierza i matki Marii z domu Kapsa. Zawodu introligatora uczył się w firmie Tadeusza Kręglewskiego w Wągrowcu. Egzamin czeladniczy zdał 31 lipca 1906 roku w bydgoskiej Izbie Rzemieślniczej. Następnie wyruszył w podróż by podnieść kwalifikacje w zawodzie pracując w wielu zakładach introligatorskich, m.in. w Lipsku, Monachium i Essen. Egzamin mistrzowski zdał w Düsseldorfie 2 października 1913 roku. W 1914 roku został przymusowo wcielony do armii niemieckiej walcząc podczas I wojny światowej na froncie francuskim.
W 1919 roku przeprowadził się do Poznania i wspólnie ze Stanisławem Cierniakiem kupił zakład drukarski, założony w 1874 roku przez Niemca Paula Wilcke. Siedziba mieściła się w Pałacu Górków przy ulicy Wodnej 27. Nowi właściciele znacznie zmodernizowali wyposażenie zakładu i podzielili jego pracę na dwa działy: I – fabryka kartonaży i II – introligatornia. Z czasem dodano także drukarnię i szlifiernię noży introligatorskich wraz z hurtownią materiałów do prac introligatorskich. Bardzo ważnym wydarzeniem dla firmy Przesławskiego i Cierniaka była Powszechna Wystawa Krajowa w Poznaniu w roku 1929. Spółka zaprezentowała swoje wyroby w Pawilonie Przemysłu Graficznego i Papierniczego. Spółka została nagrodzona listem pochwalnym za udział w wystawie.
Na początku 1931 roku spółka została rozwiązana, a majątek podzielony pomiędzy byłych współwłaścicieli. Samodzielny zakład Józefa Przesławskiego obejmował około ćwierć I piętra dawnego Pałacu Górków (narożnik ulic Wodnej i Klasztornej), przynależały do niego także piwnice od strony ulicy Klasztornej, w których magazynowano tekturę i arkusze kartonów. Hurtownia materiałów introligatorskich, jak i biuro znajdowała się także na I piętrze (narożnik ulic Wodnej i Świętosławskiej). Zakład realizował wiele różnorakich zamówień. Jednakże największą chlubą były rzemieślnicze, artystyczne prace mistrza. Powstawały oprawy książek na indywidualne zamówienie, złote księgi, druki dyplomów, rulony do dyplomów czy kartonowe pudełka oraz szeroko pojęta galanteria introligatorska.
Józef Przesławski brał udział w wystawach i Targach Poznańskich, między innymi w roku 1922 i 1933. W 1927 roku uczestniczył w Polskiej Wystawie Graficznej w Poznaniu, zorganizowanej przez Polskie Towarzystwo Graficzne w Poznaniu. Angażował się również w działalność środowiska rzemieślniczego, brał udział w I Ogólnopolskim Zjeździe Introligatorów we Lwowie w 1926 roku. W związku z Powszechną Wystawą Krajową odbył się także w Poznaniu Ogólnopolski Zjazd Mistrzów Introligatorskich. Obradowano głównie na temat ówczesnej sytuacji zawodu introligatora i konieczności powołania cechu introligatorów w Poznaniu. Starania Józefa Przesławskiego przyniosły oczekiwany efekt i 29 września odbyło się pierwsze posiedzenie „Cechu Mistrzów Introligatorskich na obwód Poznańskiej Izby Rzemieślniczej”. Na czele poznańskiej organizacji Józef Przesławski stał do wybuchu II wojny światowej. Reprezentował cech między innymi na kolejnym zjeździe mistrzów w Krakowie w 1937 roku.
Oprócz pełnienia funkcji Starszego Cechu, Józef Przesławski był także Przewodniczącym Komisji Egzaminacyjnej dla introligatorów, zarówno czeladniczej, jak i mistrzowskiej. Był także członkiem Czerwonego Krzyża i Bractwa Kurkowego. Działał w Towarzystwie Młodych Przemysłowców, a w roku 1939 został wybrany do jego władz. Za swój wkład Zarządzeniem Prezesa Rady Ministrów z 30 września 1938 roku otrzymał Brązowy Krzyż Zasługi. Wystartował też w wyborach do Rady Miejskiej Poznania w grudniu 1938 roku mając na celu polepszenie sytuacji rzemieślników. Kandydował z list Stronnictwa Narodowego, do którego należał od 1925 roku, w okręgu III. W wyniku głosowania z dnia 18 grudnia został wybrany na Radnego Miejskiego Stołecznego Miasta Poznania.
W trakcie II wojny światowej 24 listopada Józef Przesławski został zatrzymany i osadzony w Obozie Zagłady-Forcie VII w Poznaniu. Przebywał w celi numer 60–61 między innymi ze starostą międzychodzkim Stanisławem Czubińskim. W marcu 1940 roku przeniesiono go z Fortu VII do Obozu Przesiedleńczego „Główna”, a następnie został przymusowo wysiedlony z Kraju Warty. Schronienie znalazł w Radomiu, gdzie mieszkał do zakończenia wojny.
Do Poznania powrócił w lutym 1945 roku, chcąc jak najszybciej zacząć pracę w zakładzie. Jednak Pałac Górków został doszczętnie zniszczony i wypalony, a spod gruzów odratowano jedynie kilka maszyn z przedwojennego zakładu. Dlatego też postanowił przenieść firmę w inne miejsce. Nową siedzibą została kamienica przy ulicy Dąbrowskiego 43. Wyremontowano dwa opuszczone mieszkania na parterze. Wytwarzano przede wszystkim galanterię introligatorską, a także oprawiano książki na indywidualne zamówienia. Równocześnie Józef spotykał się z przedwojennymi mistrzami i przyczynił się do reaktywacji Cechu Introligatorów. Aktywnie działał w gronie rzemieślników dla poprawienia trudnej sytuacji w obliczu ograniczania udziału działalności prywatnej w gospodarce. Na Nadzwyczajnym Walnym Zebraniu w dniu 6 lipca 1947 roku został wybrany na stanowisko Starszego Cechu. Liczono, że dzięki ogromnemu doświadczeniu w pracy społecznej przyczyni się do zmiany sytuacji rzemieślników. Ponownie został Przewodniczącym Komisji Egzaminacyjnej dla czeladników w grudniu 1947 roku. Jednakże w sierpniu następnego roku zlikwidowano niezależny cech i utworzono Cech Drukarzy i Introligatorów, kontrolowany przez organy państwowe. Członkami zarządu nowo powstałego cechu zostali: Starszy-Józef Przesławski, Sekretarz-Tadeusz Lewandowski, Skarbnik-Bolesław Zimny. Niedługo potem, 24 stycznia 1949 roku Józef Przesławski zmarł. Pochowany na cmentarzu św. Jana Vianneya w Poznaniu (kw. św. Michała-1-12).
Udział w wystawach.
Polska Wystawa Graficzna
Zorganizowana przez Polskie Towarzystwo Graficzne w Domu Akademickim „Bratnia Pomoc” przy ulicy św. Marcin 40. Odbyła się w dniach 27 listopada – 4 grudnia 1927 roku. Spółka Przesławski i Cierniak przedstawiła kartonaże, oprawy książek, a w szczególności artystyczną oprawę dzieła Józefa Weyssenhoffa „Soból i Panna”.
XII Międzynarodowe Targi Poznańskie
XII Międzynarodowe Targi Poznańskie odbyły się w dniach 30 kwietnia – 7 maja 1933 roku. Stoisko Zakładu Józefa Przesławskiego mieściło się w dziale graficznym, papierniczo-piśmienniczym i artykułów biurowych. Prezentowano między innymi: segregatory marki „Triumf”, kartonaże oraz materiały introligatorskie.
Upamiętnienie.
W kwietniu 2021 roku Rada Miasta Poznania podjęła uchwałę o nazwaniu skweru w pobliżu ulicy Owsianej na Winogradach, imieniem Józefa Przesławskiego.

</doc>
<doc id="4279405" url="https://pl.wikipedia.org/wiki?curid=4279405" title="Antebellum">
Antebellum

Antebellum () – neoklasycystyczny styl architektoniczny, typowy dla XIX-wiecznego południa Stanów Zjednoczonych, szczególnie dla tzw. Głębokiego Południa. Tworzył oraz kształtował się od powstania USA i rewolucji amerykańskiej aż do wybuchu wojny secesyjnej. W stylu Antebellum najczęściej budowano domy należące do bogatych plantatorów.

</doc>
<doc id="4279407" url="https://pl.wikipedia.org/wiki?curid=4279407" title="Rocky Elsom">
Rocky Elsom

Rocky Elsom (ur. 14 lutego 1983 w Melbourne) – australijski rugbysta grający w , kapitan reprezentacji kraju, dwukrotny uczestnik Pucharu Świata, brązowy medalista z 2011, zwycięzca Pucharu Trzech Narodów 2011, triumfator Pucharu Heinekena w sezonie 2008/2009, juniorski wicemistrz świata z 2003.
Kariera klubowa.
W młodości uprawiał rugby league w klubie Noosa Pirates. W wieku czternastu lat wraz z bratem przeszedł do klubu rugby union Noosa Dolphins. Wybrany do zespołu reprezentującego Sunshine Coast został zauważony przez skautów "Nudgee College", gdzie otrzymał następnie stypendium sportowe. Przez trzy lata występował w pierwszej drużynie tej szkoły, będąc jej kapitanem w roku 2000. Po ukończeniu szkoły powrócił do odmiany league i przez dwa sezony grał dla juniorskiego zespołu Canterbury Bulldogs zwyciężając z nim w stanowych rozgrywkach U-20, Jersey Flegg Cup.
W roku 2003 ponownie zmienił odmianę rugby i związał się z Waratahs, w którym szybko znalazł się w podstawowym składzie. Podpisawszy dwa trzyletnie kontrakty występował w zespole do roku 2008, a w tym czasie dwukrotnie uległ on w finale Super 12/14 nowozelandzkim Crusaders. Indywidualnie w 2007 roku zdobył zaś Matthew Burke Cup – wyróżnienie dla najlepszego gracza drużyny według samych zawodników.
W 2008 roku jednoroczną ofertę z możliwością przedłużenia o jeszcze jeden – według doniesień prasowych wartą 400 tysięcy euro za sezon – złożył mu irlandzki zespół . Zajął z nim trzecie miejsce w lidze oraz triumfował w Pucharze Heinekena. Znakomita forma w obu tych rozgrywkach przyniosła mu wyróżnienie dla najlepszego zawodnika Leinster oraz miejsce w najlepszej piętnastce ligi i europejskich pucharów.
Chcąc kwalifikować się do gry w reprezentacji powrócił do Australii i w maju 2009 roku podpisał dwuletni kontrakt z Brumbies. W pierwszym zagrał w dwunastu spotkaniach, w drugim zaś z uwagi na kontuzje zaliczył zaledwie jeden. Powrócił następnie do Waratahs, gdzie został mianowany kapitanem na sezon 2012. Z powodu urazów ramienia i mięśni uda zdołał zagrać jedynie w pięciu spotkaniach, czym nie wypełnił zobowiązań kontraktowych, przez co klauzula jego przedłużenia na kolejny rok nie została aktywowana. Dodatkowo w sierpniu tego roku nie przeszedł testów medycznych w występującym w japońskiej Top League klubie Kobelco Steelers i wstępna umowa nie została ostatecznie sfinalizowana.
W marcu 2013 roku podpisał z RC Toulonnais krótkoterminową umowę w zastępstwie za kontuzjowanego Stéphane'a Munoza, a mimo propozycji jej przedłużenia postanowił związać się z występującym w niższej lidze RC Narbonne.
Kariera reprezentacyjna.
W 1999 roku występował w kadrze U-16, a następnie zarówno w stanowej reprezentacji U-18, jak i kadrze "Australian Schoolboys" w roku 2000. W 2003 roku został powołany do kadry U-21 na mistrzostwa świata w tej kategorii wiekowej. Australijczycy dotarli do finału tych zawodów, ulegając w nim Nowozelandczykom, a Elsom zagrał we wszystkich pięciu spotkaniach zdobywając dziesięć punktów. Również rok później znalazł się w składzie tej reprezentacji na kolejne mistrzostwa świata, tym razem zagrał w dwóch meczach, a jego zespół uplasował się ostatecznie na czwartej pozycji.
W seniorskiej reprezentacji zadebiutował w roku 2005 przeciwko Samoa, pięć lat później osiągając barierę pięćdziesięciu testmeczów, karierę reprezentacyjną kończąc zaś na siedemdziesięciu pięciu, będąc także – od 2009 roku – jej kapitanem. Trzykrotnie zagrał w Pucharze Świata. Podczas Pucharu Świata 2007 wystąpił w czterech meczach, a Australijczycy odpadli z turnieju w ćwierćfinale. Znalazł się – jednak pozbawiony opaski kapitana – w trzydziestce wytypowanej przez Robbie'ego Deansa na Puchar Świata w Rugby 2011, gdzie wystąpił w sześciu z siedmiu spotkań zakończonej brązowym medalem kampanii "Wallabies". Wśród sukcesów Elsoma znalazł się także triumf w Pucharze Trzech Narodów 2011 wygranym przez Australijczyków po raz pierwszy od dekady
Trzykrotnie zagrał w barwach Barbarians.

</doc>
<doc id="4279414" url="https://pl.wikipedia.org/wiki?curid=4279414" title="Parafia Najświętszego Serca Pana Jezusa w Wilnie">
Parafia Najświętszego Serca Pana Jezusa w Wilnie

Parafia Najświętszego Serca Pana Jezusa w Wilnie – rzymskokatolicka parafia znajdująca się w Wilnie, na Wilczej Łapie, w archidiecezji wileńskiej w dekanacie wileńskim II.
Kościoły i kaplice na terenie parafii:
Msze święte odprawiane są w językach polskim i litewskim.

</doc>
<doc id="4279419" url="https://pl.wikipedia.org/wiki?curid=4279419" title="Andre Kona N’Gole">
Andre Kona N’Gole

Andre Kona N’Gole (ur. 16 czerwca 1970 w Lubumbashi) – piłkarz z Demokratycznej Republiki Konga występujący na pozycji napastnika.
Kariera klubowa.
Kona N’Gole karierę rozpoczynał w zespole Lubumbashi Sport. Następnie grał w południowoafrykańskim Jomo Cosmos, a w 1993 roku został zawodnikiem tureckiego Gençlerbirliği. W sezonie 1993/1994 z 21 bramkami zajął 2. miejsce w klasyfikacji strzelców pierwszej ligi tureckiej, przegrywając z Bülentem Uygunem, który zdobył 22 bramki. Graczem Gençlerbirliği był do końca sezonu 1995/1996.
Przez kolejne trzy sezony Kona N’Gole występował w Antalyasporze, po czym wrócił do Gençlerbirliği. W sezonie 2000/2001 zdobył z nim Puchar Turcji. Po zakończeniu tamtego sezonu odszedł z klubu, a następnie występował w Diyarbakırsporze oraz İstanbulsporze. W 2003 roku zakończył karierę.
Kariera reprezentacyjna.
W 1992 roku Kona N’Gole został powołany do reprezentacji Zairu na Puchar Narodów Afryki, zakończony przez Zair na ćwierćfinale. Zagrał na nim w meczach z Marokiem (1:1; gol) i Nigerią (0:1).
W 1996 roku ponownie znalazł się w składzie na Puchar Narodów Afryki. Wystąpił na nim w spotkaniach z Gabonem (0:2), Liberią (2:0) i Ghaną (0:1), a Zair ponownie odpadł z turnieju w ćwierćfinale.

</doc>
<doc id="4279421" url="https://pl.wikipedia.org/wiki?curid=4279421" title="Martina Kuenz">
Martina Kuenz

Martina Kuenz (ur. 1 listopada 1994) – austriacka zapaśniczka walcząca w stylu wolnym. Brązowa medalistka mistrzostw świata w 2018 i piąta w 2017. Wicemistrzyni Europy w 2019 i trzecia w 2018. Piąta na igrzyskach europejskich w 2015 i ósma w 2019. Wicemistrzyni Europy U-23 w 2016 i 2017. Zdobyła brązowy medal MŚ kadetów w i srebrny ME w 2011 roku.

</doc>
<doc id="4279424" url="https://pl.wikipedia.org/wiki?curid=4279424" title="Mikołaj Słupski">
Mikołaj Słupski

Mikołaj Słupski herbu Leszczyc (ur. 1615, zm. 1691) – polski duchowny rzymskokatolicki, biskup pomocniczy wileński.
Biografia.
W październiku 1641 otrzymał święcenia prezbiteriatu.
3 czerwca 1669 papież Klemens IX mianował go biskupem pomocniczym wileńskim oraz biskupem in partibus infidelium gratianopolitańskim. 8 września 1669 przyjął sakrę biskupią z rąk biskupa wileńskiego Aleksandra Kazimierza Sapiehy.

</doc>
<doc id="4279426" url="https://pl.wikipedia.org/wiki?curid=4279426" title="Władysław Silnicki">
Władysław Silnicki

Władysław Silnicki herbu Doliwa (ur. ok. 1620, zm. 8 lutego 1692) – polski duchowny rzymskokatolicki, biskup pomocniczy wileński, kanonik katedralny gnieźnieński i wileński, proboszcz koniecpolski, sekretarz królewski.
Życiorys.
Syn stolnika lubelskiego Stanisława ze Silnicy herbu Doliwa i Zofii Mazowieckiej herbu Dołęga.
15 lutego 1683 papież Innocenty XI mianował go biskupem pomocniczym wileński oraz biskupem in partibus infidelium termopolitańskim. 14 listopada 1683 przyjął sakrę biskupią z rąk biskupa wileńskiego Mikołaja Stefana Paca.

</doc>
<doc id="4279428" url="https://pl.wikipedia.org/wiki?curid=4279428" title="Architektura Antebellum">
Architektura Antebellum



</doc>
<doc id="4279433" url="https://pl.wikipedia.org/wiki?curid=4279433" title="Budynek Instytutu Oftalmicznego przy ulicy Smolnej 8 w Warszawie">
Budynek Instytutu Oftalmicznego przy ulicy Smolnej 8 w Warszawie

Instytut Oftalmiczny przy ulicy Smolnej 8 w Warszawie – budynek szpitalny w stylu renesansowym istniejący w latach 1870–1944. Został zniszczony w wyniku powstania warszawskiego.
Historia.
W drugiej połowie XIX wieku wraz z rozwojem miasta zwiększało się zapotrzebowanie na usługi szpitala, w związku z czym postanowiono znaleźć nową lokalizację dla rozrastającego się Instytutu Oftalmicznego, działającego dotychczas przy ulicy Marszałkowskiej 119. W 1861 zakupiona została działka przy ulicy Smolnej. W 1866 rozpoczęła się budowa według projektu Henryka Marconiego, pod kierunkiem budowniczego Adolfa Wolińskiego (pod nr. 8). Zakończono ją w 1870. Dwupiętrowy budynek wzniesiono w stylu włoskiego odrodzenia. Front obrócony do ulicy Smolnej pokryto pilastrami (z datą wybudowania i popiersiem fundatora). Gmach wyposażono w windę, a od strony Wisły usytuowano taras.
Obiekt przetrwał do powstania warszawskiego. Już 2 sierpnia Melanowski otrzymał rozkaz ewakuacji chorych i personelu instytutu do gmachu Muzeum Narodowego; wieczorem tego dnia Niemcy podpalili budynek. We wrześniu instytut został ewakuowany do Milanówka, a następnie do Grodziska. Mury przy ulicy Smolnej rozebrano po 1945.
W 1976 na miejscu budynku szpitala zakończono budowę 19-piętrowego budynku mieszkalnego „Młotek”.

</doc>
<doc id="4279439" url="https://pl.wikipedia.org/wiki?curid=4279439" title="Aleksander Pszczyński">
Aleksander Pszczyński



</doc>
<doc id="4279440" url="https://pl.wikipedia.org/wiki?curid=4279440" title="Bratislav Petković">
Bratislav Petković

Bratislav Petković, cyr. Братислав Петковић (ur. 26 września 1948 w Belgradzie, zm. 9 maja 2021 tamże) – serbski reżyser teatralny, dramatopisarz, kolekcjoner, działacz kulturalny i polityk, w latach 2012–2013 minister kultury i informacji.
Życiorys.
W 1972 ukończył studia na wydziale sztuk dramatycznych Akademii Sztuk w Belgradzie (ze specjalizacją w zakresie reżyserii teatralnej). Dołączył do teatru dramatycznego w Belgradzie, pracując w nim jako reżyser, wystawiając m.in. napisane przez siebie sztuki. Pełnił funkcję wiceprezesa stowarzyszenia zrzeszającego serbskich dramatopisarzy. Stał się rozpoznawalny także dzięki kolekcjonowaniu zabytkowych pojazdów. Był dyrektorem muzeum motoryzacji w Belgradzie, zorganizowanym dzięki jego kolekcji.
Zaangażował się również w działalność polityczną, dołączając w 2010 do Serbskiej Partii Postępowej. W czerwcu 2012 został doradcą prezydenta Serbii. Miesiąc później objął stanowisko ministra kultury i informacji w rządzie Ivicy Dačicia. Odszedł z tej funkcji w wyniku rekonstrukcji gabinetu w 2013.

</doc>
<doc id="4279442" url="https://pl.wikipedia.org/wiki?curid=4279442" title="Mistrzostwa Węgier w Skokach Narciarskich 2017">
Mistrzostwa Węgier w Skokach Narciarskich 2017

Mistrzostwa Węgier w Skokach Narciarskich 2017 – rozegrane w kompleksie skoczni Bloudkova velikanka w Planicy w dniach 29–30 października 2017 zawody mające za zadanie wyłonić najlepszych skoczków w kraju.
Pierwszego dnia zawodów rozegrano zawody na skoczni średniej K71, w których zwyciężyli: Flórián Molnár wśród mężczyzn oraz jedyna startująca wśród kobiet Virág Vörös. Dzień później przeniesiono się na skocznię normalną, gdzie także rozegrano konkursy indywidualne, w których wygrali ci sami skoczkowie. W porównaniu do konkursów z pierwszego dnia na starcie zabrakło Pétera Tuczai.

</doc>
<doc id="4279452" url="https://pl.wikipedia.org/wiki?curid=4279452" title="Thomas Willing">
Thomas Willing

Thomas Willing (ur. 19 grudnia 1731 w Filadelfii, zm. 19 stycznia 1821 tamże) – amerykański polityk i finansista.
Życiorys.
Urodził się 19 grudnia 1731 roku w Filadelfii, jako syn Charlesa Willinga i Anne Shippen. Studiował w Bath, a następnie w Londynie. Powrócił do Stanów Zjednoczonych, osiedlił się w Pensylwanii i rozpoczął działalność kupiecką, podejmując współpracę z Robertem Morrisem. W latach 50. XVIII wieku pełnił funkcję radnego a także sędziego miejskiego. W latach 1763–1764 pełnił funkcję burmistrza Filadelfii, a w okresie 1767–1777 był sędzią stanowego Sądu Najwyższego. Był członkiem kolonialnej Izby Reprezentantów i Kongresu Kontynentalnego w 1775 i 1776 roku. Podczas amerykańskiej wojny o niepodległość był zwolennikiem uniezależnienia się od Wielkiej Brytanii, jednakże głosował przeciwko Deklaracji Niepodległości. Po utworzeniu Pierwszego Banku Stanów Zjednoczonych został mianowany jego prezesem i pełnił tę funkcję od 1792 do 1807 roku. Po zakończeniu urzędowania, powrócił do działalności kupieckiej. Zmarł 19 stycznia 1821 roku w Filadelfii.
Jego żoną od 1763 roku była Anne McCall, z którą miał trzynaścioro dzieci.

</doc>
<doc id="4279453" url="https://pl.wikipedia.org/wiki?curid=4279453" title="Yves Essende-Liombi">
Yves Essende-Liombi

Yves Essende-Liombi (ur. 20 sierpnia 1968 w Kinszasie) – piłkarz z Demokratycznej Republiki Konga występujący na pozycji napastnika.
Kariera klubowa.
Essende-Liombi karierę rozpoczynał w 1988 roku w trzecioligowym belgijskim zespole KV Oostende. W 1992 roku przeszedł do pierwszoligowego KSK Beveren. Jego barwy reprezentował przez dwa lata, a potem przez rok grał w także pierwszoligowym RFC Liège. W 1995 roku odszedł do trzecioligowego Olympicu Charleroi, ale w 1996 roku wrócił do Beveren, grającego już jednak w drugiej lidze.
W 1997 roku Essende-Liombi został zawodnikiem trzecioligowego KFC Herentals, z którym w sezonie 1997/1998 awansował do drugiej ligi. W 1999 roku odszedł do występującego w trzeciej lidze KFC Schoten SK, w którego barwach rok później zakończył karierę.
Kariera reprezentacyjna.
W 1996 roku Essende-Liombi został powołany do reprezentacji Zairu na Puchar Narodów Afryki. Wystąpił na nim w spotkaniach z Gabonem (0:2), Liberią (2:0; gol) i Ghaną (0:1), a Zair odpadł z turnieju w ćwierćfinale.

</doc>
<doc id="4279454" url="https://pl.wikipedia.org/wiki?curid=4279454" title="Tomislav Jovanović">
Tomislav Jovanović

Tomislav Jovanović, cyr. Томислав Јовановић (ur. 12 sierpnia 1951 w Trbunju) – serbski lekarz i nauczyciel akademicki, profesor, w latach 2013–2014 minister i nauki.
Życiorys.
Ukończył w 1975 studia medyczne na Uniwersytecie w Belgradzie, w 1979 uzyskał magisterium, a w 1983 doktorat. Specjalizował się w zakresie medycyny sportowej. Został nauczycielem akademickim na macierzystym uniwersytecie, dochodząc do stanowiska profesora fizjologii. Pełnił funkcję prodziekana do spraw studiów podyplomowych na wydziale medycznym Uniwersytetu w Belgradzie, a także prorektora Uniwersytetu w Prisztinie. Był też dyrektorem centrum badawczego w ramach instytucji Klinički centar Srbije.
We wrześniu 2013 z rekomendacji Socjalistycznej Partii Serbii objął stanowisko ministra edukacji, nauki i rozwoju technologicznego w gabinecie Ivicy Dačicia. Urząd ten sprawował do kwietnia 2014.

</doc>
<doc id="4279455" url="https://pl.wikipedia.org/wiki?curid=4279455" title="Pailón">
Pailón

Pailón – miasto w Boliwii, położone w środkowej części departamentu Santa Cruz.
Przez miasto przebiega droga krajowa RN4 i linia kolejowa.

</doc>
<doc id="4279461" url="https://pl.wikipedia.org/wiki?curid=4279461" title="Hej Arnold! Przygoda w dżungli">
Hej Arnold! Przygoda w dżungli

Hej Arnold! Przygoda w dżungli (ang. "Hey Arnold!: The Jungle Movie") – amerykański film animowany z 2017 roku w reżyserii Raymiego Muzquiza, powstały na podstawie serialu animowanego "Hej Arnold!" autorstwa Craiga Bartletta. Wyprodukowany przez wytwórnię Snee-Oosh, Inc. i Nickelodeon Animation Studio.
Premiera filmu odbyła się 24 listopada 2017 na amerykańskim Nickelodeon. W Polsce premiera filmu odbyła się 3 maja 2018 na antenie Nickelodeon Polska.
Fabuła.
Akcja filmu rozgrywa się bezpośrednio po epizodzie "The Journal", gdzie Arnold znajduje mapę w dzienniku pozostawionym przez swoich rodziców. Wraz ze swoim najlepszym przyjacielem Gerardem postanawiają nakręcić film podczas wakacji po zakończeniu piątej klasy w celu wygrania wycieczki do San Lorenzo, gdzie rodzice Arnolda byli ostatnio widziani. Helga, która jest potajemnie zakochana w głównym bohaterze używa różnych nagrań, które zebrała przez lata pokazując dobre uczynki Arnolda, a wszyscy w mieście zaskakują go wideo. Pan Simmons, zdradza wszystkim, że film Arnolda wygrał konkurs, a on i jego koledzy z klasy oraz starsza siostra Helgi, Olga wyruszają samolotem do San Lorenzo. W czasie wyprawy przez dżunglę Arnold, Gerard i Helga odkryją zaginione miasto zaludnione przez dzieci i staną do walki z najemnikiem Lasombrą, który zamierza ukraść skarb doprowadzający do wyleczenia miejskiej "śpiączki", która zanieczyściła większość populacji miasta przez dziewięć lat.

</doc>
<doc id="4279464" url="https://pl.wikipedia.org/wiki?curid=4279464" title="Zola Kiniambi">
Zola Kiniambi

Zola Kiniambi (ur. 26 czerwca 1970 w Kikwicie) – piłkarz z Demokratycznej Republiki Konga występujący na pozycji pomocnika.
Kariera klubowa.
Kiniambi karierę rozpoczynał w zespole AS Vita Club. W 1996 roku przeszedł do tureckiego Gençlerbirliği, którego barwy reprezentował w sezonie 1996/1997. W 1997 roku wyjechał do Chin, gdzie grał do końca kariery w 2008 roku. W tym czasie był zawodnikiem zespołów Jilin Aodong (później jako Yanbian), Tianjin Teda oraz Chongqing Lifan.
Kariera reprezentacyjna.
W 1996 roku Kiniambi został powołany do reprezentacji Zairu na Puchar Narodów Afryki. Wystąpił na nim w spotkaniach z Liberią (2:0) i Ghaną (0:1), a Zair odpadł z turnieju w ćwierćfinale.

</doc>
<doc id="4279468" url="https://pl.wikipedia.org/wiki?curid=4279468" title="Bunene Ngaduane">
Bunene Ngaduane

Bunene Ngaduane (ur. 30 lipca 1972 w Kinszasie) – piłkarz z Demokratycznej Republiki Konga występujący na pozycji napastnika.
Kariera klubowa.
W swojej karierze Ngaduane reprezentował barwy zespołów Qwa Qwa Stars, Ankaragücü oraz Moroka Swallows.
Kariera reprezentacyjna.
Ngaduane został powołany do reprezentacji Zairu na Puchar Narodów Afryki 1994 oraz Puchar Narodów Afryki 1996. Nie rozegrał jednak na nich żadnego spotkania, a Zair odpadał z obu turniejów w ćwierćfinale.

</doc>
<doc id="4279469" url="https://pl.wikipedia.org/wiki?curid=4279469" title="Nadecznica drżąca">
Nadecznica drżąca

Nadecznica drżąca ("Trochospongilla horrida") – gatunek gąbek słodkowodnych.
Występowanie.
Gatunek pochodzi z Chin, lecz obecnie ma zasięg globalny. Występuje w całym państwie holarktycznym (Europa, północna Afryka, Azja bez części południowej, Ameryka Północna bez Ameryki Środkowej). Wśród gąbek słodkowodnych jest jednym z gatunków dominujących, choć jego stanowiska są mało liczne. Preferuje stabilne habitaty bez zmian poziomu wody. Można go spotkać w rzekach, deltach rzek, jeziorach i kanałach.
Opis.
Pierwsze kolonie nadecznicy drżącej pojawiają się w kwietniu. Zrastają one ze sobą, a latem osiągają ponad 20 cm średnicy. Igły szkieletu cienkie i rzadko rozgałęzione, nie są całkowicie otoczone płaszczem z włókien sponginy. Kolonie tego gatunku zamierają jesienią. Pozostawiają wtedy po sobie przymocowane do podstawy kolonii gemule, powstałe już wcześniej, w lipcu, albo czasami jeszcze wcześniej. Gemule są szczelnie połączone ze sobą. Rzadko były obserwowane larwy.

</doc>
<doc id="4279471" url="https://pl.wikipedia.org/wiki?curid=4279471" title="Trochospongilla horrida">
Trochospongilla horrida



</doc>
<doc id="4279475" url="https://pl.wikipedia.org/wiki?curid=4279475" title="Okręg wyborczy nr 13 do Sejmu Polskiej Rzeczypospolitej Ludowej (1989–1991)">
Okręg wyborczy nr 13 do Sejmu Polskiej Rzeczypospolitej Ludowej (1989–1991)

Okręg wyborczy nr 13 do Sejmu Polskiej Rzeczypospolitej Ludowej (1989–1991) obejmował Bydgoszcz (województwo bydgoskie). W ówczesnym kształcie został utworzony w 1989. Wybieranych było w nim 5 posłów w systemie większościowym.
Siedzibą okręgowej komisji wyborczej była Bydgoszcz.

</doc>
<doc id="4279476" url="https://pl.wikipedia.org/wiki?curid=4279476" title="N’Dayi Kalenga (ur. 1967)">
N’Dayi Kalenga (ur. 1967)

N’Dayi Kalenga (ur. 12 grudnia 1967 w Kaminie) – piłkarz z Demokratycznej Republiki Konga występujący na pozycji pomocnika.
Kariera klubowa.
W swojej karierze Kalenga grał w tureckich zespołach Ankaragücü oraz Altay.
Kariera reprezentacyjna.
W 1996 roku Kalenga został powołany do reprezentacji Zairu na Puchar Narodów Afryki. Wystąpił na nim w spotkaniach z Liberią (2:0) i Ghaną (0:1), a Zair odpadł z turnieju w ćwierćfinale.

</doc>
<doc id="4279477" url="https://pl.wikipedia.org/wiki?curid=4279477" title="N'Dayi Kalenga">
N'Dayi Kalenga



</doc>
<doc id="4279479" url="https://pl.wikipedia.org/wiki?curid=4279479" title="Ogród botaniczny w Padwie">
Ogród botaniczny w Padwie

Ogród botaniczny w Padwie (wł. "Orto Botanico di Padova") – ogród botaniczny założony w Padwie w 1545 roku, wpisany w 1997 roku na listę światowego dziedzictwa UNESCO.
Historia.
Uniwersytet w Padwie powstał w 1222 roku. Ogród ("Hortus Botanicus Patavinus") został założony w 1545 roku na mocy uchwały Senatu Republiki Weneckiej z 29 czerwca 1545 roku dla studentów najstarszego na świecie uniwersytetu w Padwie. Inicjatorem jego powstania był Giovanni Battista da Monte (Montanus). Służył studentom medycyny, aby mogli kształcić się, rozpoznawać rośliny i sporządzać z nich potrzebne lekarstwa. Dodatkowo Wenecja, która była światowym centrum handlu ziołami leczniczymi potrzebowała specjalistów potrafiących prawidłowo je klasyfikować. W ogrodzie gromadzono, aklimatyzowano i rozpowszechniono w Europie przywożone z wypraw rośliny egzotyczne takie jak: występujący dziko w Persji lilak pospolity ("Syringa vulgaris") (1565), z Azji hiacynt wschodni ("Hyacinthus orientalis") (1590), czy powszechnie dziś uprawiane rośliny amerykańskie, jak agawa amerykańska ("Agave americana") (1561), słonecznik zwyczajny ("Helianthus annuus") (1568) i ziemniak ("Solanum tuberosum") (1590). W 1591 roku został wydany katalog 1168 gatunków roślin. Ze względu na wysoką wartość hodowanych roślin, w ogrodzie często dochodziło do kradzieży. Ustały one po otoczeniu posiadłości wysokim murem. Najstarsza część ogrodu przetrwała w niezmienionym stanie i można ją podziwiać współcześnie.
W 1997 roku ogród został wpisany na listę światowego dziedzictwa UNESCO, a w 2014 roku w pobliżu renesansowego ogrodu została ukończona nowa część wraz z nowoczesnym budynkiem noszącym nazwę Ogród Różnorodności Biologicznej ("Giardino della Biodiversità").
Wygląd ogrodu.
Ogród zaprojektował Andrea Moroni z Bergamo. Jego renesansowe korzenie przejawiały się w fascynacji geometrią oraz symetrią, dlatego też ogród ma ciekawy układ przestrzenny. Całość zbudowana została na planie koła z wpisanym w niego kwadratem, podzielonym na cztery ćwiartki przez dwie aleje ustawione według głównych kierunków świata. W ogrodzie znajduje się łącznie 2000 stanowisk roślinnych rozmieszczonych na planach skomplikowanych geometrycznie figur o symetrii gwiaździstej. Na początku XVIII wieku wybudowane zostały cztery bramy, a następnie otaczający całość mur z białą, kamienną balustradą. Fontanny, które umiejscowiono za południową i wschodnią bramą, zostały udekorowane posągami przedstawiającymi Teofrastusa i Salomona z Czterema Porami Roku. W połowie XIX wieku wybudowano szklarnie, które częściowo zachowały się do dziś oraz trzy zegary słoneczne: sześcienny, sferyczny i cylindryczny. Ogród zajmuje 2,20 ha, a strefa buforowa ma 11 ha .
Zarząd.
Ogród botaniczny jest własnością publiczną, ale opiekuje się nim Uniwersytet w Padwie. W jego imieniu ogrodem zarządza "Praefectus Horti Botanici Patavini" mianowany przez rektora Uniwersytetu. Wspomaga go Komitet Techniczno-Naukowy (CTS) złożony z ekspertów w dziedzinie botaniki i patologii roślin. Uniwersytet, który jest odpowiedzialny za utrzymanie ogrodu, utrzymuje stały personel (ogrodników), w czym wspiera go finansowo gmina. Aby zapobiec zabudowie Uniwersytet w Padwie wykupił okoliczne tereny, gdzie zaplanowano utworzenie nowoczesnego Ogrodu Różnorodności Biologicznej.
Ogród Różnorodności Botanicznej.
Teren, na którym zbudowano Ogród Różnorodności Biologicznej, zakupiono w 2003 roku, aby zapewnić ogrodowi pas bezpieczeństwa, oddzielający go od otaczającego go miasta. Międzynarodowy konkurs na projekt jego zagospodarowania wygrał architekt Giorgio Strappazzon. Nowe szklarnie mają zainstalowane panele fotowoltaiczne i system zbierania wody deszczowej, służącej do podlewania. Umieszczono w nich 1300 gatunków z całego świata. W ogrodzie przygotowano trzy wystawy:
Lista światowego dziedzictwa UNESCO.
W 1997 roku ogród, jako dobro kultury, został wpisany na listę światowego dziedzictwa UNESCO. W uzasadnieniu napisano m.in., że był on źródłem inspiracji dla wielu ogrodów we Włoszech i całej Europie, przyczynił się do rozpowszechniania roślin oraz do ochrony gatunków roślin ex-situ.

</doc>
<doc id="4279483" url="https://pl.wikipedia.org/wiki?curid=4279483" title="N’Dayi Kalenga">
N’Dayi Kalenga



</doc>
<doc id="4279486" url="https://pl.wikipedia.org/wiki?curid=4279486" title="Aghla Beg">
Aghla Beg

Aghla Beg (irl. " Eachla Beag") – góra w hrabstwie Donegal, w Irlandii. Ma dwa szczyty, jeden ma wysokość 564 metrów (1850 stóp), drugi 603 metrów (1,978 stóp).
Położenie.
Góra jest trzecią najbardziej wysuniętą na północ i piątą najwyższą w łańcuchu górskim, jedną z siedmiu sióstr, "Seven Sisters". Siedem sióstr, to Muckish, Crocknalaragagh, Ardloughnabrackbaddy, Aghla More, Errigal, Mackoght i Aghla Beg; Siedem sióstr należy do gór Derryveagh.

</doc>
<doc id="4279487" url="https://pl.wikipedia.org/wiki?curid=4279487" title="Tadeusz Czichon">
Tadeusz Czichon

Tadeusz Ryszard Czichon (ur. 6 marca 1959 w Warszawie, zm. 1 maja 2018 w Skorupach) – polski przedsiębiorca, współtwórca przedsiębiorstwa teleinformatycznego ATM.
Życiorys.
Był absolwentem Wydział Elektroniki Politechniki Warszawskiej. Posiadał stopień naukowy doktora inżyniera ze specjalnością automatyka i informatyka. Po studiach początkowo planował karierę akademicką jednak ostatecznie podjął pracę w PLL LOT, gdzie w latach 1986–1988 pracował jako kierownik sekcji Wydziału Informatyki. Opracowywał między innymi „polską czarną skrzynkę”. Następnie był współzałożycielem i w latach 1987–1989 członkiem zarządu TTM Systemy Komputerowe i Elektronika sp. z o.o. W 1989 założył Przedsiębiorstwo Produkcyjnego ATM S.C. przekształcone w A.Chalimoniuk i Wspólnicy S.J., którym kierował jako dyrektor generalny do 2011. Był również współzałożycielem i w latach 2001–2013 prezesem zarządu ATM PP sp. z o.o., a w 1994 współzałożycielem i wiceprezesem zarządu ATM sp. z o.o. (w 1997 przekształcone w ATM SA). W okresie od 6 listopada 2014 do 30 listopada 2015 piastował funkcję prezesa ATM, zaś następnie aż do śmierci przewodniczącym Rady Nadzorczej ATM. Był także znaczącym udziałowcem spółki. Piastował również funkcję wiceprezesa zarządu Aeroklubu Polskiego.
Zginął 1 maja 2018 w katastrofie lotniczej w pobliżu lądowiska Kołbiel–Skorupy w okolicach Celestynowa, pilotując samolot VL3. Został pochowany na cmentarzu w Marysinie Wawerskim w Warszawie.

</doc>
<doc id="4279490" url="https://pl.wikipedia.org/wiki?curid=4279490" title="Aleksandretta seszelska">
Aleksandretta seszelska

Aleksandretta seszelska ("Psittacula wardi") – gatunek średniej wielkości wymarłego ptaka z rodziny papug wschodnich (Psittaculidae). Występował endemicznie na trzech spośród wysp Seszeli. Jego przedstawiciele przypominali wyglądem aleksandretty większe ("Psittacula eupatria"), wyróżniali się mniejszymi rozmiarami oraz brakiem różowej wstawki na obroży. Przypuszcza się, że do wymarcia przyczyniło się tępienie tych ptaków przez rolników oraz właścicieli plantacji palm kokosowych.
Taksonomia.
Po raz pierwszy gatunek opisał brytyjski ornitolog Edward Newton w 1867. Nowemu gatunkowi nadał nazwę "Palaeornis wardi". Holotyp pochodził z Mahé. Obecnie (2018) Międzynarodowy Komitet Ornitologiczny umieszcza aleksandrettę seszelską w rodzaju "Psittacula". Badanie z 2017 roku wykazało, że aleksandretta seszelska była blisko spokrewniona z papugą maskareńską ("Mascarinus mascarin"). Do czasów współczesnych (stan z 2007) przetrwało 10 okazów muzealnych; w 2017 znajdowały się w zbiorach muzealnych w Cambridge (Anglia), Cambridge (Massachusetts), Liverpoolu, Nowym Jorku, Paryżu i Tring. Epitet gatunkowy "wardi" upamiętnia Swinburne’a Warda (1830–1877), brytyjskiego delegata na Seszele. Epitet ten znajduje się w nazwach naukowych jeszcze kilku gatunków ptaków, lecz upamiętnia inne postaci. Lokalna ludność nazywała te ptaki "zielonymi Cateau".
Ewolucja.
Według wyników badań filogenetycznych aleksandretta seszelska oddzieliła się od aleksandretty większej ("P. eupatria") wskutek izolacji. Populacja, która stanowiła podwaliny dla powstania nowego gatunku – aleksandretty seszelskiej – oddzieliła się około 11 mln lat temu, kiedy poziom morza był dużo niższy, i z subkontynentu indyjskiego przedostała się na obszar dzisiejszych Seszeli. Poniższy kladogram (według Jackson "et al"., 2015) ukazuje pozycję filogenetyczną "P. wardi" względem podgatunków aleksandretty większej:
Morfologia.
Aleksandretty seszelskie były średniej wielkości papugami, osiągały blisko 41 cm długości. Upierzenie było w większości zielone, wyróżniał się duży czerwony dziób, czerwona plama na skrzydle oraz długi ogon. Samce miały wąski pasek przechodzący przez policzek oraz czarną obrożę, których brakowało u samic i młodych. Policzki i tył szyi pokrywał niebieskawy nalot, nie niebieskoszary jak u aleksandretty większej. Ponadto czarnej obroży nie towarzyszyła różowa. Spód ciała miał bardziej żółtawy odcień niż u przedstawicieli "P. wardi". Skrzydła i ogon były krótsze oraz szersze.
Zasięg, ekologia i zachowanie.
Aleksandretta seszelska była endemitem Seszeli. Występowała na wyspach Mahé i Silhouette, jedna obserwacja pochodzi z Praslin. Prawdopodobnie jej dieta składała się ze znajdowanych na drzewach i krzewach bezkręgowców, owoców i nasion. Zjadały również kukurydzę z pól.
Status.
IUCN uznaje aleksandrettę seszelską za gatunek wymarły (EX, Extinct). Była rzadka już w 1867. Newton odnotował, że na Mahé nieomal wtedy wymarła, tępiona za zjadanie dojrzałej kukurydzy z pól. Rothschild odnotował w 1907, że wówczas występowała już tylko na Silhouette, gdzie niemal już wymarła. W 1893 Abbott odstrzelił ostatniego osobnika na Mahé. W 1906, kiedy Nicoll odwiedził tę wyspę, gatunek prawdopodobnie był już wymarły. Do wyginięcia tej papugi przyczyniła się wycinka lasów pod plantacje kokosów właściwych oraz tępienie przez rolników.

</doc>
<doc id="4279492" url="https://pl.wikipedia.org/wiki?curid=4279492" title="Galleria dell'Accademia">
Galleria dell'Accademia



</doc>
<doc id="4279495" url="https://pl.wikipedia.org/wiki?curid=4279495" title="Ewa Konopacka">
Ewa Konopacka

Ewa Anna Krystyna Ponińska-Konopacka (ur. 4 maja 1926 w Paryżu) – łączniczka w powstaniu warszawskim, odznaczona Krzyżem Srebrnym Orderu Virtuti Militari.
Życiorys.
Córka hrabiego Alfreda Ponińskiego, polskiego dyplomaty, i Anny. Po wybuchu II wojny światowej w lutym 1940 przedostała się wraz z matką do Lwowa. Próbowały dotrzeć do ojca przebywającego w Bukareszcie, zostały jednak aresztowane na granicy; jej matkę zesłano do Gułagu, Ewę puszczono. Od lipca 1941 mieszkała w Warszawie. Wstąpiła do 33. Warszawskiej Żeńskiej Drużyny Harcerskiej. Została żołnierzem AK, ukończyła kursy obsługi telefonów wojskowych oraz kursy nauki o broni i przygotowania do walk ulicznych.
W czasie Powstania jako łączniczka „Ewa” była w plutonie łączności 228 w zgrupowaniu „Żyrafa II” w II Obwodzie Armii Krajowej „Żywiciel” na Żoliborzu. 29 września, w czasie skoncentrowanego natarcia ok. 2000 żołnierzy niemieckich i 16 czołgów na klasztor Sióstr Zmartwychwstanek na Żoliborzu, w którym broniło się 117 żołnierzy AK, zgłosiła się do nawiązania kontaktu z odciętym klasztorem. Stanisław Podlewski pisał: "Łączniczka Ewa (Ewa Ponińska), dziewczyna odważna do szaleństwa, próbuje nawiązać łączność: w największym ogniu wiąże porwany kabel polowego telefonu. Ta dzielna dziewczyna trzy razy dociera do klasztoru. Osypana szarym pyłem, pokaleczona, w podartym odzieniu, niestrudzenie donosi amunicję, granaty, zabiera meldunki, podtrzymuje na duchu chłopców. Z tych walk wyniosła Virtuti Militari." […] "Około godziny 16 łączniczka Ewa dociera do klasztoru z rozkazem, by powstańcy opuścili ruiny klasztoru." […] Później, na wieść o kapitulacji Powstania, "Szesnastoletnia łączniczka Ewa, najdzielniejsza z dzielnych, odznaczona Virtuti Militari i dwa razy Krzyżem Walecznych, łka głośno".
Po kapitulacji wyszła do niewoli. Uwolniona 12 kwietnia 1945 przez żołnierzy 1. Dywizji Pancernej gen. Stanisława Maczka, została później żołnierzem 2. Korpusu Polskiego we Włoszech. Odkomenderowana do liceum, zdała maturę w Porto San Giorgio. Wraz z 2. Korpusem wyjechała do Anglii, gdzie została zdemobilizowana w kwietniu 1946 r. w Camp Foxley. W latach 1947-1950 studiowała w Irlandii, otrzymała tytuł "Bachelor of Arts", a potem specjalizację nauczycielską na Uniwersytecie Londyńskim. Po trzech latach pracy w Port-of-Spain w Trynidadzie wyjechała 1954 do Kanady. Tam wyszła za mąż za architekta Tadeusza Konopackiego (1923–2014), który walczył w kompanii „Genowefa” batalionu „Harnaś” w Powstaniu (pseud. „Trzaska”, awansowany do stopnia podporucznika). Przez prawie dwadzieścia lat uczyła w katolickich szkołach w Ottawie. W 1964 r. założyła w Ottawie Ogniwo Federacji Polek w Kanadzie. W 1983 r. przeszła na emeryturę i zajęła się malarstwem.

</doc>
<doc id="4279499" url="https://pl.wikipedia.org/wiki?curid=4279499" title="Kołwa (dopływ Usy)">
Kołwa (dopływ Usy)

Kołwa (ros. Колва) – rzeka w europejskiej części Rosji, na terenie Nienieckiego Okręgu Autonomicznego i Republiki Komi, prawostronny dopływ Usy.
Źródło rzeki znajduje się w północnej części Tundry Bolszeziemielskiej. Rzeka płynie w kierunku południowym. Uchodzi do rzeki Usa, na południowy zachód od miasta Usink.
Długość rzeki wynosi 546 km, a powierzchnia dorzecza – 18 100 km². Rzeka jest żeglowna na długości ponad 350 km od ujścia. Zamarza w okresie od listopada do maja. Od kwietnia do lipca wylewa.

</doc>
<doc id="4279502" url="https://pl.wikipedia.org/wiki?curid=4279502" title="National Gallery of Scotland">
National Gallery of Scotland



</doc>
<doc id="4279504" url="https://pl.wikipedia.org/wiki?curid=4279504" title="Gyangzê (powiat)">
Gyangzê (powiat)

Gyangzê lub Jiangzi (tyb. རྒྱལ་རྩེ་རྫོང་།, Wylie: "rgyal rtse", ZWPY: "Gyangzê"; ) – powiat we południowej części Tybetańskiego Regionu Autonomicznego, w prefekturze Xigazê. W 1999 roku powiat liczył 60 830 mieszkańców.
&lt;br&gt;

</doc>
<doc id="4279506" url="https://pl.wikipedia.org/wiki?curid=4279506" title="Crocknalaragagh">
Crocknalaragagh

Crocknalaragagh (irl. " Cnoc na Láragacha") – góra w hrabstwie Donegal, w Irlandii. Jej szczyt ma wysokość 471 metrów (1545 stóp).
Położenie.
Góra jest drugą najbardziej wysuniętą na północ i najniższą w łańcuchu górskim, jedną z siedmiu sióstr, "Seven Sisters". Siedem sióstr, to Muckish, Ardloughnabrackbaddy, Aghla More, Errigal, Mackoght, Aghla Beg i Crocknalaragagh. Siedem sióstr należy do gór Derryveagh.

</doc>
<doc id="4279513" url="https://pl.wikipedia.org/wiki?curid=4279513" title="Okręg wyborczy nr 14 do Sejmu Polskiej Rzeczypospolitej Ludowej (1989–1991)">
Okręg wyborczy nr 14 do Sejmu Polskiej Rzeczypospolitej Ludowej (1989–1991)

Okręg wyborczy nr 14 do Sejmu Polskiej Rzeczypospolitej Ludowej (1989–1991) obejmował Chojnice oraz gminy Brusy, Bukowiec, Cekcyn, Chojnice (gmina wiejska), Czersk, Dąbrowa Chełmińska, Dobrcz, Dragacz, Drzycim, Gostycyn, Jeżewo, Kamień Krajeński, Kęsowo, Koronowo, Lniano, Lubiewo, Mrocza, Nakło nad Notecią, Nowe, Osie, Osielsko, Pruszcz, Sadki, Sępólno Krajeńskie, Sicienko, Sośno, Śliwice, Świecie, Tuchola, Warlubie i Więcbork (województwo bydgoskie). W ówczesnym kształcie został utworzony w 1989. Wybieranych było w nim 5 posłów w systemie większościowym.
Siedzibą okręgowej komisji wyborczej były Chojnice.

</doc>
<doc id="4279516" url="https://pl.wikipedia.org/wiki?curid=4279516" title="Kołwa">
Kołwa



</doc>
<doc id="4279521" url="https://pl.wikipedia.org/wiki?curid=4279521" title="Aghla More">
Aghla More

Aghla More (irl. " Eachla Mór") – góra w hrabstwie Donegal, w Irlandii. Jej szczyt ma wysokość 584 metrów (1916 stóp).
Położenie.
Góra jest trzecią najbardziej wysuniętą na południe i czwartą najwyższą w łańcuchu górskim, jedną z siedmiu sióstr, "Seven Sisters". Siedem sióstr, to Muckish, Crocknalaragagh, Ardloughnabrackbaddy, Errigal, Mackoght, Aghla Beg i Aghla More. Siedem sióstr należy do gór Derryveagh.

</doc>
<doc id="4279523" url="https://pl.wikipedia.org/wiki?curid=4279523" title="Cēzars Ozers">
Cēzars Ozers

Cēzars Ozers (ur. 30 kwietnia 1937) – łotewski koszykarz. W barwach ZSRR srebrny medalista olimpijski z Rzymu.
Występował na pozycji obrońcy. Zawody w 1960 były jego jedynymi igrzyskami olimpijskimi, w turnieju zdobył 14 punktów. W seniorskiej karierze był związany z VEF Ryga. W barwach tego klubu m.in. dwukrotnie był trzeci w mistrzostwach ZSRR (1960 i 1966).

</doc>
<doc id="4279525" url="https://pl.wikipedia.org/wiki?curid=4279525" title="Cezars Ozers">
Cezars Ozers



</doc>
<doc id="4279527" url="https://pl.wikipedia.org/wiki?curid=4279527" title="Seek Records">
Seek Records

Seek Records – wydawnictwo muzyczne założone w Warszawie przez Martina Tigermaana oraz Piotra Jareckiego (znanych z projektu muzycznego Modfunk). Wytwórnia działała w latach 2005–2011.
Historia.
Seek Records specjalizowało się w wydawaniu muzyki elektronicznej i dance oraz angażowaniu zagranicznych artystów do remiksowania polskich utworów. Do najbardziej udanej współpracy doszło w 2008 roku, gdzie znany francuski muzyk i wokalista Philippe Zdar z grupy Cassius zaśpiewał w utworze "Showtime". Był to jeden z singli, promujący płytę "Modfunk", do którego powstał animowany teledysk ilustratora, pochodzącego ze Szwajcarii, posługującego się pseudonimem "Yehteh".
Z okazji wydania płyty odbyła się głośna promocja wydarzenia w Radiu Euro, na które został zaproszony znany paryski dj i producent "Demon" – Jérémie Mondon. Artysta nie bez powodu pojawił się w legendarnym warszawskim klubie "Piekarnia" obok Modfunk, ponieważ wcześniej pracował także nad remiksem do ich utworu pt. "We got game".
&lt;br&gt;
&lt;br&gt;
&lt;br&gt;

</doc>
<doc id="4279529" url="https://pl.wikipedia.org/wiki?curid=4279529" title="Raron">
Raron

Raron – gmina w Szwajcarii, w zachodnim dystrykcie Raron, w kantonie Valais, licząca 1930 mieszkańców (2017).

</doc>
<doc id="4279530" url="https://pl.wikipedia.org/wiki?curid=4279530" title="Okręg wyborczy nr 15 do Sejmu Polskiej Rzeczypospolitej Ludowej (1989–1991)">
Okręg wyborczy nr 15 do Sejmu Polskiej Rzeczypospolitej Ludowej (1989–1991)

Okręg wyborczy nr 15 do Sejmu Polskiej Rzeczypospolitej Ludowej (1989–1991) obejmował Inowrocław oraz gminy Barcin, Białe Błota, Dąbrowa, Dąbrowa Biskupia, Gąsawa, Gniewkowo, Inowrocław (gmina wiejska), Janikowo, Janowiec Wielkopolski, Jeziora Wielkie, Kcynia, Kruszwica, Łabiszyn, Mogilno, Nowa Wieś Wielka, Pakość, Rogowo, Rojewo, Solec Kujawski, Strzelno, Szubin, Trzemeszno, Złotniki Kujawskie i Żnin (województwo bydgoskie). W ówczesnym kształcie został utworzony w 1989. Wybieranych było w nim 4 posłów w systemie większościowym.
Siedzibą okręgowej komisji wyborczej był Inowrocław.

</doc>
<doc id="4279539" url="https://pl.wikipedia.org/wiki?curid=4279539" title="Muckish">
Muckish

Muckish (irl. "Mucais/an Mhucais", co oznacza "grzbiet świni") – charakterystyczna góra z płaskim dachem w górach Derryveagh, w hrabstwie Donegal, w Irlandii. Jej szczyt ma wysokość 666 metrów (2185 stóp).
Położenie.
Góra jest trzecim, co do wielkości szczytem w górach Derryveagh i zajmuje 163 miejsce w kategorii "najwyższych szczytów Irlandii". Muckish jest również najbardziej wysuniętą na północ i drugą, co do wysokości w łańcuchu górskim górą. Jest jedną z siedmiu sióstr, "Seven Sisters". Siedem sióstr, to Crocknalaragagh, Ardloughnabrackbaddy, Errigal, Mackoght, Aghla Beg, Aghla More i Muckish. Siedem sióstr należy do gór Derryveagh.
Muckish.
Wysokiej jakości piasek kwarcowy wydobywano na zboczach góry; pozostałości po kamieniołomach widać po jego północnej stronie. "Ścieżka górnika", to droga prowadząca na szczyt północnej strony góry. Część tej trasy podąża ścieżką, wykorzystywaną przez robotników do dotarcia do kamieniołomu. Piasek był eksportowany i głównie wykorzystywany do produkcji szkła optycznego. Mniej trudna droga do szczytu zaczyna się od Muckish Gap po południowej stronie góry.
Na szczycie płaskowyżu znajduje się duży kopiec (sztuczny pagórek z kamieni) widoczny z poziomu morza. W 2000 na szczycie umieszczono duży metalowy krzyż, zastępując drewniany, zniszczony podczas burzy. Nowy krzyż został położony znacznie bliżej północnego krańca góry, podczas gdy kopiec znajduje się na południu.
"Falcarragh", "Moyra", "Dunfanaghy" i "Creeslough", to wsie położone najbliżej Muckish. Po stronie Falcarragh leży "Mám na Mucaise" ("Luka Muckish"), w którym znajduje się "Droichead na nDeor" ("most łez"). To właśnie z tego mostu tysiące emigrantów Cloughane'a pożegnało członków rodziny. Percy French, słynny poeta, odwiedził dzielnicę na początku XX wieku i podczas pobytu w hotelu Falcarragh napisał wiersz "Irlandzka matka".
W 2012 ukazał się 40-minutowy film dokumentalny o Muckish, zatytułowany "Szklana góra: opowieść o piasku Muckish".

</doc>
<doc id="4279542" url="https://pl.wikipedia.org/wiki?curid=4279542" title="Eachla Mór">
Eachla Mór



</doc>
<doc id="4279546" url="https://pl.wikipedia.org/wiki?curid=4279546" title="Nikol Paszinian">
Nikol Paszinian

Nikol Paszinian, (ur. 1 czerwca 1975 w Iczewanie) – ormiański dziennikarz i polityk, przywódca antyrządowych protestów w 2018 roku, od 8 maja 2018 premier Armenii.
Życiorys.
Od 1991 studiował dziennikarstwo na państwowym uniwersytecie w Erywaniu, jednak nie ukończył studiów, gdy po czterech latach relegowano go z powodu jego politycznego zaangażowania. Jeszcze w czasie studiów pracował jako dziennikarz, pisał do wielu różnych tytułów. W latach 1998–1999 był redaktorem naczelnym gazety "Oragir", a następnie do 2012 kierował redakcją "Haykakan Zhamanak" – największego liberalnego dziennika armeńskiego, który był wysoce krytyczny wobec kolejnych rządów. Jako dziennikarz był wielokrotnie pozywany przez przedstawicieli władzy o zniesławienie lub szkalowanie, m.in. w 2000 został skazany za szkalowanie. W 2004 eksplodował jego samochód zaparkowany pod redakcją.
W czasie kampanii prezydenckiej w 2008 udzielał się w sztabie Lewona Ter-Petrosjana, konkurującego z Serżem Sarkisjanem. Po tamtych wyborach miały miejsce trwające 10 dni masowe protesty, które zostały krwawo stłumione przez władze, a ponad 100 opozycjonistów aresztowano. Paszinian został obarczony odpowiedzialnością za zamieszki i ukrywał się przez ponad rok, po czym został skazany na siedem lat więzienia, gdy w czerwcu 2009 ujawnił się. Po dwóch latach, w maju 2011 został zwolniony z więzienia w ramach większej amnestii.
W 2012 został wybrany na posła, mandat objął 6 maja tego samego roku i przez następne pięć lat zasiadał w nim jako członek opozycyjnego Ormiańskiego Kongresu Narodowego. W 2017 kierował partią należącą do opozycyjnego sojuszu Elk, ten blok partii zdobył 120 tys. głosów i uzyskał trzecie miejsce w wyborach parlamentarnych. W tym samym roku startował w wyborach na urząd burmistrza Erywania i uzyskał drugie miejsce z wynikiem 21% głosów. W kwietniu 2018 został przywódcą protestów przeciwko nominacji Serża Sarkisjana na stanowisko premiera.
8 maja 2018 Zgromadzenie Narodowe zatwierdziło jego kandydaturę na stanowisku premiera Armenii.
Żonaty z Anną Hakobjan, którą poznał na studiach. Z żoną ma trzy córki i syna.

</doc>
<doc id="4279555" url="https://pl.wikipedia.org/wiki?curid=4279555" title="Marissa Castelli">
Marissa Castelli

Marissa Castelli (ur. 20 sierpnia 1990 w Providence) – amerykańska łyżwiarka figurowa, startująca w parach sportowych. Brązowa medalistka olimpijska z Soczi (2014, drużynowo), brązowa medalistka mistrzostw czterech kontynentów (2013) oraz dwukrotna mistrzyni Stanów Zjednoczonych (2013, 2014). Po zakończeniu kariery amatorskiej na początku 2019 roku została trenerką łyżwiarstwa i choreografem w rodzinnym Providence. 

</doc>
<doc id="4279558" url="https://pl.wikipedia.org/wiki?curid=4279558" title="Mistrzostwa Świata U-20 w Piłce Ręcznej Kobiet 1977">
Mistrzostwa Świata U-20 w Piłce Ręcznej Kobiet 1977

Mistrzostwa Świata U-20 w Piłce Ręcznej Kobiet 1977 – pierwsze mistrzostwa świata U-20 w piłce ręcznej kobiet, oficjalny międzynarodowy turniej piłki ręcznej o randze mistrzostw świata organizowany przez IHF mający na celu wyłonienie najlepszej żeńskiej reprezentacji narodowej złożonej z zawodniczek do lat dwudziestu. Odbył się w dniach 30 września – 7 października 1977 roku w Rumunii.
Tytuł zdobyła reprezentacja Jugosławii.
Faza pucharowa.
Mecz o 13. miejsce
Mecz o 11. miejsce
Mecz o 9. miejsce
Mecz o 7. miejsce
Mecz o 5. miejsce
Mecz o 3. miejsce
Mecz o 1. miejsce

</doc>
<doc id="4279570" url="https://pl.wikipedia.org/wiki?curid=4279570" title="Ludwik Zdanowicz">
Ludwik Zdanowicz

Ludwik Feliks Zdanowicz (ur. 18 maja 1814 w Datnowie, zm. 26 grudnia 1896 w Wilnie) – polski duchowny rzymskokatolicki, biskup pomocniczy i administrator diecezji wileńskiej.
Biografia.
Urodził się w rodzinie szlacheckiej na Żmudzi. Ukończył seminarium i Akademię Duchowną w Wilnie. 17 kwietnia 1837 otrzymał święcenia diakonatu, a 12 czerwca 1837 prezbiteriatu z rąk biskupa pomocniczego wileńskiego Andrzeja Benedykta Kłągiewicza. Jego neoprezbiter został wikariuszem parafii Narodzenia Najświętszej Maryi Panny w Widzach oraz kapelanem majątku Cerkliszki hr. Edwarda Mostowskiego. Następnie pełnił funkcje: adiunkta Akademii Duchownej (1839 - 1842), gdzie wykładał teologię pastoralną i język łaciński oraz w 1841 uzyskał tytuł magistra świętej teologii, profesora Seminarium Duchownego w Wilnie (1842 - 1844), inspektora Seminarium Duchownego w Wilnie, kaznodziei katedralnego oraz proboszcza parafii św. Jana Chrzciciela w Holszanach (1844 - 1850), proboszcza parafii Nawiedzenia Najświętszej Maryi Panny w Trokach (1850 - 1862), rektora i profesora Seminarium Duchownego w Wilnie (1863 - 1870).
25 marca 1859 został kanonikiem wileńskim. W 1878 wybrany przez kapitułę wileńską asesorem kolegium petersburskiego. W Petersburgu był również profesorem seminarium. 1 sierpnia 1885, po aresztowaniu przez Rosjan za protesty przeciwko nasileniu działań rusyfikacyjnych i ograniczaniu praw Polaków biskupa wileńskiego Karola Hryniewieckiego, wybrany administratorem diecezji wileńskiej. Funkcję tę pełnił do objęcia diecezji przez nowego biskupa 20 kwietnia 1890.
30 grudnia 1889 papież Leon XIII mianował go biskupem pomocniczym wileńskim oraz biskupem tytularnym Dionysiasu. 11 maja 1890 w kościele św. Katarzyny w Petersburgu przyjął sakrę biskupią z rąk biskupa kujawsko-kaliskiego Aleksandra Kazimierza Bereśniewicza. Współkonsekratorami byli biskup tyraspolski Anton Zerr oraz biskup pomocniczy żmudzki Antoni Baranowski.
Po śmierci biskupa wileńskiego Antoniego Franciszka Audziewicza w 1895 kapituła wileńska ponownie wybrała bpa Zdanowicza administratorem diecezji. Pełnił tę funkcję do śmierci 26 grudnia 1896. Pochowany na cmentarzu na Rossie.

</doc>
<doc id="4279571" url="https://pl.wikipedia.org/wiki?curid=4279571" title="Ludwik Feliks Zdanowicz">
Ludwik Feliks Zdanowicz



</doc>
<doc id="4279572" url="https://pl.wikipedia.org/wiki?curid=4279572" title="Orovada">
Orovada

Orovada – jednostka osadnicza w Stanach Zjednoczonych, w stanie Nevada, w hrabstwie Humboldt.
Nazwa jest połączeniem (złoto) oraz Nevada. 
Pierwsza stała osada powstała w 1918 roku. 

</doc>
<doc id="4279581" url="https://pl.wikipedia.org/wiki?curid=4279581" title="Okręg wyborczy nr 16 do Sejmu Polskiej Rzeczypospolitej Ludowej (1989–1991)">
Okręg wyborczy nr 16 do Sejmu Polskiej Rzeczypospolitej Ludowej (1989–1991)

Okręg wyborczy nr 16 do Sejmu Polskiej Rzeczypospolitej Ludowej (1989–1991) obejmował województwo chełmskie. W ówczesnym kształcie został utworzony w 1989. Wybieranych było w nim 4 posłów w systemie większościowym.
Siedzibą okręgowej komisji wyborczej był Chełm.

</doc>
<doc id="4279592" url="https://pl.wikipedia.org/wiki?curid=4279592" title="Paradise Valley (Nevada)">
Paradise Valley (Nevada)

Paradise Valley – jednostka osadnicza w Stanach Zjednoczonych, w stanie Nevada, w hrabstwie Humboldt.

</doc>
<doc id="4279593" url="https://pl.wikipedia.org/wiki?curid=4279593" title="Valmy (Nevada)">
Valmy (Nevada)

Valmy – jednostka osadnicza w Stanach Zjednoczonych, w stanie Nevada, w hrabstwie Humboldt.

</doc>
<doc id="4279594" url="https://pl.wikipedia.org/wiki?curid=4279594" title="I. liga egipska w piłce nożnej">
I. liga egipska w piłce nożnej



</doc>
<doc id="4279595" url="https://pl.wikipedia.org/wiki?curid=4279595" title="Zendesk">
Zendesk

Zendesk – platforma internetowa dedykowana obsłudze klienta. 
Platforma została utworzona w Kopenhadze w 2007 roku przez Mikkela Svane’a, Mortena Primdahla i Alexandra Aghassipoura. W 2008 Zendesk otrzymał 500 tysięcy dolarów między innymi od współzałożyciela Pageflakes Christopha Janza. W 2009 roku siedziba Zendesku została przeniesiona do San Francisco. Na platformie zarejestrowanych jest 125 000 płatnych kont. Zendesk zatrudnia 2200 pracowników oraz jest dostępny w ponad 40 językach. Zendesk jest notowany na New York Stock Exchange, a jego symbol to ZEN.
W 2015 roku Zendesk zdobył nagrodę Cloud Award w kategorii Most Innovative Use of Big Data in the Cloud. W trzecim kwartale 2016 roku Zendesk zarobił 80,7 miliona dolarów.

</doc>
<doc id="4279596" url="https://pl.wikipedia.org/wiki?curid=4279596" title="Okręg wyborczy nr 17 do Sejmu Polskiej Rzeczypospolitej Ludowej (1989–1991)">
Okręg wyborczy nr 17 do Sejmu Polskiej Rzeczypospolitej Ludowej (1989–1991)

Okręg wyborczy nr 17 do Sejmu Polskiej Rzeczypospolitej Ludowej (1989–1991) obejmował województwo ciechanowskie. W ówczesnym kształcie został utworzony w 1989. Wybieranych było w nim 5 posłów w systemie większościowym.
Siedzibą okręgowej komisji wyborczej był Ciechanów.

</doc>
<doc id="4279597" url="https://pl.wikipedia.org/wiki?curid=4279597" title="Ruth Alsop">
Ruth Alsop

Ruth Alsop (ur. 1879 w Melbourne, zm. 1976) – australijska architekt 
Biografia.
Ruth Alsop urodziła się w 1879 w Melbourne jako córka Anny i Johna Alsop, jej rodzina była wielodzietna, jej rodzice mieli ośmioro dzieci, a ona była drugim najmłodszym. Zaczęła pracować jako architekt w firmie swojego brata Rodneya w 1907. Przerwała swoją pracę w 1916 z powodu złego stanu zdrowia rodziców. Ruth pozostała zarejestrowana jako architektka w RVIA do 1927. Jedynym zaprojektowanym przez nią udokumentowanym budynkiem był skromny dom w Dorset Road. 
Ruth Alsop zmarła w 1976 w wieku 97 lat. 
W Canberze jej imieniem nazwano ulicę dla jej upamiętnienia.

</doc>
<doc id="4279600" url="https://pl.wikipedia.org/wiki?curid=4279600" title="Percy French">
Percy French

William Percy French (ur. 1 maja 1854 w Clooneyquin House obok Elphin, hrabstwa Roscommon, zm. 24 stycznia 1920 w Formby, Merseyside) – irlandzki autor piosenek i artysta.
Życiorys.
French studiował inżynierię lądową w Trinity College w Dublinie. W 1881 chciał wyemigrować do Kanady, ale otrzymał pracę jako inspektor systemów odwadniających w hrabstwie Cavan.
Już jako student zaczął pisać piosenki, podobnie jak w 1877 popularny Abdul Abulbul Amir o pojedynku dwóch oszałamiających bohaterów w toczącej się wojnie rosyjsko-tureckiej, rosyjskiego Ivana Skavinskyiego „Skavara” i tureckiego tytułowego bohatera.
Po zwolnieniu w 1887 z powodu oszczędności publicznych, był pierwszym dziennikarzem (dwa lata w komiksowym tygodniku, "The Jarvey"), a następnie pełnoetatowym autorem piosenek i artystą, który był znany z pisania komicznych piosenek, takich, jak "Phil the Fluters Ball" (o piłce w kraju), "Slattery's Mounted Foot, Come back Paddy Reilly to Ballyjamesduff", "The Mountains of Mourne" (przez irlandzkiego pracownika z gór Mourne w Londynie) i "Are Ye Right There, Michael?" (o złym stanie linii kolejowej w "hrabstwie Clare").
Muzyka często pochodziła od jego przyjaciela, doktora, W. H. Collissona, który inspirację czerpał z podróży przez Irlandię lub z kręgu swoich znajomych. Sam koncertował z samodzielnie napisanymi utworami, w widowiskach rewiowych, brał udział w skeczach i opowiadał historie, od 1900 występował również w halach muzycznych, w londyńskiej metropolii.
Był też znany z akwarelii.
Życie prywatne.
Pod koniec 1880 był w związku małżeńskim z Kathleen Armitage-Moore. W 1891 jego żona zmarła podczas porodu, jego córka także. Rok później ożenił się po raz drugi z Helen Sheldon, z którą miał trzy córki.

</doc>
<doc id="4279614" url="https://pl.wikipedia.org/wiki?curid=4279614" title="Vallachia">
Vallachia

Vallachia – polski zespół blackmetalowy. Grupa powstała latem w 1992 we Wrocławiu z inicjatywy Quithe'a i Nocturnal'a Profanator'a, późniejszego gitarzysty Misterium i klawiszowca Eternal Fear oraz Grimlord w latach późniejszych. W 1993 roku duet zasila dwóch nowych członków, Dark i Bazaborath. Po wyrzuceniu z zespołu Nocturnala'a Profanatora, Vallachia staje się częścią nurtu NSBM wraz z zaprzyjaźnionymi zespołami wrocławskimi Graveland i Infernum. W 1994 Vallachia kończy swoją działalność.

</doc>
<doc id="4279618" url="https://pl.wikipedia.org/wiki?curid=4279618" title="Limay (rzeka)">
Limay (rzeka)

Limay (hiszp. "río Limay") – rzeka w środkowej Argentynie, wyznaczająca granicę między prowincjami Neuquén i Río Negro, jedna z rzek źródłowych rzeki Negro.
Rzeka wypływa ze wschodniego skraju jeziora Nahuel Huapí, na wysokości 790 m n.p.m. Płynie w kierunku północno-wschodnim. W pobliżu miasta Neuquén łączy się z rzeką Neuquén, tworząc Negro. Długość rzeki wynosi 430 km, a powierzchnia dorzecza – 56 000 km².
Na rzece zbudowanych zostało pięć elektrowni wodnych (Alicurá, Piedra del Águila, Pichi Picún Leufú, El Chocón i Arroyito), o łącznej mocy blisko 5 GW. Nad rzeką znajduje się jedyny w Ameryce Południowej zakład produkcji ciężkiej wody.

</doc>
<doc id="4279623" url="https://pl.wikipedia.org/wiki?curid=4279623" title="Limay">
Limay



</doc>
<doc id="4279627" url="https://pl.wikipedia.org/wiki?curid=4279627" title="Okręg wyborczy nr 18 do Sejmu Polskiej Rzeczypospolitej Ludowej (1989–1991)">
Okręg wyborczy nr 18 do Sejmu Polskiej Rzeczypospolitej Ludowej (1989–1991)

Okręg wyborczy nr 18 do Sejmu Polskiej Rzeczypospolitej Ludowej (1989–1991) obejmował Częstochowę oraz gminy Dąbrowa Zielona, Gidle, Irządze, Janów, Kłomnice, Koniecpol, Kruszyna, Lelów, Moskorzew, Mstów, Mykanów, Nowa Brzeźnica, Olsztyn, Pajęczno, Poczesna, Poraj, Przyrów, Radków, Rędziny, Secemin, Strzelce Wielkie, Szczekociny i Żytno (województwo częstochowskie). W ówczesnym kształcie został utworzony w 1989. Wybieranych było w nim 5 posłów w systemie większościowym.
Siedzibą okręgowej komisji wyborczej była Częstochowa.

</doc>
<doc id="4279634" url="https://pl.wikipedia.org/wiki?curid=4279634" title="Ciemny las">
Ciemny las

Ciemny las – powieść fantastyczno-naukowa autorstwa chińskiego pisarza Liu Cixina, wydana w 2008. Na język polski została przetłumaczona w 2017 roku i została wydana nakładem Dom Wydawniczy „Rebis”. Jest kontynuacją "Problemu trzech ciał", pierwszego tomu trylogii "Wspomnienie o przeszłości Ziemi".
Fabuła.
Za czterysta lat na Ziemię ma przybyć obca cywilizacja, która ma zamiar zniszczyć ludzkość, aby zapewnić sobie miejsce do życia. Ruch na rzecz Ziemskiej Trisolaris, czyli zgrupowania osób wspierającego ich, został pokonany, jednak przez ich pomoc wrogowie kontrolują ludzką technologię, mając wgląd do wszystkiego, z wyłączeniem ludzkich umysłów. W ten sposób powstaje program Wpatrujących się w ścianę.
Po tym, jak ginie dziewczyna, z którą spędził noc, Luo Ji zostaje mianowany Wpatrującym się w ścianę. Jako niezbyt wybitny naukowiec nie rozumie, dlaczego to właśnie on został zmuszony, aby zająć to miejsce. Częścią jego planu jest posiadanie domu z marzeń oraz idealnej kobiety. ONZ doprowadza do spełnienia jego pragnienia: mężczyzna dostaje posiadłość, a u jego boku pojawia się kobieta, Zuhang Yan, absolwentka Centralnej Akademii Sztuk Pięknych. Para prędko doczekuje się dziecka. 
Jednocześnie pozostali Wpatrujący się w ścianę pracują nad pokonaniem najeźdźców w bardziej konwencjonalny sposób. Jeden z nich prędko jednak zostaje odkryty i popełnia samobójstwo.
Po kilku latach beztroskiego życia żona i dziecko Luo Ji zostają poddani hibernacji do dnia Sądu Ostatecznego, albo do dnia, w którym plan Wpatrującego się w ścianę się powiedzie. Mężczyzna wpada na pomysł, którego wykonanie wymaga jednak czasu: zostaje poddany trwającej dwieście lat hibernacji. Po tym czasie wybudza się i odkrywa, że świat, który znał, już dawno przestał istnieć: ludzkość rozwinęła się, choć w zupełnie innym kierunku, niźli by się tego spodziewał.
Ruch na rzecz Ziemskiej Trisolaris.
Ruch na rzecz Ziemskiej Trisolaris, w skrócie RZT, jest organizacją, która ma na celu nie dopuścić do zwycięstwa ludzkości w dniu Sądu Ostatecznego, czyli bitwy pomiędzy przybyszami z kosmosu oraz siłami Ziemi. Po wyłonieniu Wpatrujących się w ścianie ich głównym celem stało się wyeliminowanie ich, poprzez odkrycie ich planów. Osoby, które miały się tym zajmować nazywane były Burzycielami Ścian.

</doc>
<doc id="4279641" url="https://pl.wikipedia.org/wiki?curid=4279641" title="Okręg wyborczy nr 19 do Sejmu Polskiej Rzeczypospolitej Ludowej (1989–1991)">
Okręg wyborczy nr 19 do Sejmu Polskiej Rzeczypospolitej Ludowej (1989–1991)

Okręg wyborczy nr 19 do Sejmu Polskiej Rzeczypospolitej Ludowej (1989–1991) obejmował Lubliniec oraz gminy Blachownia, Ciasna, Dobrodzień, Gorzów Śląski, Herby, Kalety, Kamienica Polska, Kłobuck, Kochanowice, Konopiska, Koszęcin, Koziegłowy, Kroczyce, Krzepice, Lipie, Miedźno, Myszków, Niegowa, Olesno, Opatów, Panki, Pawonków, Popów, Praszka, Przystajń, Radłów, Rudniki, Włodowice, Woźniki, Wręczyca Wielka i Żarki (województwo częstochowskie). W ówczesnym kształcie został utworzony w 1989. Wybieranych było w nim 4 posłów w systemie większościowym.
Siedzibą okręgowej komisji wyborczej był Lubliniec.

</doc>
<doc id="4279646" url="https://pl.wikipedia.org/wiki?curid=4279646" title="Patricia Gibney">
Patricia Gibney

Patricia Gibney (ur. w 1962 w Mullingar) – irlandzka pisarka, twórczyni cyklu o Inspektor Lottie Parker. Jej pierwszy kryminał sprzedał się w nakładzie 100 000 egzemplarzy w ciągu miesiąca od wydania. Po czternastu miesiącach od debiutu jej seria została sprzedana w liczbie ponad miliona egzemplarzy.
Pochodzi z Mullingar. Zaczęła pisać w ramach terapii po śmierci męża w 2009 roku. Ma trójkę dzieci.
Przez trzydzieści lat pracowała w Radzie Hrabstwa Westmeath. Swoją pierwszą książkę, powieść dla dzieci "Spring Sprong Sally", wydała metodą samopublikowania. Dołączyła do Irish Writers Centre, aby poprawić swój warsztat pisarski. Następnie podpisała umowę z Bookouture, od 2017 do 2018 roku wydając cztery powieści kryminalne.

</doc>
<doc id="4279650" url="https://pl.wikipedia.org/wiki?curid=4279650" title="Lista najczęściej odwiedzanych muzeów sztuki (2017)">
Lista najczęściej odwiedzanych muzeów sztuki (2017)

Lista najczęściej odwiedzanych muzeów sztuki (2017) – lista przedstawiająca najliczniej odwiedzane muzea sztuki na świecie w 2017 roku, zgodnie z brytyjską publikacją „The Art Newspaper”, badaniem analizującym liczby zwiedzających ("Review Visitor Figures Survey", kwiecień 2018 r.), katalogiem muzeów ("Museum Index") międzynarodowego stowarzyszenia Themed Entertainment Association (TEA) oraz firmą inżynieryjną (AECOM). Lista zawiera wyłącznie te placówki, które zostały uwzględnione we wspomnianych źródłach. Zestaw grupuje wyróżniające się muzea, w których prezentowanie sztuki jest podstawowym celem wystaw.

</doc>
<doc id="4279654" url="https://pl.wikipedia.org/wiki?curid=4279654" title="1701 w sztukach plastycznych">
1701 w sztukach plastycznych



</doc>
<doc id="4279655" url="https://pl.wikipedia.org/wiki?curid=4279655" title="Le Zombie">
Le Zombie

Le Zombie – fanzin science-fiction, w skład którego wchodzą 72 numery publikowane przez Boba Tuckera, autora fantastyki naukowej, w latach 1938 do 2001. Fanzin wydawany był nieregularnie, jak podawał wydawca – „za każdym razem, gdy budzi się zombie”. W 1975 roku pojawił się ostatni numer. Następnie, w 2000 roku, Bob Tucker wznowił fanzin i wydał pięć numerów.
Wiele zwrotów oraz metod pisania fan fiction ma swoje korzenie właśnie w tym fanzinie, w tym określenie space opera. W połowie 1942 roku Le Zombie, wraz z fanzinem Spaceways Harry’ego Warnera zaczęły sponsorować Serwis Fanzine, jako sposób dystrybucji fanzinów żołnierzom służącym w trakcie II wojny światowej.

</doc>
<doc id="4279657" url="https://pl.wikipedia.org/wiki?curid=4279657" title="Jacques Lassalle">
Jacques Lassalle

Jacques Lassalle (ur. 6 lipca 1936 w Clermont-Ferrand, zm. 2 stycznia 2018 w Paryżu) – francuski reżyser, aktor, dramaturg i dyrektor teatrów. Studia ukończył na Conservatoire National Supérieur d’Art Dramatique.
W 1967 założył Studio-Théâtre de Vitry. Wystawiał sztuki według utworów Molière’a, Goldoniego, Pierre’a de Marivaux, Williama Shakespeare’a, Ruzzante’a, Labiche’a i Giovanniego Boccaccia. Tym teatrem studyjnym kierował do 1982. Inscenizował również własne dramaty. Poza tym organizował dyskusje i reżyserował przedstawienia uliczne.
Od 1983 do 1990 pełnił obowiązki dyrektora Théâtre National w Strasburgu. Na deskach tego teatru wystawił między innymi "Świętoszka" Molière’a (1983) i "Woyzecka" Büchnera (1984). W latach 1990–1993 sprawował funkcję kierownika generalnego Comédie-Française. Po trzech latach otrzymał wymówienie podyktowane względami politycznymi. W Comédie-Française wyreżyserował "Don Juana" Moliere’a z Andrzejem Sewerynem w roli głównej. Po odejściu z Comédie-Française w 1994 założył własny teatr pod nazwą La Compagne Jacques Lassalle Pour Mémoire. Wraz z tą grupą wystawiał sztuki na różnych scenach i festiwalach teatralnych. Na festiwalu w Awinionie przedstawił publiczności między innymi "Andromachę" (1994) i "Medeę" Eurypidesa (2000).
Oprócz klasycznych przedstawień teatralnych realizował również spektakle operowe w Opéra de Paris i Opéra de Montpellier.
Swoje inscenizacje prezentował również poza granicami Francji. W 2006 przyjechał z przedstawieniem "Świętoszka" ("Tartuffe albo Szalbierz") do Teatru Narodowego w Warszawie. Współpracował również z Teatrem Polskim w Warszawie. W 2014 wystawił w nim "Króla Leara" Williama Shakespeare’a.
Kilka razy przewodniczył obradom jury Międzynarodowego Festiwalu Szkół Teatralnych w Warszawie.
Był wykładowcą na uczelniach artystycznych. W latach 1969–1981 prowadził zajęcia w paryskim Institut d’Etudes Théâtrales. W 1982 otrzymał stanowisko profesora w Conservatoire.
Jest autorem kilku sztuk, jak "Jonathan des années 30", "Un couple pour l’hiver", "Le Soleil entre les arbres", "Un dimanche indécis dans la vie d’Anna", "Avis de recherche".
W 1998 r. za osiągnięcia sceniczne otrzymał Wielką Nagrodę Narodową. Był też kawalerem Orderu Narodowego Legii Honorowej.
Stan zdrowia reżysera pogorszył się po śmierci jego żony Françoise w 2016. Trafił wtedy do szpitala. Zmarł w domu opieki dla osób starszych w Paryżu w wieku 81 lat.

</doc>
<doc id="4279696" url="https://pl.wikipedia.org/wiki?curid=4279696" title="Krzyż za 25-letnią Służbę Wojskową">
Krzyż za 25-letnią Służbę Wojskową



</doc>
<doc id="4279706" url="https://pl.wikipedia.org/wiki?curid=4279706" title="Okopy (skały)">
Okopy (skały)

Okopy – grupa skał w lewych zboczach Doliny Prądnika w Ojcowskim Parku Narodowym. Znajdują się na wzgórzu Okopy, zwanym też Górą Okopy, naprzeciwko wylotu doliny Korytania. Są dobrze widoczne z drogi biegnącej Doliną Prądnika, gdyż tworzy ona w tym miejscu niewielkie rozszerzenie pokryte łąkami.
Pochodzenie nazwy nie jest znane. Wzgórze Okopy znane jest natomiast z odkrytych przez archeologów na jego szczycie pozostałości dawnego grodziska, również zwanego Okopy, oraz jaskiń znajdujących się na jego skałach. Jedna z nich (Jaskinia Okopy Wielka Dolna) ma otwór na wysokości około 90 m nad dnem Doliny Prądnika i dobrze z niej widoczny. Kilkanaście metrów powyżej tego otworu znajduje się otwór drugiej jaskini – Jaskinia Okopy Górna.
Przez las powyżej szczytów skał Okopów prowadzi znakowany szlak turystyczny. Pionowe ściany od strony szlaku zabezpieczono linowymi barierkami. 
Szlak turystyki pieszej.
 wejście obok skały Słupek, przez wąwóz Wawrzonowy Dół, wypłaszczenie Skały Krukowskiego, Jaskinię Ciemną, powyżej skały Rękawica, przez punkty widokowe na górze Koronnej i skałę Wapiennik, obok Podwójnej i Skały Puchacza do dna Doliny Prądnika przy wylocie Wąwozu Smardzowickiego. 

</doc>
<doc id="4279712" url="https://pl.wikipedia.org/wiki?curid=4279712" title="Ford Escort RS1800">
Ford Escort RS1800



</doc>
<doc id="4279715" url="https://pl.wikipedia.org/wiki?curid=4279715" title="Góra Okopy">
Góra Okopy

Góra Okopy lub Okopy – wzgórze na Wyżynie Olkuskiej w Ojcowskim Parku Narodowym (OPN) nad Doliną Prądnika. Od wschodniej strony łagodnie przechodzi w bezleśną wierzchowinę, od północy we wzgórze Koronna, od południa opada do Wąwozu Smardzowickiego. Stoki zachodnie opadające do Doliny Prądnika naprzeciwko wylotu wąwozu Korytania są bardzo strome, w niektórych miejscach podcięte pionowymi ścianami. Jest w nich grupa skał, również zwana Okopami, a w skałach tych dwie jaskinie: Jaskinia Okopy Wielka Dolna i Jaskinia Okopy Górna. Na porośniętym lasem szczycie wzgórza archeolodzy znaleźli pozostałości dawnego grodziska Okopy. Porośnięta lasem część wzgórza nad Doliną Prądnika znajduje się w granicach OPN, bezleśna, pokryta polami uprawnymi wierzchowina poza granicami OPN należy do miejscowości Smardzowice.
Pochodzenie nazwy Okopy jest nieznane. Przez wzgórze prowadzi znakowany szlak turystyki pieszej. Jest porośnięte lasem, ale na skale powyżej jaskini Okopy Wielkie Dolna znajduje się punkt widokowy, z którego roztacza się widok na Dolinę Prądnika. Szlak prowadzi tuż ponad urwistymi ścianami skał Okopy. Zabezpieczono go linowymi barierkami.
Szlak turystyki pieszej.
 wejście obok skały Słupek, przez wąwóz Wawrzonowy Dół, wypłaszczenie Skały Krukowskiego, Jaskinię Ciemną, obok skały Rękawica, przez punkty widokowe na Górze Koronnej, Wapiennik, obok Podwójnej i Skały Puchacza do dna Doliny Prądnika przy wylocie Wąwozu Smardzowickiego. 

</doc>
<doc id="4279716" url="https://pl.wikipedia.org/wiki?curid=4279716" title="Tilly i przyjaciele">
Tilly i przyjaciele

Tilly i przyjaciele ("ang. Tilly &amp; friends 2012") – brytyjski serial dla dzieci. W Polsce emitowany od 13 maja 2013 roku na kanale CBeebies.
Fabuła.
Tilly zaprasza dzieci do swojego małego, żółtego domku, gdzie wraz z nią i piątką zaprzyjaźnionych z nią zwierzątek będą poznawać świat. Przyjaciele Tilly to próżna kura Pru, wrażliwa świnka Hektor, psotna krokodylica Doodle, odważny królik Tiptoe, oraz niewinny słonik Tumpty - najmłodszy z całej paczki. Serial zachęca dzieci do tworzenia. Mali widzowie z pewnością odnajdą się w świecie Tilly.
Wersja polska.
W wersji polskiej wystąpili:
Dialogi: Barbara Żmijewska
Nagranie i realizacja dźwięku: Marcin Kalinowski i Karolina Kinder
Kierownictwo produkcji: Paweł Żwan
Opracowanie wersji polskiej: Studio Tercja Gdańsk dla Hippeis Media
Lektor: Tomasz Przysiężny

</doc>
<doc id="4279717" url="https://pl.wikipedia.org/wiki?curid=4279717" title="The One You Know">
The One You Know

The One You Know – pierwszy singel amerykańskiego zespołu muzycznego Alice in Chains, promujący szósty album studyjny "Rainier Fog", opublikowany 24 sierpnia 2018 nakładem wytwórni BMG. 3 maja utwór został zaprezentowany za pośrednictwem oficjalnego konta grupy w serwisie YouTube. Autorem tekstu i kompozytorem jest Jerry Cantrell. Czas trwania wynosi 4 minuty i 49 sekund, co sprawia, że kompozycja należy do jednej z krótszych wchodzących w skład płyty.
Analiza.
Zapytany o liryczną inspirację utworu, Jerry Cantrell przyznał podczas sesji The Sound Lounge dla rozgłośni radiowej 101WKQX’s: „To zawsze jest dla mnie naprawdę trudne, wytłumaczyć, co to jest. Bo wolę raczej, żebyś ty mi powiedział… i nawet nie powiedział – cokolwiek by to było dla ciebie. I jestem też trochę samolubny – więc lubię niekiedy zachować w środku siebie to, co dla mnie. Fajna część pisania piosenek i wyzwanie tworzenia polega na tym, aby przekształcić coś personalnego, osobistego, co jest wewnątrz nas i sprawić, że będzie ono uniwersalnie możliwe do przetłumaczenia dla wszystkich. Wszyscy jesteśmy istotami ludzkimi, więc nie jesteśmy aż tak odlegli od siebie i wszyscy jesteśmy prawie tacy sami, zasadniczo. Więc jeśli ty coś czujesz i uwolnisz to z siebie w niezbyt sprecyzowany sposób, to myślę, że ludziom będzie łatwiej to zrozumieć na ich własny sposób”.
William DuVall odnosząc się do interpretacji warstwy lirycznej, przyznał w rozmowie z brytyjskim tygodnikiem „Kerrang!”, że „niektóre rzeczy nie zawsze są takie, na jakie wyglądają”.
Komentując warstwę brzmieniową kompozycji, Cantrell w trakcie rozmowy z rozgłośnią SiriusXM powiedział: „Jest naprawdę agresywna [piosenka], ma super intensywny riff. Myślałem trochę o kimś w rodzaju [Davida] Bowiego, kiedy ją pisałem. Więc, to prawie jak metalowa wersja «Fame». To dobry agresywny riff, i posiada klasyczny refren Alice in Chains, z dziwną, nienaturalną środkową partią”. W wywiadzie dla „Rolling Stone’a” muzyk stwierdził, że riff „The One You Know” nie brzmi tak jak ten do „Fame”, lecz stanowił on pewną inspirację. 
Teledysk.
Oficjalna premiera teledysku w reżyserii Adama Masona odbyła się 3 maja na kanale zespołu w serwisie YouTube. Wideoklip charakteryzuje się psychodelicznym klimatem z przeciwstawnymi czerwonymi i zielonymi schematami kolorów oraz ziarnistymi efektami wizualnymi przedstawiającymi między innymi motyw mikrobiologiczny. W wideoklipie gościnnie wystąpili aktorzy Paul Sloan, Viktoriya Dov i znany z filmu "Sztorm" (1996, reż. Ridley Scott) Eric Michael Cole.
Wydanie.
Premiera „The One You Know” odbyła się 3 maja za pośrednictwem mediów strumieniowych – Amazon Music, Apple Music, Deezer, Google Play, iTunes, Spotify i YouTube.
Odbiór.
Krytyczny.
Polly Glass z magazynu „Classic Rock” napisała w swojej recenzji, że „The One You Know” jest „nieodpartą mieszanką gromiących gitarowych sieci, mglistych grunge’owych plam i charyzmatycznych partii wokalnych”. Szymon Kubicki z magazynu „Gitarzysta” zwrócił uwagę na „mielące, sludge’owe gitary przeplatające się z lirycznym refrenem”, które jego zdaniem tworzą „interesującą mieszankę wściekłości i delikatności”. Brian Ives z Loudwire, dyszące gitary i uderzający rytm „The One You Know” porównuje do kompozycji „Grind” z 1995. Joe Daly z branżowego pisma „Metal Hammer” wyróżnił dudniące gitary, bujny, podwójny wokal i chłodną progresję melodyczną. Steve Appleford z „Rolling Stone’a”, główny riff utworu opisuje jako „napięty i mielący”.
Komercyjny.
19 maja singel zadebiutował na 33. pozycji zestawienia Mainstream Rock Songs. 21 lipca, po ośmiu tygodniach obecności, uplasował się na 9. lokacie. „The One You Know” dotarł również do 36. miejsca listy Hot Rock Songs i 27. Rock Airplay. W zestawieniu Mexico Ingles Airplay osiągnął 40. lokatę. 9 czerwca singel dotarł do 1. miejsca holenderskiego notowania Free40 Alternative Songs.
Utwór odnotował także czołowe lokaty na listach najlepiej sprzedawanych singli, opracowanych przez tygodnik „Billboard” – 10. miejsce na Alternative Digital Song Sales, 2. na Hard Rock Digital Song Sales i 13. na Rock Digital Song Sales.
Utwór na koncertach.
Premiera koncertowa „The One You Know” miała miejsce 4 maja 2018 podczas występu Alice in Chains w Concord w ramach festiwalu Carolina Rebellion. 15 maja Cantrell i DuVall wykonali akustyczną wersję utworu podczas mini koncertu The Sound Lounge w Chicago. Obecnie kompozycja regularnie prezentowana jest na koncertach zespołu.
Lista utworów na singlu.
digital download:
Personel.
Opracowano na podstawie materiału źródłowego:
Alice in Chains
Produkcja

</doc>
<doc id="4279723" url="https://pl.wikipedia.org/wiki?curid=4279723" title="Borys Lomani">
Borys Lomani

Borys Grzegorz Lomani (ur. 11 kwietnia 1893 w Rydze, zm. 11 lipca 1975 w Warszawie) – polski kompozytor, pianista, dyrygent.
Życiorys.
Studiował w Konserwatorium Petersburskim grę na fortepianie u i H. Barabaschiego oraz instrumentację u Rudolfa Strobla. W 1918 kontynuował studia u E. Sostowa (kontrapunkt) i w latach 1919–1920 u Aleksandra Głazunowa (instrumentację i kompozycję).
W 1922 przyjechał do Polski i zamieszkał w Augustowie. W 1927 wyemigrował do Brazylii, gdzie od 1939 pracował jako instrumentator i dyrygent radiowej orkiestry IV Radiostacji w São Paulo. Po powrocie do Polski 1951 pracował w Polskim Radiu w Warszawie.
Wybrane kompozycje.
Utwory orkiestrowe.
oraz utwory kameralne, fortepianowe, pieśni.

</doc>
<doc id="4279724" url="https://pl.wikipedia.org/wiki?curid=4279724" title="Budapest Rákoscsaba">
Budapest Rákoscsaba

Budapest Rákoscsaba (węg: "Rákoscsaba megállóhely") – przystanek kolejowy w Budapeszcie, na Węgrzech. Znajduje się w XVII dzielnicy miasta Rákosmente, w części Rákoscsaba.
Przy przystanku zbudowano parking typu P+R.

</doc>
<doc id="4279725" url="https://pl.wikipedia.org/wiki?curid=4279725" title="Okopy (grodzisko)">
Okopy (grodzisko)

Okopy – grodzisko na wzgórzu Okopy w Ojcowskim Parku Narodowym. Rozpoznał je i opisał Stanisław Jan Czarnowski w 1898 roku, ponowne badania prowadził Andrzej Żaki w 1970 r. Od strony północnej i zachodniej (Dolina Prądnika) oraz południowej (Wąwóz Smardzowicki) obronność grodowi zapewniają naturalne, urwiste skały Okopy. Od wschodniej strony wzgórze przechodzi w wierzchowinę miejscowości Smardzowice. Od tej strony wykonano dwa równoległe ziemne wały obronne.
Gród powstał we wczesnym średniowieczu. W źródłach historycznych jest wzmiankowany jako wzniesiony w 1231 roku przez księcia Konrada Mazowieckiego "castrum Wisegrod". Nie znaleziono resztek budynku. Znaleziono tylko około 1800 fragmentów naczyń, a w jednym z wałów skąpe i zwęglone pozostałości drewna wbudowanego w ich konstrukcję oraz grubą, czerwoną warstwę polepy. Fragmenty naczyń wskazują, że gród zasiedlano trzy lub cztery razy. Najliczniejsze fragmenty naczyń pochodzą z wczesnego średniowiecza, niektóre z XIV wieku.
Z zapisków historycznych wiemy, że w okolicach Ojcowa ukrywał się król polski Władysław Łokietek przed wojskami króla czeskiego Wacława II. Nie wiadomo dokładnie gdzie. A. Żaki przypuszcza, że Łokietek mógł schronić się właśnie w grodzie Okopy i pobliskiej jaskini Jaskinia Okopy Wielka Dolna, według legend miejscem schronienia Łokietka była Jaskinia Łokietka.
Obecnie teren grodziska jest porośnięty lasem. Obok grodziska prowadzi szlak turystyczny, a przy pozostałościach grodziska zamontowano tablicę informacyjną.
Szlak turystyki pieszej.
 wejście obok skały Słupek, przez wąwóz Wawrzonowy Dół, wypłaszczenie Skały Krukowskiego, Jaskinię Ciemną, obok skały Rękawica, przez punkty widokowe na Koronnej, Wapiennik, obok Podwójnej i Skały Puchacza do dna Doliny Prądnika przy wylocie Wąwozu Smardzowickiego. 

</doc>
<doc id="4279731" url="https://pl.wikipedia.org/wiki?curid=4279731" title="Sławomir Kalinowski">
Sławomir Kalinowski

Sławomir Marcin Kalinowski (ur. 27 maja 1978 w Poznaniu) – polski ekonomista, doktor habilitowany nauk ekonomicznych, profesor Instytutu Rozwoju Wsi i Rolnictwa PAN, specjalista od spraw ubóstwa i poziomu życia na obszarach wiejskich, badacz koncepcji smart villages, wykładowca akademicki, ekspert Polskiego Towarzystwa Polityki Społecznej, członek Poznańskiego Towarzystwa Przyjaciół Nauk.
Życiorys.
W 2002 ukończył studia ekonomiczne na Akademii Rolniczej im. Augusta Cieszkowskiego w Poznaniu. Doktorat obronił w 2006 na Akademii Rolniczej w Szczecinie, na podstawie pracy pt. "Czynniki determinujące poziom ubóstwa na obszarach wiejskich w Wielkopolsce". W 2016, decyzją Rady Naukowej Instytutu Ekonomiki Rolnictwa i Gospodarki Żywnościowej – PIB, uzyskał stopień naukowy doktora habilitowanego, w oparciu o dorobek naukowy oraz publikację "Poziom życia ludności wiejskiej o niepewnych dochodach".
W latach 2002–2018 zawodowo związany z Wydziałem Ekonomiczno-Społecznym Uniwersytetu Przyrodniczego w Poznaniu, od 2018 roku profesor nadzwyczajny w Instytucie Rozwoju Wsi i Rolnictwa Polskiej Akademii Nauk. W styczniu 2019 roku przejął kierownictwo Zakładu Ekonomii Wsi od prof. IRWiR PAN Moniki Stanny. Od 2019 roku sekretarz Rady Naukowej IRWiR PAN.
Członek zespołu redakcyjnego czasopisma Liberté! Od 2013 roku zastępca redaktora naczelnego wydawnictwa naukowego „Societas Pars Mundi”. W latach 2017–2019 redaktor naczelny Kwartalnika Naukowego „Intercathedra”, a następnie od 2019 roku członek rady naukowej. Członek komitetu naukowego Politics, Economics and Administrative Sciences Journal of Ahi Evran University (The PEAJ), redakcji Journal of Management and Economics, rady konsultacyjnej redakcji International Journal of Economic Sciences oraz redaktor tematyczny w Zagadnieniach Ekonomiki Rolnej.
W latach 2009–2015 sekretarz Międzyśrodowiskowej Grupy Badawczej „Margines Społeczny Poznania”. Przewodniczący kapituły konkursu „Moja SMART wieś”. Od 2020 roku wiceprezes zarządu Fundacji Badań Wiejsko-Miejskich RURall (Rural and Urban Research). Od 2019 roku członek Rady Fundacji ROLL-NA.
Od 2020 do 2021, wraz z zespołem, prowadził w czterech etapach badania nad sytuacją społeczno-ekonomiczną ludności w okresie pandemii COVID-19, a ich efektem były trzy raporty badawcze. W 2022 rozpoczął się V etap badań.
W 2004 był obserwatorem z ramienia Parlamentu Europejskiego drugiej powtórzonej tury wyborów prezydenckich na Ukrainie w ramach Grupy Parlamentarnej ALDE.
Prywatnie folklorysta, instruktor i choreograf tańca ludowego (Zespół Tańca Ludowego Cybinka-Grodzisk), tancerz.
Wybrane publikacje i raporty.
Monografie
Podręczniki
Redakcje monografii
Artykuły naukowe

</doc>
<doc id="4279733" url="https://pl.wikipedia.org/wiki?curid=4279733" title="Charlińscy herbu Bończa">
Charlińscy herbu Bończa



</doc>
<doc id="4279735" url="https://pl.wikipedia.org/wiki?curid=4279735" title="PlayStation 4 Pro">
PlayStation 4 Pro



</doc>
<doc id="4279736" url="https://pl.wikipedia.org/wiki?curid=4279736" title="Charleńscy herbu Bończa">
Charleńscy herbu Bończa



</doc>
<doc id="4279740" url="https://pl.wikipedia.org/wiki?curid=4279740" title="Teoria nieokreśloności terytorium Polski">
Teoria nieokreśloności terytorium Polski

Teoria nieokreśloności terytorium Polski lub Teoria przejściowości ziem polskich – koncepcja sformułowana przez Wacława Nałkowskiego, który twierdził, że nie da się w całości ustalić ścisłych granic Polski, zarówno w znaczeniu geograficznym (chociaż np. południową granicą mogłyby być Karpaty), jak i etnograficznym, a immanentną cechą geograficzną ziem polskich jest ich przejściowość.
Przejściowość ta ma charakter dwojaki:
Różnice między zachodem a wschodem nie dają podstawy delimitacyjnej, gdyż wobec przejściowości komunikacyjnej, braku południkowych działów orograficznych oraz z powodu ujednostajniającego wpływu południowej części Bałtyku, krainy geograficzne przechodzą jedne w drugie w sposób niepostrzeżony. 
Nałkowski zwrócił również uwagę na to, że w miarę przesuwania się na wschód maleje tempo rozwoju gospodarczego, a kolejne obszary mają charakter coraz bardziej zacofany i rolniczy.
Poglądy Nałkowskiego uznano za posiadające wydźwięk pesymistyczny, wiążąc trudności w obronie polskiego stanu posiadania z brakiem wyraźnych barier fizjograficznych, co czyniło terytorium polskie podatnym na agresję sąsiadów i sugerować mogło wręcz przyrodniczy charakter upadku Rzeczypospolitej. W związku z tym prace Nałkowskiego wywołały żywą polemikę w środowisku polskich geografów. Krytyczne podejście do propozycji Nałkowskiego zaowocowało kolejnymi teoriami polskich geografów: teorią pomostowego położenia Polski Eugeniusza Romera, czy tranzytowego położenia Polski Włodzimierza Wakara; poglądy Nałkowskiego poddał krytyce m.in. Tadeusz Brzeski, a solidaryzował się z nimi Ludomir Sawicki.

</doc>
<doc id="4279744" url="https://pl.wikipedia.org/wiki?curid=4279744" title="Sforziada">
Sforziada

Sforziada (wł. "La Sforziada", łac. "Commentarii rerum gestarum Francisci Sfortiae") – dzieło Giovanniego Simonetty (Ioannes Simonetta) z lat 70. XV wieku poświęcone Franciszkowi Sforzy, władcy Mediolanu i założycielowi dynastii Sforzów.
Wydania.
Dzieło trzykrotnie wydał w Mediolanie w swojej oficynie Antonio Zarotto (Antonius Zarotus):
Mecenasem i promotorem wszystkich wydań był Ludwik Sforza, syn Franciszka. Cześć edycji została wydrukowana na pergaminie oraz ozdobiona iluminacjami Giovanniego Pietro Birago, będącymi jednymi z najwybitniejszych zabytków sztuki lombardzkiej XV wieku.
Z edycji z 1490, tłoczonej na pergaminie oraz iluminowanej, zachowały się cztery egzemplarze. Na podstawie różnic w symbolice dekoracji kart ustalono, że adresatami poszczególnych egzemplarzy byli:
Egzemplarz w Bibliotece Narodowej.
Opis.
Egzemplarz przechowywany w Bibliotece Narodowej w Warszawie pochodzi z depozytu Biblioteki Ordynacji Zamojskiej w Warszawie. Wymiary książki to 34x23,8 cm.
Szczególnie cenna jest siódma karta dzieła, na której znajdują się: tytuł, portret Franciszka Sforzy, bordiury na marginesach (lewy, górny, prawy) oraz alegoryczna miniatura figuralna z postaciami putt, symbolizującymi osobistości z dworu w Mediolanie (dolny margines). Centralnie umieszczone ciemnoskóre putto symbolizuje Ludwika Sforzę, który nosił nadane przez ojca przezwisko "Il Moro" – Maur, zaś ciemnoskóra dziewczynka obejmująca jednego z dworzan to nieślubna córka księcia, Bianka, oraz jej mąż Galeazzo Sanseverino.
Egzemplarz warszawski jest jedynym sygnowanym przez miniaturzystę – na karcie siódmej w podstawie prawej bordiury znajduje się podpis: „P[re]SB[yte]R IO[annes] PETR[u]S BIRAGUS FE[cit]”. Podpis ten umożliwił także przypisanie Giovanniemu Pietro Birago kilkunastu innych dzieł przechowywanych w różnych muzeach, a uznawanych wcześniej za anonimowe.
Historia.
Nie jest pewne, kiedy i w jakich okolicznościach "Sforziada" znalazła się w Polsce. Hipoteza, którą stawiali Bogdan Horodyski i Alodia Kawecka-Gryczowa, że egzemplarz trafił do Polski w 1518 wraz z królową Boną z okazji jej ślubu z Zygmuntem Starym, nie znalazła potwierdzenia. Mógł jednak zostać przekazany Bonie i Zygmuntowi w późniejszym czasie, a potem odziedziczony przez ich syna, Zygmunta Augusta. Następnie po śmierci władcy trafił do zbiorów Jana Zamoyskiego, być może podarowany przez Annę Jagiellonkę lub zabrany osobiście przez Zamoyskiego z księgozbioru królewskiego w Tykocinie.
Pierwsza udokumentowana wzmianka dotycząca egzemplarza pochodzi ze spisu inwentarza biblioteki Akademii Zamojskiej z 1675. Po raz kolejny dzieło wymienione jest w spisie książek akademii z 1776. W początkach XIX w. egzemplarz księgi został przeniesiony do nowo powstałej Biblioteki Ordynacji Zamojskiej w Warszawie w Pałacu Błękitnym. Z tego okresu pochodzi wklejony do dzieła ekslibris o treści: „Z BIBLIOTEKI ORDYNACJI ZAMOYSKIEJ W WARSZAWIE ROKU 1815”. Nie oznacza to jednak, że dokładnie w 1815 egzemplarz był już w Warszawie, gdyż wiele książek znajdujących się w bibliotece otrzymało ten ekslibris później. "Sforziada" jest za to wymieniona w dokładnym spisie książek z 1836. W czasie powstania warszawskiego Niemcy spalili Bibliotekę Ordynacji Zamoyskich, "Sforziada" znalazła się jednak wśród nielicznych ocalałych książek. W 1946 Jan Tomasz Zamoyski przekazał kolekcję zachowanych dzieł, w tym "Sforziadę", do Biblioteki Narodowej w Warszawie.
La Bella Principessa.
W 2010 Martin Kemp i Pascal Cotte opublikowali pracę, w której postawili tezę, że wykonany na pergaminie portret "La Bella Principessa", dotąd uznawany za anonimową grafikę niemiecką z XIX w., jest w istocie autorstwa Leonarda da Vinci. Osobą przedstawioną na portrecie może być zaś Bianka Sforza. W toku dalszych badań postanowili sprawdzić hipotezę, że portret może pochodzić z egzemplarza "Sforziady" przechowywanego w Bibliotece Narodowej w Warszawie. W styczniu 2011 przeprowadzili badania egzemplarza w Warszawie. Na podstawie badań stwierdzili, że portret mógł pierwotnie być częścią warszawskiego egzemplarza "Sforziady" i znajdować się za tekstem wstępnym, a przed kartą z iluminacjami Giovanniego Pietro Birago. Wskazuje na to m.in. podobieństwo welinu, na którym wykonana jest i książka, i portret, a także odpowiadające sobie ślady zszyć. Nie jest pewne, kiedy portret został oddzielony od książki – jednym z możliwych okresów jest przełom XVIII i XIX wieku.

</doc>
<doc id="4279752" url="https://pl.wikipedia.org/wiki?curid=4279752" title="Diana Dragutinović">
Diana Dragutinović

Diana Dragutinović, cyr. Диана Драгутиновић (ur. 6 maja 1958 w Belgradzie) – serbska ekonomistka i nauczyciel akademicki, wiceprezes Narodowego Banku Serbii, w latach 2008–2011 minister finansów.
Życiorys.
Ukończyła w 1982 studia ekonomiczne na Uniwersytecie w Belgradzie, w 1984 uzyskała magisterium, a w 1993 doktorat. Podjęła pracę na macierzystej uczelni, w 1999 obejmując stanowisko profesorskie. Specjalizowała się w zagadnieniach z zakresu wzrostu gospodarczego oraz polityki pieniężnej. Gościnnie wykładała na uczelniach w Wielkiej Brytanii i Bułgarii. Opublikowała m.in. kilkanaście pozycji monograficznych.
W latach 2001–2002 była doradcą w ministerstwie finansów, następnie do 2004 pełniła funkcję doradcy w Międzynarodowym Funduszu Walutowym. W 2004 objęła stanowisko wiceprezesa serbskiego banku centralnego. W lipcu 2008 została ministrem finansów w rządzie Mirka Cvetkovicia. Urząd ten sprawowała do marca 2011. Powróciła następnie na funkcję wiceprezesa Narodowego Banku Serbii.

</doc>
<doc id="4279754" url="https://pl.wikipedia.org/wiki?curid=4279754" title="Shonichi">
Shonichi

 – piosenka japońskiego zespołu AKB48 z teatralnego repertuaru . Piosenka znalazła się także na 9. singlu "Baby! Baby! Baby!", 12. singlu "Namida Surprise!", albumie "Kamikyokutachi" oraz drugim singlu unitu NO NAME – "Kono namida o kimi ni sasagu".
Piosenka została również scoverowana przez zagraniczne siostrzane grupy AKB48 w ich lokalnych językach, w tym indonezyjska wersja JKT48, która pojawiła się na pierwszym albumie grupy "Heavy Rotation" wydanym w 2013 roku, oraz tajlandzka wersja BNK48, wydana jako trzeci singel w 2018 roku.
W styczniu 2009 roku piosenka została wybrana jako nr 1 przez fanów podczas Request Hour grupy AKB48, zorganizowanym w Shibuya-AX.
Wersja BNK48.
Grupa BNK48 wydała własną wersję piosenki, zatytułowaną „Shonichi (Wan Raek)” (), jako trzeci singel 7 maja 2018 roku. Ukazał się w dwóch edycjach (Type A, Type B). Sprzedał się w liczbie 170 tys. egzemplarzy.
Historia.
Premiera utworu „Shonichi” jako trzeciego singla grupy została ogłoszona na spotkaniu z fanami "BNK48 We Wish You", które odbyło się w Siam Square One w Bangkoku 24 grudnia 2017 roku. W tym samym wydarzeniu ogłoszono imiona szesnastu członkiń wchodzących w skład senbatsu tytułowej piosenki: Cherprang, Jaa, Jan, Jane, Jennis, Kaew, Kaimook, Mobile, Music, Nam-Neung, Noey, Orn, Pun, Pupe, Satchan oraz Tarwaan, z Music i Noey jako centrami.
Podobnie jak w dwóch poprzednich singlach, okładka została wyprodukowana przez The Uni_form Design Studio. Na przedniej okładce każdego typu znajduje się japoński zapis słowa „shonichi” zapisany 16 kreskami reprezentującymi 16 członkiń senbatsu, zwieńczone tajlandzkim słowem „wan raek” (taj. วันแรก) napisanym przez Music (dla typu A) i Noey (dla typu B).
Teledysk do utworu tytułowego ukazał się 9 kwietnia 2018 roku.

</doc>
<doc id="4279756" url="https://pl.wikipedia.org/wiki?curid=4279756" title="Okręg wyborczy nr 20 do Sejmu Polskiej Rzeczypospolitej Ludowej (1989–1991)">
Okręg wyborczy nr 20 do Sejmu Polskiej Rzeczypospolitej Ludowej (1989–1991)

Okręg wyborczy nr 20 do Sejmu Polskiej Rzeczypospolitej Ludowej (1989–1991) obejmował województwo elbląskie. W ówczesnym kształcie został utworzony w 1989. Wybieranych było w nim 5 posłów w systemie większościowym.
Siedzibą okręgowej komisji wyborczej był Elbląg.

</doc>
<doc id="4279757" url="https://pl.wikipedia.org/wiki?curid=4279757" title="Luis Orta">
Luis Orta

Luis Alberto Orta Sánchez (ur. 22 sierpnia 1994) – kubański zapaśnik walczący w stylu klasycznym. Złoty medalista olimpijski z Tokio 2020 w kategorii 60 kg.
Zajął siódme miejsce na mistrzostwach świata w 2022. Brązowy medalista igrzysk panamerykańskich w 2019. Mistrz panamerykański w 2018 i 2019. Triumfator igrzysk Ameryki Środkowej i Karaibów w 2018. Złoty medalista mistrzostw Ameryki Centralnej i Karaibów w 2018 roku.

</doc>
<doc id="4279758" url="https://pl.wikipedia.org/wiki?curid=4279758" title="Petar Škundrić">
Petar Škundrić

Petar Škundrić, cyr. Петар Шкундрић (ur. 21 lutego 1947 w Gračacu) – serbski inżynier, nauczyciel akademicki, działacz komunistyczny i polityk, profesor, w latach 2008–2011 minister energii i górnictwa.
Życiorys.
Z wykształcenia inżynier, ukończył studia technologiczno-metalurgiczne na Uniwersytecie w Belgradzie. Na tej samej uczelni uzyskał magisterium i doktorat. Podjął pracę na macierzystym uniwersytecie, dochodząc do stanowiska profesora. Został również wykładowcą Petersburskiego Państwowego Instytutu Technologicznego.
Od czasu szkoły średniej należał do Związku Komunistów Jugosławii. Był m.in. sekretarzem prezydium partii i przewodniczącym jej ostatniego kongresu. W 1990 należał do założycieli postkomunistycznej Socjalistycznej Partii Serbii, był pierwszym sekretarzem generalnym tego ugrupowania. W 1992 ustąpił z funkcji partyjnych. Do aktywności politycznej powrócił po kilkunastu latach. W 2006 ubiegał się o przywództwo w SPS, prezesem partii został jednak wówczas Ivica Dačić. Zasiadał również w parlamencie Serbii i Czarnogóry.
W lipcu 2008 został ministrem energii i górnictwa w rządzie Mirka Cvetkovicia. Urząd ten sprawował do marca 2011. W 2010 objął funkcję prezesa klubu sportowego SD Crvena zvezda w Belgradzie.

</doc>
<doc id="4279764" url="https://pl.wikipedia.org/wiki?curid=4279764" title="Pan Piórko śni">
Pan Piórko śni

Pan Piórko śni – polski film animowany, zrealizowany w 1949 roku przez Zenona Wasilewskiego techniką animacji lalkowej.
Fabuła.
Bohaterem filmu jest urzędnik, któremu śni się, że fruwa w łóżku nad miastem, zajmuje miejsca swojego szefa i wprowadza nowye porządki, m.in. 3-dniowy weekend i dwumiesięczny płatny urlop.
Zakaz eksploatacji filmu.
Koniec lat 40. XX wieku to okres niesprzyjający eksperymentowaniu w sztuce. Realizm socjalistyczny wycisnął swoje piętno także na filmie animowanym. Uznano bowiem, że ma on bawić i wychowywać najmłodszego widza. Wszelkie próbom odejścia od przyjętego kanonu realistycznego rysunku i płynnej animacji groziły oskarżeniem o formalizm. Zarzut taki postawiono filmowi Wasilewskiego "Pan Piórko śni""." Był on bowiem surrealistyczną groteską dla dorosłych, w której prostota lalek i umowność dekoracji były wręcz nowatorskie. Fakt ten odbił się negatywnie na całej późniejszej twórczości filmowej Wasilewskiego, którego realizacje po dwuletniej przerwie są rezultatem kompromisu ze społecznymzamówieniem. Film nigdy nie został pokazany w kinie. Pierwsze pokazy odbywały się dopiero w XXI wieku. W 2013 roku pokazano go podczas Ogólnopolskiego Festiwalu Polskiej Animacji O!PLA, gdy obchodzono 110 rocznicę urodzin Zenona Wasilewskiego, czy w 2016 roku podczas festiwalu Animator.

</doc>
<doc id="4279774" url="https://pl.wikipedia.org/wiki?curid=4279774" title="Ngamala Monka">
Ngamala Monka

Ngamala Monka (ur. 5 czerwca 1968) – piłkarz z Demokratycznej Republiki Konga występujący na pozycji obrońcy.
Kariera klubowa.
W swojej karierze Monka grał w zespole DC Motema Pembe, z którym dwukrotnie zdobył mistrzostwo Zairu (1994, 1996). W 1996 roku wywalczył z nim również Puchar Zairu.
Kariera reprezentacyjna.
W 1996 roku Monka został powołany do reprezentacji Zairu na Puchar Narodów Afryki. Wystąpił na nim w spotkaniu z Ghaną (0:1), a Zair odpadł z turnieju w ćwierćfinale.

</doc>
<doc id="4279775" url="https://pl.wikipedia.org/wiki?curid=4279775" title="Okręg wyborczy nr 21 do Sejmu Polskiej Rzeczypospolitej Ludowej (1989–1991)">
Okręg wyborczy nr 21 do Sejmu Polskiej Rzeczypospolitej Ludowej (1989–1991)

Okręg wyborczy nr 21 do Sejmu Polskiej Rzeczypospolitej Ludowej (1989–1991) obejmował Gdańsk (województwo gdańskie). W ówczesnym kształcie został utworzony w 1989. Wybieranych było w nim 5 posłów w systemie większościowym.
Siedzibą okręgowej komisji wyborczej był Gdańsk.

</doc>
<doc id="4279776" url="https://pl.wikipedia.org/wiki?curid=4279776" title="Katarzyna Dziurska">
Katarzyna Dziurska

Katarzyna Dziurska (ur. 19 lutego 1988 w Nidzicy) – polska trenerka personalna i instruktorka fitness.
Życiorys.
Wykształcenie.
Ukończyła studia magisterskie w gdańskiej Akademii Wychowania Fizycznego i Sportu na kierunku Turystyka i rekreacja w dwóch specjalnościach: trener personalny i instruktor fitness.
Kariera.
W wieku sześciu lat rozpoczęła treningi tańca hip-hop i dancehall w Nidzickim Ośrodku Kultury w Nidzicy w grupie TAN. Uczestniczyła w wielu zawodach tanecznych w kraju i za granicą. Była członkinią grupy „Cheerleaders Prokom Gdynia”, z którą trzy razy wystąpiła podczas meczów NBA na zaproszenie Marcina Gortata.
W 2017 zajęła drugie miejsce w europejskim konkursie Fitness Gimnastycznym Arnold Classic Europe. Jest też Mistrzynią Świata w Fitness Figure Classic, Mistrzynią Europy Bikini Fitness oraz wielokrotną Mistrzynią i Wicemistrzynią Polski w Fitness Soft. 
Występuje w charakterze ekspertki fitness w programach śniadaniowych: "Pytanie na śniadanie" i "Dzień dobry TVN".
Pozostałe przedsięwzięcia.
Wystąpiła w teledysku do piosenki zespołu Blenders „Astropunk” (2010). 
Była finalistką (w parze z Tomaszem Barańskim) ósmej edycji programu rozrywkowego Polsatu "Dancing with the Stars. Taniec z gwiazdami" (2018) i uczestniczką programu TVP2 "Dance Dance Dance" (2019).
Życie prywatne.
Jest córką Anny i Andrzeja Dziurskich. Jej matka (ur. 2 maja 1958, zm. 2017) była nauczycielką języka polskiego w Zespole Szkół nr 1 w rodzinnej Nidzicy.
Od stycznia 2018 jest w związku z trenerem personalnym i kulturystą Emilianem Gankowskim, z którym poznała się na siłowni. 20 kwietnia 2019 poinformowali o zaręczynach.

</doc>
<doc id="4279778" url="https://pl.wikipedia.org/wiki?curid=4279778" title="Ztracené skály">
Ztracené skály

Ztracené skály (historyczna nazwa ) – szczyt o wysokości 1155 m n.p.m. (podawana jest też wysokość 1151,3 m n.p.m.), będący formacją skalną w paśmie górskim Wysokiego Jesionika (), w północno-wschodnich Czechach, w Sudetach Wschodnich, na Morawach, na granicy gmin Stará Ves i Vernířovice, oddalony o około 9 km na południowy zachód od szczytu góry Pradziad (), blisko przebiegającej drogi krajowej nr Šumperk – Rýmařov oraz osady Klepačov. Rozległość szczytu wraz ze stokami (powierzchnia stoków) szacowana jest na około 3,4 km², a średnie nachylenie wszystkich stoków wynosi około 11°.
Charakterystyka.
Ztracené skály z uwagi na nieprzekraczającą minimalną wysokość pomiędzy szczytem i najniższym punktem przełęczy (minimalna deniwelacja względna) w kierunku góry Pecný (min. 5 m) nie są przez niektórych autorów zaliczone jako odrębna góra. Traktowane raczej jako samodzielny szczyt na wydłużeniu stoku góry Pecný, podobnie jak znajdujące się na tym samym grzbiecie szczyty Pec i Ztracené kameny.
Lokalizacja.
Szczyt Ztracené skály położony jest w południowym rejonie całego pasma Wysokiego Jesionika, leżący w części Wysokiego Jesionika, w południowo-zachodnim obszarze (mikroregionu) o nazwie Masyw Pradziada () oraz usytuowany na jego grzbiecie głównym (grzebieniu), ciągnącym się od przełęczy Červenohorské sedlo do przełęczy Skřítek. Szczyt leżący na końcu grzbietu głównego góry Pradziad, około 1,5 km na północny wschód od przełęczy Skřítek, jest z daleka słabo rozpoznawalny. Podążając np. ścieżką główną, ciągnącą się wzdłuż tego grzbietu, można go z bliższych odległości rozpoznać i zlokalizować. Dolne części stoków położone są częściowo w sąsiednim paśmie o nazwie Hanušovická vrchovina oraz blisko przebiegającej drogi krajowej nr Šumperk – Rýmařov i dalej do Ostrawy () oraz osady Klepačov. Jest szczytem niewidocznym m.in. z drogi okalającej połać szczytową góry Pradziad (szczyt przysłonięty przez kopułę szczytu góry Břidličná hora), a z innego charakterystycznego punktu widokowego – z drogi okalającej szczyt góry Dlouhé stráně jest trudno dostrzegalny i rozpoznawalny (szczyt łatwo pomylić z sąsiednim szczytem Ztracené kameny). 
Szczyt wraz ze stokami ograniczają: od północnego wschodu mało wybitna przełęcz o wysokości 1149 m n.p.m. w kierunku szczytu Ztracené kameny, od wschodu dolina potoku o nazwie Splavský potok, od południa dolina potoku Žlutý potok, od południowego zachodu przełęcz Skřítek oraz od zachodu dolina potoku Klepáčovský potok i przełęcz o wysokości 782 m n.p.m. w kierunku szczytu Svobodínská paseka–V (szczyt leży w paśmie Hanušovická vrchovina). W otoczeniu szczytu Ztracené skály znajdują się następujące szczyty: od północy Špičák i Břidličná hora–SZ, od północnego wschodu Čertova stěna, Břidličná hora i Ztracené kameny, od wschodu Zelené kameny, od południowego wschodu Kamenec (2), Vidlák, Ostrý–SZ, od południa Větrný vrch i Větrný vrch–SZ, od południowego zachodu Bílý kámen i Závora, od zachodu Havraní vrch oraz od północnego zachodu Svobodínská paseka, Svobodínská paseka–SV (dziewięć ostatnich szczytów leży w paśmie Hanušovická vrchovina), Jestřábí vrch–JZ i Jestřábí vrch. 
Szczyt główny.
Szczyt jest formacją skalną w postaci rozległego, stokowego rumowiska skalnego, o przybliżonych wymiarach rozciągniętych nierównomiernie w prostokącie (długość × szerokość = 110 × 350) m spoczywającego na polu o łącznej powierzchni około 21 000 m². Skalisko szczytowe położone jest na skraju zalesienia znacznie przerzedzonego boru świerkowego. Z powodu zalesienia jest ono ograniczonym punktem widokowym, z którego rozpościerają się perspektywy w kierunku zachodnim. Na formacji skalnej znajduje się punkt geodezyjny, oznaczony na mapach geodezyjnych numerem (15.), o wysokości 1151,32 m n.p.m. oraz współrzędnych geograficznych () w postaci repera, oddalony o około 44 m na południowy zachód od szczytu. Państwowy urząd geodezyjny o nazwie () w Pradze podaje jako najwyższy punkt formacji skalnej – szczyt – o wysokości 1154,6 m n.p.m. i współrzędnych geograficznych (). 
Dojście do formacji szczytowej następuje ze skrzyżowania turystycznego o nazwie (), z którego idąc wzdłuż zielonego szlaku turystyczngo w stronę przystanku turystycznego (), należy przejść odcinek o długości około 370 m, po czym należy skręcić w lewo w nieoznakowaną ścieżkę, a następnie po przebyciu odcinka o długości około 150 m dojść w ten sposób do skaliska szczytowego. Wejście na nie – z uwagi na trudne przejście – nie jest zalecane.
Szczyt drugorzędny.
Ztracené skály poza szczytem głównym mają również szczyt drugorzędny. W odległości około 1,6 km na południe od szczytu głównego można wyróżnić szczyt drugorzędny określony jako Ztracené skály–J o wysokości 930 m n.p.m. i współrzędnych geograficznych (), oddzielony od szczytu głównego mało wybitną przełęczą o wysokości 926 m n.p.m.. Znajduje on się wśród gęstego zalesienia boru świerkowego. Z powodu zalesienia nie jest on punktem widokowym, nie umieszczono na nim również punktu geodezyjnego. 
Stoki.
W obrębie szczytu można wyróżnić cztery następujące zasadnicze stoki:
Występują tu wszystkie typy zalesienia: bór świerkowy, las mieszany oraz las liściasty, przy czym dominuje zalesienie borem świerkowym. Na wszystkich stokach poza borem świerkowym, występują wraz z obniżaniem wysokości obszary lasu mieszanego oraz połacie lasu liściastego, a u podnóży stoków południowo-zachodniego i zachodniego pojawiają się również łąki. Wszystkie stoki charakteryzują się znaczną zmiennością wysokości zalesienia, z występującymi przerzedzeniami, polanami, przecinkami oraz ogołoceniami. Blisko podnóży stoków południowo-zachodniego i zachodniego w pobliżu osady Klepačov przebiega napowietrzna linia przesyłowa prądu o napięciu 22 kV. Na stokach brak jest większych skalisk lub grup skalnych.
Stoki mają stosunkowo niejednolite i zróżnicowane nachylenia. Średnie nachylenie stoków waha się bowiem od 7° (stok południowy) do 17° (stok południowo-zachodni). Średnie nachylenie wszystkich stoków (średnia ważona nachyleń stoków) wynosi około 11°. Maksymalne średnie nachylenie stoku zachodniego, na wysokościach około 790 m n.p.m., na odcinku 50 m nie przekracza 35°. Stoki pokryte są siecią dróg oraz na ogół nieoznakowanych ścieżek i duktów. Przemierzając je zaleca się korzystanie ze szczegółowych map, z uwagi na zawiłości ich przebiegu, zalesienie oraz zorientowanie w terenie.
Geologia.
Pod względem geologicznym Ztracené skály ze stokami należą do jednostki określanej jako warstwy vrbneńskie i zbudowane są ze skał metamorficznych, głównie z: fyllitów (biotytów, muskowitów i chlorytów), łupków metamorficznych (grafitu, staurolitu, granatu i sillimanitu), łupków zieleńcowych, gnejsów, kwarcytu oraz skał osadowych, głównie meta-zlepieńców.
Wody.
Grzbiet główny (grzebień) góry Pradziad, biegnący od przełęczy Skřítek do przełęczy Červenohorské sedlo oraz dalej do przełęczy Ramzovskiej () jest częścią granicy Wielkiego Europejskiego Działu Wodnego, dzielącej zlewiska Morza Bałtyckiego i Morza Czarnego. 
Szczyt wraz ze stokami leży na tej granicy, na zlewiskach Morza Bałtyckiego (dorzecze Odry) na stoku południowo-wschodnim oraz Morza Czarnego (dorzecze Dunaju) na stokach południowo-zachodnim i zachodnim. Ze stoku zachodniego bierze swój początek potok o nazwie Ztracený potok, a ponadto z tego stoku oraz południowo-zachodniego biorą swój początek krótkie, nienazwane potoki, będące dopływami potoku o nazwie Klepáčovský potok. U podnóża stoku południowo-zachodniego, w odległości około 1,5 km na południowy zachód od szczytu, na wysokości około 865 m n.p.m. występuje źródło o nazwie (). Ponadto u podnóża stoku południowego, na obszarze narodowego rezerwatu przyrody Rašeliniště Skřítek (), wokół doliny potoku Žlutý potok występują znaczne obszary torfowiskowe. W 2013 roku przedsiębiorstwo państwowe Lesy ČR, podjęło decyzję o rewitalizacji budowy półowalnego istniejącego zbiornika retencyjnego o nazwie () na potoku o nazwie Splavský potok, mającego poziome wymiary (20 × 20) m o powierzchni około 385 m², który w przeszłości służył do zatrzymywania wody podczas spływu drewna. W obrębie stoków nie występują m.in. wodospady czy kaskady.
Ochrona przyrody.
Szczyt ze stokami znajduje się w otoczeniu wydzielonego obszaru objętego ochroną o nazwie Obszar Chronionego Krajobrazu Jesioniki (), a utworzonego w celu ochrony utworów skalnych, ziemnych i roślinnych oraz rzadkich gatunków zwierząt, na którym w obrębie formacji szczytowej oraz górnej części stoku południowo-wschodniego znajduje się część utworzonego rezerwatu przyrody Břidličná () oraz u podnóża stoku południowego część utworzonego narodowego rezerwatu przyrody Rašeliniště Skřítek.
Wzdłuż grzbietu głównego góry Pradziad wytyczono w 2009 roku ścieżkę dydaktyczną () o długości 12 km na odcinku:
Narodowy rezerwat przyrody Rašeliniště Skřítek.
Narodowy rezerwat przyrody Rašeliniště Skřítek położony jest na wysokościach (815–888) m n.p.m. oraz ma powierzchnię 165,13 ha i jest najmniejszym narodowym rezerwatem Wysokiego Jesionika. Jest położony ponadto przy drodze krajowej nr . Rezerwat został utworzony 4 czerwca 1955 roku, w celu ochrony kompleksu torfowiskowego boru świerkowego z fragmentami torfowiskowych brzezin i naturalnego torfowiskowego obszaru bezleśnego.
Rezerwat przyrody Břidličná.
Rezerwat przyrody Břidličná położony jest na wysokościach (798–1367) m n.p.m. i obejmuje swoim zasięgiem oprócz szczytu Ztracené skály również inne góry lub szczyty: Břidličná hora, Velký Máj, Jelení hřbet, Čertova stěna, Pecný, Pec, Ztracené kameny i Zelené kameny. Rezerwat ma ogólną powierzchnię 652,09 ha i został utworzony 19 marca 2008 roku, w celu ochrony środowiska wokół głównego grzbietu góry Pradziad, przede wszystkim kriogenicznych formacji geomorfologicznych (skalisk, grup skalnych, gruzu skalnego, gleb poligonalnych i gołoborzy) oraz subalpejskich siedlisk leśnych z dominacją świerku i buku, a także roślin i zwierząt objętych ścisłą ochroną. Z uwagi na ochronę cennego ekosystemu, głębsze penetrowanie obszaru rezerwatu nie jest zalecane.
Turystyka.
W obrębie szczytu i stoków nie ma żadnego schroniska turystycznego lub hotelu górskiego. W odległości około 1,8 km na południowy zachód od szczytu, koło przełęczy Skřítek, przy drodze nr znajduje się restauracja "Skřítek" oraz parking. Do miejscowości Vernířovice z bazą pensjonatów jest od szczytu około 3,5 km na północny zachód, a do osady Klepáčov jest od szczytu około 1,5 km w kierunku zachodnim. Znajduje się tam przystanek autobusowy z połączeniem m.in. do miejscowości Rýmařov i Šumperk. 
Kluczowym punktem turystycznym jest oddalone o około 400 m na południe od szczytu skrzyżowanie turystyczne o nazwie () z podaną na tablicy informacyjnej wysokością 1100 m, przy którym ustawiono wiatą turystyczną oraz przez które przechodzą szlaki turystyczne, szlak rowerowy, ścieżka dydaktyczna i trasy narciarstwa biegowego. 
Szlaki turystyczne.
Klub Czeskich Turystów () wytyczył w obrębie szczytu i stoków trzy szlaki turystyczne na trasach:
Szlaki rowerowe i trasy narciarskie.
W obrębie stoków wyznaczono trzy szlaki rowerowe na trasach:
Na stokach nie wytyczono żadnej trasy narciarstwa zjazdowego. W okresach ośnieżenia wzdłuż szlaków turystycznych i rowerowych przebiegają trasy narciarstwa biegowego, m.in. o nazwie tzw. ().

</doc>
<doc id="4279779" url="https://pl.wikipedia.org/wiki?curid=4279779" title="Wonder Stories">
Wonder Stories

Wonder Stories – jedno z pierwszych amerykańskich czasopism science-fiction, wydawane w latach 1929-1955. Jego założycielem był Hugo Gernsback po tym, jak w 1929 przestał kontrolować swoje czasopismo „Amazing Stories”, przez bankructwo swojej firmy medialnej, Experimenter Publishing. Po kilku miesiącach od bankructwa Hugo Gernsback założył trzy kolejne czasopisma: „Air Wonder Stories”, „Science Wonder Stories” i „Science Wonder Quarterly”.
„Air Wonder Stories” i „Science Wonder Stories” zostały połączone w 1930 jako „Wonder Stories”, a kwartalnik został przemianowany na „Wonder Stories Quarterly”. Magazyny te nie odniosły sukcesu finansowego. W 1936 Gernsback sprzedał „Wonder Stories” firmie Ned Pines z Beacon Publications, gdzie po zmianie nazwy na „Thrilling Wonder Stories” wydawanie magazynu kontynuowano przez prawie 20 lat. Ostatni numer został wydany zimą 1955, a tytuł został następnie połączony ze „Starling Stories”, kolejnym magazynem science fiction wydawanym przez Pinesa.
Nakład w 1934 wynosił 25,000. W porównaniu do „Amazing Stories”, które w tym samym czasie miało nakład w wysokości około 100.000 było to niezwykle mało.
Tło powstania.
Pod koniec XIX wieku historie opowiadające o wynalazkach naukowych i osadzone w przyszłości, inspirowane twórczością Julesa Verne pojawiały się regularnie w popularnych magazynach. Takie czasopisma jak „Munsey's Magazine”, czy „The Argosy” wydane odpowiednio w 1889 i 1896, zawierały kilka opowiadań science fiction każdego roku. Na początku XX wieku zaczęły pojawiać się magazyny traktujące typowo o science-fiction, choć ten podgatunek literatury jeszcze nie był w ten sposób nazywany. Pierwsze czasopismo tego typu, „Amazing Stories” zostało założone przez Hugo Gernsbacka w 1926. Dzięki temu science-fiction mogło zaistnieć jako odrębny gatunek literacki. Pod koniec lat 30. XX wieku rozpoczęła się tak zwana Złota Era Fantastyki Naukowej. „Wonder Stories” zostało wydane właśnie w trakcie jej trwania i istniało aż do połowy lat 50.
„Science Wonder Stories” w pierwszym numerze opublikowały deklaracją Gernsbacka, który obiecywał, że w piśmie będą publikowane wyłącznie utwory, które powstały na bazie praw naukowych na podstawie aktualnego stanu wiedzy ludzkiej.

</doc>
<doc id="4279780" url="https://pl.wikipedia.org/wiki?curid=4279780" title="Duje Ćaleta-Car">
Duje Ćaleta-Car

Duje Ćaleta-Car (ur. 17 września 1996 w Szybeniku) – chorwacki piłkarz grający na pozycji obrońcy. Srebrny medalista Mistrzostw Świata w 2018 roku.
Życiorys.
Jest wychowankiem rodzimego HNK Šibenik. W 2012 roku dołączył do seniorskiego zespołu tego klubu. W sezonie 2012/2013 rozegrał 17 meczów w rozgrywkach Drugiej hrvatskiej nogometnej ligi. 5 lipca 2013 odszedł do austriackiego FC Pasching. W lipcu 2014 odszedł do Red Bull Salzburg i od razu został wypożyczony na pół roku do FC Liefering. Wypożyczenie zakończyło się 7 stycznia 2015. W Bundeslidze zadebiutował 14 lutego 2015 w wygranym 2:0 meczu z SC Wiener Neustadt. Wraz z klubem z Salzburga świętował zdobycie trzech mistrzostw i trzech pucharów kraju.
W reprezentacji Chorwacji zadebiutował 3 czerwca 2018 w przegranym 0:2 towarzyskim meczu z Brazylią. Do gry wszedł w 52. minucie, zmieniając Vedrana Ćorlukę.

</doc>
<doc id="4279782" url="https://pl.wikipedia.org/wiki?curid=4279782" title="Cerkiew Trójcy Świętej w Rydze">
Cerkiew Trójcy Świętej w Rydze

Cerkiew Trójcy Świętej – prawosławna cerkiew w Rydze, w dekanacie ryskim eparchii ryskiej Łotewskiego Kościoła Prawosławnego. Położona na lewym brzegu Dźwiny (Zadźwiniu). 
Historia.
Pierwsze cerkwie na Zadźwiniu.
Według niektórych świadectw na Zadźwiniu już w XI w. znajdowała się prawosławna cerkiew św. Mikołaja, a nawet poświęcony mu monaster. Przetrwał on do XV w.
Nowa drewniana cerkiew w dzielnicy została wzniesiona dzięki staraniom grupy kupców (Sawinów, Ponomariowów, Głuszkowów i Pastuchowa), z uwagi na fakt, że Zadźwinie intensywnie się rozwijało. Świątynię konsekrowano 1 sierpnia 1781 r. W 1836, z inicjatywy biskupa ryskiego Irynarcha, pierwszego rezydującego na stałe w Rydze biskupa prawosławnego, odnowiono poważnie już nadwątloną budowlę. Kolejny biskup ryski Filaret w 1843 r. zainicjował kapitalny remont budynku, w ramach którego m.in. wymieniono na nim dach, zbudowano galerię i ganek. Następny remont został przeprowadzony, gdy biskupem ryskim i mitawskim był Platon (1850-1867), a fundusze na renowację zgromadzono z datków. W opisach cerkwi z tego okresu zawarto informacje o zabytkowych XVIII-wiecznych księgach oraz rzadkich i cennych ikonach pozostających na jej wyposażeniu, w tym patronalnej ikonie Trójcy Świętej od 1800 r. ozdobionej srebrną ryzą, ikonie Matki Bożej i św. Mikołaja. Jeden z najstarszych wizerunków, kopia Tichwińskiej Ikony Matki Bożej, wystawiony był dla kultu w czasowni wzniesionej obok spichlerzy na Przedmieściu Moskiewskim, pozostającej pod opieką duchowieństwa parafii Trójcy Świętej.
W połowie XIX w. w sąsiedztwie świątyni wzniesiono kilka obiektów przemysłowych, w tym magazyny soli i fabrykę. Z powodu hałasu utrudniającego sprawowanie nabożeństw starosta cerkwi, kupiec Wasilij Alipjew w 1865 r. poprosił konsystorz eparchii ryskiej o zgodę na wzniesienie świątyni murowanej. Chociaż władze duchowne poparły ten zamysł, przez dwadzieścia lat przeciwne były mu władze miejskie.
Cerkiew murowana.
W 1887 r. drewniana cerkiew Trójcy Świętej była już w bardzo złym stanie technicznym. Arcybiskup ryski i mitawski Arseniusz ogłosił zbiórkę funduszy na budowę nowej, prowadzoną także poza granicami Rygi. Jednym z ofiarodawców był Jan Kronsztadzki. Projekt świątyni przygotowywał I. Bauman, który jednak zmarł, nie ukończywszy pracy. Jego plan uzupełnił inżynier B. Ellinger. Cerkiew wzniesiona została w stylu bizantyjsko-rosyjskim, wprost nawiązującym do XVII-wiecznej architektury moskiewskich świątyń prawosławnych.
Trzyrzędowy ikonostas do cerkwi zamówiono u Nikołaja Murawjowa, zaś wykonanie fresków i nowych ikon – u Pawła Zykowa. 25 maja 1892 r. miało miejsce położenie kamienia węgielnego, zaś prace nad wznoszeniem cerkwi ukończono w ciągu trzech lat. Budynek konsekrował 5 listopada 1895 r. arcybiskup ryski i mitawski Arseniusz w obecności reprezentanta Świętego Synodu Władimira Sablera.

</doc>
<doc id="4279784" url="https://pl.wikipedia.org/wiki?curid=4279784" title="Nils Brunkhorst">
Nils Brunkhorst

Nils Brunkhorst (ur. 4 kwietnia w 1976 w Grünstadt) – niemiecki aktor teatralny, aktor filmowy i telewizyjny, piosenkarz i gitarzysta.
Występował na scenie Sommertheater Louhans we Francji w spektaklach: "Sen nocy letniej" i "Romeo i Julia".
W 1998 i 1999 roku Brunkhorst wraz ze swoim przyjacielem Martinem - zwanym Schugga - próbował zdobyć uznanie w branży muzycznej pod nazwą Fall für Zwei. Formacja ta nagrała dwa single: „Verknallt” ("Crush") i „Meine Freundin” ("Moja dziewczyna"), ale odniosły niewielki sukces. W latach 1999-2005 pobierał lekcje śpiewu. Był wokalistą zespołu akustyczno-folkowego Black Phoenix i członkiem Menschenskinder. Ze swoim zespołem RZB, Nils Brunkhorst rozpoczął swoją muzyczną karierę od utworu „Stahltür”, który zaprezentował na koncercie rockowym "Rock am Kloster" w Rosenthal w Kerzenheim.

</doc>
<doc id="4279787" url="https://pl.wikipedia.org/wiki?curid=4279787" title="Max Emiliano Nowry">
Max Emiliano Nowry



</doc>
<doc id="4279788" url="https://pl.wikipedia.org/wiki?curid=4279788" title="Amadou Haidara">
Amadou Haidara

Amadou Haidara (ur. 31 stycznia 1998 w Bamako) – malijski piłkarz występujący na pozycji pomocnika w niemieckim klubie RB Leipzig oraz w reprezentacji Mali.
Życiorys.
W czasach juniorskich trenował w rodzimym JMG Bamako. 27 lipca 2016 został piłkarzem Red Bull Salzburg, a następnie został wypożyczony do FC Liefering, pierwszoligowych rezerw tego klubu. W Bundeslidze zadebiutował w barwach RB Salzburg 9 kwietnia 2017 w wygranym 1:0 meczu ze Sturmem Graz. Na boisko wszedł w doliczonym czasie gry, zastępując Valona Berishę. 1 stycznia 2019 odszedł za 18 milionów euro do niemieckiego RB Leipzig.
W reprezentacji Mali zadebiutował 6 października 2017 w zremisowanym 0:0 meczu z Wybrzeżem Kości Słoniowej. Do gry wszedł w 80. minucie, zmieniając Yvesa Bissoumę.

</doc>
<doc id="4279791" url="https://pl.wikipedia.org/wiki?curid=4279791" title="Krwawe gody (film 1981)">
Krwawe gody (film 1981)

Krwawe gody – hiszpański film muzyczny oparty na sztuce "Krwawe gody" Federica Garcí Lorci.
Film jest częścią trylogii taneczno-muzycznej Carlosa Saury, na którą składają się też: "Carmen" (1983) i "Czarodziejska miłość" (1986).

</doc>
<doc id="4279792" url="https://pl.wikipedia.org/wiki?curid=4279792" title="Okręg wyborczy nr 22 do Sejmu Polskiej Rzeczypospolitej Ludowej (1989–1991)">
Okręg wyborczy nr 22 do Sejmu Polskiej Rzeczypospolitej Ludowej (1989–1991)

Okręg wyborczy nr 22 do Sejmu Polskiej Rzeczypospolitej Ludowej (1989–1991) obejmował Gdynię oraz gminy Kosakowo, Rumia i Sopot (województwo gdańskie). W ówczesnym kształcie został utworzony w 1989. Wybieranych było w nim 4 posłów w systemie większościowym.
Siedzibą okręgowej komisji wyborczej była Gdynia.
Wyniki wyborów.
Mandat nr 89 – Polski Związek Katolicko-Społeczny.
Głosowanie odbyło się z powodu uwzględnienia protestów wyborczych i unieważnienia wyboru posła Mariana Szatybełki.

</doc>
<doc id="4279793" url="https://pl.wikipedia.org/wiki?curid=4279793" title="Marcin Smolik">
Marcin Smolik

Marcin Karol Smolik – polski filolog angielski, doktor nauk humanistycznych (2008); urzędnik państwowy, od 2014 dyrektor Centralnej Komisji Egzaminacyjnej.
Życiorys.
Absolwent Instytutu Anglistyki Uniwersytetu Marii Curie-Skłodowskiej w Lublinie. Był tam zatrudniony w Zakładzie Akwizycji i Dydaktyki Języka Angielskiego na stanowisku asystenta (2000–2008) i adiunkta (2008–2012). W 2008 obronił pracę doktorską pt. „Badanie trafności oceniania na przykładzie części ustnej egzaminu maturalnego (nowej matury) z języka angielskiego na poziomie podstawowym”. Autor podręczników i materiałów dydaktycznych oraz publikacji badających znajomość języków obcych.
Pracował jako rzeczoznawca Ministerstwa Edukacji Narodowej. Współautor podstawy programowej kształcenia ogólnego z języka obcego nowożytnego. W latach 2008–2009 koordynował merytorycznie projekt „Egzamin gimnazjalny z języka obcego”, od 2010 – zespół języków obcych w projekcie „Budowa banków zadań” w Okręgowej Komisji Egzaminacyjnej w Łodzi, zaś od 2013 – projekt „Pilotaż nowych egzaminów maturalnych”. W maju 2012 został kierownikiem Wydziału Sprawdzianu i Egzaminów z Zakresu Kształcenia Ogólnego w Centralnej Komisji Egzaminacyjnej. W grudniu 2013 został pełniącym obowiązki dyrektora tej instytucji, a po wygraniu konkursu 22 lipca 2014 objął to stanowisko jako dyrektor.

</doc>
<doc id="4279798" url="https://pl.wikipedia.org/wiki?curid=4279798" title="Czarodziejska miłość">
Czarodziejska miłość

Czarodziejska miłość – hiszpański film muzyczny z 1986 roku, bazujący na balecie skomponowanym przez Manuela de Falla. Film jest częścią trylogii taneczno-muzycznej Carlosa Saury, na którą składają się też: "Krwawe gody" (1981) oraz "Carmen" (1983).
Fabuła.
Akcja trylogii rozgrywa się w środowisku romskim. Zgodnie ze starym zwyczajem rodzice José i Candeli postanawiają, że dzieci w przyszłości się pobiorą. Rozmowę w tej sprawie podsłuchuje mały Carmello. Gdy przychodzi czas ślubu, na uczcie weselnej José zostaje zabity ciosem noża, a podejrzanym zostaje Candello, który podkochiwał się w Candeli. Zostaje on aresztowany. Candela nocą, w miejscu zabójstwa spotyka się z duchem małżonka. Carmelo po wyjściu z więzienia zostaje odrzucony przez Candelę i udaje się po pomoc do wiedźmy. Ta odprawia bezskuteczne czary przy ognisku (ważna scena z "tańcem ognia"). Carmelo wpada więc na pomysł, by namówić kochankę José, Lucię, by udała się na spotkanie z duchem zamiast Carmeli. W finale dzieła José i Lucia odchodzą, a Carmello i Candela pozostają raem nie nękani przez widmo z zaświatów. Miłość staje się więc w tym kontekście sprawą czarodziejską. 
Krytyka.
Cały tryptyk został wysoko oceniony przez krytykę, jednak cieszył się umiarkowanym zainteresowaniem widowni, prawdopodobnie z uwagi na nietypowość i niską atrakcyjność komercyjną. 
Film wnosi do kina osiągnięcia baletowe Antonio Gadesa i jego szkoły w interpretacji Saury. Reżyser, wykorzystując swe doświadczenia z fotografii ukazuje jak powstaje spektakl baletowy. W dziele zawarta jest dwoistość spojrzenia: jest to film o sztuce oraz o tym jak ta sztuka powstaje i przebiega. Saura udowadnia w obrazie, że taniec może dorównać słowu w filmie, a nawet je przewyższyć. Aleksander Halka-Ledóchowski stwierdził, że "formuła Saury pozwala" "w sposób umotywowany, zarazem zgodny z naturą tańca wydobyć to, co jest tak trudne do ujawnienia innymi środkami – magię, mistycyzm i fatalizm".

</doc>
<doc id="4279812" url="https://pl.wikipedia.org/wiki?curid=4279812" title="Jegor Usaczow">
Jegor Usaczow

Jegor Andriejewicz Usaczow, ros. Егор Андреевич Усачёв (ur. 7 sierpnia 1991 w Permie) – rosyjski skoczek narciarski. Medalista mistrzostw kraju.
Przebieg kariery.
W cyklu FIS Cup zadebiutował w lipcu 2009 w Villach, zaś pierwsze punkty zdobył w tej samej miejscowości w lutym 2010, zajmując 26. miejsce. Po wyjściu z wieku juniorskiego przez kilka lat rzadko występował na arenie międzynarodowej. W sierpniu 2013 zadebiutował w Letnim Pucharze Kontynentalnym, zajmując miejsca w piątej dziesiątce w konkursach w Kuopio. Wystartował na Zimowej Uniwersjadzie 2013, zajmując 36. miejsce na skoczni dużej.
Na Zimowej Uniwersjadzie 2017 ukończył zawody indywidualne na 8. pozycji. W lutym 2017 zajął 8. i 9. miejsce w słabo obsadzonych konkursach Pucharu Kontynentalnego w Erzurum, tym samym zdobywając pierwsze w karierze punkty zawodów tej rangi. 9 września 2017 zadebiutował w Letnim Grand Prix, zajmując w konkursie w Czajkowskim 49. miejsce. 2 grudnia 2018 wystąpił w kwalifikacjach do zawodów Pucharu Świata w Niżnym Tagile, nie uzyskując awansu do konkursu głównego. W oficjalnych zawodach międzynarodowych po raz ostatni wystartował w marcu 2019, zajmując miejsca w czwartej dziesiątce konkursów Pucharu Kontynentalnego w Czajkowskim.
Zdobywał medale mistrzostw Rosji w zawodach drużynowych: w zespole męskim srebrny w 2014 oraz brązowy w 2010, 2013, 2016 i latem 2014, zaś w drużynie mieszanej brązowy w 2015, 2017, 2018 i 2019.

</doc>
<doc id="4279813" url="https://pl.wikipedia.org/wiki?curid=4279813" title="Jegor Usaczew">
Jegor Usaczew



</doc>
<doc id="4279814" url="https://pl.wikipedia.org/wiki?curid=4279814" title="Egor Usachev">
Egor Usachev



</doc>
<doc id="4279816" url="https://pl.wikipedia.org/wiki?curid=4279816" title="J.T. McIntosh">
J.T. McIntosh



</doc>
<doc id="4279820" url="https://pl.wikipedia.org/wiki?curid=4279820" title="Andy i prehistoryczne przygody">
Andy i prehistoryczne przygody

Andy i prehistoryczne przygody (ang. "Andy's Prehistoric Andventures", 2016) – brytyjski serial popularnonaukowy, w Polsce emitowany od 2016 roku
Fabuła.
Andy wyrusza w podróż do przeszłości w poszukiwaniu prehistorycznych przedmiotów, które mają być częścią specjalnej wystawy w muzeum. W trakcie swojej wędrówki bohater programu przeżywa wiele nadzwyczajnych przygód.
Wersja polska.
W Polsce serial był emitowany na kanale BBC Cbeebies od 2 maja 2016 roku.
W wersji polskiej wystąpili:
Dialogi: Małgorzata Musiała
Realizacja dźwięku: Marcin Kalinowski
Reżyseria: Karolina Kinder
Kierownictwo produkcji: Paweł Żwan
Opracowanie wersji polskiej: Studio Tercja Gdańsk dla Hippeis Media International
Lektor tyłówki: Tomasz Przysiężny

</doc>
<doc id="4279825" url="https://pl.wikipedia.org/wiki?curid=4279825" title="Okręg wyborczy nr 23 do Sejmu Polskiej Rzeczypospolitej Ludowej (1989–1991)">
Okręg wyborczy nr 23 do Sejmu Polskiej Rzeczypospolitej Ludowej (1989–1991)

Okręg wyborczy nr 23 do Sejmu Polskiej Rzeczypospolitej Ludowej (1989–1991) obejmował Tczew oraz gminy Cedry Wielkie, Dziemiany, Gniew, Kaliska, Karsin, Kolbudy Górne, Kościerzyna, Liniewo, Lipusz, Lubichowo, Morzeszczyn, Nowa Karczma, Osieczna, Osiek, Pelplin, Pruszcz Gdański, Pruszcz Gdański (gmina wiejska), Przywidz, Pszczółki, Skarszewy, Skórcz, Smętowo Graniczne, Stara Kiszewa, Starogard Gdański, Starogard Gdański (gmina wiejska), Subkowy, Tczew (gmina wiejska), Trąbki Wielkie i Zblewo (województwo gdańskie). W ówczesnym kształcie został utworzony w 1989. Wybieranych było w nim 4 posłów w systemie większościowym.
Siedzibą okręgowej komisji wyborczej był Tczew.

</doc>
<doc id="4279826" url="https://pl.wikipedia.org/wiki?curid=4279826" title="Daphne Sheldrick">
Daphne Sheldrick

Daphne Sheldrick (ur. 4 czerwca 1934 w Kenii, zm. 12 kwietnia 2018) – kenijsko-brytyjska pisarka i działaczka na rzecz praw zwierząt.
Biografia.
Urodziła się 4 czerwca 1934 w Kenii. Poślubiła Davida Sheldricka, założyciela Parku Narodowego Tsavo East. Po śmierci męża w 1977 r., dla uczczenia jego pamięci założyła fundację David Sheldrick Wildlife Trust, zajmującą się ratowaniem osieroconych młodych słoni i nosorożców. Opracowała specjalną formułę mleka dla młodych słoni. Wydała kilka książek i występowała w wielu programach telewizyjnych i filmach, w tym w dokumentalnym "Born to be Wild" z 2011 roku.
W 2006 roku została uhonorowana Orderem Imperium Brytyjskiego od Elżbiety II za swoje zasługi dla ratowania zagrożonych gatunków słoni.
W 2009 roku wystąpiła w programie "Kobieta na krańcu świata" prowadzonym przez Martynę Wojciechowską.
Zmarła 12 kwietnia 2018 na raka.

</doc>
<doc id="4279830" url="https://pl.wikipedia.org/wiki?curid=4279830" title="Listonosz Pat – Przesyłki specjalne">
Listonosz Pat – Przesyłki specjalne

Listonosz Pat – Przesyłki specjalne (, 2008–2013) – brytyjski serial animowany, spin-off popularnego programu "Listonosz Pat". Polska premiera odbyła się 2 stycznia 2010 roku i potem po kilkuletniej przerwie w nadawaniu serialu 3 lipca 2017 roku z nowym dubbingiem. Obie wersje dubbingowe były emitowane na kanale CBeebies, a druga nadal gości w jego ramówce. Serial jest także emitowany na Puls 2 w pasmie Puls Kids z polskim lektorem.
Fabuła.
Pat i jego kotka doręczają różne przesyłki specjalne. Nieraz przewożą rzeczy w najdziwniejsze miejsca.
Wersja polska.
Wersja pierwsza (sezonu pierwszego).
Wersja polska: na zlecenie BBC Worldwide – START INTERNATIONAL POLSKA 
Reżyseria: Andrzej Chudy
Dialogi polskie: Andrzej Wójcik
Teksty piosenek: Jakub Osiński
Dźwięk i montaż:
Kierownictwo produkcji: Dorota Nyczek
Wystąpili:
Oraz :
i inni
Piosenki w wykonaniu: Wojciecha Paszkowskiego
Lektor: Daniel Załuski (Początkowe Odcinki), Joanna Pach (Niektóre Odcinki)
Wersja druga (sezonu pierwszego), sezon drugi.
W wersji polskiej wystąpili:
i inni
Nagrania: Mikołaj Mikołajewski
Realizacja dźwięku: Karolina Kinder
Reżyseria i kierownictwo produkcji: Paweł Żwan
Opracowanie wersji polskiej: Studio Tercja Gdańsk dla Hippeis Media International
Piosenkę czołówkową śpiewał: Piotr Gulbierz
Piosenkę końcową śpiewał: Rafał Ostrowski
Lektor tytułówki: Jacek Labijak
Sezon trzeci.
Opracowanie i udźwiękowienie wersji polskiej: Studio Sonica
Reżyseria: Artur Pontek
Dialogi polskie: Olga Gromek
Dźwięk i montaż: Karol Piwowarski
Kierownictwo produkcji: Agnieszka Kudelska
Wystąpili:
i inni

</doc>
<doc id="4279831" url="https://pl.wikipedia.org/wiki?curid=4279831" title="Jan Charliński">
Jan Charliński



</doc>
<doc id="4279836" url="https://pl.wikipedia.org/wiki?curid=4279836" title="Czterdzieści i cztery">
Czterdzieści i cztery

Czterdzieści i cztery – powieść fantastyczna autorstwa Krzysztofa Piskorskiego, wydana w 2016 roku. W 2017 roku zdobyła najważniejsze polskie nagrody literackie w dziedzinie fantastyki: Nagrodę Literacką im. Jerzego Żuławskiego oraz Nagrodę im. Janusza A. Zajdla. Akcja powieści dzieje się w 1844 roku, w alternatywnej rzeczywistości, w której ludzkość odkryła moc etheru. Powieść jest luźno powiązana ze wcześniejszą powieścią autora pod tytułem „"Zadra"”.
Powieść mocno nawiązuje do epoki romantyzmu, wykorzystując twórczość Juliusza Słowackiego oraz Adama Mickiewicza. Czerpie motywy także z mitologii słowiańskiej. Jest uznawana za powieść z nurtu steampunkowego, a dokładniej - etherpunkowego, ponieważ w świecie przedstawionym bohaterowie korzystają nie z pary, a z mocy energii próżni, nazywanej w powieści etherem.
Fabuła.
Jest rok 1844. Eliza Żmijewska, poetka oraz ostatnia kapłanka zapomnianego słowiańskiego boga, Żmija, wybiera się do odciętej blokadą Anglii. Ma odnaleźć przemysłowca Konrada Załuskiego, którego rodacy winią za upadek powstania na Litwie. Zamierza wykonać na nim wyrok wydany przez Radę Emigracyjną oraz Juliusza Słowackiego. W trakcie podróży zostaje jednak wykryta i trafia na istotę przybyłą z innego wymiaru.

</doc>
<doc id="4279837" url="https://pl.wikipedia.org/wiki?curid=4279837" title="Wonder stories">
Wonder stories



</doc>
<doc id="4279844" url="https://pl.wikipedia.org/wiki?curid=4279844" title="Miss Supranational 2018">
Miss Supranational 2018

Miss Supranational 2018 – dziesiąta jubileuszowa gala konkursu "Miss Supranational", która odbyła się 7 grudnia 2018 po raz piąty w Krynicy-Zdroju. Zgrupowanie przed finałem odbyło się w Karpaczu oraz w Krynicy-Zdroju.
Galę poprowadził międzynarodowy duet, który prowadził wspólnie konkurs w 2014 roku: polski prezenter Maciej Dowbor oraz białoruski prezenter Iwan Podriez.
Podczas gali finałowej wystąpił Michał Szpak oraz zespół Blue Café.
Z okazji dziesiątej jubileuszowej edycji konkursu Miss Supranational w jury zasiadły wszystkie poprzednie laureatki konkursu, natomiast zwyciężczyni otrzymała w nagrodę 100 tysięcy dolarów.
Zwyciężczynią została reprezentantka Portoryko, Valeria Vazquez Latorre.
Rezultat finałowy.
Po finale ujawniono szczegółowe TOP 30 konkursu:
Nagrody specjalne.
Najlepszy Strój Narodowy
Miss Talent
Top Model
Jurorzy.
Z okazji jubileuszowej edycji konkursu, początkowo wśród jurorek miały zasiąść wszystkie laureatki konkursu. Jednak z powodów osobistych zabrakło Moniki Lewczuk – Miss Supranational 2011 oraz Stephanii Vásquez Stegman – Miss Supranational 2015.
Lista uczestniczek.
73 kandydatki konkursu Miss Supranational 2018:
Pozostałe informacje.
Państwa, które zadebiutowały w konkursie
Państwa, które powróciły do konkursu
"Ostatni raz w konkursie w 2012:"
"Ostatni raz w konkursie w 2013:"
"Ostatni raz w konkursie w 2014:"
"Ostatni raz w konkursie w 2015:"
"Ostatni raz w konkursie w 2016:"
Kraje, które zmieniły kandydatki
Państwa, które zrezygnowały z konkursu
Kraje, które wybrały kandydatki, lecz wycofały się z konkursu
"debiut"
"powrót"
Kandydatki, które brały udział w innych konkursach piękności

</doc>
<doc id="4279845" url="https://pl.wikipedia.org/wiki?curid=4279845" title="Okręg wyborczy nr 24 do Sejmu Polskiej Rzeczypospolitej Ludowej (1989–1991)">
Okręg wyborczy nr 24 do Sejmu Polskiej Rzeczypospolitej Ludowej (1989–1991)

Okręg wyborczy nr 24 do Sejmu Polskiej Rzeczypospolitej Ludowej (1989–1991) obejmował Wejherowo oraz gminy Chmielno, Choczewo, Gniewino, Hel, Jastarnia, Kartuzy, Krokowa, Linia, Luzino, Łęczyce, Przodkowo, Puck, Reda, Sierakowice, Somonino, Stężyca, Sulęczyno, Szemud, Wejherowo, Władysławowo i Żukowo (województwo gdańskie). W ówczesnym kształcie został utworzony w 1989. Wybieranych było w nim 4 posłów w systemie większościowym.
Siedzibą okręgowej komisji wyborczej było Wejherowo.

</doc>
<doc id="4279848" url="https://pl.wikipedia.org/wiki?curid=4279848" title="Kamienica przy placu Dominikańskim 4 w Krakowie">
Kamienica przy placu Dominikańskim 4 w Krakowie

Kamienica przy placu Dominikańskim 4 – zabytkowa kamienica, zlokalizowana przy placu Dominikańskim na krakowskim Starym Mieście. Stanowi zamknięcie kompozycyjne ulicy Stolarskiej od strony południowej.
Historia kamienicy.
Kamienica została wzniesiona w XIV wieku. Jej pierwszym właścicielem był Staszko Kroberski, notowany w źródłach w 1393. W latach 50. XVI wieku należała do Jana Bonera, który w 1560 sprzedał ją miastu. W 1775 powróciła w ręce prywatne, stając się własnością Franciszka Grelińskiego. Budynek spłonął podczas wielkiego pożaru Krakowa w 1850. Odbudowany został w latach 1850–1852 przez Antoniego Marfiewicza. W trakcie prac poszerzono go w kierunku wschodnim o działkę po również zniszczonym w pożarze jednym z domów dominikanów. Różnica linii zabudowy obu działek wymusiła powstanie charakterystycznej, dwukrotnie złamanej o 90 stopni, fasady.
12 grudnia 1997 kamienica została wpisana do rejestru zabytków. Znajduje się także w gminnej ewidencji zabytków.

</doc>
<doc id="4279849" url="https://pl.wikipedia.org/wiki?curid=4279849" title="Santa Eulalia (Teruel)">
Santa Eulalia (Teruel)



</doc>
<doc id="4279850" url="https://pl.wikipedia.org/wiki?curid=4279850" title="Jasień (Ustrzyki Dolne)">
Jasień (Ustrzyki Dolne)

Jasień – dawna wieś, część miasta Ustrzyki Dolne w Polsce położona w województwie podkarpackim, w powiecie bieszczadzkim, w gminie Ustrzyki Dolne.
Leży na trasie małej i dużej pętli bieszczadzkiej.
Historia.
W 1494 roku Jan Olbracht przekazał wieś rodzinie Ustrzyckich jako nagrodę za zasługi w wyprawie bukowińskiej. Ponowna lokacja Jasienia – na prawie wołoskim miała miejsce w 1559 roku, wtedy też dosiedlono wieś ludnością wołoską. Pierwszą świątynią we wsi była cerkiew prawosławna. W 1611 roku została przekształcona w cerkiew unicką.
W 1664 Stanisław Ustrzycki, podstarości przemyski założył parafię rzymskokatolicką i ufundował drewniany kościółek. Utworzenie parafii potwierdził dyplomem król Jan Kazimierz w 1666. Z czasem parafia objęła 21 miejscowości, w tym również Ustrzyki Dolne. Obecny kościół murowany wybudowano po 1740. W 1743 nastąpiła jego konsekracja.
Po 28 września 1939 roku Jasień znalazł się w granicach ZSRR. Od czerwca 1941 należał do niemieckiego Dystryktu Galicja. Niemcy zgodzili się na otwarcie polskiej szkoły do której uczęszczało 43 uczniów oraz szkoły ukraińskiej, w której uczyło się 110 uczniów. W 1944 roku Jasień ponownie znalazł się w granicach ZSRR, by ostatecznie powrócić do Polski po 15 lutego 1951, w ramach regulacji granicy między PRL a ZSRR.
W latach 1954–1972 wieś należała i była siedzibą władz gromady Jasień. 

</doc>
<doc id="4279852" url="https://pl.wikipedia.org/wiki?curid=4279852" title="Deer Creek (Illinois)">
Deer Creek (Illinois)

Deer Creek – wieś w hrabstwach Tazewell i Woodford, w stanie Illinois w Stanach Zjednoczonych. W 2014 roku jej populacja wynosiła 781 osób. Jej teren to około 1,47 km2 lądu oraz 0,02 km2 terenów wodnych. W 2014 roku we wsi było 295 domów i 203 rodziny. W jednym budynku mieszkało średnio 3,2 osoby.
W 2010 roku 27,8% mieszkańców miało poniżej 18 lat. 8,4% to osoby pomiędzy 18 a 24 rokiem życie. 30,4% osób to osoby w wieku od 25 do 44 lat, 21,3% to osoby w wieku od 45 do 65 lat. Osoby starsze stanowiły 12,1% społeczności. Średni wiek wyniósł 35 lat. Na każde 100 kobiet przypadało 105,8 mężczyzn. Na każde 100 kobiet w wieku 18 lat i więcej przypadało 106,1 mężczyzn.
Szkoły.
Szkoła średnia Dee-Mack z siedzibą w Mackinaw jest lokalną szkołą rejonową Deer Creek. Uczęszczają do niej nastolatkowie zarówno z Deer Creek, jak z i Mackinaw.

</doc>
<doc id="4279854" url="https://pl.wikipedia.org/wiki?curid=4279854" title="Liga Narodów w Piłce Siatkowej Mężczyzn 2018 (składy)">
Liga Narodów w Piłce Siatkowej Mężczyzn 2018 (składy)

Artykuł grupuje składy wszystkich reprezentacji narodowych w piłce siatkowej, które wystąpiły w Lidze Narodów 2018.
Argentyna.
Trener: Julio VelascoAsystent: Julián Álvarez
Australia.
Trener: Mark LebedewAsystent: Luke Reynolds
Brazylia.
Trener: Renan Dal ZottoAsystent: Marcelo Fronckowiak
Bułgaria.
Trener: Płamen KonstantinowAsystent: Danieł Peew
Chiny.
Trener: Raúl LozanoAsystent: Juan Manuel Serramalera
Francja.
Trener: Laurent TillieAsystent: Cédric Énard
Iran.
Trener: Igor KolakovićAsystent: Peyman Akbari
Japonia.
Trener: Yūichi NakagaichiAsystent: Philippe Blain
Kanada.
Trener: Stéphane AntigaAsystent: Dan Lewis
Korea Południowa.
Trener: Kim Ho-chulAsystent: Im Do-hun
Niemcy.
Trener: Andrea GianiAsystent: Matteo De Cecco
Polska.
Trener: Vital HeynenAsystenci: Michał Mieszko Gogol, Sebastian Pawlik
Rosja.
Trener: Siergiej SzlapnikowAsystent: Sergio Busato
Serbia.
Trener: Nikola GrbićAsystent: Nedžad Osmankač
Stany Zjednoczone.
Trener: John SperawAsystent: Robert Neilson
Włochy.
Trener: Gianlorenzo BlenginiAsystent: Antonio Valentini

</doc>
<doc id="4279861" url="https://pl.wikipedia.org/wiki?curid=4279861" title="Forta">
Forta

Forta – powieść science-fiction polskiego pisarza Michała Cholewy z 2014 roku. W 2015 roku została nagrodzona Nagrodą im. Janusza A. Zajdla. Jest trzecim tomem cyklu Algorytm Wojny. Należy do nurtu militarnej SF. 
Fabuła.
Atropos to skalista i pogrążona w ciemności planeta. Znajdująca się na niej kolonia na wiele lat została odcięta od reszty ludzkości. Po latach na pokładzie unijnego krążownika przybywa ekspedycja ratunkowa. Odcięci od wsparcia na surowej planecie, żołnierze Unii muszą stawić czoła tajemniczemu wrogowi, by rozwiązać zagadkę z czasów świata, który przeminął. Kapral Wierzbowski oraz jego oddział zostaje wciągnięty w niebezpieczną grę.

</doc>
<doc id="4279862" url="https://pl.wikipedia.org/wiki?curid=4279862" title="Strwiążek">
Strwiążek

Strwiążek ("Strwiążyk") – dawna wieś, część miasta Ustrzyki Dolne w Polsce położona w województwie podkarpackim, w powiecie bieszczadzkim, w gminie Ustrzyki Dolne.
W pobliżu znajduje się źródło rzeki Strwiąż.

</doc>
<doc id="4279868" url="https://pl.wikipedia.org/wiki?curid=4279868" title="Strwiążyczek">
Strwiążyczek

Strwiążyczek – część miasta Ustrzyki Dolne w Polsce położona w województwie podkarpackim, w powiecie bieszczadzkim, w gminie Ustrzyki Dolne.
W pobliżu znajduje się źródło rzeki Strwiąż.

</doc>
<doc id="4279875" url="https://pl.wikipedia.org/wiki?curid=4279875" title="Welda">
Welda

Welda – jednostka osadnicza w Stanach Zjednoczonych, w stanie Kansas, w hrabstwie Anderson.

</doc>
<doc id="4279878" url="https://pl.wikipedia.org/wiki?curid=4279878" title="Nikol Paszynian">
Nikol Paszynian



</doc>
<doc id="4279880" url="https://pl.wikipedia.org/wiki?curid=4279880" title="Pingling-sy">
Pingling-sy



</doc>
<doc id="4279881" url="https://pl.wikipedia.org/wiki?curid=4279881" title="Odin (Kansas)">
Odin (Kansas)

Odin – jednostka osadnicza w Stanach Zjednoczonych, w stanie Kansas, w hrabstwie Barton.

</doc>
<doc id="4279888" url="https://pl.wikipedia.org/wiki?curid=4279888" title="Kickapoo Tribal Center">
Kickapoo Tribal Center

Kickapoo Tribal Center – jednostka osadnicza w Stanach Zjednoczonych, w stanie Kansas, w hrabstwie Brown.

</doc>
<doc id="4279896" url="https://pl.wikipedia.org/wiki?curid=4279896" title="Kickapoo Site 7">
Kickapoo Site 7

Kickapoo Site 7 – jednostka osadnicza w Stanach Zjednoczonych, w stanie Kansas, w hrabstwie Brown.

</doc>
<doc id="4279897" url="https://pl.wikipedia.org/wiki?curid=4279897" title="Jack Harrison">
Jack Harrison

Jack David Harrison (ur. 20 listopada 1996) – angielski piłkarz, grający na pozycji pomocnika w angielskim klubie Leeds United F.C.
Treningi piłki nożnej zaczynał w akademii Liverpoolu, potem przeniósł się do szkółki piłkarskiej Manchesteru United. W wieku 13 lat przeprowadził się do Stanów Zjednoczonych. Tam rozwijał swoją karierę, a w 2016 roku został wybrany z numerem pierwszym w SuperDrafcie MLS, rozpoczynając profesjonalną karierę w New York City FC. Po dwóch latach gry w Major League Soccer przeniósł się do Manchesteru City. Drugą połowę sezonu 2017/2018 spędził na wypożyczeniu w Middlesbrough.
30 lipca 2018 został wypożyczony do Leeds United do końca sezonu 2018/2019.

</doc>
<doc id="4279898" url="https://pl.wikipedia.org/wiki?curid=4279898" title="Organizacja Zachowawcza Pracy Państwowej">
Organizacja Zachowawcza Pracy Państwowej

Organizacja Zachowawcza Pracy Państwowej – polska, konserwatywna partia polityczna funkcjonująca od lipca do grudnia 1926 r.
W dn. 12–15 maja 1926 r. Józef Piłsudski przeprowadził zamach stanu dokonując radykalnej zmiany na polskiej scenie politycznej. Wydarzenia te wywołały ferment w wielu partiach politycznych doprowadzając do rozłamów, dokonywanych przez zwolenników Piłsudskiego. Zamach majowy poparła konserwatywna grupa wileńska skupiona m.in. wokół dziennika Słowo, tworząc w lipcu 1926 r. Organizację Zachowawczą Pracy Państwowej. Jej działacze (Aleksander Meysztowicz i Karol Niezabytowski) już w październiku 1926 r. weszli w skład rządu J. Piłsudskiego.
W grudniu 1926 r. Organizacja Zachowawcza Pracy Państwowej połączyła się wraz z Polską Organizacją Zachowawczą w Polską Organizację Zachowawczą Pracy Państwowej.

</doc>
<doc id="4279903" url="https://pl.wikipedia.org/wiki?curid=4279903" title="Kickapoo Site 6">
Kickapoo Site 6

Kickapoo Site 6 – jednostka osadnicza w Stanach Zjednoczonych, w stanie Kansas, w hrabstwie Brown.

</doc>
<doc id="4279908" url="https://pl.wikipedia.org/wiki?curid=4279908" title="Britannia (moneta)">
Britannia (moneta)

Britannia – brytyjska seria monet bulionowych, emitowanych w złocie, srebrze i platynie.
Warianty.
Złote monety.
Złote monety z serii emitowane są od 1987 i obejmują następujące nominały:
W latach 1987-2012 do bicia monet stosowany był kruszec o próbie 917, w 2013 próba podwyższona została do 999,9.
Srebrne monety.
Srebrne monety z serii emitowane są od 1997 i obejmują następujące nominały:
W latach 1997-2012 do bicia monet stosowany był kruszec o próbie 958, w 2013 próba podwyższona została do 999.
Platynowe monety.
Platynowe monety z serii emitowane są od 2018 i obejmują następujące nominały:
Do bicia monet stosowany jest kruszec o próbie 999,5.

</doc>
<doc id="4279913" url="https://pl.wikipedia.org/wiki?curid=4279913" title="Andrzej Ślusarczyk">
Andrzej Ślusarczyk

Andrzej Ślusarczyk (ur. 1953 w Dzierżoniowie, zm. 31 grudnia 2020) – polski artysta fotograf, uhonorowany tytułem Artiste FIAP (AFIAP). Członek Okręgu Dolnośląskiego Związku Polskich Artystów Fotografików.
Życiorys.
Andrzej Ślusarczyk związany z dolnośląskim środowiskiem fotograficznym, mieszkał i pracował w Wałbrzychu – fotografował od 1968 roku. Jako fotograf współpracował z licznymi czasopismami, pracował w Zjednoczeniu Agro-Sudety, Biurze Dokumentacji Zabytków, Muzeum Okręgowym. Szczególne miejsce w jego twórczości zajmowała fotografia krajobrazowa, fotografia krajoznawcza, fotografia aktu, fotografia ludzi – ich życie codzienne, ich wpływ na otoczenie i środowisko naturalne.
Andrzej Ślusarczyk był autorem i współautorem wielu wystaw fotograficznych; indywidualnych i zbiorowych, poplenerowych oraz pokonkursowych; krajowych i międzynarodowych – w Polsce i za granicą. Brał aktywny udział w Międzynarodowych Salonach Fotograficznych, organizowanych m.in. pod patronatem FIAP, zdobywając wiele akceptacji, medali, nagród, wyróżnień, dyplomów, listów gratulacyjnych. Pokłosiem udziału w Międzynarodowych Salonach Fotograficznych (pod patronatem FIAP) było przyznanie mu w 1987 roku – tytułu honorowego Artiste FIAP (AFIAP) – przez Międzynarodową Federację Sztuki Fotograficznej FIAP, z siedzibą w Luksemburgu.
W 1999 roku został przyjęty w poczet członków Okręgu Dolnośląskiego Związku Polskich Artystów Fotografików (legitymacja nr 777). Od 1999 roku do 2008 pracował nad dokumentalnym projektem fotograficznym "Wałbrzych-powidoki," czego pokłosiem był album ze zbiorem fotografii – wydany pod tym samym tytułem w 2009 roku, przez wydawnictwo "Fine Grain""." Zmarł 31 grudnia 2020, pochowany 9 stycznia 2021 na cmentarzu przy Kościele Niepokalanego Poczęcia NMP w Wałbrzychu.
Projekty fotograficzne.
Źródło.

</doc>
<doc id="4279917" url="https://pl.wikipedia.org/wiki?curid=4279917" title="Życie jest snem">
Życie jest snem

Życie jest snem (hiszp. "La vida es sueño") – dramat Pedra Calderóna de la Barki z lat 1627–1629, którego akcja rozgrywa się w Polsce. Jeden z najwybitniejszych dramatów Calderóna.
Data powstania utworu.
Utwór powstał najprawdopodobniej w latach 1627–1629. Zachowana w bibliotece uniwersytetu w Liverpoolu, zagadkowa "suelta", datowana na lata 1632–1634, wydana w Sewilli i przypisująca autorstwo utworu Lopemu de Vedze, podaje, że sztukę wystawił "autor de comedias" Cristóbal de Avedaño. Przyjmuje się, że sztuka była eksploatowana na scenie przed jej wydrukowaniem przez pięć lat. Za pierwodruk dramatu jest uważany wydany w 1636 roku w Madrycie zbiór 12 utworów "Prima parte." W tym samym roku w Saragossie ukazała się inna wersja "Życia snem" w tomie zawierającym "słynne sztuki różnych autorów" – "Parte treinta de comedias famosas de varios autores." Z porównania obydwu tekstów wynika, że wersja saragossańska jest wersją pierwotną dramatu. Calderón gruntownie przerobił swoje dzieło przed wydaniem go drukiem, być może z myślą raczej o czytelniku niż widzu. Korzystał przy tym z egzemplarza sewilskiej "suelta", tożsamej z wydaniem z Saragossy, gdyż nie posiadał własnej kopii sztuki, sprzedał ją bowiem przed laty trupie Avedaño.
Czas i miejsce akcji.
Akcja sztuki rozgrywa się w siedemnastowiecznej Polsce.
Treść.
Dzień I.
Rozaura, w męskim stroju, w towarzystwie Klaryna, schodzi z gór i przybywa do Polski. U stóp góry spotyka zamkniętego w pieczarze Zygmunta, który spędził w odosobnieniu całe życie, kontaktując się tylko ze swym nadzorcą Klotaldem. Początkowo grozi przybyszom, szybko jednak ulega czarowi Rozaury. Ona wyznaje mu, że czuje się jak mędrzec, który narzekał na swój los, dopóki nie spotkał kogoś, kto ma się jeszcze gorzej. Rozmawiających zastaje Klotald. Wzywa straż i rozbraja przybyszów pod groźbą śmierci. W oddanej mu przez Rozaurę szpadzie rozpoznaje broń, którą dał przed laty swej ukochanej Wiolancie. Ze słów Rozaury domyśla się, że ma przed sobą swego syna. Jest rozdarty pomiędzy ratowaniem swego dziecka, a lojalnością wobec króla, który nakazał karać śmiercią wszystkich, którzy zetknęliby się z Zygmuntem. Poruszony odwagą Rozaury, która przybywa pomścić zniewagę, ma nadzieję, że król ją ułaskawi.
W pałacu króla książę moskiewski Astolf zabiega o względy Estrelli. Gdy dziewczyna jest mu przeciwna wyjawia jej, że zjawia się tu, by wobec bezpotomności starego króla Bazylego, zaproponować mu wyznaczenie na przyszłych dziedziców tronu polskiego ich obojga. Estrella jest bowiem siostrą Bazylego, a Astolf jego siostrzeńcem i wnukiem króla Eustorga III, który był ojcem Bazylego. Estrella ma jednak wątpliwości co do uczciwości zamiarów Astolfa, jego pierś zdobi bowiem portret innej kobiety. Tymczasem nadchodzi król z dworzanami. Król wyjawia zebranym, że przed laty, żona jego, Klarylena, poczęła syna, a ciąży tej towarzyszyły przerażające znaki. Bazyli, który był wielkim uczonym, astronomem i matematykiem, co pozwalało mu odczytywać przyszłość, dowiedział się, że syn zabije swą matkę i ojca i będzie krwawym potworem na tronie. Skoro więc królowa umarła w połogu, ogłosił, że dziecko urodziło się martwe i ukrył syna w leśnych ostępach pod strażą. Teraz jednak mając wątpliwości czy postąpił słusznie, postanowił na próbę oddać władzę Zygmuntowi, nie mówiąc mu, że jest jego ojcem. Nadchodzi Klotald. Z uwagi na ujawnienie istnienia Zygmunta, król daruje życie Rozaurze i Klarynowi. Zwracając miecz Rozaurze Klotald dowiaduje się, że osobą, na której chce ona wywrzeć zemstę jest Astolf. Chce ją powstrzymać, lecz kiedy dowiaduje się, że chodzi tu o zmazanie hańby, którą Astolf wyrządził jej jako kobiecie, ustępuje.
Dzień II.
Klotald przenosi Zygmunta, uśpionego tajemną miksturą, do pałacu. Król wyjawia mu, że jeśliby jego syn nie okazał się godnym tronu, ponownie zamknie go w wieży, każąc mu sądzić, że dzień na tronie królewskim był tylko snem. Klaryn przynosi wiadomość, że Rozaura powróciła do niewieściego stroju, szantażuje też Klotalda, że wyjawi wszystko, co wie, jeśli pozostanie z niczym.
Zygmunt powiadomiony przez Klotalda, że jest synem królewskim z rozkazu króla więzionym z obawy przed spełnieniem się gróźb wpada w wielki gniew. Klotald uchodzi. Zygmunt wybucha oburzeniem na Astolfa, który śmie w jego obecności nosić kapelusz, a następnie zirytowany ciągłymi pouczeniami swego służącego, wyrzuca go przez okno do morza. Nadchodzący król jest oburzony, domaga się wdzięczności. Zygmunt jest jednak przede wszystkim wściekły, że całą swoją młodość musiał spędzić w wieży. Król ostrzega go, że wszystko może się okazać tylko snem. W Rozaurze, szukającej ojca Zygmunt rozpoznaje swego wczorajszego gościa. Kiedy ona chce odejść nastaje na nią coraz gwałtowniej. W jej obronie staje najpierw Klotald, później Astolf. Zwadę przerywa nadejście króla i Estrelli. Zygmunt wychodzi, grożąc zemstą ojcu.
Rozaura jest mimowolnym świadkiem prośby Estrelli skierowanej do Astolfa o przekazanie jej portretu nieznajomej. Zakłopotana księżniczka prosi następnie Rozaurę, by jako jej zaufana dwórka odebrała konterfekt. Rozaura ma nadzieję, że nie zostanie rozpoznana, Astolf jednak nie daje się wyprowadzić w pole, odmawia oddania portretu Rozaury, proponuje, by okazała ona księżniczce oryginał. Rozaura próbuje wydrzeć portret siłą, na co wchodzi Estrella. Zdziwionej księżniczce Rozaura tłumaczy, że wypadł jej przed chwilą jej własny portret, który książę podniósł i nie chciał oddać. Odzyskawszy go oddala się. Estrella coraz bardziej wątpi w szczerość zamiarów Astolfa.
Zygmunt budzi się w wieży. Klotald przekonuje go, że wszystko, czego doświadczył było tylko snem. Zygmunt postanawia nie zmarnować kolejnej okazji, w świecie, gdzie nawet sen jest tylko snem.
Dzień III.
Na wieść o tym, że królem Polski ma zostać książę moskiewski, lud wyważa bramy wieży i ogłasza swym królem Klaryna, którego bierze za Zygmunta. Nieporozumienie wkrótce się wyjaśnia, Zygmunt nie chce jednak przyjąć władzy sądząc, że znowu śni. W końcu godzi się pójść z żołnierzami, postanawia jednak postępować roztropniej, by nie żałować gdy się zbudzi. Daruje więc życie Klotaldowi, który zjawia się w wieży, a nadto chce dalej lojalnie służyć Bazylemu.
Bazyli zdaje sobie sprawę, że swoim postępowaniem doprowadził do rebelii w państwie. Po jego stronie stają Astolf i Estrella. Klotald przynosi wieść, że Zygmunt uwolniony z wieży zmierza na czele wojska naprzeciw królowi. Rozaura prosi Klotalda, by pomścił jej hańbę, zabijając Astolfa podczas wieczornej schadzki z Estrellą. Klotald nie potrafi się na to zdobyć, zawdzięcza bowiem życie Astolfowi, który obronił go przed Zygmuntem, radzi więc Rozaurze, by zamknęła się w klasztorze. Dziewczyna postanawia sama dochodzić swych praw.
Zygmunt poskramia swe marzenia o sławie obawą przed przebudzeniem. Zjawia się przed nim Rozaura w szacie niewieściej i męskiej zbroi i prosi o pomoc w wymierzeniu sprawiedliwości swemu krzywdzicielowi. Wyznaje, że jej matkę uwiódł przed laty polski magnat, który obiecał jej małżeństwo, ale obietnicy nie dotrzymał. Ją to samo spotkało ze strony księcia Astolfa. Jako kobieta prosi o pomoc, jako rycerz chce walczyć i obronić siebie przed Zygmuntem. Zygmunt ulega fali żądzy, powściąga ją jednak pragnieniem znalezienia chwały, która przekracza sen. Zjawienie się Rozaury uzmysławia mu, że sen dziwnie przeplata się z rzeczywistością skoro spotkał tę dziewczynę i w wieży i w pałacu.
Klaryn, który ukrył się w krzakach, ginie od przypadkowej kuli. Bazyli rezygnuje z dalszej ucieczki i poddaje się nadciągającemu na czele wojska Zygmuntowi. Zygmunt przyznaje, że ojciec został upokorzony za to, że próbując ujść nieszczęściu tylko je sycił. Teraz poddaje się jego władzy. Ojciec zdumiony uznaje syna królem. Zygmunt nakazuje Astolfowi poślubić Rozaurę, której obiecał małżeństwo. Klotald wyznaje, że jest jej ojcem. Zygmunt oświadcza się Estrelli. Klotalda nagradza za wierną służbę. Przywódcę rebelii zsyła do wieży, którą ten zdobył. Pytany o źródło swej mądrości, odpowiada, że zawdzięcza ją snowi.
Analiza.
Źródła dramatu.
"Życie jest snem" jest głęboko osadzone w tradycji. Wątki orientalne przyswojone przez literaturę średniowieczną łączą się w nim ze spuścizną Grecji i Rzymu i zostają wpisane w barokową wizję życia uwikłanego w doczesność, która jest tylko snem. W utworze pojawiają się liczne motywy filozoficzne i teologiczne: neoplatońska wizja miłości, mit platońskiej jaskini, chrześcijański neostoicyzm, stosunek wolnej woli i predestynacji, scholastyczna antropologia.
Motyw uwięzienia Zygmunta w celu uchronienia go przed spełnieniem się proroctwa pochodzi ze średniowiecznej opowieści o Barlaamie i Jozafacie, będącej schrystianizowaną wersją dziejów Buddy. Uśpienie księcia i przeniesienie go do pałacu wywodzi się ze wschodniej opowieści o Abu Hasanie z "Księgi tysiąca i jednej nocy", która w Europie zaowocowała motywem "jednodniowego króla", popularnym w różnych krajach i epokach. Calderón sięgając po ten motyw zrezygnował z jego komediowego potencjału na rzecz alegorii o eschatologicznej wymowie. Dramat jest też silnie związany z jezuickim teatrem szkolnym, ukazującym człowieka jako istotę obdarzoną wolną wolą i rozumem, zdolnym kształtować swój los na ziemi.
Zawiązanie akcji.
W sztuce splatają się ze sobą dwa wątki: Zygmunta (Segismundo) i Rozaury (Rosaura). On walczy z przeznaczeniem, z potwora staje się idealnym władcą. Ona, jak typowa bohaterka hiszpańskiej "comedia," podąża w męskim przebraniu za mężczyzną, który ją uwiódł. Zygmunt nie wie kim jest i dlaczego został uwięziony w wieży. Rozaura również nie zna swego pochodzenia. Sztuka rozpoczyna się zejściem Rozaury z góry, w tym wypadku z corralowego balkonu, w męskim stroju podróżnym. Strój aktorki jest elementem opisującym jej tożsamość, w drugim akcie pojawi się w sukni, w trzecim – w stroju stanowiącym połączenie damskiego stroju i zbroi. Schodząc Rozaura mówi o stracie konia, który spłoszył się i spadł w przepaść. Obraz konia, który ponosi jeźdźca zapowiada jeden z głównych tematów utworu – temat nieokiełznanych namiętności, którym dają się powodować główni bohaterowie utworu: Rozaura ("primera dama") i Zygmunt ("primer galán"). Rozaurze towarzyszy Klaryn, typowy w hiszpańskiej komedii "gracioso" (błazen). Autor zbudował swój dramat z „materiału serialnego” ("materiales de serie"). Widz bez problemu identyfikuje postaci dramatu.
Przedstawienie odbywało się w świetle dnia. Bohaterowie muszą więc własnymi słowami przedstawić porę zmierzchu, schodząc w dół opisują też, nieznaną sobie, pełną niebezpieczeństw, przestrzeń górską. Z głębi sceny słyszą jęki i zgrzyt łańcucha, zanim jeszcze w jednej z nisz fasady teatru odsunie się zasłona i ukaże się, przy zapalonej pochodni, ubrany w zwierzęcą skórę aktor. Zygmunt, w jednym z najsłynniejszych Calderonowskich monologów skarży się na swoje przeznaczenie, stwierdza, że "największą winą człowieka jest to, że się narodził". Myśl pochodząca od Seneki, należała do wyposażenia intelektualnego epoki. Następujące po niej rozwinięcie, porównujące ograniczenia ludzkiej natury z wolnością innych stworzeń wywodzi się z tradycji orfickiej i pochodzi z "Historii naturalis" Pliniusza Starszego. Dalszy rozwój akcji wpisuje monolog w związaną ze św. Tomaszem z Akwinu koncepcją człowieka jako stworzonego nagim i bezbronnym, aby mógł się doskonalić przy pomocy innych i w rywalizacji z nimi.
Pojawienie się Rozaury stanowi początek edukacji Zygmunta. Jej głos i wygląd dziwnie go pociągają. Miłość, zgodnie z neoplatońską teorią poznania, stanowi pierwszy krok w stronę dobra i piękna. Siłę rodzących się uczuć Zygmunt opisuje za pomocą, typowego dla XV-wiecznej liryki hiszpańskiej obrazu "życia w umieraniu". Wyjaśnienia Rozaury kim jest i po co przybyła przerywa wejście strażników. Zygmunt zostaje zamknięty w wieży, a przebrana za mężczyznę dziewczyna i jej giermek rozbrojeni.
Sekwencja pałacowa.
Na scenie pojawiają się teraz Astolf z orszakiem zbrojnych i Estrella w towarzystwie dwórek. Centralną część sceny pałacowej stanowi monolog króla Bazylego ("viejo"), w której zostaje przedstawiona przedakcja dramatu – okoliczności, w jakich, kierując się dobrem państwa król uwięził swego syna. Bazyli przyznaje się do błędu. Nie powinien był pozbawiać syna wolności, a poddanych – następcy tronu, nawet jeśli wskazywały na to gwiazdy. Calderón sięga w dramacie do archetypu konfliktu ojca i syna: do mitu o Uranosie i Edypie. W tej perspektywie "Życie snem" jest też dramatem władzy, autor podkreśla to doborem imion swoich bohaterów: Basilio od greckiego "basileus", oznacza tego, który ma władzę; Segismundo pochodzi od staro-wysoko-niemieckiego "sigu" i "munt," i oznacza tego, który ochrania zwycięstwo.
Bazyli zdaje sobie sprawę, że naruszył porządek prawny i postanawia sprowadzić Zygmunta do pałacu i poddać go próbie. Eksperyment zostaje drobiazgowo zaplanowany i precyzyjnie wykonany. Zygmunt budzi się w pałacu, przeniesiony tam we śnie. Książę przeniesiony w nieznaną mu rzeczywistość doświadcza jej wszystkimi zmysłami: wzrokiem, słuchem, dotykiem. Dlatego na przykład wyrzuca sługę przez okno, żeby sprawdzić, co się stanie. Zachowanie Zygmunta przekonuje Bazylego o prawdziwości przepowiedni i słuszności podjętej dawno temu decyzji. Ponownie zamyka więc Zygmunta w wieży.
Po przebudzeniu książę uznaje to, co przeżył w pałacu za złudzenie. Uświadamia sobie ulotny charakter ludzkiego życia. Postanawia okiełznać pierwotne instynkty, które doprowadziły go do utraty „śnionej” rzeczywistości. Prowadzi go to do przyjęcia neostoickiej postawy rezygnacji ("desengaño"). Zygmunt uznaje, że powinien czynić dobro, życie bowiem jest jak sen, z którego w każdej chwili człowiek może się obudzić.
Wątek Rozaury.
Losy Rozaury wydają się tymczasem toczyć własną koleją, charakterystyczną dla komedii płaszcza i szpady. Rozaura dla ratowania honoru udaje się w męskim przebraniu do Polski. Omal nie traci życia z rozkazu Klotalda, który, chociaż rozpoznaje w niej swego syna, jest gotów poświęcić jego życie z lojalności dla władcy. Z ulgą dowiaduje się, że nie będzie to konieczne. W finale I aktu uświadamia sobie, że jest ojcem nie mężczyzny, lecz kobiety, której honor został splamiony, co kładzie się cieniem również na jego honorze. Po raz kolejny staje wobec konfliktu lojalności, gdy okazuje się, że córkę jego uwiódł siostrzeniec jego władcy – Astolf, książę Moskwy.
Calderón umiejętnie buduje napięcie wokół swojej bohaterki. Nie jest jasne czy wie ona, że Klotlad jest jej ojcem. Widz dowiaduje się tego na długo przed tym, gdy w finale dramatu Klotald wyznaje, że jest ojcem Rozaury. Odgaduje to również Klaryn i z tego powodu zostaje zatrzymany w wieży.
Na początku III aktu autor dokonuje inwersji motywu "jednodniowego króla". Przybywający do wieży żołnierze uwalniają Klaryna, biorąc go za swego władcę. Klaryn sądzi, że są pijani. Następuje rozpoznanie (anagnoryzm) prawdziwego władcy, jak wcześniej nastąpiło rozpoznanie Rozaury. Życie doprawdy jest jak sen. Calderón prowadzi intrygę z matematyczną wręcz precyzją. Żaden element nie jest w niej zbędny. Imię Rozaury można odczytać jako anagram słowa "aurora" (jutrzenka), które symbolizuje światło poranne, nowy początek. To dzięki głównej bohaterce dramatu otwiera się przed Zygnmuntem nieznany świat dobra i piękna. Jako dama dworu księżniczki Estrelli, Rozaura przybiera imię Astrei, mitycznej bogini sprawiedliwości, która miała przywrócić na ziemi wiek złoty, mlekiem i miodem płynący.
Rozwiązanie.
Oba główne wątki dramatu łączy finał. Zygmunt okazuje się wbrew przepowiedni władcą sprawiedliwym i wielkodusznym. Przezwyciężając swoje uczucia, przywracca honor Rozaurze, wydając ją za Astolfa. Sam weźmie, w imię racji stanu i szczęśliwego zakończenia, za żonę Estrellę. Rozkaże posłać do więzienia przywódcę rebelii, która wyniosła go na tron. Ułaskawi Klotalda, doceniając jego lojalność. Finał dramatu napełania goryczą Bazylego, któremu Zygmunt przebacza doznane krzywdy. Wspaniałomyślność syna podważa sławę ojca jako mędrca i astrologa, przynosi mu inne rozpoznanie – tragicznego w skutkach błędu człowieka, który nadmiernie zaufał wiedzy. Pozbawiając Zygmunta ojcowskiej miłości i wykształcenia, sam doprowadził do wypełnienia przepowiedni.
Reminiscencje historyczne.
Polska w dramacie Calderóna jest krainą fikcyjną. Jej stolica leży nad morzem, w górach żyją hipogryfy, a wiosną kwitną magnolie. Jest jednocześnie państwem potężnym, ma uczonego króla, na wzór Alfonsa X, zdolnego następcę tronu i lojalne możnowładztwo. Badacze mimo to od lat doszukują się związku pomiędzy literacką fikcją a rzeczywistością historyczną i wskazują na kilka możliwych źródeł.
Dzieje Wazów.
W losach Zygmunta Henryk Ziomek doszukał się wybranych elementów z historii dynastii Wazów. Znany z gwałtowności Eryk XIV, zanim w 1568 roku został odsunięty od władzy, osadził swego brata Jana, księcia fińskiego wraz z jego młodą żoną Katarzyną Jagiellonką w lochu zamku Gripsholm, gdzie w 1566 roku przyszedł na świat ich pierwszy syn, Zygmunt przyszły król polski, Zygmunt III Waza, który w 1587 roku został koronowany na króla Polski, a w 1592 roku, po śmierci ojca Jana III, objął dziedziczny tron Szwecji, by go utracić w 1599 roku.
Dymitriada.
Zdaniem innych badaczy w dramacie znalazły odbicie polityczne i militarne starania Polaków o tron moskiewski po śmierci ostatniego Rurykowicza (1598), które doprowadziły najpierw do osadzenia w Moskwie Dymitra Samozwańca, a w 1609 roku po sukcesie wyprawy Stanisława Żółkiewskiego, do podpisania traktatu zrównującego bojarów ruskich ze szlachtą polską, a królewicza Władysława wynoszącego na tron carski. Jeszcze kilka lat później Zygmunt III zabiegał u Filipa III, króla Hiszpanii o pomoc finansową w wojnie polsko-moskiewskiej.
Wątek czeski.
Hana Jechova wskazuje na ślad czeski w dramacie – na osobę Rudolfa II Habsburga (1562-1612), króla Czech, a od 1576 cesarza rzymskiego, ekscentryka i astrologa, który nieślubnego swego syna Juliusa Cezara, uznanego za niepoczytalnego, zamknął na zamku w Krumlowie. Czeskim motywem jest niewątpliwie wyrzucenie przez Zygmunta sługi przez okno, nawiązujące do sławnej defenestracji praskiej (1618) – wyrzucenia namiestników habsburskich przez okno zamku hradczańskiego wprost na kupę gnoju, co złagodziło upadek, podobnie jak morze w dramacie złagodziło upadek sługi.
"Życie snem" w Polsce.
Życie jest snem pojawiło się na polskiej scenie w 1826 roku z okazji benefisu lwowskiego aktora Leona Rudkiewicza, który był też autorem tłumaczenia. Po latach, na fali ponownego zainteresowania Calderónem, Edward Dembowski zamieścił na łamach "Przeglądu Naukowego" fragmenty własnego tłumaczenia I aktu dramatu (1842). W dwa lata później Ryszard Wincenty Berwiński zamieścił w drugim tomie swoich "Poezyj" (Bruksela, 1844) wiersz "Zygmunt Książę Polski w więzieniu", będący tłumaczeniem monologu Zygmunta z I aktu. Pełny przekład utworu, dokonany przez Józefa Szujskiego, ukazał się drukiem we Lwowie w 1882 roku. Na deskach teatru polskiego dramat pojawił się po raz drugi dopiero w 1937 roku, dzięki staraniom Wilama Horzycy, najpierw we Lwowie, a potem w Warszawie, w reżyserii Antoniego Cwojdzińskiego i ze scenografią Andrzeja Pronaszki. Kilka lat wcześniej kolejnego przekładu dramatu dokonała Barbara Zan, jego fragmenty ukazały się w "Myśli Narodowej" (1927). W tym samym czasie sztukę przełożył również Edward Boyé. Jego przekład stał się podstawą wystawienia dramatu przez Horzycę w 1948 roku w Toruniu, a następnie ukazał się drukiem, w opracowaniu Marii Strzałkowej, w Bibliotece Narodowej, w 1951 roku. Przekład ten trafił na scenę jeszcze raz we Wrocławiu, w 1968 roku, po czym ustąpił unowocześnionemu przekładowi Jarosława Marka Rymkiewicza, którego warszawska premiera z Gustawem Holoubkiem miała miejsce w 1969 roku. Rymkiewicz zachował hiszpańskie brzmienie imion postaci, odszedł od zawiłości stylistycznych i metrycznych oryginału i uwspółcześnił język. Walory sceniczne przekładu potwierdziły liczne wystawienia dramatu w Krakowie (1969, 1983), Rzeszowie (1976, 1990), Warszawie (1985), Łodzi (1969,1990 i 1999). Przedstawienie Jerzego Jarockiego w Starym Teatrze w 1983 roku uznano za jedno z najważniejszych wydarzeń teatralnych lat 80. w Polsce

</doc>
<doc id="4279920" url="https://pl.wikipedia.org/wiki?curid=4279920" title="Australian Open 2018 (gra pojedyncza mężczyzn na wózkach)">
Australian Open 2018 (gra pojedyncza mężczyzn na wózkach)

Australian Open 2018 – gra pojedyncza mężczyzn na wózkach – zawody singlowe mężczyzn na wózkach, rozgrywane w ramach pierwszego w sezonie wielkoszlemowego turnieju tenisowego, Australian Open. Zmagania miały miejsce pomiędzy 24–27 stycznia na twardych kortach Melbourne Park w Melbourne.

</doc>
<doc id="4279923" url="https://pl.wikipedia.org/wiki?curid=4279923" title="Cyprian Wiliski">
Cyprian Wiliski

Cyprian Wiliski OP (ur. ?, zm. 1594) – polski duchowny rzymskokatolicki, dominikanin, biskup pomocniczy wileński.
Życiorys.
3 marca 1572 mianowany biskupem pomocniczym wileńskim oraz biskupem in partibus infidelium modońskim. Brak informacji kiedy i od kogo przyjął sakrę biskupią. W 1583 udzielił święceń kapłańskich oraz współkonsekrował biskupa wileńskiego kard. Jerzego Radziwiłła.

</doc>
<doc id="4279924" url="https://pl.wikipedia.org/wiki?curid=4279924" title="Cyprian Wiliński">
Cyprian Wiliński



</doc>
<doc id="4279926" url="https://pl.wikipedia.org/wiki?curid=4279926" title="Kickapoo Site 5">
Kickapoo Site 5

Kickapoo Site 5 – jednostka osadnicza w Stanach Zjednoczonych, w stanie Kansas, w hrabstwie Brown.

</doc>
<doc id="4279927" url="https://pl.wikipedia.org/wiki?curid=4279927" title="Mutua Madrid Open 2018 (kobiety)">
Mutua Madrid Open 2018 (kobiety)

Mutua Madrid Open 2018 – tenisowy turniej WTA kategorii WTA Premier Series rangi WTA Premier Mandatory w sezonie 2018 z cyklu Madrid Open rozgrywany w dniach 7–13 maja 2018 roku w Madrycie na kortach ceglanych o puli nagród wynoszącej 6 685 828 euro.

</doc>
<doc id="4279929" url="https://pl.wikipedia.org/wiki?curid=4279929" title="Australian Open 2018 (gra podwójna mężczyzn na wózkach)">
Australian Open 2018 (gra podwójna mężczyzn na wózkach)

Australian Open 2018 – gra podwójna mężczyzn na wózkach – zawody deblowe mężczyzn na wózkach, rozgrywane w ramach pierwszego w sezonie wielkoszlemowego turnieju tenisowego, Australian Open. Zmagania miały miejsce pomiędzy 25–26 stycznia na twardych kortach Melbourne Park w Melbourne.

</doc>
<doc id="4279932" url="https://pl.wikipedia.org/wiki?curid=4279932" title="Zabłocie (Ustrzyki Dolne)">
Zabłocie (Ustrzyki Dolne)

Zabłocie – część miasta Ustrzyki Dolne w Polsce położona w województwie podkarpackim, w powiecie bieszczadzkim, w gminie Ustrzyki Dolne.
Jest głównie przemysłową, ale też zamieszkałą częścią miasta, oddaloną od jego głównej części o około kilometr. Zabłocie znajduje się w bezpośrednim sąsiedztwie wsi: Równia i Ustjanowa Dolna, nad rzeką Olszanką.

</doc>
<doc id="4279934" url="https://pl.wikipedia.org/wiki?curid=4279934" title="Kamienica przy placu Dominikańskim 5 w Krakowie">
Kamienica przy placu Dominikańskim 5 w Krakowie

Kamienica przy placu Dominikańskim 5 – zabytkowa kamienica, zlokalizowana przy placu Dominikańskim na krakowskim Starym Mieście. 
Historia kamienicy.
Kamienica została wzniesiona w XIV wieku. Jej pierwszym właścicielem był Staszko Kroberski, notowany w źródłach w 1393. W latach 50. XVI wieku należała do Jana Bonera, który w 1560 sprzedał ją miastu. W II połowie XVI wieku i w XVIII wieku była przebudowywana. W 1775 powróciła w ręce prywatne, stając się własnością Franciszka Grelińskiego. Budynek spłonął podczas wielkiego pożaru Krakowa w 1850. Odbudowany został w 1853.
19 czerwca 1967 kamienica została wpisana do rejestru zabytków. Znajduje się także w gminnej ewidencji zabytków.

</doc>
<doc id="4279936" url="https://pl.wikipedia.org/wiki?curid=4279936" title="Kickapoo Site 2">
Kickapoo Site 2

Kickapoo Site 2 – jednostka osadnicza w Stanach Zjednoczonych, w stanie Kansas, w hrabstwie Brown.

</doc>
<doc id="4279937" url="https://pl.wikipedia.org/wiki?curid=4279937" title="Kickapoo Site 1">
Kickapoo Site 1

Kickapoo Site 1 – jednostka osadnicza w Stanach Zjednoczonych, w stanie Kansas, w hrabstwie Brown.

</doc>
<doc id="4279947" url="https://pl.wikipedia.org/wiki?curid=4279947" title="Rosalia (Kansas)">
Rosalia (Kansas)

Rosalia – jednostka osadnicza w Stanach Zjednoczonych, w stanie Kansas, w hrabstwie Butler.

</doc>
<doc id="4279957" url="https://pl.wikipedia.org/wiki?curid=4279957" title="Liga Narodów w piłce siatkowej mężczyzn">
Liga Narodów w piłce siatkowej mężczyzn

Liga Narodów w piłce siatkowej mężczyzn (oficjalnie: FIVB Volleyball Men's Nations League, VNL) – międzynarodowe rozgrywki w piłce siatkowej mężczyzn, organizowane corocznie od 2018 roku przez Międzynarodową Federację Piłki Siatkowej (FIVB) dla wybranych przez FIVB reprezentacji narodowych. Siatkarska Liga Narodów powstała w miejsce organizowanej w latach 1990-2017 Ligi Światowej.
Historia.
13 października 2017 roku FIVB zaprezentowała w Paryżu nowy format - Ligę Narodów - który zastąpił organizowane dotychczas Ligę Światową oraz World Grand Prix.
Pierwsza edycja odbyła się pomiędzy 25 maja a 8 lipca 2018 roku. Inauguracyjny turniej finałowy odbył się na Stade Pierre-Mauroy w Villeneuve-d’Ascq we Francji (oficjalnym miastem-gospodarzem było Lille). Pierwszym zwycięzcą Ligi Narodów została reprezentacja Rosji, która w finale pokonała reprezentację Francji 3:0.
System rozgrywek.
W Lidze Narodów corocznie bierze udział 16 reprezentacji narodowych. Reprezentacje podzielone zostały na dwie kategorie - stałych uczestników oraz drużyn pretendujących. Stałymi uczestnikami są: Argentyna, Brazylia, Chiny, Francja, Iran, Japonia, Niemcy, Polska, Rosja, Serbia, Stany Zjednoczone oraz Włochy. Do grupy pretendentów należą natomiast: Australia, Bułgaria, Kanada, Korea Południowa, Portugalia oraz Słowenia. Stali uczestnicy mają zapewniony udział w rozgrywkach w kolejnym roku niezależnie od osiągniętego wyniku. Pretendenci natomiast będą zagrożeni spadkiem.
Drużyny rozegrają ze sobą po jednym spotkaniu w ramach 20 turniejów grupowych organizowanych przez poszczególnych uczestników. Każdy ze stałych uczestników będzie gospodarzem przynajmniej jednego turnieju grupowego. Do turnieju finałowego awansuje pięć najlepszych reprezentacji po rozegraniu wszystkich meczów grupowych oraz gospodarz turnieju finałowego.
W ramach turnieju finałowego drużyny rozstawione zostaną w dwóch grupach. W każdej grupie znajdą się po trzy zespoły. Dwie najlepsze drużyny z każdej z grup awansują do półfinałów. Zwycięzcy półfinałów zagrają o złoty medal, natomiast przegrani - o brązowy medal.

</doc>
<doc id="4279962" url="https://pl.wikipedia.org/wiki?curid=4279962" title="Pomnik żołnierzy Armii Radzieckiej – wyzwolicieli radzieckiej Łotwy i Rygi z rąk okupantów niemiecko-faszystowskich">
Pomnik żołnierzy Armii Radzieckiej – wyzwolicieli radzieckiej Łotwy i Rygi z rąk okupantów niemiecko-faszystowskich

Pomnik żołnierzy Armii Radzieckiej – wyzwolicieli radzieckiej Łotwy i Rygi z rąk okupantów niemiecko-faszystowskich (łot. "Piemineklis Padomju karavīriem – Padomju Latvijas un Rīgas atbrīvotājiem no vācu fašistiskajiem iebrucējiem"); pełna nieoficjalna nazwa Pomnik Zwycięstwa (łot. "Uzvaras piemineklis") – istniejący w latach 1985–2022 kompleks pomnikowy w Rydze, na Zadźwiniu (łot. "Pārdaugava"), w parku Zwycięstwa.
Historia i opis.
Konkurs na projekt pomnika został rozpisany w 1978 r. Po zapoznaniu się z kilkunastoma pracami komisja konkursowa nie wskazała zdobywcy pierwszej nagrody, a jedynie jedno drugie miejsce i trzy trzecie miejsca. Następnie zasugerowała połączenie dwóch grup artystów w jedną, formując tym kolektyw w składzie: architekci Ermēns Bāliņš (kierownik grupy), Edvīns Vecumnieks oraz Viktors Zilgalvis, malarz Aleksandr Bugajew, rzeźbiarze Lew Bukowski i Aivars Gulbis. Projekt pomnika, zwłaszcza centralnej stelli z pięcioramienną gwiazdą, był wielokrotnie modyfikowany i korygowany. Ostateczną wersję, na podstawie przygotowanej przez Bugajewa makiety, zatwierdził marszałek Związku Radzieckiego Iwan Bagramian. 
Pomnik był wznoszony przez pracowników moskiewskiego „Metrostroju” oraz pracowników z Kijowa. Rzeźby żołnierzy i Ojczyzny odlano w Leningradzie. Łączny koszt budowy wyniósł 2,5 mln rubli. Monument został odsłonięty w listopadzie 1985 r.
W centralnej części monumentu znajdował się obelisk z gwiazdą o wysokości 79 metrów, pokryty dolomitem z Saaremy. Poniżej rozmieszczono trzy platformy: jedną przeznaczoną na trybuny i dwie, na których znajdowały się kompozycje rzeźbiarskie. Pierwsza z nich to dziesięciometrowa figura Matki Ojczyzny odlana z brązu, druga – grupa figur żołnierzy o wysokości 7,5 metra. Za kompozycjami umieszczono w celach dekoracyjnych wodne kaskady.
Po upadku ZSRR ze strony łotewskich polityków, a także w mediach pojawiały się sugestie, by przenieść lub rozebrać pomnik. 6 czerwca 1997 r. członkowie skrajnie nacjonalistycznej organizacji Pērkonkrusts (nawiązującej do ugrupowania przedwojennego) próbowali wysadzić kompozycję w powietrze. W wywołanej przez nich eksplozji zginęły dwie osoby. W 2016 r. do łotewskiego Sejmu został zgłoszony projekt ustawy o przywróceniu placowi, na którym znajduje się pomnik, przedwojennego wyglądu, co oznaczałoby także rozbiórkę całej kompozycji. Został on jednak odrzucony.
W rocznicę zwycięstwa nad nazistowskimi Niemcami, 9 maja, przed pomnikiem odbywały się uroczystości, w których brali udział łotewscy Rosjanie.
Rozbiórka.
Po rosyjskiej agresji na Ukrainę w 2022 roku premier Łotwy Arturs Krišjānis Kariņš zapowiedział demontaż pomnika. Odpowiednie uchwały legalizujące jego rozbiórkę przyjęły łotewski Sejm oraz rada miejska Rygi. 
22 sierpnia 2022 roku rozpoczął się demontaż pomnika. Dzień później zlikwidowano figury żołnierzy, kolejnego dnia natomiast rzeźbę Matki-Ojczyzny. 25 sierpnia obalony został centralny obelisk.

</doc>
<doc id="4279966" url="https://pl.wikipedia.org/wiki?curid=4279966" title="Villaescusa">
Villaescusa



</doc>
<doc id="4279979" url="https://pl.wikipedia.org/wiki?curid=4279979" title="Mpangi Merikani">
Mpangi Merikani

Mpangi Merikani (ur. 4 kwietnia 1967 w Kinszasie) – piłkarz z Demokratycznej Republiki Konga występujący na pozycji bramkarza. Ojciec innego piłkarza, Jonathana Bolingiego.
Kariera klubowa.
Merikani karierę rozpoczynał w 1983 roku w zespole CS Imana, który w 1985 roku zmienił nazwę na DC Motemba Pembe. Zdobył z nim dwa Puchary Zairu (1984, 1990), a także mistrzostwo Zairu (1989). W 1991 roku przeszedł do drużyny SCOM Mikishi, z którą w tym samym roku wywalczył mistrzostwo Zairu.
W latach 1993–1998 Merikani występował w południowoafrykańskich zespołach Jomo Cosmos, Rabali Blackpool, Real Rovers oraz Santos, w którego barwach w 1998 roku zakończył karierę.
Kariera reprezentacyjna.
W 1988 roku Merikani został powołany do reprezentacji Zairu na Puchar Narodów Afryki, zakończony przez Zair na fazie grupowej. Rozegrał na nim 3 spotkania: z Marokiem (1:1), Wybrzeżem Kości Słoniowej (1:1) i Algierią (0:1).
W 1992 roku ponownie wziął udział w Pucharze Narodów Afryki. Zagrał na nim w meczach z Marokiem (1:1), Kamerunem (1:1) i Nigerią (0:1), a Zair osiągnął ćwierćfinał turnieju.
W 1996 roku po raz trzeci znalazł się w składzie na Puchar Narodów Afryki. Wystąpił na nim w spotkaniach z Gabonem (0:2), Liberią (2:0) i Ghaną (0:1), a Zair ponownie odpadł z turnieju w ćwierćfinale.

</doc>
<doc id="4279980" url="https://pl.wikipedia.org/wiki?curid=4279980" title="Parafia św. Rocha w Połoczanach">
Parafia św. Rocha w Połoczanach

Parafia św. Rocha w Połoczanach – rzymskokatolicka parafia znajdująca się w archidiecezji mińsko-mohylewskiej, w dekanacie mołodeczańskim, na Białorusi.
Historia.
Parafia erygowana w 1669 w Oborku, który obecnie jest częścią Połoczan. Kościół drewniany wzniesiony w 1443, przebudowany w 1773. Parafia dawniej nosiła również wezwanie Wniebowzięcia NMP. Przed II wojną światową parafia należała do dekanatu mołodeczańskiego archidiecezji wileńskiej.
Kościół zamknięty przez komunistów. Parafia reaktywowana w 1996.

</doc>
<doc id="4279982" url="https://pl.wikipedia.org/wiki?curid=4279982" title="Entity–component–system">
Entity–component–system



</doc>
<doc id="4279985" url="https://pl.wikipedia.org/wiki?curid=4279985" title="Australian Open 2018 (gra pojedyncza na quadach)">
Australian Open 2018 (gra pojedyncza na quadach)

Australian Open 2018 – gra pojedyncza na quadach – zawody singlowe na quadach, rozgrywane w ramach pierwszego w sezonie wielkoszlemowego turnieju tenisowego, Australian Open. Zmagania miały miejsce pomiędzy 24–27 stycznia na twardych kortach Melbourne Park w Melbourne.

</doc>
<doc id="4279989" url="https://pl.wikipedia.org/wiki?curid=4279989" title="Australian Open 2018 (gra podwójna na quadach)">
Australian Open 2018 (gra podwójna na quadach)

Australian Open 2018 – gra podwójna na quadach – zawody deblowe na quadach, rozgrywane w ramach pierwszego w sezonie wielkoszlemowego turnieju tenisowego, Australian Open. Zmagania miały miejsce 25 stycznia na twardych kortach Melbourne Park w Melbourne.

</doc>
<doc id="4279990" url="https://pl.wikipedia.org/wiki?curid=4279990" title="Złoty wiek fantastyki naukowej">
Złoty wiek fantastyki naukowej

Złoty wiek fantastyki naukowej, złota era fantastyki naukowej – okres od 1938 do 1946 w historii literatury science fiction w Stanach Zjednoczonych. Lata 50. są uznawane za okres przejściowy, jeśli chodzi o ten gatunek, jednak Robert Silverberg to właśnie je uznaje za „złoty wiek”.
Był to czas, w którym ukazały się i zyskały wielką popularność klasyczne opowiadania naukowofantastyczne. Okres ten czerpał wiele z tak zwanej „pulp ery” lat dwudziestych i trzydziestych XX wieku. Po złotej erze przyszła nowa fala z lat sześćdziesiątych i siedemdziesiątych. 
Według historyka Adama Robertsa "złoty wiek fantastyki naukowej oznacza szczególny sposób pisania: hard science fiction, linearna narracja, bohaterowie rozwiązujący problemy lub przeciwdziałający zagrożeniom w operach kosmicznych lub przygodach osadzonych w kontekście techniki".

</doc>
<doc id="4279995" url="https://pl.wikipedia.org/wiki?curid=4279995" title="Kościół św. Rodziny w Gliwicach">
Kościół św. Rodziny w Gliwicach

Kościół świętej Rodziny – rzymskokatolicki kościół parafialny należący do dekanatu Gliwice-Sośnica diecezji gliwickiej. Znajduje się na gliwickim osiedlu Zatorze.
Kamień węgielny pod budowę świątyni został poświęcony w dniu 5 lipca 1900 roku. Kościół miał być przeznaczony dla mieszkańców osiedla przy hucie Huldschinskiego. Budowla w stylu neogotyckim na planie krzyża greckiego oraz plebania, łącząca się z kościołem przejściem przez zakrystię, została wzniesiona według projektu architekta profesora Oertzena z Berlina. Koszty budowy zostały pokryte w całości przez właściciela huty Oscara Huldschinskego, który był pochodzenia żydowskiego. Świątynia została pobłogosławiona w dniu 9 kwietnia 1901 roku przez księdza Pawła Buchalego, proboszcza parafii Wszystkich Świętych w Gliwicach. Na początku nabożeństwa były odprawiane tylko w niedzielę i święta. W 1908 roku świątynią zaczęła opiekować się parafia św. Bartłomieja w Gliwicach. W 1918 roku spółka akcyjna zakładów Huldschinskiego przekazała świątynię razem z działką o powierzchni ponad 16 arów na wieczyste użytkowanie władzom kościelnym. W 1919 roku została ustanowiona przy świątyni lokalia, natomiast w dniu 1 kwietnia 1924 roku – kuracja. Świątynia została poświęcona w dniu 3 listopada 1935 roku przez kardynała Adolfa Bertrama z Wrocławia. Od 1946 roku kościołem i parafia opiekują się księża ze zgromadzenia Misjonarzy Świętej Rodziny.

</doc>
<doc id="4279998" url="https://pl.wikipedia.org/wiki?curid=4279998" title="Diadie Samassékou">
Diadie Samassékou

Diadie Samassékou (ur. 11 stycznia 1996 w Bamako) – malijski piłkarz grający na pozycji pomocnika w TSG 1899 Hoffenheim.
Życiorys.
Jest wychowankiem JMG Bamako. W latach 2013–2015 grał w AS Real Bamako. 17 sierpnia 2015 został piłkarzem austriackiego Red Bull Salzburg, po czym został wypożyczony do FC Liefering, jego klubu satelickiego. W Bundeslidze zadebiutował w barwach RB 30 lipca 2016 w zremisowanym 1:1 meczu z Wolfsbergerem AC. Grał w nim przez 65 minut, po czym został zmieniony przez Konrada Laimera. 15 sierpnia 2019 odszedł za 12 milionów euro do niemieckiego TSG 1899 Hoffenheim.
W reprezentacji Mali zadebiutował 29 czerwca 2014 w wygranym 3:1 spotkaniu z Chinami. Do gry wszedł w 69. minucie, zastępując Moussę Doumbię.

</doc>
<doc id="4279999" url="https://pl.wikipedia.org/wiki?curid=4279999" title="Parafia Nawiedzenia Najświętszej Maryi Panny w Trokach">
Parafia Nawiedzenia Najświętszej Maryi Panny w Trokach

Parafia Nawiedzenia Najświętszej Maryi Panny w Trokach – rzymskokatolicka parafia znajdująca się w Trokach, w archidiecezji wileńskiej, w dekanacie trockim.
W trockim kościele znajduje się sanktuarium maryjne. Cudowny obraz miał podarować Witoldowi Kiejstutowiczowi cesarz bizantyjski Manuel II Paleolog.
Msze święte odprawiane są w językach polskim i litewskim.
Historia.
Kościół Nawiedzenia Najświętszej Maryi Panny w Trokach wzniósł w 1409 lub w 1419 wielki książę litewski Witold Kiejstutowicz. W późniejszych wiekach kilkukrotnie przebudowywany. Od wieków Troki są siedzibą dekanatu w archidiecezji wileńskiej.

</doc>
<doc id="4280000" url="https://pl.wikipedia.org/wiki?curid=4280000" title="Defter">
Defter

Defter – dokument podatkowy i katastralny w Imperium Osmańskim. Tureckie słowo "defter" pochodzi z greckiego διφθέρα i w dzisiejszym języku tureckim oznacza po prostu zeszyt.
Deftery jako źródło historyczne.
Osmańskie deftery rejestrowały podatników, źródła dochodów i podatki na obszarze niemal całego imperium. Najczęściej po zajęciu danego terytorium sporządzano spis powszechny podczas którego rejestrowano majątek i poddanych. Dane zapisywano do deftera (rejestru) i na jego podstawie ustalano wysokość danin i należnych podatków. Dzięki niemu zgodnie z prawem i zwyczajami panującymi w Imperium Osmańskim obdarowani lennami (sułtan, dostojnicy wojskowi, funkcjonariusze urzędów państwowych) mogli osiągać zyski.
W Archiwum Państwowym w Poznaniu jest przechowywany defter nadań lenn wojskowych (timarów) na Podolu sporządzony w 1682 roku i używany do 1697 roku. Zawarte w nim dane o podziale administracyjnym tureckiego Podola można skonfrontować z zachowanym w Stambule szczegółowym opisem (defter–i mufassal) tej prowincji.
Wygląd.
Nazywane defterami księgi rachunkowe i rejestry mogły mieć różne rozmiary. Od niewielkich zawierających złożona na pół kartkę papieru po oprawną w skórę grubą księgę, liczącą setki stron. Typowy defter jest długi i wąski, choć zdarzają się też inne kształty. 

</doc>
<doc id="4280006" url="https://pl.wikipedia.org/wiki?curid=4280006" title="Villaescusa (Kastylia i León)">
Villaescusa (Kastylia i León)

Villaescusa – gmina w Hiszpanii, w prowincji Zamora, w Kastylii i León, o powierzchni 43,12 km². W 2017 roku gmina liczyła 256 mieszkańców.

</doc>
<doc id="4280007" url="https://pl.wikipedia.org/wiki?curid=4280007" title="Australian Open 2018 (gra pojedyncza kobiet na wózkach)">
Australian Open 2018 (gra pojedyncza kobiet na wózkach)

Australian Open 2018 – gra pojedyncza kobiet na wózkach – zawody singlowe kobiet na wózkach, rozgrywane w ramach pierwszego w sezonie wielkoszlemowego turnieju tenisowego, Australian Open. Zmagania miały miejsce pomiędzy 24–27 stycznia na twardych kortach Melbourne Park w Melbourne.

</doc>
<doc id="4280012" url="https://pl.wikipedia.org/wiki?curid=4280012" title="Iłona Prokopewniuk">
Iłona Prokopewniuk

Iłona Mykołajiwna Prokopewniuk (ukr. Ілона Миколаївна Прокопевнюк; ur. 29 października 1997) – ukraińska zapaśniczka walcząca w stylu wolnym. Brązowa medalistka mistrzostw świata w 2022; piąta w 2021. Brązowa medalistka mistrzostw Europy w 2018 i 2022. Trzecia w indywidualnym Pucharze Świata w 2020. Trzecia na ME juniorów w 2017. Druga na MŚ U-23 w 2017 i 2018, trzecia w 2019. Pierwsza na ME U-23 w 2018 i 2019 roku.

</doc>
<doc id="4280053" url="https://pl.wikipedia.org/wiki?curid=4280053" title="Australian Open 2018 (gra podwójna kobiet na wózkach)">
Australian Open 2018 (gra podwójna kobiet na wózkach)

Australian Open 2018 – gra podwójna kobiet na wózkach – zawody deblowe kobiet na wózkach, rozgrywane w ramach pierwszego w sezonie wielkoszlemowego turnieju tenisowego, Australian Open. Zmagania miały miejsce pomiędzy 25–26 stycznia na twardych kortach Melbourne Park w Melbourne.

</doc>
<doc id="4280102" url="https://pl.wikipedia.org/wiki?curid=4280102" title="Ilona Prokopevniuk">
Ilona Prokopevniuk



</doc>
<doc id="4280371" url="https://pl.wikipedia.org/wiki?curid=4280371" title="Deception (serial telewizyjny)">
Deception (serial telewizyjny)



</doc>
<doc id="4280374" url="https://pl.wikipedia.org/wiki?curid=4280374" title="Portachuelo">
Portachuelo

Portachuelo – miasto w Boliwii, położone w środkowej części departamentu Santa Cruz.
Opis.
Miejscowość została założona w 1776 roku. Przez miasto przebiega droga krajowa RN4. W odległości 77 km położona jest stolica departamentu i największe miasto Boliwii Santa Cruz.

</doc>
<doc id="4280378" url="https://pl.wikipedia.org/wiki?curid=4280378" title="HEA">
HEA



</doc>
<doc id="4280379" url="https://pl.wikipedia.org/wiki?curid=4280379" title="Anastasija Zimiankowa">
Anastasija Zimiankowa

Anastasija Alaksiejeuna Zimiankowa (błr. Анастасія Аляксееўна Зімянкова; ur. 21 czerwca 1999) – białoruska zapaśniczka walcząca w stylu wolnym. Zajęła ósme miejsce na mistrzostwach świata w 2018. Srebrna medalistka mistrzostw Europy w 2018. Mistrzyni Europy kadetek w 2016. Pierwsza na ME U-23 w 2019; druga w 2018 roku.

</doc>
<doc id="4280382" url="https://pl.wikipedia.org/wiki?curid=4280382" title="URC">
URC



</doc>
<doc id="4280383" url="https://pl.wikipedia.org/wiki?curid=4280383" title="Jānis Krūmiņš">
Jānis Krūmiņš

Jānis Krūmiņš (ur. 13 stycznia 1930, zm. 21 listopada 1994) – łotewski koszykarz. W barwach ZSRR trzykrotny srebrny medalista olimpijski.
Występował na pozycji centra. W karierze był związany z ASK i VEF Ryga. W barwach pierwszego klubu m.in. był mistrzem ZSRR i trzykrotnie zdobywał Puchar Europy Mistrzów Krajowych (1958, 1959 i 1960). Z reprezentacją ZSRR trzykrotnie sięgał po srebro igrzysk olimpijskich (1956, 1960 i 1964) oraz również trzykrotnie był mistrzem Europy (1959, 1961, 1963).

</doc>
<doc id="4280386" url="https://pl.wikipedia.org/wiki?curid=4280386" title="Komora celna">
Komora celna

Komora celna – organ administracji państwowej dokonujący kontroli celnej w przedrozbiorowej Polsce i w Królestwie Polskim. Miejsce pobierania cła. Obecnie urząd celny.
Historia.
Pierwszy dokument mówiący o systemie celnym w Polsce był wydany 7 lipca 1136 r., to jest Bulla gnieźnieńska. Pierwsze polskie taryfy celne pochodzą z przełomu XII/XIII wieku. W XIV wieku królowie Władysław Łokietek oraz Kazimierz Wielki zreorganizowali polską administrację celną i wydali liczne przywileje celne, również zakładali komory celne. W roku 1367 pojawiło się w dokumentach słowo „сło”. W 1477 roku Sejm piotrkowski uchwalił dwie ustawy dotyczące pobierania cła. Szlachta była zwolniona od płacenia cła.
W średniowieczu komory celne znajdowały się w głównych ośrodkach władzy administracyjnej. Znajdowały się na granicach państw i poszczególnych dzielnic, na skrzyżowaniach ważniejszych szlaków handlowych, przy przeprawach rzecznych. Działały na granicach zachodnich (zwłaszcza ze Śląskiem) i w mniejszym stopniu na wschodzie (głównie na Bugu).
W okresie panowania króla Stanisława Augusta Poniatowskiego w roku 1764 Sejm ustanowił cło generalne, wprowadzając jednolitą opłatę celną dla wszystkich stanów. W roku 1765 w ramach reformy skarbowej ustanowiono 8 prowincji celnych (krakowską, podgórną, wieluńską, kujawską (obejmującą większość Wielkopolski), mazowiecką, ruską i ukraińską) i 113 komór celnych. Na czele prowincji celnej stał superintendent (podlegający bezpośrednio Komisji Skarbu Koronnego). W każdym zarządzie prowincji pracowało 40 urzędników, a w komorze po 118 pisarzy i 32 rewizorów. Ogółem w 1778 roku administracja celna Rzeczypospolitej liczyła 830 osób.
Ważne znaczenie miały komory cła wodnego na Wiśle, które zostały utworzone we Włocławku (w 1530 r.) i w Białej Górze nad Nogatem (w 1579 r.). Po rozbiorach powstały liczne komory celne przy granicach państw zaborczych. W drugiej połowie XIX w. nabrały największe znaczenie komory celne przy granicznych stacjach kolejowych i portach. W II RP najbardziej znaczącą stała się komora celna w Gdańsku, od 1933 r. – w Gdyni.
31 maja 1792 r. został wydany ostatni dokument w sprawach celnych, przed rozbiorami, „Uniwersał do oficjalistów komór i ceł”.
Według stanu na rok 1812 w Księstwie Warszawskim funkcjonowało 10 departamentów i 71 komór celnych. Po odzyskaniu niepodległości w roku 1918 administracja celna została reaktywowana. W dniu 4 kwietnia 1919 r. wydano pierwszą taryfę celną w II Rzeczypospolitej, w lutym 1920 r. powstał Departament Ceł Ministerstwa Skarbu.

</doc>
<doc id="4280387" url="https://pl.wikipedia.org/wiki?curid=4280387" title="Australian Open 2018 (turniej legend mężczyzn)">
Australian Open 2018 (turniej legend mężczyzn)

Australian Open 2018 – turniej legend mężczyzn – zawody deblowe legend mężczyzn, rozgrywane w ramach pierwszego w sezonie wielkoszlemowego turnieju tenisowego, Australian Open. Zmagania miały miejsce pomiędzy 20–25 stycznia na twardych kortach Melbourne Park w Melbourne.

</doc>
<doc id="4280390" url="https://pl.wikipedia.org/wiki?curid=4280390" title="Lowell (Kansas)">
Lowell (Kansas)

Lowell – jednostka osadnicza w Stanach Zjednoczonych, w stanie Kansas, w hrabstwie Cherokee.

</doc>
<doc id="4280393" url="https://pl.wikipedia.org/wiki?curid=4280393" title="Riverton (Kansas)">
Riverton (Kansas)

Riverton – jednostka osadnicza w Stanach Zjednoczonych, w stanie Kansas, w hrabstwie Cherokee.

</doc>
<doc id="4280398" url="https://pl.wikipedia.org/wiki?curid=4280398" title="Aslı Tuğcu">
Aslı Tuğcu

Aslı Tuğcu (ur. 15 sierpnia 1996) – turecka zapaśniczka walcząca w stylu wolnym. Zajęła jedenaste miejsce na mistrzostwach świata w 2018. Szósta na mistrzostwach Europy w 2022. Siódma na igrzyskach europejskich w 2019. Srebrna medalistka mistrzostw śródziemnomorskich w 2015. Trzecia na ME U-23 w 2016 i 2018 roku.

</doc>
<doc id="4280399" url="https://pl.wikipedia.org/wiki?curid=4280399" title="Pałac w Tolko">
Pałac w Tolko



</doc>
<doc id="4280401" url="https://pl.wikipedia.org/wiki?curid=4280401" title="Tamilowie (ujednoznacznienie)">
Tamilowie (ujednoznacznienie)



</doc>
<doc id="4280402" url="https://pl.wikipedia.org/wiki?curid=4280402" title="Okręg wyborczy nr 25 do Sejmu Polskiej Rzeczypospolitej Ludowej (1989–1991)">
Okręg wyborczy nr 25 do Sejmu Polskiej Rzeczypospolitej Ludowej (1989–1991)

Okręg wyborczy nr 25 do Sejmu Polskiej Rzeczypospolitej Ludowej (1989–1991) obejmował Gorzów Wielkopolski oraz gminy Bledzew, Bogdaniec, Deszczno, Górzyca, Kłodawa, Kostrzyn, Krzeszyce, Lubiszyn, Lubniewice, Miedzichowo, Międzychód, Międzyrzecz, Ośno Lubuskie, Przytoczna, Pszczew, Rzepin, Santok, Skwierzyna, Słońsk, Słubice, Sulęcin, Trzciel i Witnica (województwo gorzowskie). W ówczesnym kształcie został utworzony w 1989. Wybieranych było w nim 5 posłów w systemie większościowym.
Siedzibą okręgowej komisji wyborczej był Gorzów Wielkopolski.

</doc>
<doc id="4280404" url="https://pl.wikipedia.org/wiki?curid=4280404" title="Muhsin Ertuğral">
Muhsin Ertuğral

Muhsin Ertuğral (ur. 15 września 1959 w Stambule) – turecki trener piłkarski.
Kariera piłkarska.
W swojej karierze Ertuğral występował między innymi w Eskişehirsporze.
Kariera trenerska.
Podczas kariery trenerskiej Ertuğral prowadził niemieckie drużyny TSV Dagersheim oraz TSV Platternhardt, reprezentację Zairu, a także zespoły Kaizer Chiefs, Santos, Club Africain, SV Mattersburg, Ismaily, Ajax Kapsztad, Sivasspor, Golden Arrows, Mpumalanga Black Aces oraz Orlando Pirates.
Reprezentację Zairu poprowadził na Pucharze Narodów Afryki 1996. Rozegrała na nim 3 spotkania: z Gabonem (0:2), Liberią (2:0) i Ghaną (0:1), po czym odpadła z turnieju w ćwierćfinale.
Wraz z Kaizer Chiefs w 2001 roku wygrał rozgrywki Afrykańskiego Pucharu Zdobywców Pucharów, a w 2007 roku, prowadząc Ajax Kapsztad został uznany trenerem sezonu 2006/2007 Premier Soccer League.

</doc>
<doc id="4280407" url="https://pl.wikipedia.org/wiki?curid=4280407" title="Franklin (Kansas)">
Franklin (Kansas)

Franklin – jednostka osadnicza w Stanach Zjednoczonych, w stanie Kansas, w hrabstwie Crawford.

</doc>
<doc id="4280409" url="https://pl.wikipedia.org/wiki?curid=4280409" title="Beja (ujednoznacznienie)">
Beja (ujednoznacznienie)



</doc>
<doc id="4280411" url="https://pl.wikipedia.org/wiki?curid=4280411" title="Chicopee (Kansas)">
Chicopee (Kansas)

Chicopee – jednostka osadnicza w Stanach Zjednoczonych, w stanie Kansas, w hrabstwie Crawford.

</doc>
<doc id="4280412" url="https://pl.wikipedia.org/wiki?curid=4280412" title="Aleksandr Kumanyczkin">
Aleksandr Kumanyczkin



</doc>
<doc id="4280413" url="https://pl.wikipedia.org/wiki?curid=4280413" title="Kornelija Zaicevaitė">
Kornelija Zaicevaitė

Kornelija Zaicevaitė (ur. 6 września 1999) – litewska zapaśniczka walcząca w stylu wolnym. Zajęła ósme miejsce na mistrzostwach Europy w 2018. Trzynasta na igrzyskach europejskich w 2019. Brązowa medalistka mistrzostw nordyckich w 2017 i 2018. Siódma na igrzyskach wojskowych w 2019 roku.

</doc>
<doc id="4280414" url="https://pl.wikipedia.org/wiki?curid=4280414" title="Kornelja Zaicevaite">
Kornelja Zaicevaite



</doc>
<doc id="4280419" url="https://pl.wikipedia.org/wiki?curid=4280419" title="Medellín (ujednoznacznienie)">
Medellín (ujednoznacznienie)

Zobacz też:

</doc>
<doc id="4280420" url="https://pl.wikipedia.org/wiki?curid=4280420" title="Detroit (Kansas)">
Detroit (Kansas)

Detroit – jednostka osadnicza w Stanach Zjednoczonych, w stanie Kansas, w hrabstwie Dickinson.

</doc>
<doc id="4280421" url="https://pl.wikipedia.org/wiki?curid=4280421" title="Nicholas Biddle">
Nicholas Biddle

Nicholas Biddle (ur. 8 stycznia 1786 w Filadelfii, zm. 27 lutego 1844 tamże) – amerykański finansista i polityk.
Życiorys.
Urodził się 8 stycznia 1786 roku w Filadelfii, jako syn Charlesa Biddle’a. Jego przodkiem był William Penn. Nauki pobierał w rodzinnym mieście, a następnie studiował na Uniwersytecie Pensylwanii. Pracował jako dziennikarz w gazecie The Port Folio, a później jako sekretarz Jamesa Monroe’a, który przebywał na misji dyplomatycznej w Wielkiej Brytanii. Po powrocie zajął się praktykowaniem prawa, a w 1814 roku napisał książkę opisującą ekspedycję Lewisa i Clarka. W drugiej dekadzie XIX wieku zasiadał w legislaturze stanowej Pensylwanii i był współautorem stanowego weta wobec ustaleń konwencji w Hartford, dotyczących poprawki do Konstytucji, ograniczającej władzę Kongresu. W 1819 roku prezydent Monroe zlecił mu sporządzenie streszczenia zagranicznych przepisów dotyczących handlu z USA, a trzy lata później powołał go na prezesa Drugiego Banku Stanów Zjednoczonych.
Biddle firmował politykę ograniczającą podaż kredytów dla banków stanowych, ustabilizował rynek inwestycji, a także regulował podaż pieniądza i zabezpieczał depozyty rządowe. W 1832 roku bank centralny stał się obiektem ataków Andrew Jacksona i Partii Demokratycznej. Biddle’a popierała grupa polityków, formująca Partię Wigów. Gdy w 1836 roku licencja banku wygasła, został on przekształcony w prywatny bank Pensylwanii, którego Biddle pozostał prezesem. Przeszedł na emeryturę w 1839, a dwa lata później instytucja zbankrutowała. Był jednym ze współzałożycieli Girard College. Zmarł 27 lutego 1844 w Filadelfii.
Jednym z jego synów był Charles John Biddle.

</doc>
<doc id="4280423" url="https://pl.wikipedia.org/wiki?curid=4280423" title="Talmage (Kansas)">
Talmage (Kansas)

Talmage – jednostka osadnicza w Stanach Zjednoczonych, w stanie Kansas, w hrabstwie Dickinson.

</doc>
<doc id="4280426" url="https://pl.wikipedia.org/wiki?curid=4280426" title="At (waluta)">
At (waluta)

At (lo. "ອັດ", ang. "att") – zdawkowa jednostka monetarna używana w Laosie. Sto atów równe jest jednemu kipowi.
W następstwie ustanowienia Królestwa Laosu, wycofania piastry indochińskiej i wprowadzenia kipa, wydano monety 10, 20 i 50 atów/centów z datą 1952. Monety zostały wybite w aluminium i posiadały otwór w środku.
Po obaleniu monarchii i dwóch kolejnych reformach walutowych, ponownie wprowadzono do obiegu monety 10, 20 i 50 atów. Monety te, datowane na 1980, zostały również wybite w aluminium. Przedstawiają motywy związane z rolnictwem.
Przed uzyskaniem niepodległości przez Laos, ruch wyzwoleńczy Lao Issara wydawał w latach 1945-1946 papierowe środki płatnicze o nominale wyrażonym w trzech walutach, w tym również w atach.

</doc>
<doc id="4280429" url="https://pl.wikipedia.org/wiki?curid=4280429" title="Międzynarodowe Centrum Radioastronomii w Windawie">
Międzynarodowe Centrum Radioastronomii w Windawie

Międzynarodowe Centrum Radioastronomii w Windawie (łot. "Ventspils Starptautiskais radioastronomijas centrs" – "VIRAC)" – była radziecka instalacja radiowa położona 30 km na północny wschód od Windawy. Obecnie Instytut badawczy Ventspils University College ("VUC").
Historia.
Stacja, która powstała w latach 70. XX wieku była tajna aż do 1993 roku, gdy Łotwa odzyskała niepodległość. ZSRR wykorzystywał ją do celów wojskowych. Po wycofaniu się wojsk radzieckich z Łotwy w 1994 roku powstało tu Międzynarodowe Centrum Radioastronomiczne Ventspils. Do 1996 roku była to jednostka strukturalna Łotewskiej Akademii Nauk. Po przejęciu przez państwo, od 2004 roku Centrum zarządza Ventspils University College ("VUC").
Obecnie stacja posiada między innymi radioteleskopy – 32-metrowy (RT-32), pierwotnie używany przez Rosjan do badania i testowania komunikacji radiowej poza terenem ZSRR, i 16-metrowy (RT-16). W 2015 roku przeprowadzono remont obu radioteleskopów. Są one wykorzystywane do obserwacji ośrodka międzygwiazdowego, Słońca, planetoid i sztucznych obiektów w pobliżu Ziemi, w tym do radiolokacji kosmicznych śmieci.
Stacja LOFAR.
5 grudnia 2017 roku Ventspils University College ("VUC") i firma AstroTec Holding BV, która jest oddziałem holenderskiego instytutu badawczego ASTRON, podpisały umowę o budowie nowej stacji LOFAR ("Low Frequency Array") dla VIRAC – łotewskiego Międzynarodowego Ośrodka Astronomicznego Ventspils. Koszt budowy ma wynosić 1,3 mln euro, a jej zakończenie jest planowane na 2019 rok. Miejsce zostało wybrane ze względu na bardzo niski poziom zakłóceń radiowych.

</doc>
<doc id="4280430" url="https://pl.wikipedia.org/wiki?curid=4280430" title="Gąbka (ujednoznacznienie)">
Gąbka (ujednoznacznienie)



</doc>
<doc id="4280431" url="https://pl.wikipedia.org/wiki?curid=4280431" title="Bendena">
Bendena

Bendena – jednostka osadnicza w Stanach Zjednoczonych, w stanie Kansas, w hrabstwie Doniphan.

</doc>
<doc id="4280433" url="https://pl.wikipedia.org/wiki?curid=4280433" title="Puerto Suarez">
Puerto Suarez

Puerto Suarez – miasto w Boliwii, położone we wschodniej części departamentu Santa Cruz.
Opis.
Miejscowość została założona 10 listopada 1875 roku. Przez miasto przebiega droga krajowa RN4 i linia kolejowa. W Puerto Suarez znajduje się krajowy port lotniczy.

</doc>
<doc id="4280438" url="https://pl.wikipedia.org/wiki?curid=4280438" title="Roboré">
Roboré

Roboré – miasto w Boliwii, położone we wschodniej części departamentu Santa Cruz.
Opis.
Miejscowość została założona w 1917 roku. Przez miasto przebiega droga krajowa RN4 i linia kolejowa. W Roboré znajduje się port lotniczy.

</doc>
<doc id="4280445" url="https://pl.wikipedia.org/wiki?curid=4280445" title="Moanes Dabour">
Moanes Dabour



</doc>
<doc id="4280447" url="https://pl.wikipedia.org/wiki?curid=4280447" title="Okręg wyborczy nr 26 do Sejmu Polskiej Rzeczypospolitej Ludowej (1989–1991)">
Okręg wyborczy nr 26 do Sejmu Polskiej Rzeczypospolitej Ludowej (1989–1991)

Okręg wyborczy nr 26 do Sejmu Polskiej Rzeczypospolitej Ludowej (1989–1991) obejmował Choszczno oraz gminy Barlinek, Bierzwnik, Boleszkowice, Dębno, Dobiegniew, Drawno, Drezdenko, Krzęcin, Myślibórz, Nowogródek Pomorski, Pełczyce, Recz, Stare Kurowo, Strzelce Krajeńskie i Zwierzyn (województwo gorzowskie). W ówczesnym kształcie został utworzony w 1989. Wybieranych było w nim 2 posłów w systemie większościowym.
Siedzibą okręgowej komisji wyborczej było Choszczno.

</doc>
<doc id="4280448" url="https://pl.wikipedia.org/wiki?curid=4280448" title="Negro">
Negro

Biografie:

</doc>
<doc id="4280450" url="https://pl.wikipedia.org/wiki?curid=4280450" title="Anastasia Zimiankova">
Anastasia Zimiankova



</doc>
<doc id="4280451" url="https://pl.wikipedia.org/wiki?curid=4280451" title="Basilua Lusadusu">
Basilua Lusadusu



</doc>
<doc id="4280454" url="https://pl.wikipedia.org/wiki?curid=4280454" title="István Kozák">
István Kozák

István Kozák (10 października 1992) – węgierski zapaśnik walczący w stylu klasycznym. Zajął dwudzieste miejsce na mistrzostwach świata w 2013. Piąty na mistrzostwach Europy w 2011. Akademicki mistrz świata w 2012 roku.
Mistrz Węgier w 2012 i 2016 roku.

</doc>
<doc id="4280455" url="https://pl.wikipedia.org/wiki?curid=4280455" title="Ari Ólafsson">
Ari Ólafsson

Ari Ólafsson (ur. 21 maja 1998 w Reykjavíku) – islandzki piosenkarz, reprezentant Islandii w 63. Konkursie Piosenki Eurowizji (2018).
Życiorys.
Wczesne lata.
Dorastał w Reykjavíku spędził jednak część swojego dzieciństwa na Florydzie. Studiuje śpiew klasyczny w Królewskiej Akademii Muzycznej w Londynie.
Kariera.
Zaczął śpiewać we wczesnym wieku. Gdy miał jedenaście lat, został zauważony przez Selmę Björnsdóttir, dzięki której zagrał główną w rolę w musicalu "Oliver!" na deskach Teatru Narodowego w Islandii. Dostrzegła go również norweska piosenkarka Sissel Kyrkjebø, która zaprosiła go do wspólnego śpiewania.
W 2015 wystąpił islandzkiej wersji programu "The Voice", trafiając do drużyny Helgi Björnssona. Występował również w islandzkim odpowiedniku formatu "Got Talent".
W 2018 z piosenką „Our Choice” wziął udział w islandzkich eliminacjach eurowizyjnych "Söngvakeppnin". 3 marca zajął pierwsze miejsce w finale selekcji, dzięki czemu został reprezentantem Islandii w 63. Konkursie Piosenki Eurowizji w Lizbonie. 8 maja wystąpił jako drugi w kolejności w pierwszym półfinale konkursu i zajął ostatecznie ostatnie, 19. miejsce z 15 punktami na koncie, przez co nie zakwalifikował się do finału.

</doc>
<doc id="4280456" url="https://pl.wikipedia.org/wiki?curid=4280456" title="Steyr SC6 Citybus">
Steyr SC6 Citybus

Steyr SC6 – niskopodłogowy autobus miejski o napędzie spalinowym produkowany przez austriacką firmę Stey-Daimler-Puch w miejscowości Steyr na zachód od Wiednia. Konstrukcja została zaprojektowana już na początku lat 70., ale ostatecznie produkcję rozpoczęto dopiero w roku 1977. Bryła pojazdu była prostej konstrukcji, ale ze względu na swoją małą pojemność i duże zużycie paliwa mało przewoźników zdecydowało się na zakup.
Konfiguracje.
W fazie projektowania powstały dwie konfiguracje:
Eksploatacja za granicą.
Jednym z najbardziej znanych przewoźników posiadających tego typu pojazd było wiedeńskie przedsiębiorstwo Wiener Linien. W roku 1987 na ulice wyjechał model F65, a na stałe zjechał w roku 1995 po ośmioletniej służbie. Największy popyt na pojazdy oraz moda na kupowanie mikrobusów zachęciły inne miasta na kupowanie Steyr'ów. Mikrobusy trafiły do miast krajów niemieckojęzycznych tj. Geesthacht, Graz, Kolonia i Düsseldorf. 
Eksploatacja w Polsce.
Jedyne przedsiębiorstwa w Polsce, które podjęły się zakupu pojazdu to firmy z Radomia, Chrzanowa, Mizierowa, Warszawy, Piotrkowa Trybunalskiego, Żukowa i Solca Kujawskiego. Oprócz tego pojazdy znalazły się we flocie warszawskiego oddziału PLL LOT oraz w okresie 08.08.1992 - 31.08.1992 obsługiwały linię "City-Bus" w Krakowie. Pojazdy pojawiały się również w innych, prywatnych przedsiębiorstwach transportowych.

</doc>
<doc id="4280459" url="https://pl.wikipedia.org/wiki?curid=4280459" title="Świat koni">
Świat koni

Świat koni – polski miesięcznik jeździecki. Porusza różnoraką tematykę w obrębie całego zagadnienia: posiada artykuły dotyczące sprzętu jeździeckiego, sportu, diety dla koni, zagadnień z dziedziny psychologii i inne. 
Pierwszy numer powstał w maju 2004 roku i był rozdawany bezpłatnie. Dziś jest wiodącym miesięcznikiem o tej tematyce w kraju. Od początku rozwoju miesięcznika dynamicznie rozwijała się również jego strona internetowa. Redaktorem naczelnym jest Robert Pytliński.
Przełom w historii miesięcznika nastąpił w 2006 roku, gdy podczas zawodów CSI3* rozgrywanych w hali warszawskiego Torwaru, redakcja uruchomiła po-klatkowe przesyłanie zdjęć. W latach 2007-2008 redakcja tworzyła oficjalną relacje z zawodów Pferd International CSI/CDI rozgrywanych w München-Riem. 
Z magazynem regularnie współpracuje polska fotografka, Katarzyna Okrzesik-Mikołajek.

</doc>
<doc id="4280461" url="https://pl.wikipedia.org/wiki?curid=4280461" title="Toni Ojala">
Toni Ojala

Toni Tapio Ojala – fiński zapaśnik walczący w stylu klasycznym. Zajął dziewiąte miejsce na mistrzostwach Europy w 2018. Zdobył srebrny medal na mistrzostwach nordyckich w 2017 i 2018. Trzeci na ME kadetów w 2013 i 2014 roku.
Mistrz Finlandii w 2018, a drugi w 2015, 2016 i 2017 w stylu klasycznym. Drugi w 2015, 2017 i 2018 w stylu wolnym.

</doc>
<doc id="4280474" url="https://pl.wikipedia.org/wiki?curid=4280474" title="Daniel Soini">
Daniel Soini

Daniel Mattias Soini (ur. 1994) – szwedzki zapaśnik walczący w stylu klasycznym. Szesnasty w mistrzostwach świata w 2018. Zajął piętnaste miejsce na mistrzostwach Europy w 2021. Srebrny medalista mistrzostw nordyckich w 2021 i brązowy w 2016. Wicemistrz Europy U-23 w 2015 roku.

</doc>
<doc id="4280475" url="https://pl.wikipedia.org/wiki?curid=4280475" title="Neuquén (rzeka)">
Neuquén (rzeka)

Neuquén (hiszp. "río Neuquén") – rzeka w środkowej Argentynie, w prowincji Neuquén, w końcowym biegu wyznaczająca fragment granicy z prowincją Río Negro, jedna z rzek źródłowych rzeki Negro.
Źródło rzeki znajduje się w dolinie Cajón de los Chenques, w andyjskim paśmie Cordillera del Límite. Rzeka płynie w kierunku południowo-wschodnim. W pobliżu miasta Neuquén łączy się z rzeką Limay, tworząc Negro. Powierzchnia dorzecza wynosi około 50 000 km².

</doc>
<doc id="4280477" url="https://pl.wikipedia.org/wiki?curid=4280477" title="Oocatochus rufodorsatus">
Oocatochus rufodorsatus

Oocatochus rufodorsatus – gatunek węża z rodziny połozowatych (Colubridae), jedyny przedstawiciel monotypowego rodzaju Oocatochus.

</doc>
<doc id="4280478" url="https://pl.wikipedia.org/wiki?curid=4280478" title="Oocatochus">
Oocatochus



</doc>
<doc id="4280481" url="https://pl.wikipedia.org/wiki?curid=4280481" title="Złota Era Fantastyki Naukowej">
Złota Era Fantastyki Naukowej



</doc>
<doc id="4280482" url="https://pl.wikipedia.org/wiki?curid=4280482" title="Pål Eirik Gundersen">
Pål Eirik Gundersen

Pål Eirik Gundersen (ur. 27 stycznia 1993) – norweski zapaśnik walczący w stylu klasycznym. Zajął dwunaste miejsce na mistrzostwach Europy w 2017. Zdobył srebrny medal na mistrzostwach nordyckich w 2019 i brązowy w 2014 i 2017 roku.

</doc>
<doc id="4280483" url="https://pl.wikipedia.org/wiki?curid=4280483" title="Pal Eirik Gundersen">
Pal Eirik Gundersen



</doc>
<doc id="4280484" url="https://pl.wikipedia.org/wiki?curid=4280484" title="Karno">
Karno

Karno (fr., niem. i ang. "Carneau") – rasa gołębia należąca do grupy uformowanych (grupa I), pochodzących (jak wszystkie inne) od udomowionego gołębia skalnego. Rasa wywodzi się z północnej Francji i południowej Belgii, gdzie została wyhodowana około IX wieku, a opisana w 1891 roku. Istnieją dwa typy rasy: europejski oraz amerykański. Karno jest gołębiem użytkowym, nierzadko wystawowym, a amerykański typ rasy jest przeznaczony do konsumpcji (z uwagi na dużą wagę i odporność reprodukcja jest wydajna).
Historia.
Pochodzenie, opis, typy.
W IX wieku na terenie Francji, zwłaszcza północnej, istniało wiele opactw karmelitów, w których mnisi zajmowali się m.in. hodowlą gołębi i byli właścicielami ogromnych gołębników. Podczas rewolucji francuskiej dobra kościelne, w tym gołębie, zostały rozdzielone wśród ludności, a rasy uległy rozproszeniu. Po raz pierwszy gołębia opisał w 1891 roku francuski hodowca Robert Fontaine, po odkryciu 10 osobników należących do niezakwalifikowanej wówczas rasy, która została zaprezentowana na wystawie rolniczej 3 lata wcześniej. Gołębiami carneaux nazywano największe i najbardziej umięśnione ptaki o czerwonobrązowej barwie. W 1910 roku wywieziono dużą liczbę osobników karno do Ameryki, gdzie powstał przemysłowy typ gołębia – karno biały.
Nazwa.
Pierwotnymi nazwami, których używano w północnej Francji na określenie tej rasy, były „carniau”, „caniau” i „cainiau”. Według J.C Periqueta niektórzy doszukują się źródła nazwy dla gołębia od „karmelitów”, choć on sam twierdzi, iż to mało prawdopodobne. Zdaniem opisujących rasę słowo „carneau” pochodzi od łacińskiego „caro, carnis” (mięso) i odpowiada zastosowaniu gołębia.
Budowa.
Opis.
Karno charakteryzuje się poziomą postawą, silnymi mięśniami piersiowymi i pleców oraz czerwonobrązowym upierzeniem. Ciało gołębia powinno być zwarte i klinowate, odznaczać się dwuboczną symetrią.
Głowa masywna i dobrze zaokrągloną od chrząstki do oka, średnio wydłużona oraz średniej wielkości. Dziób jest wysmukły, tworzy z czołem niemal prosty kąt. Tęczówka jasnopomarańczowa, ma zewnętrzną obwódkę czerwonego koloru. Woskówki są małe i przylegają do górnej części dzioba. Dobrze rozwinięty tył czaszki.
Szyja zwężająca się ku górze, nie może być zbyt mocna. W typie amerykańskim jest szeroka prawie na całej długości. Pierś umięśniona, szeroka, charakteryzująca się głębokością, dosyć zakrzywiona. Plecy tworzą jedną linię z ogonem, w kształcie klina, powinny tworzyć kąt 55-60 stopni od ramion do końca ogona w stosunku do poziomu. Skrzydła szerokie, dobrze przystają do tułowia. Nogi szeroko rozstawione, średniej długości.
Waga ciała wynosi u samców 550 g ± 50 g tolerancji, a u samic 575 g ± 50 g tolerancji.
Hodowla.
Hodowla gołębi karno jest łatwa. Są zdolne do lotu i plenne, dobrze odchowują pisklęta.
Choroby.
Odmiana mięsna (karno biały) może cierpieć z powodu nadmiaru cholesterolu na miażdżycę aorty. J.Liebman i inni wykazali metodami analizy patologicznej, iż pojawienie się wczesnych zmian miażdżycowych zostało opóźnione u zwierząt niedożywionych, w stosunku do grupy kontrolnej żywionej normalną dietą.
Nie wykazano większego wpływu tlenku węgla na zdrowie ptaków z normalnym poziomem cholesterolu, lecz u karno z hipercholesterolemią nasilenie miażdżycy tętnic wieńcowych było dużo większe (po 52 tygodniach sporadycznej ekspozycji, w porównaniu z wynikiem 84 tygodni dla zdrowych ptaków).

</doc>
<doc id="4280485" url="https://pl.wikipedia.org/wiki?curid=4280485" title="Słodka miłość">
Słodka miłość

Słodka miłość ("Dulce amor") – argentyńska telenowela wyprodukowana w latach 2012-2013.
Wersja polska.
W Polsce telenowela była emitowana w TV Puls od 25 listopada 2016.
Emisja ostatniego 120. odcinka odbyła się 19 maja 2017 w Playpuls.pl.
Od 18 marca 2019 stacja TV Puls ponowie wyemitowała telenowele o godzinie 6.00.

</doc>
<doc id="4280486" url="https://pl.wikipedia.org/wiki?curid=4280486" title="Arsen Miskarovs">
Arsen Miskarovs



</doc>
<doc id="4280487" url="https://pl.wikipedia.org/wiki?curid=4280487" title="Celnik koronny">
Celnik koronny

Celnik koronny (łac. "teloneator Regni") – urzędnik w Królestwie Polskim.

</doc>
<doc id="4280490" url="https://pl.wikipedia.org/wiki?curid=4280490" title="Oreocryptophis porphyraceus">
Oreocryptophis porphyraceus

Oreocryptophis porphyraceus – gatunek węża z rodziny połozowatych (Colubridae), jedyny przedstawiciel monotypowego rodzaju Oreocryptophis.

</doc>
<doc id="4280491" url="https://pl.wikipedia.org/wiki?curid=4280491" title="Arsens Miskarovs">
Arsens Miskarovs

Arsens Miskarovs (ur. 3 marca 1961) – łotewski pływak. W barwach ZSRR trzykrotny medalista olimpijski z Moskwy.
Zawody w 1980 były jego jedynymi igrzyskami olimpijskimi. Specjalizował się w stylu klasycznym. W 1980, od nieobecność części sportowców, w tym amerykańskich pływaków, był drugi na dystansie 100 metrów i trzeci na 200 metrów stylem klasycznym, sięgnął po srebro w sztafecie w stylu zmiennym. Był srebrnym medalistą mistrzostw świata w 1978 (200 metrów żabką) oraz medalistą mistrzostw Europy w 1977 (srebro na 200 metrów żabką) i edycji tej imprezy w 1981 (srebro na 100 i 200 metrów żabką). Trzykrotnie zostawał mistrzem ZSRR - w 1977 i 1981 na dystansie 100 metrów stylem klasycznym, w 1978 na dystansie 200 metrów stylem klasycznym.

</doc>
<doc id="4280492" url="https://pl.wikipedia.org/wiki?curid=4280492" title="Oreocryptophis">
Oreocryptophis



</doc>
<doc id="4280497" url="https://pl.wikipedia.org/wiki?curid=4280497" title="Orientocoluber spinalis">
Orientocoluber spinalis

Orientocoluber spinalis – gatunek węża z rodziny połozowatych (Colubridae), jedyny przedstawiciel monotypowego rodzaju Orientocoluber.

</doc>
<doc id="4280498" url="https://pl.wikipedia.org/wiki?curid=4280498" title="Orientocoluber">
Orientocoluber



</doc>
<doc id="4280499" url="https://pl.wikipedia.org/wiki?curid=4280499" title="Iluta Gaile">
Iluta Gaile

Iluta Gaile (ur. 10 grudnia 1968 w Kiesiu) – łotewska saneczkarka startująca również w barwach ZSRR, czterokrotna olimpijka (1992, 1994, 1998, 2002), brązowa medalistka Zimowych Igrzysk Dobrej Woli 2000, polityk.
W 1988 i 1999 roku zajęła trzecie miejsce w mistrzostwach ZSRR w saneczkarstwie. W 1988 roku została również mistrzynią Łotewskiej Socjalistycznej Republiki Radzieckiej. W lutym 1989 roku zajęła 17. miejsce w rywalizacji jedynek na mistrzostwach świata w Winterbergu. W grudniu tego roku w Siguldzie po raz pierwszy i jedyny w karierze stanęła na podium zawodów Pucharu Świata. Zajęła wówczas trzecie miejsce, przegrywając z Juliją Antipową i Daną Riedel.
W styczniu 1990 roku była ósma na mistrzostwach Europy w Innsbrucku. W 1990 roku została wicemistrzynią ZSRR. W styczniu 1992 roku w zawodach tej samej rangi, mistrzostwach rozegranych w Winterbergu, zajęła jedenaste miejsce. W lutym 1992 roku po raz pierwszy w karierze wystąpiła na zimowych igrzyskach olimpijskich. W Albertville zajęła 15. miejsce w rywalizacji jedynek.
Wystąpiła na mistrzostwach świata w Calgary w lutym 1993 roku. W konkurencji jedynek zajęła 17. miejsce. Wystartowała również w sztafecie, w której łotewska drużyna, w skład której poza Gaile weszli Anna Orlova, Agris Elerts, Roberts Suharevs, Aivars Polis i Aivis Švāns, sklasyfikowana została na szóstej pozycji.
W styczniu 1994 roku wzięła udział w mistrzostwach Europy w Schönau am Königssee, zajmując jedenaste miejsce indywidualnie i czwarte w sztafecie, wspólnie z Dairisem Leksisem, Jurisem Vovčoksem, Agrisem Elertsem i Anną Orlovą. W lutym tego roku wystąpiła na igrzyskach olimpijskich w Lillehammer, podczas których była siedemnasta w jedynkach. W 1994 roku zdobyła pierwszy w karierze tytuł mistrzyni Łotwy w saneczkarstwie.
W styczniu 1997 roku zajęła 16. miejsce na mistrzostwach świata w Innsbrucku.
W styczniu 1998 roku uczestniczyła w mistrzostwach Europy w Oberhofie, podczas których była ósma w jedynkach i czwarta w sztafecie (wraz z Anną Orlovą, Guntisem Rēķisem, Jurisem Timšānsem, Jurisem Vovčoksem i Mārisem Lēģerisem). W lutym tego samego roku wzięła udział w igrzyskach olimpijskich w Nagano, na których zajęła czternaste miejsce w rywalizacji jedynek. W 1998 roku po raz drugi została mistrzynią Łotwy w jedynkach kobiet.
W styczniu 1999 roku zajęła jedenaste miejsce na mistrzostwach świata w Schönau am Königssee. Sezon 1998/1999 ukończyła na siódmym miejscu w klasyfikacji generalnej Pucharu Świata, sześciokrotnie plasując się w czołowej dziesiątce zawodów.
W styczniu 2000 roku wystąpiła na mistrzostwach Europy w Winterbergu, podczas których dwukrotnie uplasowała się na siódmym miejscu – w jedynkach i sztafecie (wraz z Sandrisem Bērziņšem, Ivarsem Deinisem i Mārtiņšem Rubenisem). W 2000 roku zdobyła trzeci w karierze tytuł mistrzyni Łotwy.
Na początku lutego wystartowała również na mistrzostwach świata w Sankt Moritz, zajmując dziewiąte miejsce w jedynkach i dziesiąte w sztafecie (z Dairisem Leksisem, Robertsem Suharevsem i Mārtiņšem Rubenisem). 18 lutego zdobyła brązowy medal w rywalizacji jedynek podczas Zimowych Igrzysk Dobrej Woli 2000 w Lake Placid. W zawodach tych przegrała tylko z Niemkami Sylke Otto i Silke Kraushaar. W Pucharze Świata w sezonie 1999/2000 sklasyfikowana została na szóstej pozycji, zajmując w poszczególnych zawodach miejsca kolejno: jedenaste, dwukrotnie piąte, szóste, dziesiąte i dwukrotnie siódme.
W lutym 2001 roku zajęła ósme miejsce w rywalizacji jedynek podczas mistrzostw świata w Calgary. W klasyfikacji generalnej Pucharu Świata w sezonie 2000/2001 zajęła piąte miejsce. W poszczególnych zawodach plasowała się kolejno na miejscach: czwartym, dwukrotnie szóstym, dziewiątym, piątym, ósmym, trzynastym i szóstym.
W styczniu 2002 roku była dziewiąta na mistrzostwach Europy w Altenbergu. W lutym po raz czwarty w karierze uczestniczyła w zimowych igrzyskach olimpijskich, startując w Salt Lake City. W konkurencji jedynek uplasowała się na najwyższym w karierze w zawodach tej rangi, dziesiątym miejscu. W Pucharze Świata w sezonie 2001/2002 zajęła dziewiąte miejsce na koniec sezonu, "ex aequo" z Austriaczką Veroniką Halder. W zawodach w Oberhofie była ósma, w Calgary, Königssee i Igls dziewiąta, w Lake Placid i Siguldzie dziesiąta, a w Winterbergu piętnasta.
W 2003 roku zakończyła karierę sportową i jednocześnie zaczęła karierę w polityce, zapisując się do Partii Ludowej (TP, łot. "Tautas partija"). Z listy tej partii wystartowała w 2005 roku w wyborach samorządowych. Początkowo nie została wybrana do rady miejskiej w Rydze. Do rady dołączyła w czerwcu 2006 roku, po śmierci wcześniej wybranego Jānisa Freimanisa.

</doc>
<doc id="4280503" url="https://pl.wikipedia.org/wiki?curid=4280503" title="Szczyt koreański (kwiecień 2018)">
Szczyt koreański (kwiecień 2018)

Szczyt koreański () – spotkanie przywódcy Koreańskiej Republiki Ludowo-Demokratycznej Kim Dzong Una i prezydenta Republiki Korei Mun Jae-ina, które miało miejsce 27 kwietnia 2018 roku w Domu Pokoju w Panmundżom.
Przebieg spotkania.
27 kwietnia przywódcy obu państw koreańskich spędzili kilkanaście godzin w strefie zdemilitaryzowanej w Panmundżom. Kim Dzong Unowi towarzyszyła delegacja wysokich rangą urzędników (w tym jego siostra Kim Jo Dzong). Mun Jae-in przybył na miejsce spotkania z siedmioma członkami jego rządu (w tym ministrami obrony i zjednoczenia).
Spotkanie rozpoczęło się od długiego uścisku dłoni na granicy obu państw. Kim Dzong Un przeprowadził Mun Jae-ina na północną stronę granicy, po czym obaj przeszli do Domu Pokoju (znajdującego się w Korei Południowej) w których rozpoczęli rozmowy.
Późnym popołudniem Kim Dzong Un i Mun Jae-in podpisali deklarację, w której zgodzili się na pełną denuklearyzację Półwyspu Koreańskiego oraz zobowiązali się do rozpoczęcia procesu unormowania relacji między państwami, by formalnie zakończyć wojnę trwającą od 1950 roku. Obie Koree zobowiązały się także do aktywnego dążenia do trójstronnych rozmów z udziałem obu państw i Stanów Zjednoczonych oraz czterostronnych rozmów (z udziałem Chińskiej Republiki Ludowej).
Reakcje międzynarodowe.
Południowokoreańska telewizja nadała bezpośrednią relację ze szczytu. Rządy i przywódcy światowych mocarstw wystosowały komunikaty w sprawie spotkania kilkadziesiąt minut po podpisaniu dokumentu. Sekretarz generalny NATO Jens Stoltenberg zaznaczył, że spotkanie nie doprowadzi do zniesienia międzynarodowych sankcji, które są utrzymywane wobec Korei Północnej od 2017 roku.
12 czerwca 2018 w Singapurze odbyło się pierwsze spotkanie przywódców Stanów Zjednoczonych i Korei Północnej Donalda Trumpa i Kim Dzong Una zakończone podpisaniem wstępnego porozumienia.

</doc>
<doc id="4280509" url="https://pl.wikipedia.org/wiki?curid=4280509" title="Lucretia Mott">
Lucretia Mott

Lucretia Mott z d. Lucretia Coffin (ur. 3 stycznia 1793 w Nantucket, zm. 11 listopada 1880 w Filadelfii) – amerykańska sufrażystka i abolicjonistka.
Życiorys.
Urodziła się 3 stycznia 1793 roku w Nantucket, w rodzinie kwakrów. Jej rodzicami byli Thomas Coffin Jr. i Anna Folger. Uczęszczała do publicznych szkół, by zgodnie z wolą jej ojca, poznać podstawy demokracji. Gdy miała 13 lat, została wysłana do szkoły nieopodal Poughkeepsie, gdzie po ukończeniu szkoły została nauczycielką. Otrzymywała tam połowę wynagrodzenia, w stosunku do płac mężczyzn i to spowodowało zainteresowanie prawami kobiet. W 1811 roku wyszła za mąż za Jamesa Motta, który także był nauczycielem i oboje przeprowadzili się do Filadelfii. Siedem lat później zaczęła się udzielać w spotkaniach religijnych kwakrów, dzięki czemu została ministrem zgromadzenia w 1821 roku. W latach 20. XIX wieku zaczęła podróżować po kraju, wykładając religię i kwestie reform społecznych, w tym abstynencję czy zniesienie niewolnictwa.
W 1833 roku brała udział w konwencji założycielskiej Amerykańskiego Stowarzyszenia Antyniewolniczego, a następnie założyła Philadelphia Female Anti-Slavery Society, której została przewodniczącą. Jej poglądy napotkały opozycję w środowisku Religijnego Towarzystwa Przyjaciół, która usiłowała pozbawić jej funkcji duchownej i wydalić ze wspólnoty. W 1837 roku zorganizowała pierwszą konwencję antyniewolniczą amerykańskich kobiet w Filadelfii, za co rok później jej dom został zaatakowany przez tłum. Ze względu na płeć jej kandydatura na delegatkę na londyńską konwencję Światowej Konferencji Antyniewolniczej (w 1840 roku) została odrzucona.
W 1848 roku, wraz z Elizabeth Cady Stanton zwołała zjazd Kobiet w Seneca Falls. Stworzono tam „Deklarację Uczuć”, wzorowaną na Deklaracji Niepodległości, w której zawarto stwierdzenie, że „wszyscy mężczyźni i kobiety zostali stworzeni równi”. W 1850 roku opublikowała zbiór artykułów "Discourse of Woman". Od tamtej pory skupiła swoją uwagę na prawach kobiet, organizując w 1866 roku American Equal Rights Association, której została przewodniczącą. Rok później, wraz z Robertem Dale’em Owenem, dołączyła do Free Religious Association. Po wojnie secesyjnej zaangażowała się w zapewnieniu praw wyborczych i edukacji dla wyzwoleńców, a także stworzyła dom dla uciekających niewolników. Zmarła 11 listopada 1880 roku w Filadelfii.

</doc>
<doc id="4280510" url="https://pl.wikipedia.org/wiki?curid=4280510" title="Oxybelis">
Oxybelis

Oxybelis – rodzaj węża z podrodziny Colubrinae w rodzinie połozowatych (Colubridae).
Zasięg występowania.
Rodzaj obejmuje gatunki występujące w Meksyku, Belize, Gwatemali, Salwadorze, Hondurasie, Nikaragui, Kostaryce, Panamie, Kolumbii, Wenezueli, na Trynidadzie i Tobago, w Gujanie, Surinamie, Gujanie Francuskiej, Brazylia, Ekwadorze, Peru i Boliwii.
Systematyka.
Etymologia.
"Oxybelis": "oxubelēs" „ostro zakończony, ostry”.
Podział systematyczny.
Do rodzaju należą następujące gatunki:

</doc>
<doc id="4280511" url="https://pl.wikipedia.org/wiki?curid=4280511" title="Kazimierz Kaniuga">
Kazimierz Kaniuga

Kazimierz Kaniuga (ur. 29 maja 1919 w Smoligowie, zm. 28 czerwca 1976) – polski rolnik i polityk, poseł na Sejm PRL II, III i IV kadencji.
Życiorys.
Uzyskał wykształcenie podstawowe, z zawodu rolnik. Należał do Zjednoczonego Stronnictwa Ludowego, był członkiem prezydium wojewódzkiego komitetu ZSL w Zamościu. Wieloletni przewodniczący Rolniczej Spółdzielni Produkcyjnej w Smoligowie, a następnie w Trzeszczanach. Pełnił funkcję prezesa zarządu wojewódzkiego Związku Rolniczych Spółdzielni Produkcyjnych w Lublinie.
W 1957, 1961 i 1965 uzyskiwał mandat posła na Sejm PRL w okręgu Tomaszów Lubelski i Zamość (dwukrotnie). W Sejmie II kadencji zasiadał w Komisji Przemysłu Ciężkiego, Chemicznego i Górnictwa, a następnie przez dwie kolejne kadencje w Komisji Komunikacji i Łączności.
Odznaczony Krzyżem Kawalerskim Orderu Odrodzenia Polski.
Pochowany na cmentarzu w Hrubieszowie.

</doc>
<doc id="4280512" url="https://pl.wikipedia.org/wiki?curid=4280512" title="Charlie jest zadowolony z siebie">
Charlie jest zadowolony z siebie

Charlie jest zadowolony z siebie (oryg. "Kid Auto Races at Venice", alt. tytuł: "The Pest" / "Kid Auto Races") – amerykański film z 1914 roku w reżyserii Henry’ego Lehrmana, w którym wystąpił Charlie Chaplin; był to jego drugi film.
Był to pierwszy opublikowany film, w którym Chaplin wystąpił w roli włóczęgi ("The Tramp"), mimo że wcześniej rozpoczęto produkcję obrazu "Charlie w hotelu" ("Mabel’s Strange Predicament"; 6–12 stycznia), w którym Chaplin też był włóczęgą; zdjęcia do filmu "Charlie jest zadowolony z siebie" zrealizowano w jeden dzień (10 stycznia). Premiera tego pierwszego filmu odbyła się jednak dwa dni później.
Opis fabuły.
W filmie postać Chaplina jest kibicem podczas wyścigu pojazdów dziecięcych w dzielnicy Los Angeles, Venice. Jego bohater uparcie wchodzi w kadr kamery i przeszkadza w rozgrywanych zawodach, powodując tym frustrację publiczności i uczestników rywalizacji. Film był kręcony w trakcie Junior Vanderbilt Cup, faktycznego wyścigu. Postacie grane przez Chaplina i Lehrmana improwizują gagi w obecności rzeczywistych obserwatorów.
Kamera wyjątkowo burzy czwartą ścianę, która ukazuje drugą kamerę rejestrującą materiał (tak jakby była ona główną), by lepiej przedstawić żart. W ten sposób postać kreowana przez Chaplina wchodzi w kadr aparatu oglądanego przez widza na ekranie, a nie tej właściwej kamery nagrywającej film. Dzięki temu cała sytuacja jest widziana z perspektywy kibica. Tym samym produkcja jest jednym z pierwszych wydanych filmów, który ukazuje rejestrującą kamerę i pracującego operatora kamery.
Wizerunek włóczęgi.
Wizerunek włóczęgi, z którym aktor i reżyser był później utożsamiany, wymyślił sam Chaplin. Aktor nie lubił swojego dziwacznego stroju dziennikarza w debiucie filmowym "Aby zarobić na życie". Kiedy miał on stworzyć wzorzec dla nowej postaci, postanowił by bohater nosił workowate spodnie i za duże buty, nadając mu ostateczny kształt poprzez dodanie atrybutów w formie laseczki i melonika. Chciał by elementy stroju wzajemnie sobie zaprzeczały: luźne spodnie, ciasny płaszcz, mały kapelusz oraz duże buty.
Chaplin nie był jedynie pewien czy postać ma wyglądać staro czy młodo, ale zapamiętał oczekiwania Macka Sennetta, by kreacja przedstawiała podstarzałego człowieka. Aktor zapewnił włóczędze dodatkowo wąsik, który miał według niego dodać wieku bez ukrywania wyrażanej ekspresji. Chaplin początkowo nie miał pojęcia, jak w rzeczywistości będzie się prezentował jego bohater, jednak gdy tylko się przebrał i ucharakteryzowano go, zaczął czuć postać, którą miał zagrać.
Obsada.
źródło: 

</doc>
<doc id="4280515" url="https://pl.wikipedia.org/wiki?curid=4280515" title="Pałka okopowa">
Pałka okopowa

Pałka okopowa – broń obuchowa używana przez żołnierzy ententy i państw centralnych podczas I wojny światowej. Pałki okopowe wykorzystywano głównie podczas walk w ciasnych okopach, gdzie nałożone na karabiny bagnety okazywały się mało praktyczne (ze względu na swój rozmiar). Oprócz nich stosowano również inne rodzaje broni białej jak np. noże okopowe, kastety itp.
Pałki wykonywano najczęściej z drewna – powszechną praktyką było nabijanie głowicy metalowymi przedmiotami (gwoździe, ćwieki, hacele) w celu maksymalizacji obrażeń. Pałki miały na końcu rękojeści sznurek lub skórzany pasek, aby można go było owinąć wokół nadgarstka użytkownika, ale nie było to regułą. Zdarzały się także pałki wykonane z metalu.
Żołnierze wytwarzali pałki w okopach w przerwach między bitwami lub na tyłach. Większość pałek wykonywali stolarze służący w danej armii.

</doc>
<doc id="4280517" url="https://pl.wikipedia.org/wiki?curid=4280517" title="Iwan Diemakow">
Iwan Diemakow

Iwan Siergiejewicz Diemakow (ros. Иван Сергеевич Демаков; ur. 6 stycznia 1993 w Joszkar-Ole) – rosyjski siatkarz, grający na pozycji środkowego. 
Sukcesy klubowe.
Superpuchar Rosji:
Liga Mistrzów:
Mistrzostwo Rosji:
Puchar Rosji:
Klubowe Mistrzostwa Świata:
Sukcesy reprezentacyjne.
Mistrzostwa Europy Kadetów:
Mistrzostwa Świata Juniorów:
Mistrzostwa Świata U-23:
Igrzyska Europejskie:

</doc>
<doc id="4280518" url="https://pl.wikipedia.org/wiki?curid=4280518" title="Teresa Król-Domańska">
Teresa Król-Domańska

Teresa Król-Domańska z domu Dubiel, primo voto Król (ur. 17 grudnia 1921 w Cieszacinie Wielkim, zm. 18 lipca 2011) – polska rolniczka i polityk, poseł na Sejm PRL III i IV kadencji.
Życiorys.
Uzyskała wykształcenie średnie, z zawodu rolnik, prowadziła własne gospodarstwo rolne w Cieszacinie Wielkim. Należała do Zjednoczonego Stronnictwa Ludowego, była członkinią prezydium Wojewódzkiego Komitetu ZSL w Rzeszowie oraz sekretarzem prezydium Gromadzkiej Rady Narodowej w Cieszacinie Wielkim. W 1961 i 1965 uzyskiwała mandat posła na Sejm PRL w okręgu Jarosław. W Sejmie PRL III kadencji zasiadała w Komisji Spraw Wewnętrznych, a w następnej kadencji w Komisji Kultury i Sztuki.
Pochowana na Starym Cmentarzu w Jarosławiu.

</doc>
<doc id="4280519" url="https://pl.wikipedia.org/wiki?curid=4280519" title="Krawcowa z Madrytu">
Krawcowa z Madrytu

Krawcowa z Madrytu ("El tiempo entre costuras") – hiszpański serial telewizyjny emitowany w latach 2013-2014 na kanale Antena 3. Adaptacja utworu o tej samej nazwie Marii Dueñas. W roli głównej Adriana Ugarte.
Wersja polska.
W Polsce serial emitowany był w TVP1. Pierwszy odcinek wyemitowano 13 marca 2018 o godz. 22:30. Ostatni odcinek wyemitowano 26 czerwca 2018 o godz. 11.00. W wersji polskiej wyemitowano 17 odcinków.
Ścieżka dźwiękowa.
Ścieżka dźwiękowa serialu. Twórcą muzyki jest César Benito.

</doc>
<doc id="4280524" url="https://pl.wikipedia.org/wiki?curid=4280524" title="Góry Derryveagh">
Góry Derryveagh

Góry Derryveagh (irl. "Cnoic Dhoire Bheatha") – są głównym pasmem górskim w hrabstwie Donegal, w Irlandii. Stanowią znaczną część lądu hrabstwa i są obszarem Irlandii o najniższej gęstości zaludnienia. Góry oddzielają nadbrzeżne części hrabstwa, takie, jak Gaoth Dobhair i Glenties, od głównych miast śródlądowych, takich, jak Ballybofey i Letterkenny. Jego najwyższym szczytem jest góra Errigal.
Siedem sióstr z Derryveagh.
Pasmo górskie Derryveagh w Donegal, lub określane przez miejscowych jako "Siedem sióstr", obejmuje góry; Aghla Beg, Aghla More, Ardloughnabrackbaddy, Crocknalaragagh, Errigal, Mackoght (znana również jako mały Errigal) i Muckish. "The Poisoned Glen, Zatruta dolina górska" jest znanym miejscem w Irlandii, gdzie można uprawiać wspinaczkę i wspinaczkę górską.
The Poisoned Glen i The Heavenly Glen.
Nazwa „The Poisoned Glen” (ang.) ("zatruta dolina") jest prawdopodobnie błędnym tłumaczeniem irlandzkiego imienia. Wcześniej miejscowi mówili tylko po irlandzku i nazywali to miejsce „Gleann Nemhe” (irl.), „The Heavenly Glen” (ang.) ("niebiańska dolina"). Imię w języku irlandzkim Neamh, a słowo "trucizna" „nimhe” brzmią bardzo podobnie, więc łatwo zauważyć, jak słowa mogły zostać pomieszane po przetłumaczeniu na angielski.

</doc>
<doc id="4280525" url="https://pl.wikipedia.org/wiki?curid=4280525" title="Where Are Ü Now">
Where Are Ü Now

Where Are Ü Now – piosenka Skrillexa i Diplo działających w projekcie muzycznym pod nazwą Jack Ü, z udziałem Justina Biebera. Piosenka została wydana 27 lutego 2015 roku jako drugi singel z albumu "Skrillex and Diplo Present Jack Ü". Utwór znalazł się również na albumie "Purpose" Justina Biebera.
Nagranie w Polsce uzyskało certyfikat platynowej płyty.

</doc>
<doc id="4280527" url="https://pl.wikipedia.org/wiki?curid=4280527" title="Hermanowicz (nazwisko)">
Hermanowicz (nazwisko)

Hermanowicz (forma żeńska: Hermanowicz, liczba mnoga: Hermanowicz, Hermanowiczowie) – polskie nazwisko.
Etymologia nazwiska.
Utworzone od imienia germańskiego Herman → "Herman-owicz". Notowane od 1479 roku.
Rody szlacheckie.
Nazwiskiem Hermanowicz posługiwały się dwa rody szlacheckie. Byli to: Hermanowiczowie herbu Junosza i Hermanowiczowie herbu Kościesza.
Demografia.
Na początku lat 90. XX wieku w Polsce mieszkało 1097 osób o tym nazwisku, najwięcej w dawnym województwie: warszawskim – 122, radomskim – 110 i elbląskim – 103. W 2018 roku mieszkało w Polsce około 1081 osób o nazwisku Hermanowicz, najwięcej w Warszawie.
Encyklopedyczni przedstawiciele i inne wykorzystania.
"Zobacz stronę ujednoznaczniającą:" Hermanowicz. 

</doc>
<doc id="4280528" url="https://pl.wikipedia.org/wiki?curid=4280528" title="Pomnik Harcerzy na Malcie w Poznaniu">
Pomnik Harcerzy na Malcie w Poznaniu

Pomnik Harcerzy na Malcie w Poznaniu – pomnik upamiętniający harcerzy wielkopolskich poległych w walce o niepodległość w latach 1918–1920, przede wszystkim w powstaniu wielkopolskim 1918–1919. Zlokalizowany we wschodniej części tzw. „Polany Harcerskiej” na Malcie w Poznaniu. 
Historia.
Pierwszy pomnik na tym miejscu został odsłonięty 16 maja 1937, w trakcie Jubileuszowego Zlotu Poznańskich Harcerzy z okazji 25-lecia działalności harcerskiej w Wielkopolsce. Pomnik poświęcony był „HARCERZOM POLEGŁYM W WALKACH O NIEPODLEGŁOŚĆ”. Uroczystość odbyła się pod honorowym protektoratem senatora Bernarda Chrzanowskiego, przewodniczącego Zarządu Okręgu Wielkopolskiego ZHP. Jeszcze w 1937 napis na pomniku zmieniono na „HARCERZOM WIELKOPOLSKIM POLEGŁYM W WALKACH O NIEPODLEGŁOŚĆ 1918 1920”.
Pomnik został zburzony w 1940 przez Niemców.
Po wojnie w tym miejscu ustawiono brzozowy krzyż, a 17 grudnia 1978, głaz z tablicą. Pomysł odbudowy monumentu pojawił się w 1992 i wtedy rozpoczęto rekonstrukcję pierwotnego pomnika, która została przerwana jeszcze w tym samym roku, po wykonaniu wysokiego betonowego trzonu i uporządkowaniu otoczenia. Budowa pomnika realizowana była ze sporymi problemami, wynikającymi z praw własności do terenu. W 2012 udało się uregulować kwestie własnościowe, a w lutym 2013 rozpoczęły się prace wykonawcze.
Obecny pomnik został odsłonięty 28 września 2013. Odsłonięcia dokonali wspólnie: Wojewoda Wielkopolski Piotr Florek, Marszałek Województwa Wielkopolskiego Marek Woźniak, Prezydent Miasta Poznania Ryszard Grobelny, Naczelnik Związku Harcerstwa Polskiego hm. Małgorzata Sinica i Komendant Chorągwi Wielkopolskiej ZHP hm. Jarosław Rura. Pomnik poświęcił ksiądz prałat Stefan Komorowski, w obecności księdza prałata hm. Konrada Kaczmarka i księdza kapelana hm. Pawła Kujawy. Władze naczelne Związku Harcerstwa Polskiego w trakcie uroczystości reprezentowali również wiceprzewodniczący ZHP hm. Rafał M. Socha i przewodniczący Centralnej Komisji Rewizyjnej ZHP hm. Zbigniew Standar. Uroczyste przemówienie w trakcie uroczystości, dotyczące historii pomnika, wygłosił prorektor Uniwersytetu im. Adama Mickiewicza w Poznaniu prof. dr hab. hm. Zbigniew Pilarczyk.
Opis.
Projektantem obecnego pomnika jest poznański architekt Klemens Mikuła. Nawiązał do pierwotnego pomnika, zmienił jednak zwieńczenie pomnika – zamiast znicza umieszczono tam symboliczne ognisko harcerskie. Pomnik jest zdecydowanie większy od poprzednika. Ściany boczne są podświetlane reflektorami zatopionymi w podeście. Tablice na pomniku wykonano z granitu (pierwotne były z brązu). 
Na głównej ścianie znajduje się tablica z napisem: „HARCERZOM WIELKOPOLSKIM POLEGŁYM W WALCE O NIEPODLEGŁOŚĆ 1918 1920”.
Dwie tablice umieszczone w niszach bocznych ścian zawierają nazwiska i imiona 77 poległych. Do trzech odtworzonych, historycznych tablic pamiątkowych, dodano czwartą, której treść i symbolikę graficzną wyłoniono w drodze konkursu. Tablica ta poświęcona została pamięci harcerek i harcerzy poległych oraz zamęczonych w obozach i katowniach w latach 1939-1945 oraz harcerek i harcerzy pomordowanych i zniewolonych w latach 1945-1956. Na tablicy wyryto napis: 

</doc>
<doc id="4280529" url="https://pl.wikipedia.org/wiki?curid=4280529" title="Kingston (Nevada)">
Kingston (Nevada)

Kingston – jednostka osadnicza w Stanach Zjednoczonych, w stanie Nevada, w hrabstwie Lander.

</doc>
<doc id="4280536" url="https://pl.wikipedia.org/wiki?curid=4280536" title="Tom Frantzen">
Tom Frantzen

Tom Frantzen (ur. 16 listopada 1954 w Watermael-Boitsfort) – belgijski rzeźbiarz. Twórca rzeźb miejskich w Brukseli przedstawiających scenki uliczne o charakterze humorystycznym.

</doc>
<doc id="4280538" url="https://pl.wikipedia.org/wiki?curid=4280538" title="Georg Ewald">
Georg Ewald

Georg Ewald (ur. 30 października 1926 w Buchholzu koło Stralsundu, zm. 14 września 1973 koło Gothy) – funkcjonariusz SED, działacz gospodarczy NRD.
Życiorys.
Po ukończeniu szkoły podstawowej i rolniczej ("Landwirtschaftsschule") pracował w gospodarstwie rodziców (1941-1943), w 1943 został powołany do odbycia służby w Wehrmachcie.
W latach 1946–1949 Ewald był robotnikiem rolnym, od 1946 członkiem FDJ i SED, burmistrzem Buchholzu (1949-1950), członkiem powiatowej rady rolnictwa, zastępcą przew. rady powiatowej i członkiem kierownictwa SED w Stralsundzie (1950-1953). Po ukończeniu Wyższej Szkoły Partyjnej im. Karola Marksa ("Parteihochschule Karl Marx") w Kleinmachnow (1953-1954), był I sekretarzem Komitetu Powiatowego SED w Bad Doberan (1954-1955) i KP SED Rugii (1955-1960), I sekr. Komitetu Okręgowego SED Neubrandenburg (1960-1963), członkiem Komitetu Centralnego SED i zastępcą czł. Biura Politycznego KC SED (1963-). Pełnił też funkcje państwowe – był członkiem Prezydium Rady Ministrów NRD ("Ministerrat der DDR"), przewodniczącym Rady ds. Rolnictwa i Rady ds. Produkcji Rolnej i Przemysłu Spożywczego przy Radzie Ministrów NRD, ministrem Rolnictwa, Leśnictwa i Gospodarki Sektora Spożywczego NRD (1971-1973). Był też deputowanym do Izby Ludowej NRD ("Volkskammer") (1963-1973). Z racji sprawowanych funkcji był „skoszarowany” w partyjno-rządowym osiedlu kierownictwa NRD – Osiedlu Leśnym pod Bernau.
14 września 1973 Ewald zginął w wypadku samochodowym na autostradzie w pobliżu Gothy. Jego urna została pochowana na cmentarzu centralnym Friedrichsfelde w Berlinie-Lichtenbergu.

</doc>
<doc id="4280539" url="https://pl.wikipedia.org/wiki?curid=4280539" title="Andrea Sawatzki">
Andrea Sawatzki

Andrea Sawatzki (ur. 23 lutego 1963 w Schlehdorfie) – niemiecka aktorka teatralna, telewizyjna i filmowa, pisarka, piosenkarka i projektantka.
Życiorys.
Andrea Sawatzki jest córką pielęgniarki i dziennikarza. Urodziła się w Schlehdorfie, w Górnej Bawarii, gdzie mieszkała tylko z matką. W wieku 8 lat zamieszkały w Vaihingen an der Enz razem z ojcem, który zmarł na chorobę Alzheimera i raka, gdy miała 13 lat. Kształciła się w prywatnej szkole teatralnej Neue Münchner Schauspielschule w Monachium, a następnie odbyła staż w teatrze Münchner Kammerspiele. W latach 1988–1992 pracowała w teatrach w Stuttgarcie, Wilhelmshaven i Monachium.
Po debiucie filmowym w 1988 w "Faust – Vom Himmel durch die Welt zur Hölle" w reżyserii Dietera Dorna, zagrała w wielu serialach i produkcjach telewizyjnych, a także wystąpiła na dużym ekranie. W marcu 2003 znalazła się na okładce niemieckiej edycji magazynu „Playboy”. W 2004 pracowała razem z mężem, Christianem Berkelem w Renaissance-Theater w Berlinie.
Przełomowym dla jej kariery był serial "Tatort", w którym grała komisarz Charlotte Sänger w latach 2002–2010. Za rolę tę otrzymała w 2005 jedną z najbardziej prestiżowych nagród telewizji niemieckiej, Adolf-Grimme-Preis, a w 2006 Hessischer Fernsehpreis. W 2006 otrzymała również Deutscher Comedypreis, w kategorii najlepsza aktorka komediowa, za film telewizyjny "Biedni milionerzy". W 2007 otrzymała nagrodę dla najlepszej aktorki podczas Festiwalu Filmowego w Montrealu za rolę w filmie "Der andere Junge". W 2010 otrzymała Jupiter-Award dla najlepszej niemieckiej aktorki telewizyjnej za film "Entführt". W 2011 otrzymała nagrodę Bayerischer Fernsehpreis dla najlepszej aktorki telewizyjnej za film "Bella Vita". W 2011 otrzymała główną nagrodę podczas Festival des deutschen Films.
Andrea Sawatzki jest wszechstronnie uzdolniona, zaprojektowała linię mebli, występuje jako piosenkarka jazzowo-popowa, jest lektorką audiobooków, a w 2013 wydała swoją pierwszą powieść kryminalną "Ein allzu braves Mädchen".
Życie prywatne.
Od 1997 związana jest z aktorem Christianem Berklem, którego poślubiła w 2011. Para ma dwóch synów, Moritza i Bruna, z którymi mieszkają w Berlinie.

</doc>
<doc id="4280586" url="https://pl.wikipedia.org/wiki?curid=4280586" title="Czapka kucharska">
Czapka kucharska

Czapka kucharska – używana ze względów higienicznych, nie jest obowiązkową odzieżą roboczą w restauracji. Papierowe jednorazowe czepki kucharskie są znacznie częściej stosowane niż tkaniny wielokrotnego użytku. Alternatywnie, noszone są czepki i krótka wersja czapki szefa kuchni, zwana "łodzią".
Marie-Antoine Carême (1784–1833), który gotował dla uczestników Kongresu Wiedeńskiego, jest uważany za wynalazcę sztywnego kapelusza kucharza, kiedy po raz pierwszy zamontował sztywny papierowy pierścień w kapeluszu szefa kuchni.
Heraldyka.
"Toque" – tak nazywa się kapelusz szefa kuchni we Francji, pochodzi z heraldyki francuskiej i zastępuje z upiększeniem koronę w hierarchii. Ta szczególna forma beretu została wprowadzona przez reformę heraldyczną, znaną jako heraldyka napoleońska. Jej wygląd można określić jako białą „czapkę szefa kuchni” ze strusimi piórami z przodu, na środku. Toczek jest uważany za późną odmianę kapelusza turniejowego obok beretu. Różne kształty i liczba piór determinowały rangę szlachty.

</doc>
<doc id="4280592" url="https://pl.wikipedia.org/wiki?curid=4280592" title="Washington (jezioro)">
Washington (jezioro)

Jezioro Washington (ang. "Lake Washington") – jezioro w zachodniej części amerykańskiego stanu Waszyngton w hrabstwie King, położone kilka kilometrów od wschodniego wybrzeża zatoki Puget Sound.
Powierzchnia jeziora wynosi 90 km² (drugi pod względem wielkości naturalny zbiornik wodny na terenie stanu Waszyngton). Główne rzeki zasilające jezioro to Cedar oraz Sammamish. Odpływ wód jeziora następuje kanałem Lake Washington Ship Canal, który łączy je, poprzez jezioro Union, z zatoką Puget Sound. Otwarcie kanału w 1916 roku spowodowało spadek wysokości lustra jezioro o 3 m, do obecnego poziomu 5 m n.p.m, a w rezultacie wyschnięcie wypływającej z jeziora rzeki Black.
Wybrzeże jeziora jest silnie zurbanizowane. Położone są nad nim miasta Seattle, Bellevue, Kenmore, Kirkland, Lake Forest Park, Medina, Mercer Island (położone na wyspie o tej samej nazwie) i Renton.

</doc>
<doc id="4280594" url="https://pl.wikipedia.org/wiki?curid=4280594" title="Lake Washington">
Lake Washington



</doc>
<doc id="4280600" url="https://pl.wikipedia.org/wiki?curid=4280600" title="Dźharkhand">
Dźharkhand



</doc>
<doc id="4280604" url="https://pl.wikipedia.org/wiki?curid=4280604" title="Wydawnictwo SQN">
Wydawnictwo SQN

Wydawnictwo SQN (Sine Qua Non – "conditio" "sine qua non", dosł. „warunek, bez którego nie”, warunek konieczny) – polskie wydawnictwo literackie założone w 2010 roku w Krakowie. Jego właścicielami są Przemysław Romański, Łukasz Kuśnierz i Michał Rędziak.
Nazwa.
Litery SQN w nazwie wydawnictwa pochodzą od łacińskiego zwrotu "conditio sine qua non", co można przetłumaczyć jako „warunek konieczny”. To właśnie czytanie, obcowanie z kulturą i bliskość słowa pisanego ma być „warunkiem koniecznym” dobrego, szczęśliwego życia, co wpisuje się w misję wydawnictwa, którą jest propagowanie czytelnictwa.
Idea.
Ideą, która przyświecała i wciąż przyświeca założycielom, było wydawanie książek „z pasją”. Tym, co pomaga rozwijać pasje i dzielić się nimi z innymi, jest książka. W oparciu o te założenia działa Sine Qua Non. Wśród pozycji, które ukazały się nakładem wydawnictwa, można znaleźć między innymi biografie sportowe i muzyczne, literaturę faktu, powieści oraz książki innych gatunków. Do czołowych autorów, których książki publikuje SQN, należą:
Historia.
Wydawnictwo zostało założone w 2010 roku przez Przemysława Romańskiego i Łukasza Kuśnierza, którzy odeszli z firmy działającej w branży IT. Pierwszą książką wydaną pod szyldem SQN była powieść "Bóg nas nienawidzi" Hanka Moody’ego (inspirowana serialem "Californication"), która ukazała się w październiku 2010 roku. W grudniu tego samego roku do wydawnictwa dołączył trzeci z dzisiejszych właścicieli, Michał Rędziak, oraz ukazała się autobiografia piłkarza Barcelony Andrésa Iniesty "Rok w raju", która okazała się dużym komercyjnym sukcesem. Dzięki tym tytułom wydawnictwo mogło rozwijać się w pierwszych miesiącach działalności.
SQN stworzyło wraz z Fan Club Barça Polska projekt FCBooks.pl, wypuszczając na rynek kolejne książki dla fanów zespołu z Katalonii: "FC Barcelona: Głos z szatni", autobiografię Xaviego "Barςa moim życiem" oraz pierwszą w Polsce biografię Leo Messiego "Messi. Historia chłopca, który stał się legendą".
SQN od samego początku rozwijało ofertę książkową w oparciu o trzy segmenty: sport, szeroko rozumianą kulturę popularną oraz fantastykę.
Kolejny rok działalności to prężny rozwój wydawnictwa. Swoją pierwszą książkę w SQN wydał Jakub Ćwiek ("Chłopcy"), ukazały się kolejne piłkarskie premiery, m.in. pierwsza biografia Cristiano Ronaldo w Polsce ("Obsesja doskonałości" Luki Caiolego), a także publikacje o sportowcach innych dyscyplin: koszykówki ("Shaq bez cenzury" Shaquille'a O’Neala i Jackie MacMullan) i siatkówki ("Anastasi. Krasnal, który stał się gigantem" autorstwa Adelio Pistellego). Na rynek trafiły również książki muzyczne o zespole Queen ("Queen. Nieznana historia"), Amy Winehouse czy Iggym Popie, które zapoczątkowały serię muzycznych publikacji, z których SQN słynie do dziś.
W 2016 roku założony został imprint SQN Imaginatio. Pod tym szyldem ukazują się książki fantastyczne. Zbiegło się to w czasie z pierwszą książką Anety Jadowskiej wydaną w SQN ("Dziewczyna z Dzielnicy Cudów").
Pod koniec 2018 roku wydawnictwo przeniosło się do nowej siedziby przy ul. Huculskiej 17 w Krakowie, gdzie do dziś mieści się jego siedziba.
SQN Originals.
W 2019 roku wydawnictwo zapoczątkowało serię SQN Originals – unikatowych, często limitowanych książek dostępnych wyłącznie w internetowych księgarniach wydawcy: LaBotiga.pl i SQNStore.pl. Pierwszą pozycją tego cyklu było specjalne wydanie powieści Jakuba Małeckiego "Nikt nie idzie", które charakteryzowało się twardą oprawą, dodatkowymi elementami graficznymi na okładce, bonusowymi zdjęciami, pocztówką dołączaną do książki oraz rysunkiem i autografem pisarza.
Do tej pory w serii ukazało się ponad 50 tytułów – nie tylko specjalnych wydań, ale też zupełnie nowych książek, jak cykl publikacji "Remanent" Jerzego Chromika czy "Próby ognia i wody" Anety Jadowskiej.
W cyklu SQN Originals od 2020 roku ukazują się również wznowienia oraz kolejne, nowe tomy Magazynu "Kopalnia. Sztuka futbolu" założonego przez Piotra Żelaznego.
Książki sportowe.
Od początku działalności Wydawnictwo SQN wydało blisko 300 książek o tematyce sportowej. Niektóre z nich, jak "Mike Tyson. Moja prawda" Mike’a Tysona i Larry’ego Slomana, "Michael Jordan. Życie" Rolanda Lazenby’ego, "Wójt. Jedziemy z frajerami! Całe moje życie" Janusza Wójcika i Przemysława Ofiary, "Dawid Janczyk. Moja spowiedź" Dawida Janczyka i Piotra Dobrowolskiego czy "Mecz to pretekst" Anity Werner i Michała Kołodziejczyka należały do najlepiej sprzedających się książek w Polsce.
Dziś SQN jest największym wydawcą literatury sportowej w kraju, publikuje autobiografie i oficjalne autoryzowane biografie zagranicznych sportowców, takich jak Zlatan Ibrahimović, Leo Messi, Mike Tyson, Scottie Pippen, Thomas Morgenstern, Ronnie O’Sullivan czy Tyson Fury.
Oprócz tego nakładem krakowskiej firmy ukazały się książki legendarnych postaci polskiego sportu, takich jak Zbigniew Boniek, Otylia Jędrzejczak, Paweł Fajdek, Łukasz Kubot, Andrzej Strejlau, Kamil Glik, Marek Cieślak, Andrzej Niemczyk, Adam Wójcik czy Grzegorz Tkaczyk.
SQN było przez kilka lat partnerem klubu FC Barcelona i może pochwalić się kilkunastoma oficjalnymi książkami tego katalońskiego zespołu, jest także jedynym wydawcą regularnie wypuszczającym na rynek pozycje koszykarskie dotyczące NBA.
Wydawnictwo nie pomija żadnych dyscyplin, mając na koncie książki nie tylko o piłce nożnej, koszykówce czy siatkówce, ale też rzucie młotem, pływaniu, snookerze, hokeju, kolarstwie, boksie, Formule 1 czy żużlu.
SQN Imaginatio.
Książki fantastyczne wydawnictwa ukazują się pod szyldem SQN Imaginatio. Do autorów tego gatunku, którzy swoje książki wydają w krakowskiej firmie, należą m.in. Aneta Jadowska, Marcin Mortka, Jakub Ćwiek, Magdalena Kubasiewicz, Milena Wójtowicz czy Marysia Krasowska, a w tym gronie był również Robert J. Szmidt.
Do najsłynniejszych zagranicznych autorów fantastycznych wydawnictwa należą Samantha Shannon, N.K. Jemisin czy Laini Taylor.
Literatura piękna.
W wydawnictwie swoje książki od 2016 roku publikuje Jakub Małecki. Pisarz, który za powieść "Ślady" otrzymał nominację do Nagrody Literackiej Nike, to najbardziej rozpoznawalna twarz firmy, jeśli chodzi o literaturę piękną. Oprócz autora "Dygotu", "Rdzy", "Święta ognia" i "Horyzontu" w SQN książki wydają m.in. Paweł Radziszewski oraz Tomasz Maruszewski.
Literatura faktu i reportaż.
Od początku istnienia firma wydaje książki należące do literatury faktu. W przeszłości SQN koncentrował się głównie na biografiach, od kilku lat mocniej stawia na reportaż. Ma na koncie wydanie takich pozycji, jak "O północy w Czarnobylu" Adama Higginbothama, "Mecz to pretekst" Anity Werner i Michała Kołodziejczyka, "Wielki Następca" Anny Fifield czy "Jedyny samolot na niebie" Garretta M. Graffa. Osobną kategorią są tutaj książki o popkulturze: filmach, serialach, muzykach, do których zaliczają się np. "Przyjaciele. Ten o najlepszym serialu na świecie" Kelsey Miller czy "Świat według Kiepskich. Zwariowana historia kultowego serialu Polsatu" Jakuba Jabłonki i Pawła Łęczuka.
Książki i poradniki biznesowe.
"Czy jesteś wystarczająco bystry, żeby pracować w Google?" – to tytuł pierwszej książki o zabarwieniu biznesowym, która ukazała się nakładem SQN w 2013 roku. Za nią poszły kolejne pozycje, wśród których znalazły się historie Marca Randolpha, założyciela serwisu Netflix ("Netflix. To się nigdy nie uda"), Boba Igera, CEO Disneya ("Przejażdżka życia"), poradniki poświęcone zarządzaniu (Ekstremalne przywództwo, Odważni wygrywają) czy książki poświęcone globalnym markom ("Republika Samsunga", "Od Z do A. Jak to zrobiliśmy? Tajniki, zasady i sekrety Amazona" oraz "Wojny biznesowe").
Książki muzyczne.
Pierwsza biografia muzyczna wydawnictwa ukazała się w 2012 roku. Była to książka Petera Hince’a "Queen. Nieznana historia." W tym samym roku na półki w księgarniach nakładem SQN trafiły jeszcze biografie Iggy’ego Popa, Amy Winehouse oraz zespołu Pink Floyd. Dziś wydawnictwo ma na koncie kilkadziesiąt biografii poświęconych muzykom różnych gatunków. Wśród nich są oficjalne książki Marka Piekarczyka, Romana Kostrzewskiego, Herbiego Hancocka, Duffa McKagana z Guns N’ Roses, Briana Johnsona z AC/DC, Toma Jonesa, Bruce’a Dickinsona z Iron Maiden, zespołu Farben Lehre, Dave’a Mustaine’a z Megadeth, Lenny’ego Kravitza, Roba Halforda z Judas Priest oraz Flea z Red Hot Chili Peppers. W 2020 roku książką Sebastiana „Rahima” Salberta i Przemka Corso "Rahim. Ludzie z tylnego siedzenia" zapoczątkowana została seria książek dla fanów rapu, która doczekała się kontynuacji w kolejnym roku. Wydane zostały wtedy wspomnienia Krzysztofa Kozaka spisane przez Huberta Kęskę "Za drinem drin, za kreską kreska. Perypetie hip-hopowej wytwórni RRX". Wydawnictwo ma w planach kolejne pozycje poświęcone rapowi, również zagranicznych artystów, oraz inne muzyczne publikacje.
Bestsellery.
W pierwszej dziesiątce najlepiej sprzedających się książek w historii wydawnictwa znajdują się takie publikacje, jak "Przyjaciele. Ten o najlepszym serialu na świecie" Kelsey Miller", Messi. Historia chłopca, który stał się legendą" i "Ronaldo. Obsesja doskonałości" Luki Caiolego, "Ja, Ibra" Zlatana Ibrahimovicia i Davida Lagercrantza, "Michael Jordan. Życie" Rolanda Lazenby’ego, "Mike Tyson. Moja prawda" Mike’a Tysona i Larry’ego Slomana, "Wójt. Jedziemy z frajerami" Janusza Wójcika i Przemysława Ofiary, "Rzeczowo o modzie męskiej" Michała Kędziory, "Anatomia Góry" Rafała Froni, "Zakon drzewa pomarańczy" Samanthy Shannon, "O północy w Czarnobylu" Adama Higginbothama oraz "Cud, Miód, Malina" Anety Jadowskiej.

</doc>
<doc id="4280605" url="https://pl.wikipedia.org/wiki?curid=4280605" title="Jan Higersberger">
Jan Higersberger

Jan Higersberger (ur. 5 kwietnia 1905 w Piotrowie zm. 3 września 1986) – polski wioślarz, żołnierz Armii Krajowej, olimpijczyk z Amsterdamu.
Życiorys.
Urodził się 5 kwietnia 1905 r. w Piotrowie jako syn Stefana i Stanisławy Masłowskiej. Ukończył warszawską Wyższą Szkołę Gospodarstwa Wiejskiego z dyplomem magistra inżyniera. Początkowo uprawiał piłkę nożną w klubie Korona Warszawa. W 1925 wstąpił do klubu AZS Warszawa, gdzie rozpoczął uprawianie wioślarstwa. W 1928 zdobył brązowy medal mistrzostw Polski w konkurencji ósemki. W tym samym roku został zawodnikiem kadry olimpijskiej. Na igrzyskach olimpijskich w Amsterdamie 1928 był rezerwowym zawodnikiem ósemki. W 1929 został sekretarzem zarządu AZS Warszawa. Lata II wojny światowej spędził w majątku Miastków koło Garwolina pracując jako leśnik. Po zakończeniu wojny związał się z rolnictwem. Był dyrektorem zakładu doświadczalnego melioracji i użytków rolnych Falentach. Zmarł 3 września 1986 jest pochowany na cmentarzu Powązkowskim (kwatera 29 rząd 2. miejsce 21,22).

</doc>
<doc id="4280607" url="https://pl.wikipedia.org/wiki?curid=4280607" title="Antoni Rutkowski (muzyk)">
Antoni Rutkowski (muzyk)

Antoni Wincenty Rutkowski (ur. 21 stycznia 1859 w Warszawie, zm. 14 grudnia 1886 tamże) – polski kompozytor, pianista i pedagog.
Życiorys.
Pochodził z wielodzietnej, ubogiej rodziny urzędnika pocztowego. Po ukończeniu niemieckiej, katolickiej szkoły elementarnej przy kościele św. Ducha w Warszawie, dzięki ufundowaniu ze społecznych składek rocznego stypendium, jesienią 1869 rozpoczął naukę w warszawskim Instytucie Muzycznym, w którym uzyskał dyplom w 1876. Studiował tam grę na fortepianie u Juliusza Janothy, harmonię u Stanisława Moniuszki (do 1872), kompozycję i instrumentację u Władysława Żeleńskiego (1872–1876) oraz grę na waltorni u Karola Wecka. W latach 1881–1883 kontynuował naukę kompozycji studiując prywatnie u Zygmunta Noskowskiego formy polifoniczne, sonaty i wariacje.
Tuż po dyplomie objął stanowisko nauczyciela fortepianu w klasie niższej, później też średniej Instytutu Muzycznego. Razem z Aleksandrem Różyckim przygotował i wydał w 1886 "Szkołę techniki fortepianowej". Brał czynny udział w życiu muzycznym Warszawy, zwłaszcza w koncertach kameralnych Warszawskiego Towarzystwa Muzycznego (WTM), którego członkiem został 1877. Prasa warszawska i sprawozdania komitetu WTM odnotowały co najmniej 12 koncertów, na których kompozytor prezentował swoje utwory (np. "Sonatę c-moll" op. 5, prawykonanie 18 października 1882 z Zygmuntem Noskowskim, realizującym partię skrzypiec), wykonywał też utwory innych kompozytorów lub występował jako akompaniator. Jako pianista zyskiwał pochlebne recenzje, zdobywał też nagrody na konkursach kompozytorskich WTM, np. za pieśń "Letni wieczór" (III nagroda, 1885) i za "Wariacje na temat własny cis-moll" (wyróżnienie, 1886).
Zmarł na gruźlicę w wieku 27 lat. Został pochowany na cmentarzu Powązkowskim (kwatera 40-3-8/9).
Twórczość.
W ciągu zaledwie 10 lat twórczego życia osiągnął bardzo wiele i był na najlepszej drodze do ukształtowania indywidualnego stylu, o czym świadczy m.in. "Sonata skrzypcowa" op. 5. czy "Trio fortepianowe" op. 13. Wzorował się na muzyce klasycystycznej (np. na technice i formie wariacyjnej Beethovena), nawiązywał do melodycznych formuł Webera (I temat w "Sonacie B-dur"). Ulegał wpływom Schumanna, Moniuszki, Chopina.
Specyfikę jego muzyki fortepianowej stanowi znamienna dla stylu późnoromatycznego zagęszczona faktura, charakteryzująca się wielodźwiękową i dysonansową akordyką, aktywnością czynnika rytmicznego i bogactwem środków pianistycznych, a także polifonią. Trafnie łączył zmysł wirtuozowski i pewną wybujałość emocjonalną ("Wariacje na temat własny C-dur") z przemyślaną koncepcją formy ("Wariacje na temat własny cis-moll") i wyrazistymi tematami. W miniaturach fortepianowych, zwłaszcza w "Murmure de ruisseau" i "Chant du soir" uzyskał kolorystykę zapowiadającą impresjonizm.

</doc>
<doc id="4280614" url="https://pl.wikipedia.org/wiki?curid=4280614" title="Jarosław Porazinski">
Jarosław Porazinski

Jarosław Marek Porazinski (ur. 9 marca 1950 w Bydgoszczy) – polski historyk, profesor nauk humanistycznych.
Specjalizuje się w historii nowożytnej Polski i historii powszechnej. Studia historyczne na Uniwersytecie Mikołaja Kopernika w Toruniu ukończył w 1976. W 1981 obronił doktorat. Habilitował się w 1999. Tytuł naukowy profesora uzyskał w 2018. 
Zajmował stanowisko profesora nadzwyczajnego Zakładzie Historii Powszechnej i Polski XVI–XVIII wieku w Instytucie Historii Uniwersytetu Mikołaja Kopernika w Toruniu. Od 1989 do 2004 był dyrektorem Archiwum Państwowego w Toruniu. W latach 2002–2012 pełnił funkcję prezesa Stowarzyszenia Archiwistów Polskich. 

</doc>
<doc id="4280618" url="https://pl.wikipedia.org/wiki?curid=4280618" title="Stiepan Borozeniec">
Stiepan Borozeniec



</doc>
<doc id="4280619" url="https://pl.wikipedia.org/wiki?curid=4280619" title="Wąwóz Jamki">
Wąwóz Jamki



</doc>
<doc id="4280620" url="https://pl.wikipedia.org/wiki?curid=4280620" title="Iwan Demakow">
Iwan Demakow



</doc>
<doc id="4280631" url="https://pl.wikipedia.org/wiki?curid=4280631" title="Tadeusz Majerski">
Tadeusz Majerski

Tadeusz Majerski (ur. 29 czerwca 1888 we Lwowie, zm. 16 października 1963 tamże) – polski kompozytor, pianista i pedagog.
Życiorys.
W latach 1905–1911 studiował we Lwowie, w konserwatorium Galicyjskiego Towarzystwa Muzycznego oraz na uniwersytecie. W latach 1911–1913 kontynuował studia u w Lipsku.
Od 1913 udzielał prywatnych lekcji gry fortepianowej, a od 1920 jako profesor konserwatorium Polskiego Towarzystwa Muzycznego we Lwowie. 1920–1930 występował w wielu miastach Polski oraz w Belgradzie, Wiedniu, Budapeszcie, również z bratem Janem, śpiewakiem paryskiej Opéra; koncertował także ze znanym wiolonczelistą, swoim szwagrem, Dezyderiuszem Danczowskim. Działał też jako krytyk muzyczny. W 1927 zorganizował Lwowskie Trio, z którym koncertował w Polsce. 1931 założył we Lwowie Towarzystwo Miłośników Muzyki i Opery. Od 1939 był profesorem Lwowskiego Konserwatorium Państwowego.
Do jego uczniów należeli: Leszek Mazepa, Andrzej Nikodemowicz i Lew Kompanijec.
Jego krewną jest Kaja Danczowska, wnuczka Jadwigi z domu Majerskiej, jego siostry, i Dezyderiusza Danczowskiego, dla której Tadeusz napisał koncert skrzypcowy.
Twórczość.
Majerski zaczął komponować w czasie studiów. Fascynowała go przede wszystkim muzyka współczesna, m.in. Mieczysława Karłowicza i Karola Szymanowskiego. Był jednym z pierwszych dodekafonistów w Polsce. Jego muzykę cechuje bardzo zróżnicowana interwałowo melodyka, bogata i różnorodna rytmika, wyrafinowana harmonika, wypływająca m.in. z zastosowania dodekafonii wykorzystanie elementow polskiego folkloru, barwna instrumentacja i jasna forma. Rękopisy utworów Majerskiego znajdują się w Bibliotece Narodowej w Warszawie.
Wybrane kompozycje.
Utwory kameralne.
Oraz liczne utwory fortepianowe, pieśni na głos i fortepian, muzyka teatralna

</doc>
<doc id="4280632" url="https://pl.wikipedia.org/wiki?curid=4280632" title="Okręg wyborczy nr 27 do Sejmu Polskiej Rzeczypospolitej Ludowej (1989–1991)">
Okręg wyborczy nr 27 do Sejmu Polskiej Rzeczypospolitej Ludowej (1989–1991)

Okręg wyborczy nr 27 do Sejmu Polskiej Rzeczypospolitej Ludowej (1989–1991) obejmował Jelenią Górę oraz gminy Bolków, Gryfów Śląski, Janowice Wielkie, Jeżów Sudecki, Kamienna Góra, Kamienna Góra (gmina wiejska), Karpacz, Kowary, Lubawka, Lubomierz, Marciszów, Mysłakowice, Piechowice, Podgórzyn, Stara Kamienica, Szklarska Poręba, Świeradów-Zdrój, Świerzawa, Wleń i Wojcieszów (województwo jeleniogórskie). W ówczesnym kształcie został utworzony w 1989. Wybieranych było w nim 3 posłów w systemie większościowym.
Siedzibą okręgowej komisji wyborczej była Jelenia Góra.

</doc>
<doc id="4280636" url="https://pl.wikipedia.org/wiki?curid=4280636" title="Mala Zimetbaum">
Mala Zimetbaum

Malka („Mala”) Zimetbaum (ur. 26 stycznia 1918 w Brzesku, zm. 22 sierpnia 1944 lub 15 września 1944 w Auschwitz-Birkenau) – belgijska Żydówka urodzona w Polsce, działaczka ruchu oporu i uciekinierka z obozu koncentracyjnego Auschwitz-Birkenau w 1944 roku.
Życiorys.
Mala Zimetbaum urodziła się 26 stycznia 1918 w Brzesku jako córka kupca Pinkusa i jego żony Chai Zimetbaum, ale dorastała w Antwerpii w Belgii, gdzie jej rodzina przeprowadziła się w 1928 roku. Była najmłodszym dzieckiem z pięciorga rodzeństwa. W Antwerpii uczęszczała do szkoły podstawowej. Interesowała ją szczególnie matematyka i nauka języków obcych. Biegle posługiwała się: flamandzkim, francuskim, niemieckim, angielskim, polskim i w pewnym stopniu rosyjskim. Działała w żydowskiej organizacji "Hanoar Hatzioni". Ze względu na chorobę ojca (ślepota), a przez to trudne warunki materialne, przerwała naukę w szkole średniej i rozpoczęła pracę jako krawcowa w domu mody „Maison Lilian”, a następnie jako tłumaczka-sekretarka w małej firmie jubilerskiej.
Została aresztowana 22 lipca lub 11 września 1942 roku w czasie łapanki Żydów na Dworcu Centralnym w Antwerpii i osadzona w obozie przejściowym w Mechelen (fr. Malines). 15 września 1942 roku znalazła się w transporcie 1048 Żydów i została wywieziona do KL Auschwitz. W Birkenau, do którego transport dotarł 17 września, otrzymała numer obozowy 19880.
Obóz Auschwitz-Birkenau.
Po selekcji, jako zdolna do pracy, trafiła do obozu kobiecego w Auschwitz II – Birkenau. Zimetbaum ze względu na znajomość języków obcych pracowała w obozie jako goniec i tłumaczka. Do jej zadań należało również m.in. przydzielanie obowiązków więźniarkom, które zostały zwolnione z ambulatorium jako zdrowe. Jednocześnie, korzystając ze swojego stanowiska, pomagała innym więźniarkom. Była więźniarka zeznała w 1964 roku jako świadek w pierwszym procesie we Frankfurcie:
W obozie, na przełomie roku 1943 i 1944, Mala Zimetbaum poznała Edwarda Galińskiego, który jako instalator przebywał w obozie kobiecym, dokonując niezbędnych napraw. Zimetbaum zakochała się w Galińskim z wzajemnością. Galiński (ur. 5 października 1923 w Tuligłowach koło Jarosławia), uczeń szkoły średniej, został aresztowany wiosną 1940 roku w ramach „Akcji AB”. Najpierw osadzono go w więzieniu Gestapo w Tarnowie, a 14 czerwca tego samego roku został deportowany do KL Auschwitz wraz z pierwszym transportem 728 więźniów politycznych. Otrzymał numer obozowy 531. Pracował w Auschwitz I w obozowej ślusarni, której kierownikiem był Niemiec z Bielska, Edward Lubusch. Pod koniec 1943 roku Galiński postarał się o przeniesienie do zespołu instalatorów w Auschwitz II – Birkenau, skąd, wraz ze swoim przyjacielem z Jarosławia, Wiesławem Kielarem, przygotowywali ucieczkę z obozu. Kielar, któremu Galiński zwierzał się z uczuć, zrezygnował z ucieczki, a jego miejsce zajęła Mala Zimetbaum.
Ucieczka i śmierć.
24 czerwca 1944 roku Zimetbaum, w kombinezonie roboczym niosąca umywalkę, uciekła z Auschwitz z Galińskim, który „eskortował” ją przebrany w mundur esesmana. Mundur oraz broń Galiński otrzymał od Edwarda Lubuscha, który często pomagał więźniom. Pierwotnie para planowała udać się do Zakopanego, gdzie mieszkała siostra Kielara, ale w trakcie ucieczki zmienili plany decydując przedostać się przez granicę na Słowację do krewnych Mali Zimetbaum. 6 lub 7 lipca 1944 roku w Beskidzie Żywieckim natknęli się na niemiecki patrol, który najpierw zatrzymał Zimetbaum, a następnie Galińskiego. Rozpoznanych jako uciekinierów odstawiono najpierw do Bielska, a następnie do KL Auschwitz I, gdzie osadzono ich w osobnych celach w bloku 11, tzw. „Bloku śmierci”. Za próbę ucieczki zostali skazani na śmierć przez powieszenie. Na ścianie w celi nr 20. „Bloku śmierci” w Muzeum Auschwitz-Birkenau w Oświęcimiu można przeczytać tekst zawierający nazwiska, numery obozowe oraz datę ostatniego dnia spędzonego na wolności po ucieczce pary z obozu: „531 Galiński Edward + 6. VII. 1944r. 19 880 Mally Zimetbaum +”, którego autorem jest najprawdopodobniej Galiński.
Edward Galiński został powieszony przez Lagerkapo obozu, Juppa Windecka, natomiast okoliczności śmierci Mali Zimetbaum zostały różnie przedstawione przez świadków. Nie została powieszona – udało jej się tuż przed egzekucją przeciąć żyletką nadgarstki, po czym interweniującego esesmana Taubego uderzyła w twarz. Po tym incydencie została pobita, a sposób wykonania kary śmierci natychmiast zmieniono na spalenie żywcem w krematorium. Zimetbaum zmarła w drodze do niego, wieziona na małym wózku przez więźniarki, lub została zastrzelona w krematorium przed spaleniem. Jako najprawdopodobniejsze daty śmierci obojga przyjmowane są dwie: 22 sierpnia lub 15 września 1944 roku.

</doc>
<doc id="4280655" url="https://pl.wikipedia.org/wiki?curid=4280655" title="Działkowicze">
Działkowicze



</doc>
<doc id="4280696" url="https://pl.wikipedia.org/wiki?curid=4280696" title="Delfin Maui">
Delfin Maui



</doc>
<doc id="4280701" url="https://pl.wikipedia.org/wiki?curid=4280701" title="Jan Falkowski z Falkowa">
Jan Falkowski z Falkowa

Jan Falkowski z Falkowa herbu Doliwa (zm. po 22 listopada 1421 a przed 22 października 1422) – kanonik krakowski, rektor Akademii Krakowskiej w 1418 roku
Życiorys.
Pochodził z rodziny szlacheckiej z Fałkowa. Studiował w Pradze, gdzie w 1397 uzyskał tytuł magistra sztuk wyzwolonych. W latach 1399–1401 studiował prawo i wykładał filozofię na Wydziale Sztuk Wyzwolonych Uniwersytetu Praskiego. W 1401 przyjechał do Polski i rozpoczął wykłady na odnowionej Akademii Krakowskiej. W 1403 był dziekanem Wydziału Sztuk Wyzwolonych. W 1407 uzyskał stopień bakałarza prawa pełniąc urząd rektora w 1418 legitymował się stopniem licencjata prawa. W tym samym roku uzyskał tytuł doktora, a jego promotorem był Stanisław ze Skarbimierza. W 1404 został kanonikiem katedralnym krakowskim, W latach 1407–1408 był oficjałem krakowskim, w 1418 pełnił też funkcję prokuratora dóbr kapituły krakowskiej. Zmarł przed 20 października 1422 ponieważ w tym dniu obsadzono altarię ołtarza Wszystkich Świętych w Katedrze wawelskiej wakującą po jego śmierci.

</doc>
<doc id="4280708" url="https://pl.wikipedia.org/wiki?curid=4280708" title="Internazionali BNL d’Italia">
Internazionali BNL d’Italia



</doc>
<doc id="4280710" url="https://pl.wikipedia.org/wiki?curid=4280710" title="Rajd Portugalii 2018">
Rajd Portugalii 2018

Rajd Portugalii 2018 (52. Vodafone Rally de Portugal) – 52 Rajd Portugalii rozgrywany w Portugalii w dniach 17-20 maja. Była to szósta runda Rajdowych Mistrzostw Świata w roku 2018. Rajd był rozegrany na nawierzchni szutrowej. W rajdzie zawodnicy startowali między innymi w kategoriach WRC, WRC2, WRC3 i Junior WRC.
Rajd wygrał Thierry Neuville, dzięki czemu Belg został nowym liderem mistrzostw świata, drugie miejsce zajął - pierwszy raz na podium w tym roku - Elfyn Evans. Na trzecim miejscy finiszował Fin Teemu Suninen, który w swoim ósmym starcie w rajdach WRC sięgnął po pierwsze podium. Odcinki specjalne wygrywało aż jedenastu różnych zawodników. Rajdu nie ukończył kilku czołowych zawodników: Ott Tänak - dotychczasowy lider rajdu nie ukończył drugiego OS-u, z powodu zbyt wysokiej temperatury oleju musiał zaparkować auto na poboczu, Hayden Paddon - na siódmym OS-ie, dotychczasowy lider rajdu zaliczył kraksę, po której został odwieziony do szpitala, Kris Meeke - rozbił swoje auto na dwunastym OS-ie oraz dotychczasowy lider mistrzostw Francuz Sébastien Ogier, który co prawda ukończył rajd poza punktowaną dziesiątką ale ze względów taktycznych wycofał się na końcowym serwisie i nie był klasyfikowany. 
Swój życiowy sukces odniosła polska załoga Łukasz Pieniążek i Przemysław Mazur, którzy w klasyfikacji generalnej zajęli dziewiątą pozycję, a w klasyfikacji WRC2 ustąpili tylko liderowi mistrzostw Pontusowi Tidemandowi. Dzięki temu Polacy przesunęli się na piąte miejsce w klasyfikacji mistrzostw WRC2. 
Lista startowa.
Poniższa lista startowa spośród 88 załóg biorących udział w rajdzie, przedstawia tylko zawodników, startujących w mistrzowskiej klasie: WRC, WRC2, WRC3 i Junior WRC. 
Wyniki końcowe rajdu.
W klasyfikacji generalnej dodatkowe punkty przyznawane są za odcinek Power Stage.
Wyniki po 6 rundach.
WRC
Kierowcy
Zespoły
WRC 2
Kierowcy
WRC 3
Kierowcy
JUNIOR WRC
Kierowcy

</doc>
<doc id="4280712" url="https://pl.wikipedia.org/wiki?curid=4280712" title="Sobótka (skała)">
Sobótka (skała)

Sobótka – skała w prawych zboczach Doliny Prądnika w Ojcowskim Parku Narodowym. Wraz ze skałą Koźniowa tworzą skalną bramę zamykającą wylot wąwozu Korytania do Doliny Prądnika. Sobótka znajduje się po południowej stronie tego wylotu.
Sobótka, podobnie jak inne skały Doliny Prądnika, zbudowana jest z twardych wapieni skalistych pochodzących z późnej jury. Od wschodniej strony jej ściany podcięte zostały przez Prądnik w plejstocenie. Wyżłobił on wówczas w skałach Wyżyny Olkuskiej dolinę o głębokości około 100 m. Podobne procesy zachodziły w bocznych odgałęzieniach doliny Prądnika.
Sobótka to niezbyt duża skała. Znajduje się na terenie prywatnym i jest silnie porośnięta drzewami i krzewami. W wylocie dliny Korytania stoi dom, a u podnóży Sobótki jest jego ogród.

</doc>
<doc id="4280713" url="https://pl.wikipedia.org/wiki?curid=4280713" title="Matonge">
Matonge

Matonge (lub też Matongé) jest częścią Ixelles, gminy miejskiej w Belgii, położonej w Regionie Stołecznym Brukseli. Znajduje się na południowy wschód od centrum miasta, za Bramą Namur. Nazwa pochodzi od dzielnicy gminy miejskiej Kalamu w Kinszasie – stolicy Demokratycznej Republiki Konga, ze względu na to, że od lat 50. XX wieku ta część Ixelles stanowi tradycyjne miejsce spotkań imigrantów (początkowo studentów) z tego środkowoafrykańskiego kraju.

</doc>
<doc id="4280715" url="https://pl.wikipedia.org/wiki?curid=4280715" title="Aegon Classic Birmingham">
Aegon Classic Birmingham



</doc>
<doc id="4280719" url="https://pl.wikipedia.org/wiki?curid=4280719" title="Źródło Radości">
Źródło Radości

Źródło Radości – źródło na dnie Doliny Zachwytu na Wyżynie Olkuskiej. Znajduje się w dolnej jej części, nieco powyżej Skał Wdowich, po prawej stronie niewielkiego potoku spływającego dnem doliny, w granicach Ojcowskiego Parku Narodowego. Źródło składa się z dwóch wypełnionych wapienną zwietrzeliną wgłębień, położonych w odległości około 35 m od siebie. W maju 1974 r. miało wydajność 4 l/s, w maju 1999 r. 11 l/s. W ostatnich latach jednak ma coraz mniejszą wydajność i czasami wysycha.
Źródło znajduje się na dnie doliny pokrytym łąkami użytkowanymi gospodarczo. Nieco powyżej źródła opisano stanowiska rzadkiego gatunku rośliny – chabra miękkowłosego.

</doc>
<doc id="4280725" url="https://pl.wikipedia.org/wiki?curid=4280725" title="Vincenzo Savio">
Vincenzo Savio

Vincenzo Savio SDB (ur. 6 kwietnia 1944 w Osio Sotto, zm. 31 marca 2004 w Belluno) – włoski duchowny katolicki, biskup Belluno-Feltre w latach 2001-2004.
Życiorys.
Wstąpił do nowicjatu salezjanów w Pietrasanta. Pierwsze śluby złożył 16 sierpnia 1964, zaś profesję wieczystą 15 sierpnia 1972.
Święcenia kapłańskie przyjął 25 marca 1972. Po święceniach i ślubach został dyrektorem oratorium w Savonie, gdzie pracował do 1976. Rok później został proboszczem parafii Najświętszego Serca Jezusowego w Livorno. W 1986 został duszpasterzem parafii Świętej Rodziny we Florencji i sekretarzem generalnym miejscowego synodu diecezjalnego. Cztery lata później otrzymał nominację na duszpasterza i dyrektora salezjańskich szkół w Alassio.
Episkopat.
14 kwietnia 1993 papież Jan Paweł II mianował go biskupem pomocniczym diecezji Livorno i biskupem tytularnym "Garriany". Sakry biskupiej udzielił mu 30 maja tegoż roku ówczesny ordynariusz tejże diecezji, bp Alberto Ablondi.
9 grudnia 2000 został prekonizowany biskupem Belluno-Feltre. Urząd objął 18 lutego 2001.
Zmarł w szpitalu w Belluno..

</doc>
<doc id="4280726" url="https://pl.wikipedia.org/wiki?curid=4280726" title="Agrippias">
Agrippias

Agrippias (łac. "Dioecesis Agrippensis") – stolica historycznej diecezji w Cesarstwie Rzymskim (prowincja Siria Euphratensis), współcześnie w Syrii. Od 1933 katolickie biskupstwo tytularne. 

</doc>
<doc id="4280727" url="https://pl.wikipedia.org/wiki?curid=4280727" title="Agbia">
Agbia

Agbia (łac. "Diocesis Agbiensis") – stolica historycznej diecezji w Cesarstwie rzymskim (prowincja Afryka Prokonsularna). Wzmiankowana pierwszy raz w III wieku. Współcześnie leży w Tunezji i jest katolickim biskupstwem tytularnym. Pierwszym biskupem tytularnym został polski kapłan, Michał Godlewski.

</doc>
<doc id="4280728" url="https://pl.wikipedia.org/wiki?curid=4280728" title="Aeliae">
Aeliae

Aeliae (łac. "Dioecesis Æliensis") – stolica historycznej diecezji w Cesarstwie Rzymskim (prowincja Bizacena), współcześnie w Tunezji. Pierwsze wzmianki o jej biskupach pochodzą z V wieku. Od 1933 katolickie biskupstwo tytularne. 

</doc>
<doc id="4280732" url="https://pl.wikipedia.org/wiki?curid=4280732" title="Poprzeczna Turnia">
Poprzeczna Turnia

Poprzeczna Turnia – skała wznosząca się po wschodniej stronie drogi biegnącej przez miejscowość Wierzchowie w województwie małopolskim, w powiecie krakowskim, w gminie Wielka Wieś. Znajduje się w środkowej części grupy wysokich skał. W kierunku od północy na południe są to: skała jaskini Wierzchowskiej Górnej, Poprzeczna Turnia, Zaroślak i Dzika Turniczka.
Zbudowana jest z wapieni skalistych z górnej jury. Wspinacze skalni wytyczyli na niej 9 dróg wspinaczkowych o skali trudności Kurtyki IV – VI.2+ i wysokości 15–22 m.

</doc>
<doc id="4280733" url="https://pl.wikipedia.org/wiki?curid=4280733" title="Alton (stolica tytularna)">
Alton (stolica tytularna)

Alton (łac. "Dioecesis Altonensis") – stolica historycznej diecezji w Stanach Zjednoczonych.
Historia.
Diecezja powstała 9 stycznia 1857 z terenu dotychczasowej diecezji Quincy. 26 października 1923 przestała istnieć, a jej terytorium zostało objęte w nowo utworzonej diecezji ze stolicą w Springfield.
W 1995 papież Jan Paweł II utworzył katolickie biskupstwo tytularne Alton. 

</doc>
<doc id="4280735" url="https://pl.wikipedia.org/wiki?curid=4280735" title="Alphocranon">
Alphocranon

Alphocranon (łac. "Dioecesis Alphocranoniensis") – stolica historycznej diecezji w Cesarstwie Rzymskim (prowincja Arkadia), współcześnie w Egipcie. Obecnie jest katolickim biskupstwem tytularnym. 

</doc>
<doc id="4280737" url="https://pl.wikipedia.org/wiki?curid=4280737" title="Zaroślak (Wierzchowie)">
Zaroślak (Wierzchowie)

Zaroślak – skała wznosząca się po wschodniej stronie drogi biegnącej przez miejscowość Wierzchowie w województwie małopolskim, w powiecie krakowskim, w gminie Wielka Wieś. Znajduje się w środkowej części grupy wysokich skał. W kierunku od północy na południe są to: skała jaskini Wierzchowskiej Górnej, Poprzeczna Turnia, Zaroślak i Dzika Turniczka.
Zbudowana jest z wapieni skalistych z górnej jury. Wspinacze skalni wytyczyli na niej 11 dróg wspinaczkowych o skali trudności Kurtyki III – VI.3 i wysokości 15–22 m.

</doc>
<doc id="4280738" url="https://pl.wikipedia.org/wiki?curid=4280738" title="Algiza">
Algiza

Algiza (łac. "Dioecesis Algizensis") – stolica historycznej diecezji w Cesarstwie Rzymskim (prowincja Azja), współcześnie w Turcji. Pierwsze wzmianki o jej biskupach pochodzą z V wieku. Od 1928 katolickie biskupstwo tytularne (wakujące od 1995).

</doc>
<doc id="4280739" url="https://pl.wikipedia.org/wiki?curid=4280739" title="Catharine (Kansas)">
Catharine (Kansas)

Catharine – jednostka osadnicza w Stanach Zjednoczonych, w stanie Kansas, w hrabstwie Ellis.

</doc>
<doc id="4280740" url="https://pl.wikipedia.org/wiki?curid=4280740" title="Mansoni Ngombo">
Mansoni Ngombo

Mansoni Ngombo, właśc. Mansoni Danny Ngombo (ur. 25 października 1963) – kongijski piłkarz występujący na pozycji obrońcy.
Kariera klubowa.
Ngombo karierę rozpoczynał w 1986 roku w pierwszoligowym belgijskim zespole Beerschot VAC, w którym grał do 1990 roku. Następnie występował w także pierwszoligowym Germinalu Ekeren, a w 1992 roku odszedł do drugoligowego RFC Seraing. W sezonie 1992/1993 awansował z nim jednak do pierwszej ligi i jego barwy reprezentował tam przez trzy sezony.
W 1996 roku Ngombo został zawodnikiem niemieckiego Wuppertaler SV, grającego w Regionallidze West/Südwest i spędził tam sezon 1996/1997. Następnie wrócił do Belgii, gdzie grał w pierwszoligowym Royalu Charleroi, a także w drugoligowym CS Visé. W 1999 roku zakończył karierę.
Kariera reprezentacyjna.
W 1988 roku Ngombo został powołany do reprezentacji Zairu na Puchar Narodów Afryki, zakończony przez Zair na fazie grupowej. Rozegrał na nim 3 spotkania: z Marokiem (1:1), Wybrzeżem Kości Słoniowej (1:1) i Algierią (0:1).
W 1992 roku ponownie wziął udział w Pucharze Narodów Afryki. Zagrał na nim w meczach z Marokiem (1:1), Kamerunem (1:1) i Nigerią (0:1), a Zair osiągnął ćwierćfinał turnieju.
W 1994 roku po raz trzeci znalazł się w składzie na Puchar Narodów Afryki. Wystąpił na nim w spotkaniach z Mali (1:0), Tunezją (1:1) i Nigerią (0:2), a Zair ponownie odpadł z turnieju w ćwierćfinale.

</doc>
<doc id="4280742" url="https://pl.wikipedia.org/wiki?curid=4280742" title="Alesa">
Alesa

Alesa – stolica historycznej diecezji w Cesarstwie Bizantyńskim (prowincja Messina), współcześnie we Włoszech. Powstała ok. 600 roku, pierwszym wzmiankowanym biskupem był Calunnioso (wybrany w połowie VII w.). Przestała istnieć ok. 900.
Od 2018 jest katolickim biskupstwem tytularnym. 

</doc>
<doc id="4280743" url="https://pl.wikipedia.org/wiki?curid=4280743" title="Munjor">
Munjor

Munjor – jednostka osadnicza w Stanach Zjednoczonych, w stanie Kansas, w hrabstwie Ellis.

</doc>
<doc id="4280744" url="https://pl.wikipedia.org/wiki?curid=4280744" title="Saikō ka yo">
Saikō ka yo

 – ósmy singel japońskiego zespołu HKT48, wydany w Japonii 7 września 2016 roku przez Universal Music.
Singel został wydany w czterech edycjach: trzech regularnych (Type A, Type B, Type C) oraz „teatralnej” (CD). Osiągnął 1 pozycję w rankingu Oricon i pozostał na liście przez 22 tygodnie. Singel zdobył status platynowej płyty.
Lista utworów.
Wszystkie utwory zostały napisane przez Yasushiego Akimoto.
Wersja JKT48.
Grupa JKT48 wydała własną wersję piosenki jako piętnasty singel, jako "Luar Biasa – Saikou Kayo". Ukazał się 21 grudnia 2016 roku w dwóch edycjach: regularnej (CD+DVD) i „Music Download Card”.

</doc>
<doc id="4280749" url="https://pl.wikipedia.org/wiki?curid=4280749" title="Fort Dodge (Kansas)">
Fort Dodge (Kansas)

Fort Dodge – jednostka osadnicza w Stanach Zjednoczonych, w stanie Kansas, w hrabstwie Ford.

</doc>
<doc id="4280752" url="https://pl.wikipedia.org/wiki?curid=4280752" title="Wright (Kansas)">
Wright (Kansas)

Wright – jednostka osadnicza w Stanach Zjednoczonych, w stanie Kansas, w hrabstwie Ford.

</doc>
<doc id="4280757" url="https://pl.wikipedia.org/wiki?curid=4280757" title="Wilroads Gardens">
Wilroads Gardens

Wilroads Gardens – jednostka osadnicza w Stanach Zjednoczonych, w stanie Kansas, w hrabstwie Ford.

</doc>
<doc id="4280764" url="https://pl.wikipedia.org/wiki?curid=4280764" title="Kazimierz Jarmundowicz">
Kazimierz Jarmundowicz

Kazimierz Franciszek Jarmundowicz (ur. 1698 w Krakowie, zm. 3 maja 1762 tamże) – prawnik, rektor Akademii Krakowskiej.
Życiors.
Pochodził z krakowskiej rodziny mieszczańskiej, jego ojciec Jan był lekarzem. Naukę rozpoczął w szkołach Nowodworskich, a następnie zapisał się na Akademię Krakowską gdzie 23 marca 1720 uzyskał stopień bakałarza, a w 1721 magistra sztuk wyzwolonych i doktora filozofii. W 1722 wyjechał do Poznania gdzie został profesorem gramatyki od 1726 poetyki a następnie do 1729 retoryki i dialektyki w Akademii Lubrańskiego, w Poznaniu. Przez cały czas pełnił także z ramienia uczelni funkcję prefekta Bursy Szołdarskich. W latach 1730-1731 był zatrudniony jak nauczyciel Józefa Radomickiego syna wojewody poznańskiego Władysława. Do Krakowa powrócił w 1731 powołany do Kolegium Mniejszego. 26 listopada 1743 został ponownie zatrudniony w Akademii Lubrańskiego jako jej dyrektor pracował na tym stanowisku do 1746 równocześnie pełniąc funkcję prowizora poznańskiego seminarium duchownego. W 1734 był dziekanem Wydziału Filozoficznego oraz objął Katedrę Wymowy. Rozpoczął studia prawnicze uzyskując zgodę uczelni 11 grudnia 1737 na przejście do Kolegium Prawniczego. Studia prawnicze ukończył w styczniu 1739, został wybrany na semestr letni prepozytem Kolegium Prawniczego. Do 1758 funkcję tę sprawował dziesięciokrotnie, w latach 1750–1762 był ośmiokrotnie dziekanem Wydziału Prawa na początku był wykładowcą prawa rzymskiego. W marcu 1748 uzyskał doktorat obojga praw. W 1749 wskutek reformy prowadzonej przez biskupa Andrzeja Stanisława Załuskiego objął nowa katedrę Prawa Natury i Narodów przedmiot ten wykładał do 1755. W 1743 został sekretarzem rektora, od 1750 był podkanclerzym uczelni dla Wydziału Prawa, od 1756 do 1759 dodatkowo także dla Wydziału Medycznego. W tym okresie zaangażował się także w spór z Jezuitami broniąc pismami polemicznymi monopolu krakowskiej uczelni na kształcenie wyższe. Sukces spowodował, że zdecydowano o jego wyborze na urząd rektora Akademii, który sprawował kolejno przez 3 semestry. W 1733 został w kościele św. Andrzeja w Olkuszu oraz kanonikiem kościoła Wszystkich Świętych w Krakowie. W kapitule tej był kantorem do 1751, kanclerzem w latach 1754–1758, a następnie kustoszem. Przez 18 lat zarządzał jej majątkiem. Od 1738 tytułował się notariuszem apostolskim, w 1747 został proboszczem Kościoła św. Marii Magdaleny w Krakowie, od 26 maja 1755 był proboszcze w Luborzycy. W 1761 został kanonikiem katedry wawelskiej po 2 letnim sporze z biskupem Kajetanem Sołtykiem o dochody z propinacji w Luborzycy. Jarmundowicz zmarł w Krakowie i został pochowany w kolegiacie Wszystkich Świętych. Epitafium zostało po rozbiórce kościoła przeniesione i znajduje się do dziś w kościele ś. Piotra i Pawła

</doc>
<doc id="4280765" url="https://pl.wikipedia.org/wiki?curid=4280765" title="Liga Narodów w Piłce Siatkowej Mężczyzn 2018">
Liga Narodów w Piłce Siatkowej Mężczyzn 2018

Liga Narodów w Piłce Siatkowej Mężczyzn 2018 (ang. 2018 FIVB Volleyball Men's Nations League) – 1. edycja międzynarodowego turnieju siatkarskiego zorganizowanego przez Międzynarodową Federację Piłki Siatkowej (FIVB) dla 16 narodowych reprezentacji.
Rywalizacja składała się z dwóch faz: fazy grupowej oraz turnieju finałowego. Turniej finałowy rozegrany został w dniach 4-8 lipca na Stade Pierre-Mauroy w Villeneuve-d’Ascq we Francji niedaleko Lille.
Pierwszym zwycięzcą Ligi Narodów została reprezentacja Rosji, pokonując w finale reprezentację Francji. Brązowy medal zdobyła reprezentacja Stanów Zjednoczonych.
System rozgrywek.
Faza grupowa.
W fazie grupowej udział brało 16 reprezentacji narodowych podzielonych na dwie kategorie - stałych uczestników oraz drużyn pretendujących. Stali uczestnicy mieli zapewniony udział w rozgrywkach w kolejnym roku niezależnie od osiągniętego wyniku, natomiast pretendenci byli zagrożeni spadkiem.
Rywalizacja w fazie grupowej toczyła się przez pięć tygodni. Reprezentacje rozegrały między sobą po jednym spotkaniu w ramach turniejów grupowych. W każdym tygodniu odbywały się cztery turnieje organizowane przez poszczególnych uczestników. Łącznie odbyło się 20 turniejów. Każdy ze stałych uczestników był gospodarzem przynajmniej jednego turnieju grupowego. W każdym turnieju udział brały cztery reprezentacje. Po rozegraniu wszystkich 120 spotkań fazy grupowej pięć najwyżej notowanych zespołów uzyskało awans do turnieju finałowego. W turnieju finałowym brał udział także jego gospodarz.
Najgorszy zespół spośród pretendentów traci miejsce w Lidze Narodów na rzecz zwycięzcy Challenger Cup.
Turniej finałowy.
W turnieju finałowym udział brało 6 reprezentacji wyłonionych w fazie grupowej. Zespoły te podzielone były na dwie grupy, w każdej po trzy drużyny. W grupach drużyny między sobą rozegrały po jednym spotkaniu. Awans do półfinałów uzyskały dwa najlepsze zespoły z każdej z grup. W półfinałach utworzone zostały pary według zasady: zwycięzca grupy przeciwko drużynie z 2. miejsca z grupy przeciwnej. Zwycięzcy półfinałów grali o zwycięstwo w całym turnieju, natomiast pokonani - o brązowy medal.
Drużyny uczestniczące.
W Lidze Narodów 2018 udział brało 16 reprezentacji. Przy doborze uczestników przez FIVB kluczową rolę odgrywała popularność piłki siatkowej w danym kraju i możliwości marketingowe z nią związane, a nie ranking FIVB czy jakikolwiek inny wskaźnik.
Grupy fazy grupowej.
Poniżej przedstawione zostało zestawienie turniejów grupowych w poszczególnych tygodniach.
Faza grupowa.
Tabela.
 
Turniej finałowy.
Rozgrywki grupowe.
Grupa A.
Tabela
Wyniki spotkań
Grupa B.
Tabela
Wyniki spotkań
Nadawcy telewizyjni.
FIVB i IMG otworzyły specjalny internetowy płatny kanał - Volleyball TV - na którym dostępne były transmisje ze wszystkich spotkań Ligi Narodów 2018. Kanał ten dostępny był w 34 państwach.

</doc>
<doc id="4280768" url="https://pl.wikipedia.org/wiki?curid=4280768" title="Koń trojański (ujednoznacznienie)">
Koń trojański (ujednoznacznienie)



</doc>
<doc id="4280771" url="https://pl.wikipedia.org/wiki?curid=4280771" title="Pilorzowa">
Pilorzowa

Pilorzowa – skała w prawych zboczach Doliny Prądnika w Ojcowskim Parku Narodowym (OPN), w obrębie miejscowości Prądnik Korzkiewski. Wraz ze znajdującą się po lewych zboczach Prądnika skałą Sukiennice tworzą skaliste zwężenie jego doliny (skalną bramę).
Pilorzowa, podobnie jak inne skały Doliny Prądnika, zbudowana jest z twardych wapieni skalistych pochodzących z późnej jury. Jej ściany podcięte zostały przez Prądnik w plejstocenie.
Pilorzowa to niezbyt duża skała. Znajduje się na terenie prywatnym w odległości około 10 m od drogi wśród drzew starego sadu. Z tego powodu jest z w sezonie wegetacyjnym z drogi słabo widoczna. 

</doc>
<doc id="4280778" url="https://pl.wikipedia.org/wiki?curid=4280778" title="Fort Riley (Kansas)">
Fort Riley (Kansas)

Fort Riley – jednostka osadnicza w Stanach Zjednoczonych, w stanie Kansas, w hrabstwie Geary.

</doc>
<doc id="4280779" url="https://pl.wikipedia.org/wiki?curid=4280779" title="Bois de la Cambre">
Bois de la Cambre

Bois de la Cambre (nid. Ter Kamerenbos) – park publiczny w Regionie Stołecznym Brukseli w Belgii, znajdujący się w wysuniętej na północny zachód części obszaru leśnego Forêt de Soignes. Powierzchnia parku wynosi ponad 122 hektarów.
Linki zewnętrzne.
https://environnement.brussels/fiche/bois-de-la-cambre

</doc>
<doc id="4280780" url="https://pl.wikipedia.org/wiki?curid=4280780" title="Tulia">
Tulia



</doc>
<doc id="4280781" url="https://pl.wikipedia.org/wiki?curid=4280781" title="Pantherophis">
Pantherophis

 
Pantherophis – rodzaj węża z podrodziny Colubrinae w rodzinie z rodziny połozowatych (Colubridae). 
Zasięg występowania.
Rodzaj obejmuje gatunki występujące w Ameryce Północnej. 
Systematyka.
Podział systematyczny.
Do rodzaju należą następujące gatunki: 

</doc>
<doc id="4280782" url="https://pl.wikipedia.org/wiki?curid=4280782" title="Okręg wyborczy nr 28 do Sejmu Polskiej Rzeczypospolitej Ludowej (1989–1991)">
Okręg wyborczy nr 28 do Sejmu Polskiej Rzeczypospolitej Ludowej (1989–1991)

Okręg wyborczy nr 28 do Sejmu Polskiej Rzeczypospolitej Ludowej (1989–1991) obejmował Bolesławiec oraz gminy Bogatynia, Bolesławiec (gmina wiejska), Leśna, Lubań, Lubań (gmina wiejska), Lwówek Śląski, Mirsk, Nowogrodziec, Olszyna, Osiecznica, Pieńsk, Platerówka, Siekierczyn, Sulików, Węgliniec, Zawidów, Zgorzelec i Zgorzelec (gmina wiejska) (województwo jeleniogórskie). W ówczesnym kształcie został utworzony w 1989. Wybieranych było w nim 3 posłów w systemie większościowym.
Siedzibą okręgowej komisji wyborczej był Bolesławiec.

</doc>
<doc id="4280784" url="https://pl.wikipedia.org/wiki?curid=4280784" title="Pantherophis obsoletus">
Pantherophis obsoletus



</doc>
<doc id="4280787" url="https://pl.wikipedia.org/wiki?curid=4280787" title="Zajęcza">
Zajęcza

Zajęcza – skała w lewych zboczach Doliny Prądnika w Ojcowskim Parku Narodowym, pomiędzy wąwozami Korytania i Stodoliska. Znajduje się w lesie przy drodze prowadzącej dnem tej doliny, nieco powyżej Domu Pomocy Społecznej braci Albertynów. Z drogi jest słabo widoczna.
Zajęcza, podobnie jak inne skały Doliny Prądnika, zbudowana jest z twardych wapieni skalistych pochodzących z późnej jury. Po przeciwległej stronie doliny, w niewielkiej odległości od Zajęczej znajduje się wybitna skała Wójtowa, przy której szlak turystyczny mostkiem przekracza Prądnik.

</doc>
<doc id="4280795" url="https://pl.wikipedia.org/wiki?curid=4280795" title="Kwacha">
Kwacha



</doc>
<doc id="4280799" url="https://pl.wikipedia.org/wiki?curid=4280799" title="Andrzej Borowiec">
Andrzej Borowiec

Andrzej Borowiec (ur. 1967 w Puławach) – polski artysta fotograf. Prezes Zarządu Lubelskiego Towarzystwa Fotograficznego.
Życiorys.
Andrzej Borowiec jest absolwentem Technikum Elektronicznego w Lublinie oraz Uniwersytetu Marii Curie-Skłodowskiej w Lublinie – związany z lubelskim środowiskiem fotograficznym, mieszka i pracuje w Lublinie. Fotografią artystyczną zajmuje się od 1993 roku, wówczas po raz pierwszy zaprezentował swoje zdjęcia na wystawie fotograficznej w lubelskim Klubie Studenckim "Piwnica". W 2006 roku był współtwórcą Fotograficznej Grupy Twórczej "FotoQuortet". W latach 1998–2006 należał do Klubu Fotograficznego "LX", funkcjonującego przy Oddziale Miejskim Polskiego Towarzystwa Turystyczno-Krajoznawczego w Lublinie. W 1999 roku został członkiem Lubelskiego Towarzystwa Fotograficznego, w którym od 1999 roku do 2002 był sekretarzem oraz w latach 2002–2003 prezesem Zarządu LTF. Podczas kadencji Andrzeja Borowca – Lubelskie Towarzystwo Fotograficzne otrzymało stały lokal (siedzibę) w Wojewódzkim Ośrodku Kultury w Lublinie. 
Andrzej Borowiec jest autorem i współautorem wielu wystaw fotograficznych; indywidualnych i zbiorowych, poplenerowych oraz pokonkursowych; krajowych i międzynarodowych – w Polsce i za granicą. Otrzymał wiele akceptacji, medali, nagród, wyróżnień, dyplomów i listów gratulacyjnych. W 2010 roku został przyjęty w poczet członków Fotoklubu Rzeczypospolitej Polskiej Stowarzyszenia Twórców. Decyzją Komisji Kwalifikacji Zawodowych Fotoklubu RP, otrzymał dyplom potwierdzający kwalifikacje do wykonywania zawodu artysty fotografa, fotografika (legitymacja nr 273). 
Fotografie Andrzeja Borowca znajdują się w zbiorach Wojewódzkiej Biblioteki Publicznej im. Hieronima Łopacińskiego w Lublinie oraz Liptovskégo Múzeum w Ružomberku (Słowacja). Jego prace zaprezentowano w "Almanachu (1995–2017)", wydanym przez Fotoklub Rzeczypospolitej Polskiej Stowarzyszenie Twórców. W działalności Fotoklubu RP uczestniczył do 2021.
Wybrane wystawy indywidualne.
Źródło.

</doc>
<doc id="4280800" url="https://pl.wikipedia.org/wiki?curid=4280800" title="Lake Placid (ujednoznacznienie)">
Lake Placid (ujednoznacznienie)



</doc>
<doc id="4280803" url="https://pl.wikipedia.org/wiki?curid=4280803" title="Złodziejowy Dół">
Złodziejowy Dół

Złodziejowy Dół – niewielki wąwóz w prawych zboczach Doliny Prądnika w Ojcowskim Parku Narodowym (OPN). Znajduje się pomiędzy wąwozami Skalska Droga i Stodoliska. Zaczyna się na pokrytych polami terenach należącego do miejscowości Biały Kościół przysiółka Iwiny i opada w kierunku zachodnim przez porośnięte lasem obszary OPN do rozszerzenia Doliny Prądnika. Prowadzi nim nieznakowana ścieżka.

</doc>
<doc id="4280804" url="https://pl.wikipedia.org/wiki?curid=4280804" title="Isa Ömürkułow">
Isa Ömürkułow

Isa Szejszenkułowicz Ömürkułow (, ur. 12 marca 1957 w siele Gornaja Majowka, rejon Ałamüdün) – kirgiski polityk i działacz narodowy.
Kariera.
W 1980 roku ukończył Politechnikę Fruzeńską z tytułem „inżynier mechanik”. W latach 1989–1990 pobierał nauki jako wolny słuchacz w Wyższej Szkole Partyjnej w Ałmaty. Karierę naukową rozpoczął w Akademii Nauk Kirgiskiej SRR, gdzie od 1976 do 1977 pracował jako laborant. Przez 3 lata od 1991 roku pełnił funkcję pomocnika zastępcy prezydenta Kirgistanu. Deputowany do Rady Najwyższej I, II, III, IV oraz VI kadencji. W 2007 roku wstąpił do Socjaldemokratycznej Partii Kirgistanu. Od kwietnia 2010 roku pełniący obowiązki mera Biszkeku. W lutym 2011 został wybrany na tę funkcję przez biszkekański miejski kengesz – oddało na niego swój głos 39 z 40 deputowanych. Funkcję tę sprawował do 5 grudnia 2013. 28 kwietnia 2016 roku wybrany jednogłośnie liderem SDPK. W wyborach parlamentarnych w 2020 startował z 26. miejsca z listy Mekenim Kyrgyzstan.
1 grudnia 2011 roku ukazem prezydenta Kirgistanu Rozy Otunbajewej został wyróżniony tytułem „Bohatera kwietniowej państwowej rewolucji”. Został on mu przyznany za zasługi w obaleniu skorumpowanego reżimu.

</doc>
<doc id="4280810" url="https://pl.wikipedia.org/wiki?curid=4280810" title="Bir-Boł">
Bir-Boł



</doc>
<doc id="4280821" url="https://pl.wikipedia.org/wiki?curid=4280821" title="David Puttnam">
David Puttnam

David Terence Puttnam, Baron Puttnam (ur. 25 lutego 1941 w Londynie) – brytyjski producent filmowy. Laureat Oscara oraz dwukrotny laureat Nagrody BAFTA za najlepszy film roku. W latach 1986-1987 szef wytwórni Columbia Pictures. Od 1997 dożywotni członek Izby Lordów. W 2006 otrzymał honorowe wyróżnienie BAFTA za wkład w rozwój światowego kina.

</doc>
<doc id="4280824" url="https://pl.wikipedia.org/wiki?curid=4280824" title="Salamandra Waltla">
Salamandra Waltla



</doc>
<doc id="4280825" url="https://pl.wikipedia.org/wiki?curid=4280825" title="Alan Szczotka">
Alan Szczotka

Alan Szczotka (ur. 12 marca 2001 roku w Gorzowie Wielkopolskim) – polski żużlowiec. Wychowanek Stali Gorzów Wielkopolski.
Życiorys.
Karierę w sporcie żużlowym rozpoczął na miniżużlu w klubie GUKS Speedway Wawrów. Licencję żużlową uzyskał 25 kwietnia 2016 roku na torze w Opolu wraz z Marcelem Studzińskim i Hubertem Czerniawskim. 
W sezonie 2016 występował w rozgrywkach juniorskich. Finalista Brązowego Kasku (2017 – 13. miejsce, 2018 – 15. miejsce) oraz mistrzostw Polski par klubowych (2017 – 1. miejsce wraz z Bartoszem Zmarzlikiem i Krzysztofem Kasprzakiem). W 2016 roku reprezentował gorzowski klub w eliminacjach grupowych młodzieżowych drużynowych mistrzostw Polski (2. miejsce) oraz zwyciężył wraz z drużyną w rozgrywkach młodzieżowych drużynowych mistrzostw Wielkopolski.
W rozgrywkach ligowych zadebiutował 21 maja 2017 roku w meczu rozgrywanym w Gorzowie Wielkopolskim z Fogo Unią Leszno.
W 2020 został wypożyczony do pierwszoligowego Wybrzeża Gdańsk.

</doc>
<doc id="4280831" url="https://pl.wikipedia.org/wiki?curid=4280831" title="Pas rowerowy">
Pas rowerowy



</doc>
<doc id="4280833" url="https://pl.wikipedia.org/wiki?curid=4280833" title="Healy (Kansas)">
Healy (Kansas)

Healy – jednostka osadnicza w Stanach Zjednoczonych, w stanie Kansas, w hrabstwie Lane.

</doc>
<doc id="4280843" url="https://pl.wikipedia.org/wiki?curid=4280843" title="Mbote Ndinga">
Mbote Ndinga



</doc>
<doc id="4280846" url="https://pl.wikipedia.org/wiki?curid=4280846" title="Home (Kansas)">
Home (Kansas)

Home – jednostka osadnicza w Stanach Zjednoczonych, w stanie Kansas, w hrabstwie Marshall.

</doc>
<doc id="4280847" url="https://pl.wikipedia.org/wiki?curid=4280847" title="Xaver Schlager">
Xaver Schlager

Xaver Schlager (ur. 28 września 1997 w Linzu) – austriacki piłkarz grający na pozycji pomocnika w VfL Wolfsburg.
Życiorys.
W czasach juniorskich trenował w klubach SC St. Valentin i Red Bull Salzburg. Wraz z tym drugim w sezonie 2016/2017 triumfował w Lidze Młodzieżowej UEFA. W latach 2015–2016 występował w FC Liefering, pierwszoligowych rezerwach klubu z Salzburga. W Bundeslidze zadebiutował w barwach RB 11 maja 2016 w wygranym 2:1 meczu z SV Grödig. 1 lipca 2019 odszedł za 15 milionów euro do niemieckiego VfL Wolfsburg.
W reprezentacji Austrii zadebiutował 23 marca 2018 w wygranym 3:0 spotkaniu ze Słowenią. Na boisko wszedł w doliczonym czasie gry, zmieniając Juliana Baumgartlingera.

</doc>
<doc id="4280851" url="https://pl.wikipedia.org/wiki?curid=4280851" title="Hannes Wolf">
Hannes Wolf



</doc>
<doc id="4280853" url="https://pl.wikipedia.org/wiki?curid=4280853" title="Hannah Gladden">
Hannah Gladden

Hannah La Shae Gladden (ur. 1996) – amerykańska zapaśniczka walcząca w stylu wolnym. Srebrna medalistka mistrzostw panamerykańskich w 2018. Mistrzyni panamerykańska kadetów w 2013 roku.
Zawodniczka Campbellsville University Campbellsville.

</doc>
<doc id="4280855" url="https://pl.wikipedia.org/wiki?curid=4280855" title="Roxbury (Kansas)">
Roxbury (Kansas)

Roxbury – jednostka osadnicza w Stanach Zjednoczonych, w stanie Kansas, w hrabstwie McPherson.

</doc>
<doc id="4280856" url="https://pl.wikipedia.org/wiki?curid=4280856" title="Jülin">
Jülin



</doc>
<doc id="4280857" url="https://pl.wikipedia.org/wiki?curid=4280857" title="San Borja">
San Borja

San Borja – miasto w Boliwii, położone w zachodniej części departamentu Beni.
Transport.
Przez miasto przebiega droga krajowa RN3. W San Borja znajduje się też krajowy port lotniczy.

</doc>
<doc id="4280858" url="https://pl.wikipedia.org/wiki?curid=4280858" title="Basaúla Lemba">
Basaúla Lemba

Basaúla Lemba (ur. 3 marca 1965 w Kinszasie) – kongijski piłkarz występujący na pozycji pomocnika.
Kariera klubowa.
Lemba karierę rozpoczynał w 1985 roku w zespole AS Vita Club. W 1986 roku przeszedł do portugalskiej Vitórii Guimarães. W pierwszej lidze portugalskiej zadebiutował 19 października 1986 w wygranym 2:0 meczu z Boavistą. W sezonie 1986/1987 wraz z Vitórią zajął 3. miejsce w lidze.
W 1987 roku odszedł do także pierwszoligowego O Elvas. 13 września 1987 w wygranym 3:1 pojedynku z SC Farense strzelił swojego pierwszego gola w lidze portugalskiej. Po spadku O Elvas do drugiej ligi w sezonie 1987/1988, Lemba przeszedł do pierwszoligowej Estreli Amadora. W sezonie 1989/1990 zdobył z nią Puchar Portugalii.
W 1990 roku wrócił do Vitórii Guimarães, której barwy tym razem reprezentował przez cztery lata. Pod koniec 1994 roku odszedł do CF Os Belenenses, również grającego w pierwszej lidze. Występował tam do końca sezonu 1994/1995, a w następnym był zawodnikiem Tirsense (I liga). W kolejnych latach Lemba grał też w drugoligowym Moreirense FC, a także w czwartoligowych drużynach Vasco da Gama i União Montemor. W 2000 roku zakończył karierę.
Kariera reprezentacyjna.
W 1988 roku Lemba został powołany do reprezentacji Zairu na Puchar Narodów Afryki, zakończony przez Zair na fazie grupowej. Zagrał na nim w spotkaniu z Marokiem (1:1).
W 1992 roku ponownie wziął udział w Pucharze Narodów Afryki. Nie zagrał jednak na nim w żadnym meczu, a Zair osiągnął ćwierćfinał turnieju.
W 1994 roku po raz trzeci znalazł się w składzie na Puchar Narodów Afryki. Wystąpił na nim w spotkaniach z Mali (1:0; gol), Tunezją (1:1) i Nigerią (0:2), a Zair ponownie odpadł z turnieju w ćwierćfinale.

</doc>
<doc id="4280859" url="https://pl.wikipedia.org/wiki?curid=4280859" title="Hannes Wolf (austriacki piłkarz)">
Hannes Wolf (austriacki piłkarz)

Hannes Wolf (ur. 16 kwietnia 1999 w Grazu) – austriacki piłkarz grający na pozycji pomocnika w Borussii Mönchengladbach.
Życiorys.
W czasach juniorskich trenował w klubach SC Seiersberg, SV Gössendorf (2008–2012), SV Vasoldsberg (2012), JAZ GU-Süd (2012–2014) i Red Bull Salzburg (2014–2016). Wraz z tym drugim w sezonie 2016/2017 triumfował w Lidze Młodzieżowej UEFA. W latach 2016–2017 występował także w FC Liefering, pierwszoligowych rezerwach klubu z Salzburga. W Bundeslidze zadebiutował w barwach RB 17 grudnia 2016 w wygranym 3:0 meczu z Wolfsbergerem AC. Do gry wszedł w 85. minucie spotkania, zmieniając Takumi Minamino. 21 lipca 2020 został wypożyczony do Borussii Mönchengladbach.

</doc>
<doc id="4280860" url="https://pl.wikipedia.org/wiki?curid=4280860" title="Śluza dla rowerów">
Śluza dla rowerów



</doc>
<doc id="4280861" url="https://pl.wikipedia.org/wiki?curid=4280861" title="Bucyrus (Kansas)">
Bucyrus (Kansas)

Bucyrus – jednostka osadnicza w Stanach Zjednoczonych, w stanie Kansas, w hrabstwie Miami.

</doc>
<doc id="4280862" url="https://pl.wikipedia.org/wiki?curid=4280862" title="Universidade Nova de Lisboa">
Universidade Nova de Lisboa

Universidade Nova de Lisboa (NOVA) – portugalski uniwersytet, którego rektorat znajduje się w Campolide, Lizbona. Założona w 1973 roku, jest najmłodszą publiczną uczelnią w stolicy Portugalii, która zyskała miano Uniwersytetu „Nowego” (NOVA) w Lizbonie.
Uczelnia ma ponad 19 000 studentów, 1491 profesorów i 804 pracowników, podzielonych na pięć wydziałów, trzy instytuty i jedną szkołę, oferując różnorodne kursy z różnych dziedzin wiedzy.
Rankingi.
W 2014 roku Ranking światowy uniwersytetów THE-QS ocenił NOVA jako jedną z najlepszych szkół wyższych, która zajmuje 312 miejsce na świecie. NOVA jest jedyną portugalską uczelnią w rankingu QS w Top 50, osiągając tę pozycję trzeci rok z rzędu.
Wyniki osiągnięte w głównych rankingach uniwersytetów w wieku poniżej 50 lat pozwoliły NOVA na włączenie do sieci Yerun (Young European Research Universities Network).
Nova School of Business and Economics, która rozszerzyła i umiędzynarodowiła się jako globalna szkoła biznesu, jest jedyną szkołą biznesu w Portugalii. Została również sklasyfikowana jako #23 w rankingu Financial Times dla najlepszych szkół biznesu w Europie w 2015 roku.
NOVA została również wyróżniona dla 100% profesorów posiadających tytuł doktora i jego płeć oraz międzynarodową różnorodność, z 40% kobiet na wydziale i 29% profesorów obcego obywatelstwa.

</doc>
<doc id="4280864" url="https://pl.wikipedia.org/wiki?curid=4280864" title="Blaknięcie raf koralowych">
Blaknięcie raf koralowych

Blaknięcie raf koralowych (również: blaknięcie koralowców) – antropogeniczne (rzadko naturalne) zjawisko utraty symbiotycznych glonów przez koralowce i inne organizmy (stąd określenie "blaknięcie koralowców" uważa się za nieprecyzyjne) budujące i tworzące rafy koralowe, będące skutkiem stresu środowiskowego – przede wszystkim podwyższonej temperatury wody. Blaknięcie uważane jest za największe zagrożenie dla raf koralowych na całym świecie. Długotrwały stres temperaturowy powoduje nawet 100% śmiertelność kolonii.
Pierwszy raz w naturze odnotowano je w 1911 roku. Według badań o skali globalnej ok. 97% raf na świecie doświadczyło stresu temperaturowego, w tym 60% w stopniu poważnym.
Ostatnie masowe blaknięcie zakończone w 2017 było najpoważniejszym i najdłużej trwającym. Poważnie dotknęło ono Wielką Rafę Koralową. Ponad 60% koralowców wyblakło zupełnie. Niespełna 10% rafy nie było ani trochę objęte zjawiskiem, a pozostałe 90% Wielkiej Rafy Koralowej zostało w jakimś stopniu nim dotknięte. Naukowcy uważają, że Wielka Rafa Koralowa najpewniej już nigdy nie wróci do stanu sprzed tego blaknięcia.
Fizjologia.
Stres termiczny powoduje zaburzenie symbiozy między koralowcami a glonami z rodzaju zooksantelli, nadającymi koralowcom kolory. Dochodzi do uszkodzenia spójności układów lipidów w membranach tylakoidowych zooksantelli, co zaburza i przerywa fotoukład II glonów. Powoduje to nadprodukcję wolnych rodników tlenu i kwasu azotowego, a potem do uszkodzenia glonu i/lub koralowca na poziomie komórkowym. W końcu symbiont zostaje wydalony przez gospodarza. Dokładny mechanizm komórkowy prowadzący do wydalania nie jest do końca poznany.
Stopień blaknięcia i końcowy kolor są cechą gatunkową. Na przykład koralowce z rzędu madreporowych muszą stracić 50% lub więcej symbiontów, aby blaknięcie było widoczne gołym okiem. Ponieważ koralowce mogą być zamieszkiwane również przez inne barwiące glony i posiadać również inne barwniki, wyblakły koralowiec może przybierać również inne barwy niż białą.
Dyskusyjny pozostaje mechanizm obronny polegający na zmianie gatunków zooksantelli u koralowców po przebytym blaknięciu. Obserwowany był on po niektórych epizodach blaknięcia u niektórych gatunków lub w eksperymentach.
Skutki.
Koralowce bez glonów są uszkodzone w sensie fizjologicznym – glony dostarczają ok. 90% składników energetycznych. Stres łagodny lub krótkotrwały powoduje zwykle niewielką śmiertelność. Jednak silny lub długotrwały stres temperaturowy powoduje nawet 100% śmiertelność wśród kolonii. Osłabione koralowce są podatniejsze na choroby (np. zakażenia bakteryjne, zachorowalność na nowotwory), są zagrożone skolonizowaniem przez inne gatunki, np. algi. Wolniej się rozmnażają – dochodzi do zaburzeń procesu embriogenezy, zwiększa się odsetek niepłodnych polipów, maleje liczba jajeczek, obserwowalny jest efekt Alleeego. Wolniej rosną – również po odzyskaniu glonów. Podłoże zajęte przez martwą kolonię koralowców nie nadaje do zasiedlenia przez nowe larwy przez dziesięciolecia. Wyblakłe rafy stanowią również gorsze środowisko dla gatunków w niej mieszkających, a także dostarczają mniej dóbr społecznościom ludzkim z nich korzystającym.
Koralowce tworzące rafy egzystują blisko swoich górnych limitów tolerancji temperatury, zasiedlając płytkie, silnie naświetlone wody strefy eufotycznej. Dlatego też blaknięcie najczęściej powodowane jest wzrostem temperatury tych wód. Innymi czynnikami, rzadziej powodującymi blaknięcie, jest ekspozycja na wodę o zbyt niskiej temperaturze lub ekspozycja na cyjanki. Takie samo działanie przypisuje się też nadmiernemu nasłonecznieniu, w paśmie widzialnym i UV (z uwagi na to koralowce często zawierają różne pigmenty pochłaniające ultrafiolet, jak aminokwasy zbliżone do mykosporyny, "mycosporine-like amino acids", MMA). Lokalne warunki, tj. wystąpienie długiego okresu zachmurzenia, burz, deszczów, może powodować mniejsze ocieplenie wody i przyczynić się do ograniczonego terytorialnie zmniejszenia lub niewystąpienia blaknięcia. W przypadku takich archipelagów, jak Samoa – jedno z cieplejszych miejsc, gdzie występują rafy – przypuszcza się, że znaczne falowanie wody powoduje jej lepsze mieszanie i chłodzenie. Ze słabszym blaknięciem korelują również: większa głębokość, zacienienie, szybszy przepływ wody, obfitość składników odżywczych w wodzie. Najbardziej narażone na blaknięcie są więc rafy położone płytko, dobrze nasłonecznione, z wolno płynącą wodą (np. laguny).
Skutki dla ekosystemu.
Osłabienie i obumieranie koralowców niesie szereg skutków dla biocenozy i biotopu ekosystemu rafy. W ciągu kilkunastu dni występowania takiego stanu można zaobserwować znaczne zwiększenie śmiertelności różnych gatunków zwierząt żyjących w rafach (pasożyty, pierwotniaki, widłonogi, płazińce, wąsonogi, dziesięcionogi, ryby) lub zmianę nawyków żywieniowych albo opuszczanie przez nie rafy (co zwiększa również ich śmiertelność). Odpowiada za to zmniejszona dostępność pożywienia: śluzu zwierzęcego, detrytusu i mikroorganizmów, których niektóre gatunki bywają ściśle powiązane z danymi gatunkami koralowców. Zwykle w ciągu miesiąca wymierają gatunki ryb, dla których koralowiec jest podstawowym pożywieniem (babkowate, garbikowate, jednorożkowate, chetonikowate).
Spadek populacji dotyka również gatunki, dla których rafa stanowi schronienie. Zmniejszenie lub zahamowanie przyrostu rafy powoduje zaburzenie równowagi między jej akrecją (tworzeniem) a bioerozją (niszczeniem, głównie przez jeżowce i inne szkarłupnie, gąbki, mięczaki i ryby). Niejednokrotnie, nasilona bioerozja nie pozwoliła na odtworzenie się raf i doprowadziła do całkowitego rozłożenia w ciągu 5–15 lat, jak na przykład populacja koralowca "Acropora" w Zatoce Perskiej po wyblaknięciu w 1996.
Samo wydalanie glonów przez koralowce może być obfite, co w połączeniu z wyżej wymienionymi migrantami i martwymi osobnikami, przyciąga gatunki oportunistycznej, jak wargaczowate czy luszczowate.
Obserwacje.
Naturalnie występujące blaknięcie, spowodowane kilkunastoma dniami ciepłej, bezwietrznej pogody, zaobserwowano po raz pierwszy na archipelagu Dry Tortugas, na południe od Florydy, w 1911 roku. Eksperymenty związane z blaknięciem koralowców w podwyższonych temperaturach przeprowadzano podczas ekspedycji naukowej do Wielkiej Rafy Koralowej w latach 1928–1929. Pierwsze próby opisu ilościowego zjawisko podjęto w latach 70. XX wieku.
Obserwowanie i śledzenie blaknięcia nie jest łatwe, z uwagi na mnogość utrudniających to czynników fizycznych (położenie pod wodą, ograniczenia instrumentów badawczych) i fizjologicznych (różnice między gatunkami, rozległość kolonii). Blaknięcie obserwuje się przy pomocy zespołów nurków i odpowiednich skal blaknięcia. Metodami zdalnymi są kamery na łodziach, obserwacje lotnicze i satelitarne (w tym spektroskopowe). Połączenie tych ostatnich, satelitarnych i spektroskopowych, dzięki rosnącej rozdzielczości przestrzennej, odgrywa od początku XXI wieku coraz większą rolę, umożliwiając częsty monitoring dużych połaci wody z dokładnością pozwalającą stwierdzać stan zdrowia koralowców. W badaniu blaknięcia nie sprawdzają się metody akustyczne.
Ilość doniesień o blaknięciu raf wzrosła gwałtownie w latach 80. XX wieku. Według badań o skali globalnej, przeprowadzonych metodami telemetrycznymi (satelitarnymi), ok. 97% raf na świecie doświadczyło stresu temperaturowego, w tym 60% w stopniu poważnym. W pierwszej dekadzie XXI wieku częstość blaknięcia potroiła się w stosunku do połowy lat 80. XX wieku. Mimo ograniczonych możliwości badania minionych epizodów, szereg prac wskazuje (np. wiążąc blaknięcie ze spowolnieniem wzrostu i zmianami strukturalnymi w szkieletach koralowców), że przed latami 80. XX wieku blaknięcie było zjawiskiem rzadkim.
Dwie pierwsze fale masowego blaknięcia miały miejsce w 1998 i 2002. W obu przypadkach wzrost temperatury wody wzmocniony był efektem El Niño. Najdłuższy epizod z lat 2014–2017 dotknął ok. 70% raf na świecie. Podczas każdego z nich ok. 60% raf doznawało stresu temperaturowego mierzonego jako 4 lub więcej DWH. Wbrew początkowym hipotezom, nie stwierdzono, aby czystsza woda pomagała koralowcom i zmniejszała blaknięcie. Nie zmierzono również statycznie istotnych różnic w blaknięciu raf na obszarach chronionych i niechronionych. Różne gatunki koralowców różnie reagują na stres temperaturowy, ale efekt ten jest wyraźny jedynie przy krótkich/słabych epizodach blaknięcia. Silny stres nie jest już gatunkowo selektywny i równie silnie dotyka niemal wszystkie gatunki.
Każdy z epizodów blaknięcia różnił się zasięgiem. W przypadku Wielkiej Rafy Koralowej w 1998 wystąpiło ono głównie w regionach nadbrzeżnych, dotykając najciężej środkowe i południowe części rafy. Objęło w różnym stopniu 55% rafy. Stres temperaturowy mieścił się w granicach 1–8 DHW.
W 2002 blaknięcie objęło więcej regionów (58% koralowców blakło w jakimś stopniu), w tym te centralne obszary, które nie wyblakły w 1998. Wówczas ponad 30% raf doświadczyło stresu temperaturowego w zakresie 8–16 DWH. Dotknęło ono również koralowce nie tworzące raf, np. w Morzu Śródziemnym.
Ostatnie blaknięcie było najpoważniejsze i najdłużej trwające. Najsilniej wystąpiło na 1000-kilometrowym odcinku północnym, odznaczając się silnym gradientem na osi północ-południe. Ze 171 monitorowanych raf tworzących Wielką Rafę 85% zostało dotkniętych blaknięciem. Ponad 60% koralowców wyblakło zupełnie. Niespełna 10% rafy nie było ani trochę objęte zjawiskiem. Biorąc pod uwagę łączny zasięg zjawiska, niemal cała Wielka Rafa Koralowa została nim dotknięta. Doznany stres temperaturowy sięgał 15 DWH. Południowa część Wielkiej Rafy została słabiej dotknięta blaknięciem najprawdopodobniej dzięki przejściu burzy tropikalnej po cyklonie Winston w 2016. Ochłodził on tamtejsze wody o kilka stopni Celsjusza. Naukowcy uważają, że Wielka Rafa Koralowa najpewniej już nigdy nie wróci do stanu sprzed tego blaknięcia.
Blaknięcie (wybielanie) koralowców (właściwie: blaknięcie raf koralowych, jako że nie dotyczy wyłącznie koralowców) jest bezpośrednim skutkiem wzrostu średniej temperatury mórz i oceanów, czego przyczyną jest globalne ocieplenie klimatu. Potwierdzają to liczne badania, ich meta-analizy, i konsensusy ekspertów. Powtarzalność i siła blaknięcia zależy wprost od długości i siły stresu temperaturowego. Wystarczy kilka tygodni w temperaturze kilka stopni większej od normalnej, aby doszło o rozpoczęcia procesu blaknięcia. W skali światowej, ocenia się, że około 1/3 raf doświadcza stresu temperaturowego powodującego blaknięcie rzadziej niż raz na dekadę; 1/3 – raz lub dwa razy na dekadę; 1/3 – częściej niż 2 razy na dekadę. Średnio były to 4 epizody na 28 lat (najczęściej na Bliskim Wschodzie, ok. 9 razy; najrzadziej w Australii, 3-krotnie). Średni przyrost temperatury mórz, gdzie znajdują się rafy, wynosi ok. 0,2 °C/dekadę, przy czym najszybszy odnotowano w Morzu Czerwonym, a najwolniejszy u wybrzeży Australii. Jedyny obszar, gdzie odnotowano spadek średniej temperatury, to region na północ od Wielkiej Bahamy.
Modele klimatyczne wskazują, że do 2050 roku rafy będą co roku poddawane stresowi temperaturowemu powodującemu blaknięcie.
Regeneracja i odtwarzanie.
Do 2008 roku nie powstała jeszcze żadna globalna ocena dotycząca regenerowania się raf po blaknięciu. W 2004 w badaniu "Status of Coral Reefs of the World" (240 źródeł danych z 98 krajów) stwierdzono, że po masowym blaknięciu z 1998 roku około 40% raf odtworzyło się lub nadal się odtwarza.
Zmierzone tempa odtwarzania różnią się zależnie od terytorium (najszybsze w basenie Oceanu Indyjskiego; ujemne – dalsza erozja – na zachodnim Atlantyku), gatunku i innych czynników. W niektórych regionach, jak Malediwy, odtwarzanie się rafy można było stwierdzić już po 2 latach. W innych rejonach, jak Galapagos, nie odnotowano go przez 20 lat. Do najczęściej przeżywających gatunków należą te z rodzaju "Porites". Do najczęściej obserwowanych w przypadku regeneracji rafy należą rodzaje: "Acropora", "Pocillopora", i "Porites". Często dochodzi do zamiany gatunków w porównaniu do stanu sprzed wymarcia kolonii, ale nie ma tu wyraźnego schematu.
Za największą przeszkodę w odtwarzaniu się rafy uważa się nie samo zjawisko blaknięcia, ale długotrwałe efekty, które ono powoduje – spowolnione rozmnażanie, podatność na choroby i drapieżniki, zwiększoną bioerozję. Ta ostatnia może powodować, że nawet w przypadku rozmnażania się ocalałych koralowców, larwy nie będą mogły zasiedlić połaci zniszczonej rafy.

</doc>
<doc id="4280866" url="https://pl.wikipedia.org/wiki?curid=4280866" title="Sopot Open">
Sopot Open

Sopot Open, właśc. BNP Paribas Sopot Open – męski turniej tenisowy rozgrywany od 2018 roku w Sopocie na kortach ziemnych klubu tenisowego Arka. Impreza zaliczana jest do cyklu ATP Challenger Tour. Dyrektorem turnieju jest Mariusz Fyrstenberg. Pula nagród wynosi 92 040 euro.
W turnieju głównym rywalizuje 48 graczy, w tym piątka z dzikimi kartami. W turnieju eliminacyjnym 4 tenisistów walczy o 2 miejsca w turnieju głównym. W turnieju deblowym gra 16 par.

</doc>
<doc id="4280868" url="https://pl.wikipedia.org/wiki?curid=4280868" title="Kubu Lembi">
Kubu Lembi

Kubu Lembi, właśc. Victor Kubu Lembi (ur. 19 sierpnia 1972 w Kinszasie) – kongijski piłkarz występujący na pozycji pomocnika.
Kariera klubowa.
Lembi karierę rozpoczynał w 1990 roku w zespole AS Vita Club. W tym samym roku przeszedł do belgijskiego KSC Lokeren, grającego w pierwszej lidze. Jego barwy reprezentował przez trzy lata, po czym odszedł do także pierwszoligowego Royalu Antwerp, którego zawodnikiem był z kolei przez dwa lata. W 1995 roku przeszedł do KSV Waregem, z którym w sezonie 1995/1996 spadł z pierwszej ligi do drugiej.
W 1997 roku Lembi wrócił do pierwszoligowego Royalu Antwerp. W sezonie 1997/1998 również z nim spadł do drugiej ligi. W 1999 roku przeniósł się do holenderskiego HSV Hoek, występującego w trzeciej lidze. Po dwóch latach odszedł stamtąd do węgierskiego Dunaferru, w którego barwach w 2002 roku zakończył karierę.
Kariera reprezentacyjna.
W 1994 roku Lembi został powołany do reprezentacji Zairu na Puchar Narodów Afryki. Zagrał na nim w meczu z Tunezją (1:1), a Zair odpadł z turnieju w ćwierćfinale.

</doc>
<doc id="4280869" url="https://pl.wikipedia.org/wiki?curid=4280869" title="Patrick Farkas">
Patrick Farkas

Patrick Farkas (ur. 9 września 1992 w Oberwart) – austriacki piłkarz grający na pozycji obrońcy. Od 2017 roku jest zawodnikiem Red Bull Salzburg.
Życiorys.
W czasach juniorskich trenował w klubach ASK Oberdorf (2001–2004), SV Oberwart (2004–2006) i BNZ Burgenland (2006–2009). W 2009 roku został piłkarzem SV Mattersburg. W Bundeslidze zadebiutował 13 lutego 2010 w wygranym 1:0 meczu z SC Wiener Neustadt. W sumie w barwach Mattersburga rozegrał 238 meczów ligowych i strzelił 9 goli. 1 lipca 2017 odszedł do Red Bull Salzburg.

</doc>
<doc id="4280871" url="https://pl.wikipedia.org/wiki?curid=4280871" title="Hillsdale (Kansas)">
Hillsdale (Kansas)

Hillsdale – jednostka osadnicza w Stanach Zjednoczonych, w stanie Kansas, w hrabstwie Miami.

</doc>
<doc id="4280872" url="https://pl.wikipedia.org/wiki?curid=4280872" title="Forêt de Soignes">
Forêt de Soignes

Forêt de Soignes (nid. "Zoniënwoud") – las bukowy w Belgii oddalony o 6 km na południowy wschód od centrum Brukseli. 
Powierzchnia lasu wynosi ponad 4400 hektarów.
W 2017 roku las został wpisany na listę światowego dziedzictwa UNESCO.
Historia.
Forêt de Soignes do czasów rzymskich był częścią wielkich obszarów leśnych Silva Carbonaria, które rozciągały się od Renu i Mozeli do Morza Północnego. Wraz ze wzrostem liczby ludności w Europie las był wycinany, aby mogły powstać wioski i miasta oraz obszary uprawne. Jego wycinkę ograniczył w XII wieku książę Brabancji, który wyznaczył tu tereny łowne. Mimo to na początku XVI wieku z lasu pozostało około 100 kilometrów kwadratowych. Gdy w 1795 roku teren obecnej Belgii został zajęty przez Francję, nastąpiła wycinka drzew na cele wojenne. Krótko po odzyskaniu przez Belgię niepodległości w 1830 roku las został wykupiony przez państwo. Od 1959 roku dzięki dekretowi królewskiemu Forêt de Soignes objęto ochroną.
Stowarzyszenie.
La Ligue des Amis de la Forêt de Soignes („Towarzystwo przyjaciół Forêt de Soignes”) powstało w październiku 1909 roku. Członkami założycielami byli: były burmistrz Brukseli, Charles Buls, posłowie Emile Vandervelde, Henri Carton de Wiart, pisarze tacy jak Émile Verhaeren i inni artyści, w tym malarz René Stevens. Jest to obecnie najstarsze stowarzyszenie ochrony przyrody w Belgii.
Lista światowego dziedzictwa UNESCO.
Las znajduje się na terenie trzech regionów: Flandrii, Brukseli i Walonii. Dlatego złożony w 2016 roku wniosek o wpisanie Forêt de Soignes na listę światowego dziedzictwa UNESCO musiał zostać przez nie uzgodniony. Wpis nastąpił podczas 41. sesji Komitetu Światowego Dziedzictwa w Krakowie 7 lipca 2017 roku poprzez rozszerzenie obszaru "Pradawnych i pierwotnych lasów bukowych w Karpatach i innych regionach Europy".

</doc>
<doc id="4280873" url="https://pl.wikipedia.org/wiki?curid=4280873" title="Blaknięcie koralowców">
Blaknięcie koralowców



</doc>
<doc id="4280882" url="https://pl.wikipedia.org/wiki?curid=4280882" title="Plac Flagey">
Plac Flagey

Plac Flagey (fr. Place Eugène Flagey, nid. Flageyplein) – plac w Ixelles, gminie miejskiej w Belgii, położonej w Regionie Stołecznym Brukseli. Nazwa placu pochodzi od nazwiska burmistrza Ixelles, Eugène Flagey.

</doc>
<doc id="4280883" url="https://pl.wikipedia.org/wiki?curid=4280883" title="Asherville">
Asherville

Asherville – jednostka osadnicza w Stanach Zjednoczonych, w stanie Kansas, w hrabstwie Mitchell.

</doc>
<doc id="4280885" url="https://pl.wikipedia.org/wiki?curid=4280885" title="Antoine Brumel">
Antoine Brumel

Antoine Brumel, także "Brummel", "Brommel", "Brunel" (ur. ok. 1460 przypuszczalnie w Chartres, zm. po 1520) – flamandzki kompozytor okresu wczesnego renesansu.
Prawdopodobnie był uczniem Johannesa Ockeghema. W 1483 roku prowadził chór chłopięcy przy katedrze w Chartres. W 1497 roku był kanonikiem w Laon. W latach 1498–1500 dyrygował chórem chłopięcym przy katedrze Notre-Dame w Paryżu. W 1505 roku, po śmierci Jacoba Obrechta, został zatrudniony na dworze księcia Alfonsa I d’Este w Ferrarze, gdzie przypuszczalnie zmarł.
Za życia był wysoko ceniony m.in. przez Franchinusa Gaffuriusa, z późniejszych krytyków podziwiali go August Wilhelm Ambros, Otto Gombosi i Hellmuth Christian Wolff. Jego twórczość porównywana jest z twórczością Josquina des Prés. Skomponował 15 mszy, w tym "Et ecce terrae motus" na 12 głosów oraz "L’homme armé" i "Missa pro defunctis" na 4 głosy, ponadto 30 motetów, trzy magnificaty, a także antyfony, sekwencje, chansons i utwory instrumentalne.

</doc>
<doc id="4280886" url="https://pl.wikipedia.org/wiki?curid=4280886" title="Teodor Skuminowicz">
Teodor Skuminowicz

Teodor Skuminowicz herbu Mikulicz (ur. ?, zm. 24 września 1668) – polski duchowny rzymskokatolicki, sufragan białoruski diecezji wileńskiej.
Biografia.
Urodził się i wychował w rodzinie prawosławnej. W późniejszych latach konwertował na katolicyzm.
12 sierpnia 1652 mianowany biskupem pomocniczym wileńskim oraz biskupem in partibus infidelium gratianopolitańskim. 29 września 1652 w Rzymie przyjął sakrę biskupią z rąk kard. Marcantonio Franciottiego. Współkonsekratorami byli arcybiskup benewentyński Giovan Battista Foppa CO oraz emerytowany biskup Borgo San Donnino Ranuccio Scotti Douglas. Sakra odbyła się w Wiecznym Mieście, gdyż bp Skuminowicz musiał uzyskać dyspensę papieską, która była wymagana do zostania biskupem przez osoby urodzone ze schizmatyckich rodziców i wychowanych w innej konfesji.
Pochowany w katedrze Św. Stanisława i Św. Władysława w Wilnie.

</doc>
<doc id="4280887" url="https://pl.wikipedia.org/wiki?curid=4280887" title="Teodor Skumin">
Teodor Skumin



</doc>
<doc id="4280888" url="https://pl.wikipedia.org/wiki?curid=4280888" title="Konferencja Episkopatu Austrii">
Konferencja Episkopatu Austrii

Konferencja Episkopatu Austrii () − instytucja zrzeszająca austriackich biskupów katolickich. Powstała w 1849. Jest członkiem Rady Konferencji Episkopatów Europy.

</doc>
<doc id="4280891" url="https://pl.wikipedia.org/wiki?curid=4280891" title="Baileyville (Kansas)">
Baileyville (Kansas)

Baileyville – jednostka osadnicza w Stanach Zjednoczonych, w stanie Kansas, w hrabstwie Nemaha.

</doc>
<doc id="4280893" url="https://pl.wikipedia.org/wiki?curid=4280893" title="Leszek Skiba">
Leszek Skiba

Leszek Marcin Skiba – polski ekonomista, wykładowca akademicki oraz urzędnik państwowy, w latach 2015–2020 podsekretarz stanu w Ministerstwie Finansów i Główny Rzecznik Dyscypliny Finansów Publicznych, w latach 2015–2016 pełnomocnik rządu do Spraw Wspierania Reform na Ukrainie, w 2017 Generalny Inspektor Informacji Finansowej. Od 2020 prezes zarządu Banku Pekao S.A.
Życiorys.
Absolwent I Liceum Ogólnokształcącego im. Hetmana Jana Zamoyskiego w Zamościu. W 1996 został laureatem Ogólnopolskiej Olimpiady Filozoficznej, a w 1997 Ogólnopolskiej Olimpiady Wiedzy o Polsce i Świecie Współczesnym. W 2002 ukończył studia z międzynarodowych stosunków gospodarczych i politycznych w Szkole Głównej Handlowej, po czym do 2009 był pracownikiem naukowym w Wyższej Szkole Biznesu – National-Louis University. W latach 2009–2015 zatrudniony w Narodowym Banku Polskim: do 2011 w Biurze Integracji ze Strefą Euro, później w Instytucie Ekonomicznym. Przygotowywał analizy i prognozy ekonomiczne związane głównie ze strefą euro. Jednocześnie od 2009 współpracował z Instytutem Sobieskiego jako ekspert, przygotowujący raporty z zakresu ekonomii politycznej, koniunktury gospodarczej oraz funkcjonowania rządu. Został następnie członkiem zarządu i w 2013 przewodniczącym Rady Instytutu. Pracował również w 2006 jako doradca polityczny w Ministerstwie Kultury i Dziedzictwa Narodowego. Współautor prac z zakresu ekonomii i polityki.
23 listopada 2015 powołany na stanowisko podsekretarza stanu w Ministerstwie Finansów. 27 listopada powołany także na Głównego Rzecznika Dyscypliny Finansów Publicznych oraz Pełnomocnika Rządu do Spraw Wspierania Reform na Ukrainie. 5 maja 2016 odwołany z drugiej z tych funkcji (przejął ją Wiesław Janczyk). Od lutego do marca 2017 tymczasowo zajmował też fotel Generalnego Inspektora Informacji Finansowej po odejściu z rządu Wiesława Jasińskiego. Od kwietnia 2019 do kwietnia 2020 pełnił funkcję przewodniczącego Rady Bankowego Funduszu Gwarancyjnego. W 2019 roku bez powodzenia kandydował do Sejmu z listy Prawa i Sprawiedliwości w okręgu wyborczym nr 6 (Lublin).
W kwietniu 2020 odszedł z Ministerstwa Finansów i objął stanowisko wiceprezesa zarządu Banku Pekao S.A. W tym samym miesiącu został prezesem zarządu tego banku. Od 2021 członek rady nadzorczej Giełdy Papierów Wartościowych w Warszawie.
Życie prywatne.
Żonaty, ma dwoje dzieci.

</doc>
<doc id="4280897" url="https://pl.wikipedia.org/wiki?curid=4280897" title="Piotr Aleksander Toczyłowski">
Piotr Aleksander Toczyłowski

Piotr Aleksander Toczyłowski herbu Samson (ur. 2 lipca 1741 w Rajgrodzie, zm. przed 3 sierpnia 1807) – polski duchowny rzymskokatolicki, sufragan wileński.
Biografia.
24 lutego 1765 otrzymał święcenia diakonatu, a 2 marca 1765 prezbiteriatu.
23 września 1782 papież Pius VI prekonizował go biskupem pomocniczym wileńskim oraz biskupem in partibus infidelium bellińskim. 29 grudnia 1782 przyjął sakrę biskupią z rąk biskupa wileńskiego Ignacego Jakuba Massalskiego. Współkonsekratorami byli biskup pomocniczy wileński Tomasz Ignacy Zienkowicz oraz bp Walenty Wołczacki OP.
Bp Toczyłowski zrezygnował z sufraganii przed 14 grudnia 1793.

</doc>
<doc id="4280903" url="https://pl.wikipedia.org/wiki?curid=4280903" title="Woźnica (zajęcie)">
Woźnica (zajęcie)



</doc>
<doc id="4280910" url="https://pl.wikipedia.org/wiki?curid=4280910" title="Vassar (Kansas)">
Vassar (Kansas)

Vassar – jednostka osadnicza w Stanach Zjednoczonych, w stanie Kansas, w hrabstwie Osage.

</doc>
<doc id="4280914" url="https://pl.wikipedia.org/wiki?curid=4280914" title="Ruth (Nevada)">
Ruth (Nevada)

Ruth – jednostka osadnicza w Stanach Zjednoczonych, w stanie Nevada, w hrabstwie White Pine.

</doc>
<doc id="4280915" url="https://pl.wikipedia.org/wiki?curid=4280915" title="Józefów (Rychwał)">
Józefów (Rychwał)

Józefów – część miasta Rychwał w Polsce położona w województwie wielkopolskim, w powiecie konińskim, w gminie Rychwał.
Józefów znajduje się w południowej części miasta, około kilometra od głównej części. Ma charakter ulicówki.

</doc>
<doc id="4280916" url="https://pl.wikipedia.org/wiki?curid=4280916" title="Vito Andolini">
Vito Andolini



</doc>
<doc id="4280917" url="https://pl.wikipedia.org/wiki?curid=4280917" title="Yoder (Kansas)">
Yoder (Kansas)

Yoder – jednostka osadnicza w Stanach Zjednoczonych, w stanie Kansas, w hrabstwie Reno.

</doc>
<doc id="4280920" url="https://pl.wikipedia.org/wiki?curid=4280920" title="Baker (Nevada)">
Baker (Nevada)

Baker – jednostka osadnicza w Stanach Zjednoczonych, w stanie Nevada, w hrabstwie White Pine. Jest miejscowością położoną najbliżej Parku Narodowego Wielkiej Kotliny, w której ma siedzibę dyrekcja parku.

</doc>
<doc id="4280921" url="https://pl.wikipedia.org/wiki?curid=4280921" title="Tingri">
Tingri

Tingri lub Dingri (tyb. དིང་རི་རྫོང་, Wylie: "ding ri rdzong", ZWPY: "Tingri Zong"; ) – powiat w południowej części Tybetańskiego Regionu Autonomicznego, w prefekturze Xigazê. W 1999 roku powiat liczył 45 157 mieszkańców.
&lt;br&gt;

</doc>
<doc id="4280922" url="https://pl.wikipedia.org/wiki?curid=4280922" title="Lund (Nevada)">
Lund (Nevada)

Lund – jednostka osadnicza w Stanach Zjednoczonych, w stanie Nevada, w hrabstwie White Pine.

</doc>
<doc id="4280923" url="https://pl.wikipedia.org/wiki?curid=4280923" title="Ignacy Houwalt">
Ignacy Houwalt

Ignacy Houwalt (ur. 29 lipca 1744 w Balbierzyszkach, zm. 5 maja 1807) – polski duchowny rzymskokatolicki, prałat żmudzki, sufragan-elekt wileński.
Biografia.
W 1769 otrzymał święcenia prezbiteriatu. W 1789 znalazł się w pięcioosobowym gronie administratorów diecezji wileńskiej, którym bp Ignacy Jakub Massalski na czas swojej nieobecności powierzył rządy biskupstwem.
20 sierpnia 1804 mianowany biskupem pomocniczym wileńskim oraz biskupem in partibus infidelium aradeńskim. Do śmierci 5 maja 1807 nie przyjął sakry biskupiej.

</doc>
<doc id="4280925" url="https://pl.wikipedia.org/wiki?curid=4280925" title="Choanoderma">
Choanoderma



</doc>
<doc id="4280926" url="https://pl.wikipedia.org/wiki?curid=4280926" title="Sa’gya">
Sa’gya

Sa’gya lub Sajia (tyb. ས་སྐྱ་རྫོང, Wylie: "sa skya rdzong", ZWPY: "Sa’gya Zong"; ) – powiat we południowej części Tybetańskiego Regionu Autonomicznego, w prefekturze Xigazê. W 1999 roku powiat liczył 43 405 mieszkańców.

</doc>
<doc id="4280930" url="https://pl.wikipedia.org/wiki?curid=4280930" title="Superintendent ceł">
Superintendent ceł

Superintendent ceł królewskich – urzędnik celny zarządzający prowincją celną (komorą celną) w Królestwie Polskim w XVIII wieku. Podporządkowany był bezpośrednio Komisji Skarbu Koronnego.
Superintendenci mieli nad celnikami zwierzchni dozór oraz czuwali, aby celnicy żadnych się nie dopuszczali niegodziwości, niemniej, iż zebrane po cłach summy, bez wszelkiego uszczuplenia, po odtrąceniu sobie samej tylko ich płacy, do Skarbu wnieśli.

</doc>
<doc id="4280931" url="https://pl.wikipedia.org/wiki?curid=4280931" title="Connemara Pony">
Connemara Pony



</doc>
<doc id="4280933" url="https://pl.wikipedia.org/wiki?curid=4280933" title="Straż Narodowa (1918–1919)">
Straż Narodowa (1918–1919)

Straż Narodowa – miejska organizacja paramilitarna, strzegąca porządku, tworzona w Warszawie w sierpniu i wrześniu 1918, istniejąca do połowy stycznia 1919. Jej podstawą były warszawska organizacja Sokoła, Towarzystwo „Rozwój” i organizacja dowborczyków.
Struktura i rola.
Pierwszym dowódcą Straży Narodowej był płk Jan Wroczyński, od listopada 1918 zastąpił go płk Bolesław Jaźwiński. Po odzyskaniu niepodległości była utrzymywana przez miasto i wspomagała Milicję Miejską. Jej struktury stanowiło pięć rejonów, każdy utworzony na obszarze kilku dotychczasowych komisariatów (jednostek podziału administracyjnego Warszawy powołanych w 1916). Ich naczelnikami byli: Jan Gebethner, K. Noskiewicz, Kl. Starzyński, Emil Rauer i Tadeusz Dymowski, urzędujący w siedzibach komisariatów. Straż Narodowa działała także w Piasecznie, Wilanowie i Jabłonnie.
Straż Narodowa miała, według swojego statutu, służyć ochronie mieszkańców Warszawy przed anarchią, ochronie majątku i pomocy władzom miejskim. Zgodnie z informacjami prasy z listopada 1918 dostępnymi w publikacjach źródłowych, podporządkowano jej dotychczasowego komendanta milicji miejskiej, porucznika M. Łączkowskiego. Z kolei Straż Narodowa ze swoim naczelnikiem, pułkownikiem Jaźwińskim, podlegała komendantowi miasta, pułkownikowi Minkiewiczowi, a pod jej ochroną znalazły się „magazyny, składy, urządzenia i budowle miejskie, w części i rządowe”; powierzono jej także dbanie o bezpieczeństwo na ulicach.
Prasa donosiła 14 listopada 1918 o powoływaniu żydowskiej straży bezpieczeństwa, która miała być przydzielona do Straży Narodowej i dbać o bezpieczeństwo w częściach miasta zamieszkanych przez ludność żydowską.
Magistrat miejski uchwalił w połowie listopada 1918 wypłacanie funkcjonariuszom Straży Narodowej poborów i dodatku żywnościowego z kasy miasta oraz złożenie wniosku o przyszłą refundację tych kosztów ze skarbu państwa.
Działania.
Członkowie SN wzięli udział w rozbrajaniu żołnierzy wojsk okupacyjnych w listopadzie 1918.
Na przełomie listopada i grudnia 1918 do Straży Narodowej należało około 6 tysięcy osób. W grudniu Straż popadła w konflikt z władzami z powodu swojego prawicowego charakteru i w efekcie została zredukowana do około 2 tysięcy członków.
Czynny i zorganizowany udział jej członków w próbie przewrotu płk. Mariana Januszajtisa w nocy z 4 na 5 stycznia 1919 był przyczyną likwidacji organizacji do połowy stycznia 1919. Funkcjonariusze Straży m.in. aresztowali członków rządu, a kolumna jej członków próbowała opanować Belweder, ówczesną siedzibę Józefa Piłsudskiego, i zatrzymała się dopiero wobec postawy uzbrojonych w broń maszynową i przygotowanych do otwarcia ognia żołnierzy ochrony.

</doc>
<doc id="4280934" url="https://pl.wikipedia.org/wiki?curid=4280934" title="Falun (Kansas)">
Falun (Kansas)

Falun – jednostka osadnicza w Stanach Zjednoczonych, w stanie Kansas, w hrabstwie Saline.

</doc>
<doc id="4280935" url="https://pl.wikipedia.org/wiki?curid=4280935" title="Milew">
Milew

1 miejscowość w Polsce:
1 część miasta w Polsce:
Inne:

</doc>
<doc id="4280937" url="https://pl.wikipedia.org/wiki?curid=4280937" title="Kipp">
Kipp

Kipp – jednostka osadnicza w Stanach Zjednoczonych, w stanie Kansas, w hrabstwie Saline.

</doc>
<doc id="4280942" url="https://pl.wikipedia.org/wiki?curid=4280942" title="Lhazê">
Lhazê

Lhazê (tyb. ལྷ་རྩེ་རྫོང, Wylie: "lha rtse rdzong", ZWPY: "Lhazê Zong"; ) – powiat we południowej części Tybetańskiego Regionu Autonomicznego, w prefekturze Xigazê. W 1999 roku powiat liczył 47 252 mieszkańców.

</doc>
<doc id="4280944" url="https://pl.wikipedia.org/wiki?curid=4280944" title="Edward Bates">
Edward Bates

Edward Bates (ur. 4 września 1793 w hrabstwie Goochland, zm. 25 marca 1869 w Saint Louis) – amerykański polityk.
Życiorys.
Urodził się 4 września 1793 roku na terenie hrabstwa Goochland. Jego braćmi byli Frederick Bates i James Woodson Bates. Ukończył Charlotte Hall Military Academy, a następnie służył jako sierżant ochotniczej brygady w czasie wojny z Wielką Brytanią. Następnie przeniósł się do Saint Louis, gdzie studiował prawo, został przyjęty do palestry i otworzył prywatą praktykę. na przełomie drugiej i trzeciej dekady XIX wieku pracował jako prokurator okręgowy i stanowy. W 1822 roku zasiadł w legislaturze stanowej Missouri. W 1827 roku został wybrany na dwuletnią kadencję do Izby Reprezentantów z ramienia Partii Demokratyczno-Republikańskiej. Po bezskutecznej reelekcji powrócił do praktykowania prawa i ponownie zasiadł w legislaturze stanowej w 1830 roku. W 1850 roku odmówił przyjęcia stanowiska sekretarza wojny w gabinecie Millarda Fillmore’a. W 1861 roku prezydent Abraham Lincoln zaproponował mu objęcie funkcji prokuratora generalnego. Bates piastował to stanowisko do września 1864 roku. Zmarł 25 marca 1869 w Saint Louis.

</doc>
<doc id="4280945" url="https://pl.wikipedia.org/wiki?curid=4280945" title="Parafia Najświętszej Maryi Panny Wniebowziętej w Drzeczkowie">
Parafia Najświętszej Maryi Panny Wniebowziętej w Drzeczkowie

Parafia Najświętszej Maryi Panny Wniebowziętej w Drzeczkowie – parafia rzymskokatolicka, znajdująca się w archidiecezji poznańskiej, w dekanacie rydzyńskim.
W parafii posługują księża archidiecezjalni. Parafia posiada kościół filialny w miejscowości Popowo Wonieskie.

</doc>
<doc id="4280950" url="https://pl.wikipedia.org/wiki?curid=4280950" title="McGill (Nevada)">
McGill (Nevada)

McGill – jednostka osadnicza w Stanach Zjednoczonych, w stanie Nevada, w hrabstwie White Pine.

</doc>
<doc id="4280951" url="https://pl.wikipedia.org/wiki?curid=4280951" title="Preston (Nevada)">
Preston (Nevada)

Preston – jednostka osadnicza w Stanach Zjednoczonych, w stanie Nevada, w hrabstwie White Pine.

</doc>
<doc id="4280952" url="https://pl.wikipedia.org/wiki?curid=4280952" title="Kamienica przy Rynku 14 we Wrocławiu">
Kamienica przy Rynku 14 we Wrocławiu

Kamienica przy Rynku 14 – kamienica na wrocławskim Rynku, na południowej pierzei Rynku, tzw. stronie "Złotego Pucharu".
Historia kamienicy i jej architektura.
Najstarszy budynek murowany na parceli nr 14 został wzniesiony w pierwszej połowie XIV wieku. Pierwotnie miał on 14 metrów szerokości a od strony frontowej znajdowało się przedproże. Z tego okresu zachowało się kwadratowe, o wymiarach 11 × 11 metrów, frontowe pomieszczenie piwniczne przekryte gotyckim, żebrowym, krzyżowym sklepieniem.
W drugiej połowie XIV wieku parcela została zwężona a kamienica przebudowana na dwutraktowy i dwupiętrowy budynek z trzyosiową fasadą zakończonym późnogotyckim szczytem uskokowym. W XVII wieku nad wejściem umieszczono portal z wykrępowanym boniowaniem opinającym archiwoltę, węgary i toskańskie pilastry. Nad belką znajdowała się płaskorzeźba anioła&lt;ref&gt;Szkic portalu w kamienicy nr 14 ref&gt;. Pod koniec XVI wieku kamienica została przebudowana, o czym ma świadczyć portal w przyziemiu.
W latach 1863-1873 w kamienicy znajdowała się księgarnia Leopolda Priebatscha. W 1872 roku budynek został kolejny raz gruntownie przebudowany. Zgodnie z projektem Ubera, fasada kamienicy zyskała neorenesansową formę a wnętrza budynku zostały przystosowane do funkcji handlowo-mieszkalnej. W 1896 w kamienicy znajdował się dom handlowy Geschäfthaus, gdzie swoje sklepy mieli m.in. kupiec H Rosenthal, firma Lampen Fabrik, Glas &amp; Porzelan, Küchen Magazyn. W 1899 i w 1934 roku fasada budynku została znacznie uproszczona.
Właściciele i postacie związane z kamienicą.
Od 1367 roku właścicielem kamienicy była rodzina Bock (Bockynne), Nicolaus Bock (do 1383) i jego żona Elisabeth Bock (od 1383 do 1423). W kolejnych latach kamienica była własnością jej wnuczek: Katarzyny i jej męża Janco Grwbera oraz od 1439 roku Hedwig i jej męża Filipa (Philipp) Jawrera (Jauer, Jawor). Jauer był kupcem, w 1438 roku przyjętym do prawa miejskiego prawa miejskie. Od 1441 do 1466 roku był na przemian ławnikiem lub radnym. W grudniu 1466 roku, pełniąc funkcje rajcy nadzorującego urząd młyński, został przyłapany na kradzieży publicznych pieniędzy. Został uwięziony, a dzięki wstawiennictwu legata papieskiego zwolniony za kaucją. W 1469 roku sprzedał kamienicę nr 14 zięciowi, również kupcowi, Sebaldowi Sauermannowi
Sebald Sauermann był obywatelem Wrocławia od 1466 roku. Pochodził z Gefrees we Frankonii, z korzeniami związanymi z Norymbergą. Jako kupiec utrzymywał kontakty z Węgrami, Małopolską i Łużycami. W 1492 roku otrzymał cesarskie przywileje herbowe. Od 1486 do 1507 roku był dwudziestodwukrotnie wybierany na ratusz, osiągając drugie miejsce w ławie i trzecie w radzie. W latach 1485-1486 i 1493-1497 był witykiem kościoła Św. Elżbiety a w 1499 prowizorem szpitala Św. Trójcy. Jego wizerunek wraz z żoną i 22 dziećmi został uwieczniony na epitafium z 1508 roku w kościele Św. Elżbiety. Sauermann właścicielem kamienicy był do 1473 roku, kiedy to nabył narożną kamienicę nr 12. W kolejnych latach kupiec również właścicielem kamienicy przy Rynku nr 35 (1493 - 1500) i kamienicy przy Rynku nr 49 (1499-1501).
Nowymi właścicielami kamienicy zostali Andreas i Gertruda Iban i w ich posiadaniu znajdowała się do 1501 roku.
Po 1945.
W wyniku działań wojennych w 1945 roku kamienica została uszkodzona. W latach 1948-1953 dokonano jej odbudowy według projektu Stanisława Zakrzewskiego i nadano charakter handlowo-biurowy. Budynek ma pięć kondygnacji zwieńczonych płaskim dachem.
Na parterze kamienicy od kilkudziesięciu lat mieści się informacja turystyczna.

</doc>
<doc id="4280953" url="https://pl.wikipedia.org/wiki?curid=4280953" title="Milew (Rychwał)">
Milew (Rychwał)

Milew – część miasta Rychwał w Polsce położona w województwie wielkopolskim, w powiecie konińskim, w gminie Rychwał.
Milew znajduje się w południowej części miasta, ponad kilometr od głównej części. Ma charakter ulicówki i jest skupiony przy jednej ulicy: Milewo.

</doc>
<doc id="4280956" url="https://pl.wikipedia.org/wiki?curid=4280956" title="Ngamring">
Ngamring

Ngamring lub Angren (tyb. ངམ་རིང་རྫོང, Wylie: "ngam ring rdzong", ZWPY: "Ngamring Zong"; ) – powiat w południowej części Tybetańskiego Regionu Autonomicznego, w prefekturze Xigazê. W 1999 roku powiat liczył 45 293 mieszkańców.

</doc>
<doc id="4280957" url="https://pl.wikipedia.org/wiki?curid=4280957" title="James Speed">
James Speed

James Speed (ur. 11 marca 1812 w hrabstwie Jefferson, zm. 25 czerwca 1887 w Louisville) – amerykański polityk.
Życiorys.
Urodził się 11 marca 1812 roku, na terenie hrabstwa Jefferson. Ukończył St. Joseph's College, na następnie podjął studia prawnicze na Transylvania University i został przyjęty do palestry. W 1847 roku zasiadł w legislaturze stanowej Kentucky, gdzie zasiadał do lat 60. XIX wieku. W grudniu 1864 prezydent Abraham Lincoln zaproponował mu objęcie stanowiska prokuratora generalnego. Speed zrezygnował ze stanowiska po nieco ponad półtora roku i powrócił do praktykowania prawa. Zmarł 25 czerwca 1887 roku w Louisville.

</doc>
<doc id="4280958" url="https://pl.wikipedia.org/wiki?curid=4280958" title="NRP Vouga (1933)">
NRP Vouga (1933)

NRP Vouga – portugalski niszczyciel z dwudziestolecia międzywojennego, jeden z siedmiu niszczycieli typu "Douro". Okręt został zwodowany 25 stycznia 1933 roku w brytyjskiej stoczni Yarrow Shipbuilders w Glasgow, a w skład Marinha Portuguesa wszedł 24 czerwca 1933 roku. Jednostka, modernizowana w latach 40. i 50. XX wieku, została skreślona z listy floty 3 czerwca 1967 roku, jako ostatni z niszczycieli typu "Douro".
Projekt i budowa.
NRP „Vouga” był jednym z pięciu portugalskich niszczycieli typu "Douro" (po sprzedaży jednostki prototypowej Kolumbii zwanego też typem "Vouga"), które zamówiono na podstawie 10-letniego planu rozbudowy floty z 1930 roku. Projekt okrętu powstał w 1931 roku w brytyjskiej stoczni Yarrow Shipbuilders, która na mocy podpisanego 12 czerwca 1931 roku kontraktu zbudowała dwie jednostki i wyprodukowała siłownie dla wszystkich niszczycieli. Stocznia wzorowała się na wprowadzonym do służby w 1927 roku brytyjskim niszczycielu HMS „Ambuscade”, lekko modyfikując uzbrojenie i przystosowując okręt do stawiania min. 
„Vouga” zbudowany został w stoczni Yarrow w Glasgow (numer budowy 1624). Stępkę okrętu położono w 1931 roku, został zwodowany 25 stycznia 1933 roku, a ukończono go 24 czerwca 1933 roku. Jednostka otrzymała tradycyjną dla niszczycieli portugalskich nazwę, pochodzącą od rzek – w tym przypadku rzeki Vouga oraz oznaczenie burtowe „V”.
Dane taktyczno-techniczne.
„Vouga” był średniej wielkości niszczycielem, z klasyczną dla niszczycieli okresu międzywojennego architekturą – uskokiem kadłuba w ⅓ długości, odkrytym od góry pomostem bojowym, dwoma kominami i dwoma masztami. Długość całkowita wynosiła 98,45 metra (93,57 metra między pionami), szerokość 9,45 metra i średnie zanurzenie 3,35 metra. Wysokość metacentryczna wynosiła 4,93 metra. Wyporność standardowa wynosiła 1219 ton, zaś pełna 1563 tony. Okręt napędzany był przez umieszczone na śródokręciu dwa zestawy turbin parowych Parsonsa z przekładniami Curtissa o łącznej mocy 33 000 KM, do których parę (o ciśnieniu 28 at) dostarczały trzy wodnorurkowe kotły Yarrow. Dwa wały napędowe poruszały dwoma trójłopatowymi śrubami, obracającymi się na zewnątrz od płaszczyzny symetrii okrętu. Prędkość maksymalna wynosiła 36 węzłów. Okręt zabierał 296 ton mazutu (maksymalnie 345 ton), co zapewniało zasięg maksymalny 3500 Mm przy prędkości ekonomicznej 15 węzłów.
Głównym uzbrojeniem artyleryjskim były cztery pojedyncze działa kalibru 120 mm (4,7 cala) L/45 Vickers–Armstrong Mark IX, osłonięte maskami przeciwodłamkowymi (jedno na pokładzie dziobowym, jedno w superpozycji na nadbudówce dziobowej, jedno na pokładzie rufowym i jedno na nadbudówce rufowej, także w superpozycji), z zapasem 140 sztuk amunicji o masie 22,7 kg na lufę. Masa całkowita działa wynosiła 3400 kg, długość 5,6 metra, szybkostrzelność 12 strz./min, prędkość wylotowa pocisku 915 m/s, a maksymalna donośność 19 500 metrów (przy kącie podniesienia lufy 45°). Broń przeciwlotniczą stanowiły trzy pojedyncze dwufuntowe działka przeciwlotnicze Vickers kal. 40 mm L/39 Mark VIII, z zapasem 1500 pocisków o masie 0,916 kg na lufę, umieszczone na rufowym pokładzie ochronnym (dwa) i między kominami (jedno). Masa działka wynosiła 279 kg, prędkość wylotowa pocisku 610 m/s, maksymalny kąt podniesienia lufy 85°, donośność maksymalna 7160 metrów, a pułap 4300 metrów. Uzbrojenie uzupełniały dwa poczwórne aparaty torpedowe kal. 533 mm (21 cali), dwa miotacze bomb głębinowych z zapasem 12 bomb oraz 20 min. 
Zarówno broń artyleryjska, jak i torpedowa dysponowały systemami kierowania ogniem, wspomagane dwoma dalmierzami Vickersa, umieszczonymi na dachu pomostu: o bazie 3 metrów dla dział kal. 120 mm i 4-metrowym dla działek przeciwlotniczych. Wyposażenie uzupełniały trzy reflektory, system sygnalizacji podwodnej, echosonda, żyrokompas, radiostacja, dwie szalupy, kuter roboczy oraz dwie tratwy ratunkowe. 
W momencie wejścia do służby załoga okrętu składała się ze 127 oficerów, podoficerów i marynarzy.
Służba.
Po zakończeniu budowy i odbiorze niszczyciel wyruszył w drogę do kraju, osiągając go 8 sierpnia 1933 roku. Przed wybuchem II wojny światowej „Vouga” (wraz z bliźniaczymi jednostkami „Tejo” i „Douro”) stacjonował w Lizbonie. Po wybuchu działań wojennych, mimo neutralności, okręt wraz z innymi niszczycielami uczestniczył w patrolach wzdłuż wybrzeża oraz pomiędzy Azorami i Maderą. 20 lutego 1940 roku „Vouga” uratował 40 rozbitków z holenderskiego statku „Alkmaar” o pojemności 6982 BRT, który 16 lutego wszedł na skały w okolicach São Filipe na Wyspach Zielonego Przylądka.
W latach 1943–1944 dokonano wzmocnienia uzbrojenia przeciwlotniczego okrętu, montując trzy pojedyncze działka Oerlikon 20 mm L/70 (dwa po bokach pomostu, a jedno za drugim kominem), jak również dodano na rufie dwie zrzutnie bomb głębinowych i zamontowano ASDIC . Kolejną, poważną modernizację okrętu przeprowadzono w latach 1946–1949 w Wielkiej Brytanii (na mocy kontraktu na remont pięciu bliźniaczych niszczycieli o łącznej wartości 1,4 mln £, podpisanego ze stoczniami Yarrow i Vickers–Armstrong): wzmocniono przedni maszt, usunięto przedni poczwórny aparat torpedowy (przenosząc na jego miejsce działko kal. 40 mm, uprzednio umieszczone między kominami), wyremontowano kotły i turbiny, skrócono tylny komin, usunięto 3-metrowy dalmierz, zamontowano natomiast radionamiernik, radary Typ 293 i 291M, dalocelownik artyleryjski Typ 285P4 oraz 10 tratw ratunkowych. W wyniku modernizacji wyporność standardowa wzrosła do 1238 ton (pełna do 1563 ton), a liczebność załogi do 184 osób.
W 1951 lub 1952 roku okręt otrzymał nowy numer taktyczny NATO – D334. 28 października 1957 roku podczas wizyty w Wielkiej Brytanii „Vouga”, „Tejo” i „Lima”, płynąc w eskorcie slupu „Bartolomeu Dias” z prezydentem Francisco Craveiro Lopesem na pokładzie, weszły na wysokości Greenwich na mieliznę, nie odnosząc poważniejszych uszkodzeń. W latach 1957–1959 w lizbońskiej stoczni CUF niszczyciel przeszedł ostatnią już modernizację, która objęła demontaż dwóch umieszczonych w superpozycji dział kal. 120 mm i instalację w ich miejsce trzylufowego miotacza Squid kal. 305 mm (na dziobie) oraz podwójnego stanowiska działek przeciwlotniczych Bofors kal. 40 mm L/60 (na rufie). Wymieniono też wyposażenie radioelektroniczne okrętu, m.in. radar Typ 291M zastąpiono nowszym MLA1, zamontowano nowy sprzęt łączności oraz utworzono bojowe centrum informacji (CIC).
Okręt został skreślony z listy floty po 34 latach służby 3 czerwca 1967 roku, jako ostatni z niszczycieli typu "Douro".

</doc>
<doc id="4280962" url="https://pl.wikipedia.org/wiki?curid=4280962" title="Artur Radziwiłł (ekonomista)">
Artur Radziwiłł (ekonomista)

Artur Maciej Radziwiłł (ur. 26 września 1974 w Warszawie) – polski ekonomista, urzędnik państwowy i działacz organizacji międzynarodowych oraz gospodarczych, w latach 2014–2015 podsekretarz stanu w Ministerstwie Finansów i jednocześnie Główny Rzecznik Dyscypliny Finansów Publicznych i pełnomocnik rządu do spraw wprowadzenia euro przez Rzeczpospolitą Polską oraz w 2015 pełnomocnik rządu do spraw wspierania reform na Ukrainie.
Życiorys.
Ukończył VI Liceum Ogólnokształcące im. Tadeusza Reytana w Warszawie (1993). Absolwent studiów z ekonomii międzynarodowej na Uniwersytecie Sussex (1997) i ekonomicznych na Uniwersytecie Warszawskim (1998). Uczestniczył w studiach doktoranckich na University of London (2003–2008) oraz w czteroletnim kursie „Columbia Program” prowadzonym we współpracy z Uniwersytetem Columbia. Specjalizował się w zakresie finansów publicznych, rynku pracy, transformacji i integracji monetarnej.
Od 1998 związany z Fundacją CASE (Center for Social and Economic Research), angażując się w projekty makroekonomiczne w krajach postkomunistycznych: Armenii, Azerbejdżanie, Rumunii, Kazachstanie, Ukrainie. Od 1998 do 1999 doradca rządu Mołdawii. Doszedł do stanowiska wiceprezesa zarządu CASE, które pełnił od 2004 do 2007. W latach 2008–2009 pracował w McKinsey &amp; Company. Od 2009 do 2014 kierował wydziałem w Organizacji Współpracy Gospodarczej i Rozwoju. Był pracownikiem Banku Światowego, a także Międzynarodowej Organizacji Pracy, Niemieckiej Agencji Pomocy Technicznej i Globalnej Sieci Rozwoju.
7 maja 2014 powołany na stanowisko podsekretarza stanu w Ministerstwie Finansów, odpowiedzialnego za wydatki budżetowe. Następnie obejmował jednocześnie inne posady rządowe: Głównego Rzecznika Dyscypliny Finansów Publicznych (10 czerwca 2014), Pełnomocnika Rządu do Spraw Wprowadzenia Euro przez Rzeczpospolitą Polską (3 lipca 2014) oraz Pełnomocnika Rządu do Spraw Wspierania Reform na Ukrainie (19 marca 2015). 26 listopada 2015 zakończył pełnienie wszystkich tych funkcji (jednocześnie z jego dymisją zlikwidowano fotel pełnomocnika rządu ds. wprowadzenia euro).
W styczniu 2016 rozpoczął pracę w Europejskim Banku Odbudowy i Rozwoju jako dyrektor do spraw analizy ekonomicznej i polityki zagranicznej.
Życie prywatne.
Pochodzi z rodziny szlacheckiej pieczętującej się herbem Trąby. Jest synem Macieja Mikołaja Antoniego Radziwiłła i Stanisławy Janiny z domu Szczepek. W 2008 zawarł związek małżeński z Sylwią Marią Thomas, z którą ma troje dzieci: syna Macieja Ferdynanda (ur. 2011) oraz córki Konstancję Marię (ur. 2010) i Annę Teklę (ur. 2017). Zna języki rosyjski, angielski i francuski.

</doc>
<doc id="4280963" url="https://pl.wikipedia.org/wiki?curid=4280963" title="Tilburg Universiteit">
Tilburg Universiteit

Tilburg Universiteit (ned: "Station Tilburg Universiteit") – stacja kolejowa w Tilburgu, w prowincji Brabancja Północna, w Holandii. Stacja znajduje się na linii Breda – Eindhoven.

</doc>
<doc id="4280964" url="https://pl.wikipedia.org/wiki?curid=4280964" title="Liang Rui">
Liang Rui

Liang Rui (; ur. 18 czerwca 1994) – chińska lekkoatletka specjalizująca się w chodzie sportowym.
W maju 2018 podczas drużynowych mistrzostw świata w chodzie w chińskim Taicang, w swoim debiucie na tak długim dystansie, ustanowiła rekord świata w chodzie na 50 kilometrów wynikiem 4:04:36.
Osiągnięcia.
Medalistka chińskich Igrzysk Narodowych.

</doc>
<doc id="4280966" url="https://pl.wikipedia.org/wiki?curid=4280966" title="Uniwersytet Papieski">
Uniwersytet Papieski



</doc>
<doc id="4280967" url="https://pl.wikipedia.org/wiki?curid=4280967" title="Xaitongmoin">
Xaitongmoin

Xaitongmoin lub Xietongmen (tyb. བཞད་མཐོང་སྨོན་རྫོང, Wylie: "bzhad mthong smon rdzong", ZWPY: "Xaitongmoin Zong"; ) – powiat we południowej części Tybetańskiego Regionu Autonomicznego, w prefekturze Xigazê. W 1999 roku powiat liczył 40 641 mieszkańców.

</doc>
<doc id="4280969" url="https://pl.wikipedia.org/wiki?curid=4280969" title="SimilarWeb">
SimilarWeb

SimilarWeb – strona internetowa dostarczająca danych analitycznych, rankingów, popularności, podobieństwa i danych o stronach internetowych. Przedstawia estymowane statystyki witryn internetowych oraz aplikacji mobilnych. Przedstawia informacje o ogólnym ruchu na stronie, zachowania użytkowników, lokalizację wizyt oraz ich źródła.
SimilarWeb był początkowo rozszerzeniem przeglądarki wchodzącym w skład pakietu. Strona została utworzona przez powstałe w sierpniu 2007 przedsiębiorstwo SimilarGroup z Tel Awiw-Jafa. W 2013 roku została udostępniona płatna wersja strony SimilarWeb Pro. W sierpniu stronę odwiedziło milion unikalnych użytkowników oraz otrzymała ona 3,5 miliona dolarów wsparcia finansowego od Davida Alliance’a, Moshe’a Lichtmana i Docor International. Strona dostępna jest w trzech wersjach językowych: angielskiej, francuskiej i japońskiej.

</doc>
<doc id="4280970" url="https://pl.wikipedia.org/wiki?curid=4280970" title="Katarzyna Kępka (wiceminister)">
Katarzyna Kępka (wiceminister)



</doc>
<doc id="4280971" url="https://pl.wikipedia.org/wiki?curid=4280971" title="Henry Stanbery">
Henry Stanbery

Henry Stanbery (ur. 20 lutego 1803 w Nowym Jorku, zm. 26 czerwca 1881 tamże) – amerykański polityk.
Życiorys.
Urodził się 20 lutego 1803 roku w Nowym Jorku. Jedenaście lat później jego rodzina przeniosła się do Ohio, a Henry Stanbery wstąpił do Washington College, który ukończył w 1819 roku. Studiował nauki prawne i został przyjęty do palestry. W 1846 roku został wybrany prokuratorem generalnym stanu Ohio. W 1866 roku prezydent Andrew Johnson zaproponował mu objęcie stanowiska prokuratora generalnego. Stanbery zrezygnował z funkcji wiosną 1868 roku, by móc bronić prezydenta podczas trwania procesu jego impeachmentu. Po zakończeniu procesu Johnson ponownie zaoferował mu nominację do gabinetu, a także do Sądu Najwyższego, lecz Senat nie wyraził akceptacji dla żadnej z tych funkcji. Stanbery zmarł 26 czerwca 1881 roku w Nowym Jorku.

</doc>
<doc id="4280972" url="https://pl.wikipedia.org/wiki?curid=4280972" title="Lazi">
Lazi



</doc>
<doc id="4280974" url="https://pl.wikipedia.org/wiki?curid=4280974" title="Plac Luizy">
Plac Luizy

Plac Luizy (fr. Place Louise, nid. Louizaplein) – plac w Regionie Stołecznym Brukseli w Belgii. Plac znajduje się na granicy gmin miejskich Brukseli, Ixelles i Saint-Gilles. 
Nazwa upamiętnia postać Ludwiki Marii, Królowej Belgów. Plac powstał jako punkt wyjścia dla Alei Luizy wiodącej z Brukseli do Bois de la Cambre. 
Pod placem znajduje się stacja metra Louise/Louiza.

</doc>
<doc id="4280976" url="https://pl.wikipedia.org/wiki?curid=4280976" title="Bainang">
Bainang

Bainang lub Bailang (tyb. པ་སྣམ་རྫོང, Wylie: "pa snam rdzong", ZWPY: "Banam Zong"; ) – powiat w południowej części Tybetańskiego Regionu Autonomicznego, w prefekturze Xigazê. W 1999 roku powiat liczył 41 516 mieszkańców.

</doc>
<doc id="4280977" url="https://pl.wikipedia.org/wiki?curid=4280977" title="Kirkel (przystanek kolejowy)">
Kirkel (przystanek kolejowy)

Kirkel (niem: "Bahnhof Kirkel") – przystanek osobowy w Kirkel, w kraju związkowym Saara, w Niemczech. Według DB Station&amp;Service ma kategorię 6. Znajduje się na linii Mannheim – Saarbrücken. 

</doc>
<doc id="4280980" url="https://pl.wikipedia.org/wiki?curid=4280980" title="Gare de Thann-Centre">
Gare de Thann-Centre

Gare de Thann-Centre – przystanek osobowy w miejscowości Thann, w departamencie Górny Ren, w regionie Grand Est, we Francji. Jest zarządzany przez SNCF i obsługiwany przez pociągi TER Grand Est.
Od 12 grudnia 2010 jest obsługiwana również przez tramwaj dwusystemowy linii 3.
Położenie.
Znajduje się na linii Lutterbach – Kruth, na km 14,384 między stacjami Thann i Thann-Saint-Jacques, na wysokości 340 m n.p.m. 

</doc>
<doc id="4280982" url="https://pl.wikipedia.org/wiki?curid=4280982" title="Sokołów (Rychwał)">
Sokołów (Rychwał)

Sokołów – część miasta Rychwał w Polsce położona w województwie wielkopolskim, w powiecie konińskim, w gminie Rychwał.
Sokołów znajduje się we wschodniej części miasta, około 1,5 km od głównej części.

</doc>
<doc id="4280984" url="https://pl.wikipedia.org/wiki?curid=4280984" title="Rinbung">
Rinbung

Rinbung lub Renbu (tyb. རིན་སྤུངས་རྫོང, Wylie: "rin spungs rdzong", ZWPY: "Rinbung Zong"; ) – powiat we południowej części Tybetańskiego Regionu Autonomicznego, w prefekturze Xigazê. W 1999 roku powiat liczył 30 694 mieszkańców.

</doc>
<doc id="4280986" url="https://pl.wikipedia.org/wiki?curid=4280986" title="Rui Liang">
Rui Liang



</doc>
<doc id="4280988" url="https://pl.wikipedia.org/wiki?curid=4280988" title="Edwards Pierrepont">
Edwards Pierrepont

Edwards Pierrepont (ur. 4 marca 1817 w North Haven, zm. 6 marca 1892 w Nowym Jorku) – amerykański polityk.
Życiorys.
Urodził się 4 marca 1817 roku w North Haven. Ukończył studia na Uniwersytecie Yale oraz w New Haven Law School, został przyjęty do palestry i otworzył prywatną praktykę prawniczą w Columbus. W połowie lat 40. XIX wieku przeniósł się do Nowego Jorku, gdzie dekadę później pełnił funkcję sędziego sądu stanowego (Supreme Court of the State of New York). W 1862 został członkiem komisji wojskowej do spraw więźniów państwowych, pod nadzorem federalnych władz wojskowych. Pod koniec lat 60. pełnił funkcję prokuratora stanowego Nowego Jorku. W 1875 prezydent Ulysses Grant zaproponował mu objęcie stanowiska prokuratora generalnego. Rok później zrezygnował z funkcji w gabinecie i został posłem pełnomocnym w Wielkiej Brytanii. Na placówce dyplomatycznej przebywał do 1877. Zmarł 6 marca 1892 roku w Nowym Jorku.

</doc>
<doc id="4280989" url="https://pl.wikipedia.org/wiki?curid=4280989" title="Iznalloz (stacja kolejowa)">
Iznalloz (stacja kolejowa)

Iznalloz (hiszp. "Estación de Iznalloz") – stacja kolejowa w Iznalloz, w Prowincji Grenada, we wspólnocie autonomicznej Andaluzja, w Hiszpanii.
Położenie stacji.
Znajduje się na linii kolejowej Moreda – Grenada w km 23,977.

</doc>
<doc id="4280990" url="https://pl.wikipedia.org/wiki?curid=4280990" title="Wózek rowerowy">
Wózek rowerowy

Wózek rowerowy – pojazd o szerokości powyżej 0,9 m, przeznaczony do przewozu osób lub rzeczy, poruszany siłą mięśni osoby jadącej tym pojazdem. Wózek rowerowy może być wyposażony w uruchamiany naciskiem na pedały pomocniczy napęd elektryczny zasilany prądem o napięciu nie wyższym niż 48 V o znamionowej mocy ciągłej nie większej niż 250 W, którego moc wyjściowa zmniejsza się stopniowo i spada do zera po przekroczeniu prędkości 25 km/h.

</doc>
<doc id="4280994" url="https://pl.wikipedia.org/wiki?curid=4280994" title="Kenia (komiks)">
Kenia (komiks)

Kenia (tytuł oryg. "Kenya") – francuska seria komiksowa z gatunku science fiction, autorstwa Luiza Eduarda De Oliveiry, tworzącego pod pseudonimem Leo (scenariusz i rysunki), i Rodolphe'a Daniela Jacquette'a, tworzącego pod pseudonimem Rodolphe (scenariusz i dialogi). Została opublikowana w pięciu tomach w latach 2001–2009 przez wydawnictwo Dargaud. W Polsce seria ukazała się nakładem wydawnictwa Egmont Polska w jednym albumie zbiorczym w 2018.
Kontynuacjami "Kenii" są serie komiksowe "Namibia" (5 tomów, 2010–2015) i "Amazonie" (3 tomy, od 2016). 
Opis fabuły.
W 1947 roku Kenii dochodzi do tajemniczych wydarzeń: pojawiają się niezidentyfikowane obiekty latające, nieznane gigantyczne zwierzęta, a w czasie safari znika grupa turystów. Kathy Austin, nowa lokalna nauczycielka historii, a w rzeczywistości agentka MI6, organizuje wyprawę do dżungli, by rozwikłać zagadkę zaginięcia. W zespole poszukiwawczym są jednak szpiedzy innych mocarstw. 

</doc>
<doc id="4280998" url="https://pl.wikipedia.org/wiki?curid=4280998" title="Mühlhausen (Thür)">
Mühlhausen (Thür)

Mühlhausen (Thür) () – stacja kolejowa w Mühlhausen/Thüringen, w kraju związkowym Turyngia, w Niemczech. Znajduje się na linii Gotha – Leinefelde. Według DB Station&amp;Service ma kategorię 4. 

</doc>
<doc id="4281001" url="https://pl.wikipedia.org/wiki?curid=4281001" title="Zespół pojazdów">
Zespół pojazdów

Zespół pojazdów – pojazdy złączone ze sobą w celu poruszania się po drodze jako całość, nie dotyczy to pojazdów złączonych w celu holowania. Pojazd użytkowy może powstać m.in. w wyniku złączenia samochodu osobowego, autobusu, samochodu dostawczego, ciągnika siodłowego, ciągnika rolniczego z przyczepą, bądź naczepą. Dopuszczalna prędkość poruszania się zespołu pojazdów zdolnego rozwinąć prędkość co najmniej 40 km/h wynosi: na drodze krajowej do 70 km/h (na drodze krajowej o dwóch pasach do 80 km/h), na drodze ekspresowej i autostradzie do 80 km/h.
Prawo o ruchu drogowym w Polsce.
Długość pojazdu nie może przekraczać w przypadku:
W Polsce na drogach publicznych poruszanie się dłuższych zespołów pojazdów niż 22 m wymaga każdorazowo odpowiedniego zezwolenia. Z omawianego tutaj limitu długości zwolnione są pojazdy szynowe np. tramwaje.

</doc>
<doc id="4281004" url="https://pl.wikipedia.org/wiki?curid=4281004" title="Penalva (stacja kolejowa)">
Penalva (stacja kolejowa)

Penalva (port: "Estação Ferroviária de Penalva") – stacja kolejowa w Quinta do Anjo (gmina Palmela), w dystrykcie Setúbal, w Portugalii. Znajduje się na Linha do Sul. Jest obsługiwana przez pociągi prywatnego przewoźnika Fertagus.
Historia.
Stacja ta została otwarta 6 października 2004 r.

</doc>
<doc id="4281005" url="https://pl.wikipedia.org/wiki?curid=4281005" title="Sławomir Żałobka">
Sławomir Żałobka

Sławomir Żałobka (ur. 6 marca 1965) – polski urzędnik państwowy, z wykształcenia prawnik, w 2015 podsekretarz stanu w Ministerstwie Infrastruktury i Rozwoju.
Życiorys.
Ukończył studia na Wydziale Prawa i Administracji Uniwersytetu Warszawskiego, pracował następnie w służbie cywilnej. Przez ponad 20 lat był zatrudniony w Ministerstwie Finansów, Ministerstwie Edukacji Narodowej, Kancelarii Prezesa Rady Ministrów oraz Urzędzie Służby Cywilnej na stanowiskach kierowniczych (m.in. jako dyrektor generalny) i eksperckich. Był również członkiem Rady Zamówień Publicznych oraz arbitrem w sprawach o zamówienia publiczne. Był przedstawicielem Fundacji Europejskiego Instytutu Administracji Publicznej (EIPA) w Polsce.
9 lutego 2015 został podsekretarzem stanu w Ministerstwie Infrastruktury i Rozwoju, odpowiedzialnym za kolej i lotnictwo. Odwołany ze stanowiska 16 listopada 2015.

</doc>
<doc id="4281006" url="https://pl.wikipedia.org/wiki?curid=4281006" title="Charles Devens">
Charles Devens

Charles Devens (ur. 4 kwietnia 1820 w Charlestown, zm. 7 stycznia 1891 w Bostonie) – amerykański polityk.
Życiorys.
Urodził się 4 kwietnia 1820 roku w Charlestown. Ukończył studia na Uniwersytecie Harvarda, studiował nauki prawne i otworzył prywatną praktykę w Massachusetts. Pod koniec lat 40. XIX wieku zasiadał w legislaturze stanowej, a następnie pełnił funkcję marshala. W latach 1854–1861 ponownie praktykował prawo w Worcester, a z chwilą wybuchu wojny secesyjnej, wstąpił na służbę do Armii Unii i został majorem dowodzącym niezależnym batalionem strzelców. Został ranny w bitwach pod Fair Oaks i Chancellorsville i dosłużył się stopnia generała majora. Po wojnie powrócił do praktykowania prawa, a w 1873 roku został sędzią stanowego Sądu Najwyższego. W 1877 roku prezydent Rutherford Hayes zaproponował mu objęcie stanowiska prokuratora generalnego, które piastował do końca kadencji prezydenckiej. W 1881 roku powrócił do funkcji sędziego. Zmarł 7 stycznia 1891 roku w Bostonie.

</doc>
<doc id="4281007" url="https://pl.wikipedia.org/wiki?curid=4281007" title="Leopold Heinrich von Goltz">
Leopold Heinrich von Goltz



</doc>
<doc id="4281012" url="https://pl.wikipedia.org/wiki?curid=4281012" title="Serbia na Letnich Igrzyskach Olimpijskich 2016">
Serbia na Letnich Igrzyskach Olimpijskich 2016

Serbia na Letnich Igrzyskach Olimpijskich 2016 – występ kadry sportowców reprezentujących Serbię na igrzyskach olimpijskich w Rio de Janeiro. Reprezentacja liczyła 103 zawodników – 58 mężczyzn i 45 kobiet. Był to czwarty start reprezentacji Serbii na letnich igrzyskach olimpijskich.
Reprezentanci.
Koszykówka.
Turniej mężczyzn.
Trener: Aleksandar Đorđević
Grupa A
Turniej kobiet.
Trener: Marina Maljković
Grupa B
Lekkoatletyka.
Dziesięciobój
Piłka siatkowa.
Turniej kobiet.
Trener: Zoran Terzić
Piłka wodna.
Turniej mężczyzn.
Trener: Dejan Savić

</doc>
<doc id="4281015" url="https://pl.wikipedia.org/wiki?curid=4281015" title="Koziarnia (wąwóz)">
Koziarnia (wąwóz)

Koziarnia – wąwóz będący lewym odgałęzieniem Doliny Sąspowskiej w Ojcowskim Parku Narodowym (OPN). Górna jego część zaczyna się wśród pól miejscowości Wola Kalinowska, następnie wąwóz opada w kierunku południowo-wschodnim, a potem południowym przez porośnięte lasem obszary OPN. Ma wylot w środkowej części Doliny Sąspowskiej przy trzypiętrowym budynku Instytutu Geofizyki PAN w Ojcowie. W latach 1982-90 budynek został przebudowany. Dawniej był to pensjonat "Koziarnia" wybudowany na początku XX wieku.
W wąwozie jest kilka grup wapiennych skał. Największe znajdują się w orograficznie lewych zboczach. W kolejności od góry w dół wąwozu są to skały Szlachcicowa, Sadłowa i Koziarnia. Niewielka bezimienna skała znajduje się także tuż przy budynku Instytutu Geofizyki. Wraz z Koziarnią tworzy skalną bramę otaczającą wylot wąwozu Koziarnia. Na skałach tych rośnie bogata flora roślin kserotermicznych, występują liczne gatunki bezkręgowców. Wąwóz jest suchy, ma płaskie dno, w dużej części pokryte pastwiskami.
W wąwozie Koziarnia są liczne jaskinie i schroniska. W 1992 r. podczas inwentaryzacji skartowano w wąwozie Koziarnia 47 jaskiń i schronisk o łącznej długości 611 m. Najdłuższymi obiektami są jaskinie Koziarnia, Jaskinia Sadlana, Jaskinia Niedostępna i Tunel Stromy. W jaskini Tunel Wielki w 2016 r. prowadzono badania archeologiczne. W jej namulisku znaleziono liczne artefakty: ceramikę naczyniową, wyroby z kości i krzemienia, przedmioty metalowe, kości zwierzęce, a także fragmenty kości należące do co najmniej 18 ludzi w wieku od około 6 miesięcy do 60 lat.
Wąwóz znajduje się na obszarze OPN. Dnem wąwozu prowadzi leśna droga, ale wejście do wąwozu wymaga zgody dyrekcji OPN. 

</doc>
<doc id="4281017" url="https://pl.wikipedia.org/wiki?curid=4281017" title="Centaurus (komiks)">
Centaurus (komiks)

Centaurus – francuska seria komiksowa z gatunku science fiction, której autorami są scenarzyści: Luiz Eduardo De Oliveiry (pseudonim Leo) i Rodolphe Daniel Jacquette (pseudonim Rodolphe) oraz rysownik Zoran Janjetov. Ukazywała się od 2015 do 2019 nakładem wydawnictwa Delcourt. W Polsce serię opublikowało wydawnictwo Timof i cisi wspólnicy.
Opis fabuły.
Akcja serii rozgrywa się w dalekiej przyszłości. 9800 ziemian podróżuje statkiem kosmicznym, który od ponad 400 lat pełni misję poszukiwania planety nadającej się do zamieszkania. Lądują w końcu na planecie Vera, sądząc, że stanie się dla nich nowym domem. Jednak po krótkiej eksploracji miejsca przybysze przekonują się, że jest ono wrogie i niebezpieczne. 

</doc>
<doc id="4281019" url="https://pl.wikipedia.org/wiki?curid=4281019" title="Sylwester Marciniak">
Sylwester Marciniak

Sylwester Adam Marciniak (ur. 6 grudnia 1957 w Rakoniewicach) – polski prawnik, sędzia Naczelnego Sądu Administracyjnego, od 2014 wiceprzewodniczący, a od 2020 przewodniczący Państwowej Komisji Wyborczej.
Życiorys.
Urodził się 6 grudnia 1957 w Rakoniewicach, w rodzinie Eugeniusza i Cecylii. Odbył studia prawnicze na Uniwersytecie im. Adama Mickiewicza, po ich ukończeniu studiów został powołany do odbycia przeszkolenia w ramach wojskowego szkolenia studentów, które w ówczesnym stanie prawnym było jedną z form obowiązkowej służby wojskowej. Przeszkolenie odbył w Szkole Oficerów Rezerwy przy Ośrodku Szkolenia Wojskowej Służby Wewnętrznej w Mińsku Mazowieckim. Po zakończeniu szkolenia i praktyki został mianowany oficerem rezerwy WSW. Wykładowca na szkoleniach m.in. dla doradców podatkowych, pracowników administracji, adwokatów i radców prawnych, członek komisji egzaminacyjnej dla doradców podatkowych i kolegium redakcyjnego „Przeglądu Podatkowego”.
Rozpoczął orzekanie w sądownictwie powszechnym. Został sędzią w wydziale cywilnym i ksiąg wieczystych Sądu Rejonowego w Grodzisku Wielkopolskim, a od 1995 – sędzią wydziału cywilno-odwoławczego Sądu Wojewódzkiego w Poznaniu. W latach 1994–1998 był członkiem Krajowej Rady Sądownictwa. W 1998 powołany przez prezydenta na sędziego Naczelnego Sądu Administracyjnego (ośrodek zamiejscowy w Poznaniu). Przystąpił do orzekania w Izbie Finansowej NSA, został przewodniczącym Wydziału Informacji Sądowej oraz rzecznikiem prasowym NSA. W grudniu 2014 wybrany nowym członkiem i zastępcą szefa Państwowej Komisji Wyborczej (ze wskazania szefa NSA). W styczniu 2020 znalazł się w kolejnym składzie PKW, a 11 lutego tegoż roku objął funkcję jej przewodniczącego.
Mieszka w Rakoniewicach.
W 1993 odznaczony Srebrnym Krzyżem Zasługi.

</doc>
<doc id="4281020" url="https://pl.wikipedia.org/wiki?curid=4281020" title="Oaklawn-Sunview">
Oaklawn-Sunview

Oaklawn-Sunview – jednostka osadnicza w Stanach Zjednoczonych, w stanie Kansas, w hrabstwie Sedgwick.

</doc>
<doc id="4281021" url="https://pl.wikipedia.org/wiki?curid=4281021" title="Kangmar">
Kangmar

Kangmar lub Kangma (tyb. ཁང་དམར་རྫོང, Wylie: "khang dmar rdzong", ZWPY: "Kangmar Zong"; ) – powiat we południowej części Tybetańskiego Regionu Autonomicznego, w prefekturze Xigazê. W 1999 roku powiat liczył 19 306 mieszkańców.

</doc>
<doc id="4281024" url="https://pl.wikipedia.org/wiki?curid=4281024" title="Godfryd II Bezdzietny">
Godfryd II Bezdzietny

Godfryd II Bezdzietny (ur. około 965, zm. 26 września 1023) – był synem hrabiego Gotfryda I z Verdun i Matyldy saskiej. W 1012 został mianowany przez króla niemieckiego Henryka II księciem Dolnej Lotaryngii. Ta nominacja była częścią polityki ottońskiej, żeby chronić ich zachodnią część Rzeszy przed Francją.
Ponieważ Godfryd nie pochodził z Dolnej Lotaryngii, ale z Górnej Lotaryngii, nie był zaangażowany w interesy arystokracji dolnolotaryngijskiej i w związku z tym mógł całkowicie poświęcić się interesom swego króla. Z tego powodu podejmował różne kampanie przeciwko wszelkim wrogom królestwa. Godfryd wraz ze swoim bratem Hermanem z Ename, hrabią w Brabancji, wziął udział w bitwie pod Florennes (1015) przeciwko dynastii z Louvain (hrabiom Hainaut i Louvain) i w bitwie pod Vlaardingen przeciwko hrabiom Holandii (1018).
26 września 1023 zmarł bez potomków, a jego młodszy brat, Gozelo I Wielki został jego następcą jako książę Dolnej Lotaringii.

</doc>
<doc id="4281026" url="https://pl.wikipedia.org/wiki?curid=4281026" title="Wakarusa (Kansas)">
Wakarusa (Kansas)

Wakarusa – jednostka osadnicza w Stanach Zjednoczonych, w stanie Kansas, w hrabstwie Shawnee.

</doc>
