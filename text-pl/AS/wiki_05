<doc id="4281027" url="https://pl.wikipedia.org/wiki?curid=4281027" title="Stefan Orzechowski (żołnierz)">
Stefan Orzechowski (żołnierz)

Stefan Orzechowski ur. 27 sierpnia 1904 w Łodzi, zm. 13 czerwca 2002 – podpułkownik Wojska Polskiego, pamiętnikarz-monografista 5 Kresowej Dywizji Piechoty.
Życiorys.
Młodość.
Stefan Orzechowski urodził się 27 sierpnia 1904 roku w Łodzi. Jego rodzicami byli Stanisław, technik włókienniczy i Julianna z Jankowskich. W 1923 r. ukończył w Łodzi gimnazjum handlowe. Jako uczeń był aktywnym drużynowym w Związku Harcerstwa Polskiego i w Harcerskim Klubie Sportowym, gdzie uprawiał grę w piłkę nożną.
Jego służba wojskowa rozpoczęła się w 1924 r., kiedy to został powołany do wojska. Ukończył Szkołę Podchorążych Rezerwy w Skierniewicach. Na stopień podporucznika został mianowany ze starszeństwem z 1 stycznia 1930 w korpusie oficerów rezerwy piechoty. W 1934 pozostawał w ewidencji Powiatowej Komendy Uzupełnień Łódź Miasto II. Posiadał wówczas przydział do 31 Pułku Strzelców Kaniowskich.
Pracując od 1926 roku w oddziale bilansowym Izby Skarbowej w Łodzi, podjął zarazem studia na Wydziale Nauk Ekonomicznych i Społecznych Warszawskiej Wolnej Wszechnicy (Oddział w Łodzi). Następnym jego miejscem pracy od 1929 roku była „Elektrobudowa, S. A.” działająca w przemyśle maszynowym – producent między innymi silników elektrycznych i transformatorów. Zajmował się tam ewidencją kosztów ich produkcji, a następnie od 1935 roku, do wybuchu wojny 1 września 1939 – kierował działem sprzedaży.
Początki służby wojskowej.
W czasie kampanii wrześniowej 1939 walczył w szeregach baonu strzelców nr 4, który był przydzielony do 10 Dywizji Piechoty. Batalion ten po rozbiciu w walkach wycofano w okolice Modlina, a następnie Brześcia nad Bugiem. Planowano bowiem wykorzystać go wraz z innymi wycofanymi oddziałami przy tworzeniu linii obrony opartej o Wisłę i San. Plan ten jednak nie został zrealizowany, ponieważ wschodnią granicę Polski przekroczyła Armia Czerwona, a Wojsko Polskie obowiązywał rozkaz nie stawiania oporu.
Niewola w sowieckim obozie pracy przymusowej.
Następny rozdział życiorysu Orzechowskiego – to niewola sowiecka w której znalazł się wraz ze swym oddziałem w nocy z 17 na 18 września 1939. Został wtedy przydzielony do obozu żołnierskiego, ponieważ ukrył swój stopień oficerski. W przeciwnym razie mógłby zostać ofiarą mordu katyńskiego popełnionego w 1940 roku na oficerach Wojska Polskiego.
Ten dwuletni okres spędził najpierw w jenieckim obozie pracy w pobliżu miasta Bolszoje Zaporoże (Obwód dniepropetrowski). Następnie – wobec odmowy pracy w dniu Bożego Narodzenia – został przeniesiony wraz z kolegami do tak zwanego poprawczego obozu nad Dźwiną Północną, w dół rzeki od miasta Kotłas w kierunku Morza Białego (Komi ASRR, obecnie Obwód archangielski), gdzie pracował od połowy stycznia 1940 w niezwykle surowych warunkach (śmiertelność w pierwszym roku ok. 20%, w drugim – ok. 30% – (zob. szerzej: Gułag).
Zwolnienie z obozu pracy i służba w Polskich Siłach Zbrojnych w ZSRR.
W tych warunkach dotrwał Orzechowski do sierpnia 1941, kiedy to po uderzeniu Niemiec na Rosję i zawarciu 30 lipca 1941 Układu Sikorski-Majski, wprowadzono w ZSRR tak zwaną Amnestię dla obywateli polskich i rozpoczęto rekrutację uwięzionych w łagrach Polaków do tworzonych tam oddziałów Wojska Polskiego
W tym miejscu warto zacytować Stefana Orzechowskiego, który w swej książce opisał, jak odbywało się – po wejściu w życie „amnestii” – ujawnienie ukrytych uprzednio stopni oficerskich: 
Po zwolnieniu z łagru (Gułag) i ujawnieniu stopnia oficerskiego, Orzechowski w charakterze dowódcy grupy 1200 żołnierzy, dotarł 6 września 1941 r. do 5 Dywizji Piechoty w Tatiszczewie (ros. Татищево), położonym w obwodzie saratowskim.
Następnie na wiosnę 1942 znalazł się w Dżalalabadzie (w Kirgistanie), gdzie odbywały się ćwiczenia i szkolenie oddziałów.
Ewakuacja z ZSRR i służba na Bliskim Wschodzie (Irak, Iran, Palestyna, Egipt).
Po ewakuacji z terytorium ZSRR do Iranu, a następnie do Iraku (marzec-wrzesień 1942) powierzono Orzechowskiemu stanowisko oficera wywiadowczego w dowództwie 5 Brygady, wreszcie – po 15 miesięcznych szkoleniach (1943) – otrzymał przydział do dowództwa 5 Dywizji Kresowej, w której kontynuował służbę w następnych latach w strukturach 2 Korpusu, szczególnie we Włoszech.
Stefan Orzechowski opisał funkcje Oddziału wywiadowczego 5 Kresowej Dywizji Piechoty - w tym również swoje - w następujący sposób: 
Okres służby Orzechowskiego w dywizji trwał aż do jej rozformowania w 1947 i obejmował lata: 1942 – ewakuacja z Rosji na Bliski Wschód, 1943 – przesunięcie 2 Korpusu do Palestyny, październik i częściowo listopad 1943 – wielkie manewry na terenach Palestyny i Libanu, koniec 1943 – przesunięcie części 2 Korpusu do Egiptu), styczeń 1944 przesunięcie pozostałych oddziałów do Egiptu, luty 1944 – przetransportowanie (drogą morską) Dywizji z Port Saidu do Tarentu we Włoszech. Od tej chwili rozpoczął się udział Orzechowskiego w działaniach przygotowawczych i w 14 miesięcznych walkach 2 Korpusu we Włoszech – w okresie: luty 1944 – kwiecień 1945.
Kampania włoska (między innymi Bitwa o Monte Cassino) i jej zakończenie.
W jego służbie podczas kampanii włoskiej można wyróżnić następujące fazy:
Tak więc początkiem szlaku bojowego Stefana Orzechowskiego w Italii było lądowanie 5 Kresowej Dywizji Piechoty w Tarencie (luty 1944), a jego zakończeniem – zdobycie Bolonii (kwiecień 1945). Natomiast od maja 1945 uczestniczył w służbie społecznej pełnionej przez żołnierzy 5 Kresowej Dywizji Piechoty na rzecz rodzin żołnierskich i uchodźców polskich uwolnionych z obozów niemieckich i służby wartowniczej (zwłaszcza przy magazynach wojskowych). Zakończył ją na jesieni 1946, po czym – późną jesienią 1946 – w związku z ewakuacją 2 Korpusu do Wielkiej Brytanii – znalazł się na Wyspach Brytyjskich (wraz ze sprowadzoną z Polski rodziną).
Emigracja – Wyspy Brytyjskie, Argentyna, Stany Zjednoczone i ostatnie lata.
Po rozformowaniu dywizji w 1947 – wobec trudności zatrudnienia w swym zawodzie (ekonomia, finanse) – odbył Orzechowski kurs elektromechaniczny, a następnie podjął decyzję o emigracji wraz z rodziną do Argentyny. Spędził tam okres 20 lat, by w 1967 przenieść się do Stanów Zjednoczonych, gdzie między innymi w końcowym okresie życia był zatrudniony w charakterze doradcy finansowego w szpitalu. W 2001 otrzymał awans ze stopnia majora na stopień podpułkownika. Zmarł w 2002.
Ordery i odznaczenia.
Na podstawie m.in. zdjęcia:

</doc>
<doc id="4281030" url="https://pl.wikipedia.org/wiki?curid=4281030" title="Nicola Leali">
Nicola Leali

Nicola Leali (ur. 17 lutego 1993 w Castiglione delle Stiviere) – włoski piłkarz grający na pozycji bramkarza. Od 2021 roku jest zawodnikiem Ascoli Calcio 1898 FC.
Życiorys.
Jest wychowankiem Brescii Calcio. Do kadry pierwszego zespołu dołączył w 2010 roku. W Serie A zadebiutował 15 maja 2011 w przegranym 0:1 meczu z AC Cesena. 3 lipca 2012 odszedł za około 3,8 miliona euro do Juventusu F.C. W latach 2012–2018 był wypożyczany kolejno do: Virtusu Lanciano, Spezii Calcio, AC Cesena, Frosinone Calcio, greckiego Olympiakosu SFP, belgijskiego SV Zulte Waregem i AC Perugia Calcio. 1 lipca 2018 został piłkarzem Perugii na zasadzie transferu definitywnego.

</doc>
<doc id="4281031" url="https://pl.wikipedia.org/wiki?curid=4281031" title="Milton (Kansas)">
Milton (Kansas)

Milton – jednostka osadnicza w Stanach Zjednoczonych, w stanie Kansas, w hrabstwie Sumner.

</doc>
<doc id="4281033" url="https://pl.wikipedia.org/wiki?curid=4281033" title="Piotr Krakowczyk">
Piotr Krakowczyk

Piotr Krakowczyk herbu Jastrzębiec (ur. ?, zm. 22 grudnia 1422 roku) – polski duchowny rzymskokatolicki, biskup wileński, prepozyt i kanonik wileński.
Biografia.
15 lutego (lub marca) 1415 papież Grzegorz XII prekonizował go biskupem wileńskim. Brak informacji kiedy i od kogo przyjął sakrę biskupią. Urząd biskupa pełnił do śmierci 20 grudnia 1421 lub 22 grudnia 1422.
Jako legat soboru w Konstancji razem z arcybiskupem lwowskim Janem Rzeszowskim kierował misją na Żmudzi, gdzie założyli diecezję żmudzką i kapitułę katedralną.

</doc>
<doc id="4281034" url="https://pl.wikipedia.org/wiki?curid=4281034" title="Wildflower">
Wildflower

Wildflower – drugi album zespołu The Avalanches. Został ekskluzywnie wydany cyfrowo 1 lipca 2016 w serwisie Apple Music. Tydzień później, 8 lipca, został wydany nakładem wytwórni Modular Recordings, Astralwerks, XL Recordings oraz EMI. Praca nad albumem trwała z przerwami spowodowanymi m.in. problemami zdrowotnymi jednego z producentów, Robbiego Chatera, prawie 16 lat. Album odniósł sukces zarówno komercyjny jak i artystyczny, osiągnął szczyt listy przebojów w rodzimym kraju - Australii, oraz 10 miejsce na brytyjskiej liście przebojów.
Lista utworów.
Utwór bonusowy dostępny w wersji cyfrowej

</doc>
<doc id="4281035" url="https://pl.wikipedia.org/wiki?curid=4281035" title="Levant (Kansas)">
Levant (Kansas)

Levant – jednostka osadnicza w Stanach Zjednoczonych, w stanie Kansas, w hrabstwie Thomas.

</doc>
<doc id="4281039" url="https://pl.wikipedia.org/wiki?curid=4281039" title="Weskan">
Weskan

Weskan – jednostka osadnicza w Stanach Zjednoczonych, w stanie Kansas, w hrabstwie Wallace.

</doc>
<doc id="4281040" url="https://pl.wikipedia.org/wiki?curid=4281040" title="Dekanat iwacewicki">
Dekanat iwacewicki

Dekanat iwacewicki – jeden z ośmiu dekanatów wchodzących w skład eparchii pińskiej i łuninieckiej Egzarchatu Białoruskiego Patriarchatu Moskiewskiego.

</doc>
<doc id="4281043" url="https://pl.wikipedia.org/wiki?curid=4281043" title="Marienthal (Kansas)">
Marienthal (Kansas)

Marienthal – jednostka osadnicza w Stanach Zjednoczonych, w stanie Kansas, w hrabstwie Wichita.

</doc>
<doc id="4281046" url="https://pl.wikipedia.org/wiki?curid=4281046" title="Piqua (Kansas)">
Piqua (Kansas)

Piqua – jednostka osadnicza w Stanach Zjednoczonych, w stanie Kansas, w hrabstwie Woodson.

</doc>
<doc id="4281048" url="https://pl.wikipedia.org/wiki?curid=4281048" title="Andrzej Goskowicz">
Andrzej Goskowicz

Andrzej Goskowicz herbu Szeliga (ur. ?, zm. 1491) – polski duchowny rzymskokatolicki, biskup wileński w latach 1481–1491, członek rady hospodarskiej Wielkiego Księstwa Litewskiego w latach 1482–1483, kanonik i archidiakon wileński.
Biografia.
Syn Piotra Goskowicza z Wilna. Historycy nie są zgodni co do jego pochodzenia. Wymieniane jest głównie pochodzenie mieszczańskie, jednak jako argument na przynależność do stanu szlacheckiego, niektórzy badacze wskazują posiadanie herbu.
Uzyskał doktorat obojga praw na Akademii Krakowskiej. Był kanonikiem i archidiakonem wileńskim.
27 sierpnia 1481 papież Sykstus IV prekonizował go biskupem wileńskim. Brak informacji kiedy i od kogo przyjął sakrę biskupią. Urząd biskupa pełnił do śmierci w 1491. Przewodniczył uroczystościom pogrzebowym Kazimierza, późniejszego świętego, które miały miejsce w katedrze wileńskiej.

</doc>
<doc id="4281050" url="https://pl.wikipedia.org/wiki?curid=4281050" title="Andrzej Szeliga">
Andrzej Szeliga



</doc>
<doc id="4281053" url="https://pl.wikipedia.org/wiki?curid=4281053" title="Loch Morar">
Loch Morar

Loch Morar (gael. "Loch Mhòrair") – jezioro w północno-zachodniej Szkocji, w hrabstwie Highland, na terenie krainy Lochaber.
Jezioro rozciąga się z zachodu na wschód na długości niemal 19 km i liczy 26,7 km² powierzchni. Lustro jeziora położone jest na wysokości około 10 m n.p.m. Głębokość sięga 310 m, co czyni je najgłębszym jeziorem na Wyspach Brytyjskich. Z zachodniego krańca jeziora wypływa rzeka Morar, około 2 km na zachód uchodząca do zatoki Sound of Sleat. Wybrzeże jeziora jest w znacznej mierze niezamieszkane.
Według lokalnego folkloru w głębinach jeziora ma zamieszkiwać potwór zwany Morag. Pierwsze doniesienia pochodzą z 1887 roku.

</doc>
<doc id="4281055" url="https://pl.wikipedia.org/wiki?curid=4281055" title="Nacisk osi">
Nacisk osi

Nacisk osi – suma nacisków, jaką na drogę wywierają koła znajdujące się na jednej osi.
Maksymalny nacisk osi to największy nacisk kół na podłoże danej osi pojazdu obciążonego, określony przez producenta w zależności od konstrukcji pojazdu oraz konstrukcji tej osi.
Dopuszczalny nacisk osi to największy nacisk wywierany na podłoże przez koła danej osi pojazdu obciążonego, określony na podstawie przepisów
W transporcie kolejowym jest to suma statycznych pionowych sił koła wywieranych na tor przez zestaw kołowy lub parę niezależnych kół, podzielona przez przyspieszenie ziemskie.

</doc>
<doc id="4281059" url="https://pl.wikipedia.org/wiki?curid=4281059" title="Antreville">
Antreville

Antreville – jednostka osadnicza w Stanach Zjednoczonych, w stanie Karolina Południowa, w hrabstwie Abbeville.

</doc>
<doc id="4281062" url="https://pl.wikipedia.org/wiki?curid=4281062" title="Dekanat janowski">
Dekanat janowski

Dekanat janowski – jeden z ośmiu dekanatów wchodzących w skład eparchii pińskiej i łuninieckiej Egzarchatu Białoruskiego Patriarchatu Moskiewskiego.

</doc>
<doc id="4281064" url="https://pl.wikipedia.org/wiki?curid=4281064" title="Linia kolejowa Hildesheim – Goslar">
Linia kolejowa Hildesheim – Goslar

Linia kolejowa Hildesheim – Goslar – ważna dwutorowa i niezelektryfikowana linia kolejowa w kraju związkowym Dolna Saksonia, w Niemczech. Łączy Hildesheim z Goslar.

</doc>
<doc id="4281065" url="https://pl.wikipedia.org/wiki?curid=4281065" title="Lake Secession">
Lake Secession

Lake Secession – jednostka osadnicza w Stanach Zjednoczonych, w stanie Karolina Południowa, w hrabstwie Abbeville.

</doc>
<doc id="4281069" url="https://pl.wikipedia.org/wiki?curid=4281069" title="Belvedere (Karolina Południowa)">
Belvedere (Karolina Południowa)

Belvedere – jednostka osadnicza w Stanach Zjednoczonych, w stanie Karolina Południowa, w hrabstwie Aiken.

</doc>
<doc id="4281073" url="https://pl.wikipedia.org/wiki?curid=4281073" title="Clearwater (Karolina Południowa)">
Clearwater (Karolina Południowa)

Clearwater – jednostka osadnicza w Stanach Zjednoczonych, w stanie Karolina Południowa, w hrabstwie Aiken.

</doc>
<doc id="4281074" url="https://pl.wikipedia.org/wiki?curid=4281074" title="Dekanat lachowicki (eparchia pińska i łuniniecka)">
Dekanat lachowicki (eparchia pińska i łuniniecka)

Dekanat lachowicki – jeden z ośmiu dekanatów wchodzących w skład eparchii pińskiej i łuninieckiej Egzarchatu Białoruskiego Patriarchatu Moskiewskiego.

</doc>
<doc id="4281076" url="https://pl.wikipedia.org/wiki?curid=4281076" title="Gloverville">
Gloverville

Gloverville – jednostka osadnicza w Stanach Zjednoczonych, w stanie Karolina Południowa, w hrabstwie Aiken.

</doc>
<doc id="4281082" url="https://pl.wikipedia.org/wiki?curid=4281082" title="Drużynowe Mistrzostwa Świata w Chodzie Sportowym 2018">
Drużynowe Mistrzostwa Świata w Chodzie Sportowym 2018

2. IAAF Drużynowe Mistrzostwa Świata w Chodzie Sportowym "(ang. 2018 IAAF World Race Walking Team Championships") – zawody lekkoatletyczne w chodzie sportowym, które odbyły się w chińskim Taicang w dniach 5–6 maja 2018 roku.
Decyzję o powierzeniu chińskiemu miastu organizacji zawodów podjęła Rada IAAF podczas 207. posiedzenia tej organizacji 30 listopada 2016 roku w Monako. Pierwotnym gospodarzem zawodów miało być rosyjskie Czeboksary, jednakże jesienią 2015 roku, w związku ze skandalem dopingowym w Rosji, IAAF zawiesił w prawach członka Wszechrosyjską Federację Lekkiej Atletyki. Na mocy tej decyzji Rosja straciła m.in. prawo do organizacji mistrzostw świata juniorów oraz pierwszych dwóch edycji drużynowego czempionatu w chodzie. Na początku września 2016 roku IAAF rozpoczął procedurę wyboru nowego gospodarza zawodów. Chęć zorganizowania imprezy wyraziło 6 krajowych związków lekkoatletycznych: Ekwador (Guayaquil), Meksyk (Monterrey), Ukraina (Kijów), Japonia (Tokio), Tunezja (Hammamet) oraz Chiny (Taicang), jednak tylko chińskie miasto wystosowało oficjalną kandydaturę.

</doc>
<doc id="4281083" url="https://pl.wikipedia.org/wiki?curid=4281083" title="Graniteville (Karolina Południowa)">
Graniteville (Karolina Południowa)

Graniteville – jednostka osadnicza w Stanach Zjednoczonych, w stanie Karolina Południowa, w hrabstwie Aiken.

</doc>
<doc id="4281086" url="https://pl.wikipedia.org/wiki?curid=4281086" title="Wielka szóstka (serial animowany)">
Wielka szóstka (serial animowany)

Wielka szóstka: Serial (ang. "Big Hero 6: The Series", od 2017) – amerykański serial animowany, będący kontynuacją filmu "Wielka szóstka" z 2014 roku.
Premierowa emisja serialu rozpoczęła się 20 listopada 2017 na kanałach Disney Channel i Disney XD. Oficjalna premiera serialu odbyła się 9 czerwca 2018 roku na antenie Disney Channel. Polska premiera serialu odbyła się 30 kwietnia 2018 na antenie Disney XD. Od 16 lipca 2018 serial jest emitowany na antenie Disney Channel.
Przed premierą serialu, dnia 14 marca 2017 roku, zostało potwierdzone, że serial został przedłużony o drugi sezon. Potwierdzony również został trzeci sezon.
W grudniu 2020 roku zapowiedziano spin-off zatytułowany "Baymax!", który zadebiutował w 2022 roku na Disney+. 
Fabuła.
Akcja serialu rozgrywa się po wydarzeniach z filmu "Wielka szóstka". Opowiada o kolejnych przygodach czternastoletniego geniusza, Hiro Hamady, i jego przyjaciela-robota Baymaxa. Chłopak próbuje odnaleźć się jako najmłodsza osoba uczęszczająca do Franksoyo Institute of Technology, a po godzinach chroni miasto przed złem wraz ze swoją drużyną superbohaterów.

</doc>
<doc id="4281096" url="https://pl.wikipedia.org/wiki?curid=4281096" title="Yvonne Audette">
Yvonne Audette

Yvonne Audette (ur. 22 kwietnia 1930 w Sydney) – australijska malarka
Biografia.
W 1952 po nieukończonych studiach pod kierunkiem m.in. Johna Passmore'a i Godfreya Millera opuściła Australię i wyjechała do Ameryki. Osiedliła się w Nowym Jorku. W 1955 wyjechała do Europy gdzie zaczęła malować obrazy abstrakcyjne pracując we Florencji. W 1966 wróciła na stałe do Australii.

</doc>
<doc id="4281100" url="https://pl.wikipedia.org/wiki?curid=4281100" title="Langley (Karolina Południowa)">
Langley (Karolina Południowa)

Langley – jednostka osadnicza w Stanach Zjednoczonych, w stanie Karolina Południowa, w hrabstwie Aiken.

</doc>
<doc id="4281101" url="https://pl.wikipedia.org/wiki?curid=4281101" title="Lewocki Potok">
Lewocki Potok



</doc>
<doc id="4281102" url="https://pl.wikipedia.org/wiki?curid=4281102" title="Warrenville (Karolina Południowa)">
Warrenville (Karolina Południowa)

Warrenville – jednostka osadnicza w Stanach Zjednoczonych, w stanie Karolina Południowa, w hrabstwie Aiken.

</doc>
<doc id="4281108" url="https://pl.wikipedia.org/wiki?curid=4281108" title="Judyta Maria Szwabska">
Judyta Maria Szwabska



</doc>
<doc id="4281110" url="https://pl.wikipedia.org/wiki?curid=4281110" title="Adam Rippon">
Adam Rippon

Adam Richard Rippon (ur. 11 listopada 1989 w Scranton) – amerykański łyżwiarz figurowy, startujący w konkurencji solistów. Brązowy medalista olimpijski z Pjongczangu (2018, drużynowo), mistrz czterech kontynentów (2010) oraz mistrz Stanów Zjednoczonych (2016). Zakończył karierę sportową 19 listopada 2018.
Jest pierwszym amerykańskim sportowcem, który zdobył medal olimpijski jako otwarcie zadeklarowany gej podczas zimowych igrzysk olimpijskich.
Życiorys.
Wczesne lata.
Urodził się w Scranton w stanie Pensylwania. Jest najstarszy spośród sześciorga dzieci Kelly i Ricka Rippon. Przed swoimi pierwszymi urodzinami przeszedł na Uniwersytecie Yale operację ciężkiej wady słuchu, z którą się urodził. Operacja przywróciła mu słuch niemal całkowicie.
Kariera.
Naukę jazdy na łyżwach rozpoczął w wieku dziesięciu lat, gdy jego matka zaprowadziła go na lodowisko i kupiła pierwsze łyżwy. W latach 2000–2007 był trenowany przez Jelenę Siergiejewą. W zawodach kategorii juniorów oraz juniorów młodszych zadebiutował w sezonie 2004/2005 i bardzo szybko zaczął osiągać pierwsze sukcesy.
Kariera juniorska.
Po wygranych w zawodach regionalnych, w sezonie 2007/2008 rozpoczął dominację w juniorskich zawodach międzynarodowych. Oprócz tego w 2007 rozpoczął współpracę z trenerem Nikołajem Morozowem. W zawodach z cyklu Junior Grand Prix wygrał w Rumunii i zajął drugie miejsce w Bułgarii, po czym zapewnił sobie triumf w finale Junior Grand Prix w Polsce. Został również mistrzem Stanów Zjednoczonych juniorów oraz mistrzem świata juniorów. Drugi tytuł mistrza świata juniorów wywalczył rok później, debiutując równocześnie w zawodach seniorskich. Nie brał w tym sezonie udziału w żadnych innych zawodach juniorskich.
Kariera seniorska.
W sezonie 2008/2009 zadebiutował w zawodach seniorów z cyklu Grand Prix, zajmując 5. miejsce w Cup of Russia i 8. lokatę w Skate America. W styczniu 2009 rozstał się z dotychczasowym trenerem Morozowem i rozpoczął treningi w Toronto pod okiem dwukrotnego wicemistrza olimpijskiego, Briana Orsera. W sezonie 2009/2010 po raz pierwszy stanął na podium zawodów z cyklu Grand Prix, zdobywając brązowy medal Trophée Eric Bompard. Zaraz po tym osiągnął jeden z największych sukcesów w karierze, został mistrzem czterech kontynentów w 2010. Oprócz tego zajął szóste miejsce w pierwszym starcie w mistrzostwach świata.
W kolejnych sezonach regularnie występował w zawodach Grand Prix i mistrzostwach czterech kontynentów. W 2012 został wicemistrzem Stanów Zjednoczonych. Jego wyniki nie były na tyle zadowalające, aby zakwalifikować się na Zimowe Igrzyska Olimpijskie 2014 w Soczi. W latach 2014–2016 występował w zawodach z cyklu Challenger Series, zajmując miejsca na podium oraz zdobył tytuł wicemistrza Stanów Zjednoczonych w roku 2015 i tytuł mistrza w 2016. W sezonie 2016/2017 wrócił do występów w Grand Prix, zdobywając brązowe medale na Skate America 2016 i Trophée de France 2016. Po raz pierwszy awansował do finału Grand Prix i zajął 6. lokatę. 
W sezonie olimpijskim 2017/2018 zdobył srebrne medale na NHK Trophy 2017 i Skate America 2017. W finale Grand Prix zajął 5. miejsce. 7 stycznia 2018, po zajęciu czwartego miejsca w krajowych mistrzostwach, wywalczył awans na Zimowe Igrzyska Olimpijskie 2018 w Pjongczangu. W zawodach drużynowych podczas igrzysk olimpijskich wywalczył z reprezentacją Stanów Zjednoczonych brązowy medal. Tym samym został pierwszym amerykańskim sportowcem, który zdobył medal olimpijski jako otwarty homoseksualista podczas zimowych igrzysk olimpijskich. Indywidualnie w konkurencji solistów zajął 10. miejsce. 
Pozostała działalność.
W maju 2018 brał udział w 26. edycji amerykańskiego programu rozrywkowego "Dancing with the Stars", w której uczestniczyli jedynie sportowcy. W parze z Jenną Johnson zwyciężył w finale konkursu, rozegranego 21 maja 2018. Jesienią zasiadł w jury programu "Dancing with the Stars Kids".
Życie prywatne.
2 października 2015 w wywiadzie dla magazynu „Skating” ujawnił się jako gej.

</doc>
<doc id="4281113" url="https://pl.wikipedia.org/wiki?curid=4281113" title="Dukiełka">
Dukiełka

Dukiełka (także Dukielka) – potok płynący w południowo-wschodniej Polsce, w województwie podkarpackim, w powiecie krośnieńskim, w gminie Dukla. Według regionalizacji fizycznogeograficznej Jerzego Kondrackiego przepływa przez mezoregion Beskid Niski.
Jest lewym dopływem Jasiołki. Ma długość około 4 km. Początek bierze na południe od wsi Teodorówka. Uchodzi w Dukli do Jasiołki na wysokości około 323 m n.p.m. Oprócz Dukli i Teodorówki nad potokiem położone jest Nadole. Zlewnia Dukiełki należy do jednolitej części wód o nazwie „Jasiołka od Panny do Chlebianki” (kod RW2000142184599).
Dolina potoku pełni funkcję korytarza ekologicznego, wykorzystywanego m.in. przez nietoperze nocka dużego i podkowca małego.
Ujście Dukiełki w średniowieczu było miejscem pierwszych zabudowań miasta Dukla, postępujących od doliny Jasiołki w górę potoku. Nad ciekiem, przy jego ujściu, położony był browar, wzniesiony prawdopodobnie przed 1875, zniszczony w 1895 w wyniku pożaru. Do produkcji piwa wykorzystywano wodę z potoku.
Ciek wymieniony jest w "Rozporządzeniu Rady Ministrów z dnia 17 grudnia 2002 r. w sprawie śródlądowych wód powierzchniowych lub części stanowiących własność publiczną" jako istotny dla kształtowania zasobów wodnych oraz ochrony przeciwpowodziowej. W Dukli potok przegradza jaz ruchomy.

</doc>
<doc id="4281114" url="https://pl.wikipedia.org/wiki?curid=4281114" title="Hautes Fagnes">
Hautes Fagnes

Hautes Fagnes (niem. Hohes Venn; nid. Hoge Venen) – płaskowyż o charakterze bagnistym usytuowany głównie we wschodniej części Belgii w prowincji Liège oraz częściowo na przyległym do niej obszarze Niemiec. Nazwa w języku francuskim oznacza "wysokie bagna". Na jego terenie znajduje się najwyżej położony punkt Belgii – Signal de Botrange – 694 metry n.p.m.

</doc>
<doc id="4281115" url="https://pl.wikipedia.org/wiki?curid=4281115" title="Żurawin (Rychwał)">
Żurawin (Rychwał)

Żurawin – część miasta Rychwał w Polsce położona w województwie wielkopolskim, w powiecie konińskim, w gminie Rychwał.
Żurawin znajduje się w północnej części miasta, około 0,5 km od głównej części.

</doc>
<doc id="4281116" url="https://pl.wikipedia.org/wiki?curid=4281116" title="Kasta eusocjalna">
Kasta eusocjalna



</doc>
<doc id="4281120" url="https://pl.wikipedia.org/wiki?curid=4281120" title="Buje (Słowenia)">
Buje (Słowenia)

Buje – wieś w Słowenii, gmina Pivka. 1 stycznia 2017 liczyła 54 mieszkańców.

</doc>
<doc id="4281123" url="https://pl.wikipedia.org/wiki?curid=4281123" title="Centerville (Karolina Południowa)">
Centerville (Karolina Południowa)

Centerville – jednostka osadnicza w Stanach Zjednoczonych, w stanie Karolina Południowa, w hrabstwie Anderson.

</doc>
<doc id="4281125" url="https://pl.wikipedia.org/wiki?curid=4281125" title="Muel">
Muel



</doc>
<doc id="4281131" url="https://pl.wikipedia.org/wiki?curid=4281131" title="Valdis Muižnieks">
Valdis Muižnieks

Valdis Muižnieks (ur. 22 lutego 1935 w Rydze, zm. 29 listopada 2013) – łotewski koszykarz. W barwach ZSRR trzykrotny srebrny medalista olimpijski.
Występował na pozycji rzucającego obrońcy. W karierze był związany m.in. z klubami ASK i VEF Ryga. W barwach pierwszego klubu m.in. był czterokrotnie mistrzem ZSRR (1955-1958) i trzykrotnie zdobywał Puchar Europy Mistrzów Krajowych (1958, 1959 i 1960). Z reprezentacją ZSRR trzykrotnie sięgał po srebro igrzysk olimpijskich (1956, 1960 i 1964) oraz również trzykrotnie był mistrzem Europy (1957, 1959, 1961).

</doc>
<doc id="4281132" url="https://pl.wikipedia.org/wiki?curid=4281132" title="Biurowiec przy Rynku 9-11 we Wrocławiu">
Biurowiec przy Rynku 9-11 we Wrocławiu

Biurowiec przy Rynku 9-11 (niem.: "Städtische Sparkasse" czyli Miejska Kasa Oszczędności) – budynek biurowy na wrocławskim Rynku, dawniej Banku Zachodniego WBK (obecnie Santander Bank Polska), jeden z pierwszych wieżowców Wrocławia.
Obecny budynek znany jako siedziba Banku Zachodniego WBK został wzniesiony w latach 1930-1931 w miejsce dwóch wyburzonych kamienic nr 9 i 10-11.
Historia kamienic i ich architektura.
Kamienica nr 9.
Kamienica nr 9 miała późnogotycki rodowód. Była to ostatnia posesja ciągnąca się do zatylnej parceli na ulicy Kiełbaśniczej. W części frontowej zachowały się relikty przedproża z XIII wieku. Przed 1368 rokiem do kamienicy dołączono tylne oficyny. Pod koniec XVI wieku była to murowana, trzykondygnacyjna kamienica z czterokondygnacyjnym szczytem (według Czernera tych kondygnacji było trzy). Okna na drugiej i trzeciej kondygnacji miały obramienia ozdobione motywami kwadratów i prostokątów. Poszczególne kondygnacje szczytu były od siebie rozdzielone gzymsami. Druga kondygnacja szczytu miał jedno okno w osi i dwa okna rombowe po bokach, trzecie okno w osi fasady, a na czwartej znajdowało się okrągłe małe okienko. Pod koniec XIX wieku, przebudowie poddano część parterową gdzie, nie zważając na historyczny układ fasady, wmontowano w nadprożach dwie oszklone witryny z logo sklepu; na parterze, swój salon sprzedaży posiadała firma handlującą narzędziami "Herz &amp; Ehrlich" założona w 1846 roku. Drugi jej salon znajdował się w przyrynkowej kamienicy nr 25.
Właściciele i postacie związane z kamienicą.
W latach 1364-1436 kamienica była własnością rodziny Glesel (Gläsen). W 1436 nowym właścicielem posesji został Thomas Vogel, ale nie ma jasności czy w drodze sprzedaży. Vogel wywodził się z kręgów patrycjatu; w latach 1439-1453 był trzynastokrotnie wybierany na ławnika lub rajcę. Trudnił się kupiectwem (posiadał komory w sukiennicach), był właścicielem ziemskim, rentierem. Zmarł w 1455 roku, a cały majątek przejęła jego żona Agnes i późniejszy jej drugi mąż Kasper Kober. Kober również był ławnikiem lub rajcą wybieranym na tę funkcję w latach 1466-1474; zmarł w 1474 piastując funkcję seniora rady.
Do 1486 roku właścicielami lub współwłaścicielami kamienicy byli spadkobiercy Agnes i Kaspra; dzieci z pierwszego jak i drugiego małżeństwa oraz Hans Utman. Nieznana jest data uzyskania praw do posesji nr 9 przez Utmana. Od 1481 był on obywatelem Wrocławia a od 1478 znajdował się na liście Bractwa Ducha Świętego w Rzymie jako mieszczanin wrocławski. Był kupcem utrzymującym stosunki handlowe na Węgrzech, gdzie utrzymywał faktora w Budzie; od 1482 roku był dzierżawcą Maślic Małych. W 1486 roku jego majątek został zajęty przez sąd a powodem były liczne roszczenia jego wierzycieli. Utman zignorował nakaz sądowy, zerwał pieczęcie ze skrzyń, za co został ścięty. W lutym tego samego roku prawa własności do kamienicy zostały przeniesione na Sebalda Sauermanna i Hansa Kluge. Ten pierwszy był potentatem na rynku czynszów i nieruchomości: w latach 1469-1473 był właścicielem kamienicy przy Rynku nr 14, w latach 1493-1500 kamienicy przy Rynku nr 35 a w latach 1499-1501 kamienicy przy Rynku nr 49, a od 1472 Kamienica przy Rynku 12. Sebald Sauermann był obywatelem Wrocławia od 1466 roku. Pochodził z Gefrees we Frankonii, z korzeniami związanymi z Norymbergą. Jako kupiec utrzymywał kontakty z Węgrami, Małopolską i Łużycami. W 1492 roku otrzymał cesarskie przywileje herbowe. Od 1486 do 1507 roku był dwudziestodwukrotnie wybierany na ratusz osiągając drugie miejsce w ławie i trzecie w radzie. W latach 1485-1486 i 1493-1497 był witykiem kościoła Św. Elżbiety a w 1499 prowizorem szpitala Św. Trójcy.
W 1486 obaj udziałowcy sprzedali kamienicę Hansowi Mehelerowi, który zapłacił za nią połowę ceny, a druga połowa została rozłożona na raty. Mehel (Mehl) otrzymał obywatelstwo w 1486 roku. Był kupcem; posiadał komorę w sukiennicach, posesję w Nowym Mieście oraz kilka rent. Zmarł 2 marca 1498 roku, a jego potomkowie zrobili „świetlaną karierę po 1505 roku”.
Kamienica nr 10.
Kamienica nr 10 zwana również jako "Kamienica Pod Złotym Krzyżem" była w 1740 roku trzykondygnacyjnym budynkiem z czterokondygnacyjnym szczytem o gotyckim rodowodzie, o czym świadczy skrajnie usytuowany portal. W 1837 roku budynek, wraz z kamienicą nr 11, został zburzony a w jego miejsce wzniesiono powiększony dom z wejściem na osi i z wielobocznym dziedzińcem na dawnej działce nr 10. Nowy budynek był czterokondygnacyjny z płaskim dachem mansardowym.
Właściciele i postacie związane z kamienicą.
Od 1388 do 1421 kamienica znajdowała się w posiadaniu rodziny Riemer. W latach 1421-1425 właścicieli było kilku: Thomas Strachewicz (1421), rodzeństwo Hans i Kunze Steinkeller (1422-1425), Caspar Gleser (1425). W 1425 roku samodzielnym właścicielem kamienicy został Matthias Nosag, właściciel posesji przy ulicy Ruskiej. Po 1435 roku Nosag zainwestował w słodownię i kilka domów z uprawnieniami karczmarskimi, przez co czerpał dochody ze słodownictwa, piwowarstwa, wyszynku i wynajmu. Od 1436 roku był właścicielem słodowni znajdującej się przy ulicy Świdnickiej, koło kościoła św. Doroty. W 1446 roku kamienica została sprzedana kupcowi Matthiasowi Jentsch a po jego śmierci w 1456, odziedziczyły ją jego dzieci a w rzeczywistości, z powodu braku ich pełnoletności, ich opiekun kupiec Peter Rothe. W latach 1454-1464 zasiadał on wielokrotnie na Ratuszu w radzie, pełnił funkcję seniora i pierwszego ławnika. Pod jego kuratelą kamienica znajdowała się do 1464. Od 1465 roku rządy nad kamienicą przejęła córka Matthiasa Jentsch, która wraz z mężem Hansem Rotenbergiem sprzedała ją w 1467 roku. W rękach nowego nabywcy, Nicolausa Rindleischa, posesja znajdowała się przez kolejne trzy lata.
W 1470 roku kamienicę nabył kupiec Hans Aislinger. Pochodził on z Lauingen (Szwabia), zajmował się handlem. Już cztery lata później zlikwidował całe zadłużenie obciążające kamienicę (7 grzywien czynszu). Po jego śmierci (około 1497 roku), cały majątek dziedziczył jego syn o tym samym imieniu.
Kamienica nr 11.
Kamienica narożna miała szerokość 12 metrów. Jej pierwsza poważniejsza przebudowa miała miejsce na przełomie XV i XVI wieku. W XVIII wieku miała wygląd czterokondygnacyjnej kamienicy barokowej ze szczytem o trójkątnym tympanonie, otoczony zdwojonymi pilastrami i podwiniętymi wolutami. W 1837 roku budynek, wraz z kamienicą nr 10, został zburzony a w jego miejsce wzniesiono powiększony dom z wejściem na osi i z wielobocznym dziedzińcem na dawnej działce nr 10. Nowy budynek był czterokondygnacyjny z płaskim dachem mansardowym.
W latach 1873 -1875 w kamienicy swoją siedzibę miała księgarnia "Priebatsch’s Buchhandlung" Leopolda Priebatscha.
Właściciele i postacie związane z kamienicą.
Niewielka działka narożna, na której znajdowała się kamienica, przez niemal cały XIV wiek należała do przedstawicieli pospólstwa. W latach 1396-1421 zajmowała ją rodzina Schererów, prawdopodobnie trudniąca się piwowarstwem. Około 1426 roku właścicielem posesji został Konrad Kunze, wytwórca łuków i kusz, uprzedni właściciel w latach 1424-1426 kamienicy nr 44 na północnej pierzei Rynku. Od 1441 do 1445 kamienice zajmowali prawdopodobnie jego spadkowicze: tkacz wełniany Hans Wescher (1441) oraz Erhard i Christoph Eger (1441-1445). Dopiero od 1445 kamienica na dłużej trafiła w ręce jednego właściciela - Hansa Koppersmeda. Posesja w jego rękach a następnie jego spadkobierców, żony Barbary i córki Urszuli, znajdowała się do 1468 roku. Kolejnymi właścicielami posesji byli Hanns Prewtsch (1468-1472), Hanns Stregener (1468) oraz Bartholomeus Hertill (1484).
Od 1497 roku właścicielem kamienicy został Christoph Rindfleisch, syn Hansa Rindfleischa jednego z najbogatszych kupców wrocławskich, który okrył się niesławą za wykonanie wyroku śmierci na rabusiu, który go uprzednio napadł. Rodzinną siedzibą Rindfleischów była od 1494 roku Kamienica Pod Złotym Orłem znajdująca się pod numerem 4.
Christoph był właścicielem dwóch komór w sukiennicach i wielu nieruchomości; handlował z Łużycami, Małopolską i Węgrami. Jego osoba wraz z dwiema żonami została uwieczniona na epitafium z 1505 roku na elewacji kościoła Św. Elżbiety. Było ono wzorowane na rzeźbach Wita Stwosza i przedstawia Boga Ojca siedzącego na tronie, przed którym klęczący Jezus i Maria polecają przedstawionych poniżej Krzysztofa oraz jego żony. Zmarł w 1508 roku.
Historia gmachu Miejskiej Kasy Oszczędności.
W 1930 roku rozpoczęto budowę siedziby Miejskiej Kasy Oszczędności. Nowy budynek powstał na podstawie projektu wyłonionego w zamkniętym konkursie z 1929 roku, autorstwa Henricha Rumpa. Konkurs na nowoczesną siedzibę Miejskiej Kasy Oszczędności był pierwszym tego typu przedsięwzięciem finansowanym przez władze miejskie ówczesnego Wrocławia. Zwycięski projekt wpisywał się w ówczesne poglądy na architekturę nowoczesną, modernistyczny styl oraz nowatorskie projekty urbanistyczne i fascynacje nowojorskimi wieżowcami radcy budowlanego Wrocławia, Maxa Berga, twórcy m.in. Hali Stulecia.
W 1930 roku rozpoczęto budowę pierwszego wieżowca we Wrocławiu. Miał to być gmach o dwóch przenikających się bryłach: dziesięciokondygnacyjnej i trzynastoosiowej od strony Rynku oraz siedmiokondygnacyjnej i czternastoosiowej od strony pl. Solnego. Budynek posiadał dwukondygnacyjną piwnicę, w której umieszczono skarbiec. Żelazobetonowa konstrukcja budynku usztywniona była stropami Ackermanna i monolitycznym ścianami. Elewacja została pokryta wapieniem muszlowym. Najwyższa kondygnacja, w której znajdowała się kawiarnia, była cofnięta w stosunku do elewacji i pokryta niklowaną stalą.
Wejście główne znajdowało się od strony Rynku. Ozdobione było podwójnym portalem pokrytym wypukłymi, wzorowanymi na znanych ze sztuki egipskiej, reliefami w stylu art déco autorstwa Gustava Adolfa Schmidta. Przedstawiały różne sceny, głównie związane z apoteozą oszczędzania: z obiegiem pieniądza, ze sposobami jego zarabiania i ich wpływem na życie codzienne. Powyżej portalu umieszczony został relief ze stylizowanym herbem Wrocławia: elementy składowe herbu zostały rozbite na pięć części ułożonych w pionie, jedna pod drugą, a pod nimi umieszczono datę (1930-1931) i sygnaturę architekta.
Wnętrze budynku były również ozdobione w stylu modernistycznym: sala operacji bankowej znajdowała się na dwóch kondygnacjach (parterze i I piętrze) i oświetlona została oknami, wygiętą przeszkloną ścianą od strony północnej oraz plafonem. W sali znajdowały się filary podtrzymujące emporę, co miało nawiązywać do architektury okrętu. Na wyższe kondygnacje można było dostać się schodami oraz czterema windami, w tym windą typu paciorkowego z dwudziestoma kabinami, zachowaną i czynną do dnia obecnego. Według Wojciecha Chądzyńskiego jest to jedna z trzech w Polsce zachowanych tego typu wind i jedna z niewielu na świecie.
W 1940 roku został opracowany projekt przebudowy budynku banku oraz części zachodniej pierzei Rynku i całą północną pierzeję pl. Solnego. Jego autorem był radca budowlany magistratu Rudolf Stein. Zgodnie z projektem budynek miał zostać obniżony do piątej lub szóstej kondygnacji i pokryty stromym dachem. Z powodu II wojny światowej projekt nie został zrealizowany.
Po II wojnie światowej w budynku swoją siedzibę miał Bank Zachodni, później funkcjonujący pod nazwą Bank Zachodni WBK oraz Santander Bank Polska. W 2018 biurowiec został sprzedany.

</doc>
<doc id="4281134" url="https://pl.wikipedia.org/wiki?curid=4281134" title="Dolnja Košana">
Dolnja Košana

Dolnja Košana – wieś w Słowenii, gmina Pivka. 1 stycznia 2017 liczyła 323 mieszkańców.

</doc>
<doc id="4281137" url="https://pl.wikipedia.org/wiki?curid=4281137" title="Drskovče">
Drskovče

Drskovče – wieś w Słowenii, gmina Pivka. 1 stycznia 2017 liczyła 100 mieszkańców.

</doc>
<doc id="4281138" url="https://pl.wikipedia.org/wiki?curid=4281138" title="Budynek Kasy Oszczędności w Wieliczce">
Budynek Kasy Oszczędności w Wieliczce

Budynek Kasy Oszczędności Miasta Wieliczki – zabytkowa kamienica, zlokalizowana na rogu Rynku Górnego i ulicy Jana Kilińskiego w Wieliczce.
Historia.
Budynek został wybudowany pod koniec XIX wieku z inicjatywy ówczesnego szefa Kasy Oszczędności Franciszka Aywasa, na miejscu zniszczonej w pożarze w 1877 starej, drewnianej zabudowy. Po II wojnie światowej stał się on, wraz z Pałacem Przychockich, siedzibą liceum ogólnokształcącego. Obecnie znajduje się w nim Centrum Kultury i Turystyki oraz szkoła muzyczna I stopnia.
1 października 1987 kamienica została wpisana do rejestru zabytków.
Architektura.
Kamienica została wzniesiona w stylu eklektycznym. Elewacja od strony Rynku Górnego jest pięcioosiowa. W trzeciej, środkowej osi, znajduje się portyk z dwiema kolumnami i dwiema półkolumnami w porządku doryckim, wspierającymi balkon pierwszej kondygnacji. Oś ta zwieńczona jest szczytem. W narożniku budynku znajduje się charakterystyczna wieżyczka z wykuszem na wysokości pierwszego piętra. Elewacja od strony ulicy Kilińskiego ma piętnaście osi. Ponad trzecią i czwartą znajduje się szczyt. 

</doc>
<doc id="4281139" url="https://pl.wikipedia.org/wiki?curid=4281139" title="Pracownicza Kasa Zapomogowo-Pożyczkowa">
Pracownicza Kasa Zapomogowo-Pożyczkowa



</doc>
<doc id="4281140" url="https://pl.wikipedia.org/wiki?curid=4281140" title="Čepno">
Čepno

Čepno – wieś w Słowenii, gmina Pivka. 1 stycznia 2017 liczyła 49 mieszkańców.

</doc>
<doc id="4281141" url="https://pl.wikipedia.org/wiki?curid=4281141" title="Budynek Kasy Oszczędności Miasta Wieliczki">
Budynek Kasy Oszczędności Miasta Wieliczki



</doc>
<doc id="4281143" url="https://pl.wikipedia.org/wiki?curid=4281143" title="Homeland Park">
Homeland Park

Homeland Park – jednostka osadnicza w Stanach Zjednoczonych, w stanie Karolina Południowa, w hrabstwie Anderson.

</doc>
<doc id="4281146" url="https://pl.wikipedia.org/wiki?curid=4281146" title="Fives (stacja metra)">
Fives (stacja metra)

Fives – stacja metra w Lille, położona na linii 1. Znajduje się w Lille, w dzielnicy Fives.
Została oficjalnie otwarta 25 kwietnia 1983 przez ówczesnego prezydenta Republiki Francuskiej François Mitterranda.

</doc>
<doc id="4281148" url="https://pl.wikipedia.org/wiki?curid=4281148" title="Kal (gmina Pivka)">
Kal (gmina Pivka)

Kal – wieś w Słowenii, gmina Pivka. 1 stycznia 2017 liczyła 343 mieszkańców.

</doc>
<doc id="4281150" url="https://pl.wikipedia.org/wiki?curid=4281150" title="Caulier (stacja metra)">
Caulier (stacja metra)

Caulier – stacja metra w Lille, położona na linii 1. Znajduje się w Lille, pod placem Madeleine-Caulie, w dzielnicy Fives.
Została oficjalnie otwarta 25 kwietnia 1983 przez ówczesnego prezydenta Republiki Francuskiej François Mitterranda.

</doc>
<doc id="4281154" url="https://pl.wikipedia.org/wiki?curid=4281154" title="Gare Lille-Flandres (stacja metra)">
Gare Lille-Flandres (stacja metra)

Gare Lille-Flandres – stacja węzłowa metra w Lille, położona na linii 1 i 2. Znajduje się w Lille, w dzielnicy Lille-Centre i obsługuje dworzec kolejowy Lille-Flandres.
Została oficjalnie otwarta 25 kwietnia 1983 przez ówczesnego prezydenta Republiki Francuskiej François Mitterranda. 1 kwietnia 1989 otwarto stację na drugiej linii metra.

</doc>
<doc id="4281155" url="https://pl.wikipedia.org/wiki?curid=4281155" title="Northlake (Karolina Południowa)">
Northlake (Karolina Południowa)

Northlake – jednostka osadnicza w Stanach Zjednoczonych, w stanie Karolina Południowa, w hrabstwie Anderson.

</doc>
<doc id="4281156" url="https://pl.wikipedia.org/wiki?curid=4281156" title="Juris Kalniņš">
Juris Kalniņš

Juris Kalniņš (ur. 8 marca 1938, zm. 9 lutego 2010) – łotewski koszykarz. W barwach ZSRR srebrny medalista olimpijski z Tokio.
Występował na pozycji rzucającego obrońcy i niskiego skrzydłowego. W karierze był związany m.in. z klubami ASK i VEF Ryga. Z reprezentacją ZSRR sięgał po srebro igrzysk olimpijskich w 1964 oraz był mistrzem Europy w 1963 i brązowym medalistą mistrzostw świata w tym samym roku).

</doc>
<doc id="4281157" url="https://pl.wikipedia.org/wiki?curid=4281157" title="Bathing beauties">
Bathing beauties



</doc>
<doc id="4281159" url="https://pl.wikipedia.org/wiki?curid=4281159" title="Piedmont (Karolina Południowa)">
Piedmont (Karolina Południowa)

Piedmont – jednostka osadnicza w Stanach Zjednoczonych, w stanie Karolina Południowa, w hrabstwie Anderson.

</doc>
<doc id="4281161" url="https://pl.wikipedia.org/wiki?curid=4281161" title="Rihour (stacja metra)">
Rihour (stacja metra)

Rihour – stacja metra w Lille, położona na linii 1. Znajduje się w Lille, w dzielnicy Lille-Centre, pod Place Rihour i obsługuje również centralny plac miasta Place du Général-de-Gaulle.
Została oficjalnie otwarta 25 kwietnia 1983 przez ówczesnego prezydenta Republiki Francuskiej François Mitterranda.

</doc>
<doc id="4281163" url="https://pl.wikipedia.org/wiki?curid=4281163" title="Beatport">
Beatport

Beatport – amerykański internetowy sklep muzyczny, którego właścicielem jest LiveStyle. Sklep został utworzony w 2004 roku, a jego biura znajdują się w Denver, Los Angeles i Berlinie.
Zyski Beatportu wyniosły w 2012 roku od 13 do 16 milionów dolarów. Według danych z 2013 roku w sklepie znajdowało się ponad milion utworów oraz miał on 40 milionów użytkowników. Wówczas Beatport został wykupiony przez SFX Entertainment. W 2014 roku sklep zarobił 46,5 miliona dolarów, a w kolejnym roku 5,5 miliona dolarów mniej.

</doc>
<doc id="4281164" url="https://pl.wikipedia.org/wiki?curid=4281164" title="Powdersville">
Powdersville

Powdersville – jednostka osadnicza w Stanach Zjednoczonych, w stanie Karolina Południowa, w hrabstwie Anderson.

</doc>
<doc id="4281169" url="https://pl.wikipedia.org/wiki?curid=4281169" title="Albulae">
Albulae

Albulae (łac. "Dioecesis Albulensis") – stolica historycznej diecezji w Cesarstwie Rzymskim (prowincja Mauretania Caesariensis), współcześnie w Algierii. Pierwsze wzmianki o jej biskupach pochodzą z V wieku. Od 1933 katolickie biskupstwo tytularne.

</doc>
<doc id="4281171" url="https://pl.wikipedia.org/wiki?curid=4281171" title="Burton (Karolina Południowa)">
Burton (Karolina Południowa)

Burton – jednostka osadnicza w Stanach Zjednoczonych, w stanie Karolina Południowa, w hrabstwie Beaufort.

</doc>
<doc id="4281174" url="https://pl.wikipedia.org/wiki?curid=4281174" title="Ampora">
Ampora

Ampora (łac. "Dioecesis Amporensis") – stolica historycznej diecezji w Cesarstwie Rzymskim (prowincja Numidia), współcześnie w Algierii. Wzmianki o jej biskupach pochodzą z V wieku. Od 1933 katolickie biskupstwo tytularne. 

</doc>
<doc id="4281175" url="https://pl.wikipedia.org/wiki?curid=4281175" title="Alberto de Lacerda">
Alberto de Lacerda

Alberto de Lacerda (Carlos Alberto Portugal Correia de Lacerda, ur. 20 września 1928, zm. 27 sierpnia 2007) – portugalski poeta i dziennikarz. Urodził się w Mozambiku. Później studiował w Lizbonie francuski i angielski. W wieku 23 lat opublikował tomik "77 Poemas" (1951), dobrze przyjęty przez krytykę w kraju i przetłumaczony na język angielski przez Arthura Waleya. Pracował dla BBC i mieszkał w Wielkiej Brytanii, choć nigdy nie został jej obywatelem.
Poezję Alberta de Lacerda cenili wybitni pisarze, w tym także laureaci Nagrody Nobla, jak Octavio Paz, John Ashbery, René Char, Manuel Bandeira i Edith Sitwell. Od 1951 do 2001 wydał dwanaście tomików. Łączył elementy klasyczne (sonety) z rozwiązaniami surrealistycznymi. 

</doc>
<doc id="4281176" url="https://pl.wikipedia.org/wiki?curid=4281176" title="NRP Lima (1933)">
NRP Lima (1933)

NRP Lima – portugalski niszczyciel z dwudziestolecia międzywojennego, jeden z siedmiu niszczycieli typu "Douro". Okręt został zwodowany 29 maja 1933 roku w brytyjskiej stoczni Yarrow Shipbuilders w Glasgow, a w skład Marinha Portuguesa wszedł 12 października 1933 roku. Jednostka, modernizowana w latach 40. i 50. XX wieku, została skreślona z listy floty 16 października 1965 roku.
Projekt i budowa.
NRP „Lima” był jednym z pięciu portugalskich niszczycieli typu "Douro" (po sprzedaży jednostki prototypowej Kolumbii zwanego też typem "Vouga"), które zamówiono na podstawie 10-letniego planu rozbudowy floty z 1930 roku. Projekt okrętu powstał w 1931 roku w brytyjskiej stoczni Yarrow Shipbuilders, która na mocy podpisanego 12 czerwca 1931 roku kontraktu zbudowała dwie jednostki i wyprodukowała siłownie dla wszystkich niszczycieli. Stocznia wzorowała się na wprowadzonym do służby w 1927 roku brytyjskim niszczycielu HMS „Ambuscade”, lekko modyfikując uzbrojenie i przystosowując okręt do stawiania min. 
„Lima” zbudowany został w stoczni Yarrow w Glasgow (numer budowy 1625). Stępkę okrętu położono 16 października 1931 roku, został zwodowany 29 maja 1933 roku, a ukończono go 12 października 1933 roku. Jednostka otrzymała tradycyjną dla niszczycieli portugalskich nazwę, pochodzącą od rzek – w tym przypadku rzeki Lima oraz oznaczenie burtowe „L”.
Dane taktyczno-techniczne.
„Lima” był średniej wielkości niszczycielem, z klasyczną dla niszczycieli okresu międzywojennego architekturą – uskokiem kadłuba w ⅓ długości, odkrytym od góry pomostem bojowym, dwoma kominami i dwoma masztami. Długość całkowita wynosiła 98,45 metra (93,57 metra między pionami), szerokość 9,45 metra i średnie zanurzenie 3,35 metra. Wysokość metacentryczna wynosiła 4,93 metra. Wyporność standardowa wynosiła 1219 ton, zaś pełna 1563 tony. Okręt napędzany był przez umieszczone na śródokręciu dwa zestawy turbin parowych Parsonsa z przekładniami Curtissa o łącznej mocy 33 000 KM, do których parę (o ciśnieniu 28 at) dostarczały trzy wodnorurkowe kotły Yarrow. Dwa wały napędowe poruszały dwoma trójłopatowymi śrubami, obracającymi się na zewnątrz od płaszczyzny symetrii okrętu. Prędkość maksymalna wynosiła 36 węzłów. Okręt zabierał 296 ton mazutu (maksymalnie 345 ton), co zapewniało zasięg maksymalny 3500 Mm przy prędkości ekonomicznej 15 węzłów.
Głównym uzbrojeniem artyleryjskim były cztery pojedyncze działa kalibru 120 mm (4,7 cala) L/45 Vickers–Armstrong Mark IX, osłonięte maskami przeciwodłamkowymi (jedno na pokładzie dziobowym, jedno w superpozycji na nadbudówce dziobowej, jedno na pokładzie rufowym i jedno na nadbudówce rufowej, także w superpozycji), z zapasem 140 sztuk amunicji o masie 22,7 kg na lufę. Masa całkowita działa wynosiła 3400 kg, długość 5,6 metra, szybkostrzelność 12 strz./min, prędkość wylotowa pocisku 915 m/s, a maksymalna donośność 19 500 metrów (przy kącie podniesienia lufy 45°). Broń przeciwlotniczą stanowiły trzy pojedyncze dwufuntowe działka przeciwlotnicze Vickers kal. 40 mm L/39 Mark VIII, z zapasem 1500 pocisków o masie 0,916 kg na lufę, umieszczone na rufowym pokładzie ochronnym (dwa) i między kominami (jedno). Masa działka wynosiła 279 kg, prędkość wylotowa pocisku 610 m/s, maksymalny kąt podniesienia lufy 85°, donośność maksymalna 7160 metrów, a pułap 4300 metrów. Uzbrojenie uzupełniały dwa poczwórne aparaty torpedowe kal. 533 mm (21 cali), dwa miotacze bomb głębinowych z zapasem 12 bomb oraz 20 min. 
Zarówno broń artyleryjska, jak i torpedowa dysponowały systemami kierowania ogniem, wspomagane dwoma dalmierzami Vickersa, umieszczonymi na dachu pomostu: o bazie 3 metrów dla dział kal. 120 mm i 4-metrowym dla działek przeciwlotniczych. Wyposażenie uzupełniały trzy reflektory, system sygnalizacji podwodnej, echosonda, żyrokompas, radiostacja, dwie szalupy, kuter roboczy oraz dwie tratwy ratunkowe. 
W momencie wejścia do służby załoga okrętu składała się ze 127 oficerów, podoficerów i marynarzy.
Służba.
Po zakończeniu budowy i odbiorze niszczyciel wyruszył w drogę do kraju, osiągając go 11 stycznia 1934 roku. 2 grudnia 1937 roku „Lima” zderzył się na Tagu ze starą fregatą-hulkiem „Dom Fernando II e Glória”, odnosząc lekkie uszkodzenia. 3 stycznia 1939 roku okręt podczas sztormu zerwał się z kotwicy i został wyrzucony na brzeg w okolicy Cruz Quebrada, ściągnięty po kilku dniach przez holowniki. Po wybuchu II wojny światowej, mimo neutralności, okręt wraz z innymi niszczycielami uczestniczył w patrolach wzdłuż wybrzeża oraz pomiędzy Azorami i Maderą. Pod koniec 1941 roku „Lima” podjął 33 rozbitków z brytyjskiego statku „Ashby” o pojemności 4868 BRT, który został storpedowany 30 listopada na południe od Azorów przez niemieckiego U-Boota U-43. W dniach 7-8 lipca 1942 roku niszczyciel uratował 83 rozbitków z brytyjskiego statku „Avila Star” (14 443 BRT), który 6 lipca został storpedowany na wschód od Azorów przez U-201. Trzecia udana akcja ratunkowa miała miejsce na południe od Azorów 28 stycznia 1943 roku, kiedy to okręt wyłowił 48 rozbitków z amerykańskiego statku „City of Flint” (4963 BRT) (zatopionego 25 stycznia przez U-575) i 70 ocalałych z drugiego amerykańskiego statku „Julia Ward Howe” o pojemności 7176 BRT, storpedowanego 27 stycznia przez U-442. Dwa dni później okręt stoczył ciężką walkę ze sztormem i ledwo uniknął zatonięcia, gdyż przechyły boczne dochodziły do 67°. 20 listopada 1943 roku „Lima” doznał poważnych uszkodzeń po kolizji z brytyjskim statkiem „Finland” na Tagu, a 8 maja 1944 roku nieopodal Setúbal zderzył się z okrętem podwodnym „Delfim”, uszkadzając mu peryskop.
W latach 1943–1944 dokonano wzmocnienia uzbrojenia przeciwlotniczego okrętu, montując trzy pojedyncze działka Oerlikon 20 mm L/70 (dwa po bokach pomostu, a jedno za drugim kominem), jak również dodano na rufie dwie zrzutnie bomb głębinowych i zamontowano ASDIC . Kolejną, poważną modernizację jednostki przeprowadzono w latach 1946–1949 w Wielkiej Brytanii (na mocy kontraktu na remont pięciu bliźniaczych niszczycieli o łącznej wartości 1,4 mln £, podpisanego ze stoczniami Yarrow i Vickers–Armstrong): wzmocniono przedni maszt, usunięto przedni poczwórny aparat torpedowy (przenosząc na jego miejsce działko kal. 40 mm, uprzednio umieszczone między kominami), wyremontowano kotły i turbiny, skrócono tylny komin, usunięto 3-metrowy dalmierz, zamontowano natomiast radionamiernik, radary Typ 293 i 291M, dalocelownik artyleryjski Typ 285P4 oraz 10 tratw ratunkowych. W wyniku modernizacji wyporność standardowa wzrosła do 1238 ton (pełna do 1563 ton), a liczebność załogi do 184 osób.
1 czerwca 1949 roku niszczyciel uczestniczył w kolizji z brytyjskim zbiornikowcem RFA „Black Ranger”, który został uszkodzony. W 1951 lub 1952 roku okręt otrzymał nowy numer taktyczny NATO – D333. 28 października 1957 roku podczas wizyty w Wielkiej Brytanii „Lima”, „Tejo” i „Vouga”, płynąc w eskorcie slupu „Bartolomeu Dias” z prezydentem Francisco Craveiro Lopesem na pokładzie, weszły na wysokości Greenwich na mieliznę, nie odnosząc poważniejszych uszkodzeń. W latach 1957–1959 w lizbońskiej stoczni CUF niszczyciel przeszedł ostatnią już modernizację, która objęła demontaż dwóch umieszczonych w superpozycji dział kal. 120 mm i instalację w ich miejsce trzylufowego miotacza Squid kal. 305 mm (na dziobie) oraz podwójnego stanowiska działek przeciwlotniczych Bofors kal. 40 mm L/60 (na rufie). Wymieniono też wyposażenie radioelektroniczne okrętu, m.in. radar Typ 291M zastąpiono nowszym MLA1, zamontowano nowy sprzęt łączności oraz utworzono bojowe centrum informacji (CIC).
Na początku lat 60. „Lima” wziął udział w zabezpieczaniu operacji w związku z walkami narodowowyzwoleńczymi w koloniach portugalskich: Angoli i Gwinei Portugalskiej. Okręt został skreślony z listy floty 16 października 1965 roku, po 32 latach służby.

</doc>
<doc id="4281178" url="https://pl.wikipedia.org/wiki?curid=4281178" title="Amphipolis">
Amphipolis

Amphipolis (łac. "Dioecesis Amphipolitanus") – stolica historycznej diecezji w Cesarstwie Rzymskim (prowincja Macedonia Secunda), współcześnie w Grecji. Obecnie jest katolickim biskupstwem tytularnym (wakującym od 1981).

</doc>
<doc id="4281189" url="https://pl.wikipedia.org/wiki?curid=4281189" title="Amida degli Armeni">
Amida degli Armeni

Amida degli Armeni (łac. "Dioecesis Amidenus Armenorum") – stolica historycznej diecezji obrządku ormiańskiego w Imperium Osmańskim, współcześnie w Turcji. Powstała w 1650. Ostatnim eparchą tejże diecezji był Andrea Elia Celebian, zmarły w 1919. W 1972 papież Paweł VI zmienił jej status na biskupstwo tytularne (od tej pory przyznaje się je wyłącznie ormiańskim hierarchom, którzy nie posiadają własnej eparchii). 

</doc>
<doc id="4281190" url="https://pl.wikipedia.org/wiki?curid=4281190" title="Amblada">
Amblada

Amblada (łac. "Dioecesis Ambladensis") – stolica historycznej diecezji w Cesarstwie Rzymskim (prowincja Likaonia), współcześnie w Turcji. Wzmiankowana po raz pierwszy w IV wieku. Obecnie jest katolickim biskupstwem tytularnym (wakującym od 1967).

</doc>
<doc id="4281191" url="https://pl.wikipedia.org/wiki?curid=4281191" title="Anineta">
Anineta

Anineta (łac. "Dioecesis Aninetensis") – stolica historycznej diecezji w Cesarstwie Rzymskim (prowincja Azja), współcześnie w Turcji. Od 1933 katolickie biskupstwo tytularne (wakujące od 1973). Pierwszym jej biskupem był bp Paweł Latusek, biskup pomocniczy gnieźnieński, później wrocławski.

</doc>
<doc id="4281192" url="https://pl.wikipedia.org/wiki?curid=4281192" title="Andeda">
Andeda

Andeda (łac. "Dioecesis Andedensis") – stolica historycznej diecezji w Cesarstwie Rzymskim (prowincja Pamfilia), współcześnie w Turcji. Od 1933 katolickie biskupstwo tytularne (wakujące od 1997).

</doc>
<doc id="4281193" url="https://pl.wikipedia.org/wiki?curid=4281193" title="Anaea">
Anaea

Anaea (łac. "Dioecesis Anaeus") – stolica historycznej diecezji w Cesarstwie Rzymskim (prowincja Azja), współcześnie w Turcji. Od 1933 katolickie biskupstwo tytularne (wakujące od 1984).

</doc>
<doc id="4281194" url="https://pl.wikipedia.org/wiki?curid=4281194" title="César Benito">
César Benito

César Benito (ur. w Granadzie) – hiszpański kompozytor.

</doc>
<doc id="4281196" url="https://pl.wikipedia.org/wiki?curid=4281196" title="Ammoniace">
Ammoniace

Ammoniace (łac. "Dioecesis Ammoniacensis") – stolica historycznej diecezji w Cesarstwie Rzymskim (prowincja Cyrenajka), współcześnie w Libii. Od 1933 katolickie biskupstwo tytularne (wakujące od 1983).

</doc>
<doc id="4281197" url="https://pl.wikipedia.org/wiki?curid=4281197" title="Dom salinarny markszajderów w Wieliczce">
Dom salinarny markszajderów w Wieliczce

Dom salinarny markszajderów – zabytkowy budynek, zlokalizowany na przy ulicy Jana Mikołaja Daniłowicza w Wieliczce.
Historia.
Budynek został wzniesiony jako drewniany między 1772 a 1783 dla markszajderów, czyli mierniczych górniczych. Zaprojektowany został przez austriackiego architekta salinarnego. W 1898 został przebudowany na murowany, w stylu barokowo–klasycystycznym, według projektu inżyniera Konstantego Słowińskiego. Z tego okresu pochodzi wysoki łamany dach polski oraz drewniany ganek. W 1919 w budynku gościł Józef Piłsudski. W latach 1953–1974 mieścił on Izbę Położniczą, w której przyszło na świat 5975 dzieci. Następnie był siedzibą Przychodni Uzdrowiskowej Sanatorium Alergologicznego „Kinga”.
11 października 1987 budynek został wpisany do rejestru zabytków.

</doc>
<doc id="4281200" url="https://pl.wikipedia.org/wiki?curid=4281200" title="Thomas H. Ince">
Thomas H. Ince



</doc>
<doc id="4281201" url="https://pl.wikipedia.org/wiki?curid=4281201" title="Muge">
Muge

Muge – wieś w Portugalii w regionie Alentejo, w dystrykcie Santarém, w gminie Salvaterra de Magos. Według Narodowego Instytutu Statystycznego Portugalii, 2011 roku miejscowość liczyła 1270 mieszkańców.
Miejscowość Muge w latach 1304–1837 stanowiło siedzibę dystryktu; obecnie wchodzi w skład dystryktu Santarém. Patronem miejscowości jest Maria z Nazaretu (port: Nossa Senhora da Conceição).

</doc>
<doc id="4281206" url="https://pl.wikipedia.org/wiki?curid=4281206" title="Portia Doubleday">
Portia Doubleday

Portia Ann Doubleday (ur. 22 czerwca 1988 w Los Angeles) – amerykańska aktorka, która wystąpiła m.in. w serialu "Mr. Robot".

</doc>
<doc id="4281207" url="https://pl.wikipedia.org/wiki?curid=4281207" title="7digital">
7digital

7digital – brytyjska platforma muzyki cyfrowej i usług radiowych utworzona w 2004 roku przez Bena Drury’ego i Jamesa Kane’a. Siedziba platformy znajduje się w Londynie.
W 2008 7digital otrzymało 4,25 miliona funtów wsparcia finansowego. W październiku platforma zatrudniała 45 pracowników i miała zarejestrowanych 1,3 kont użytkowników. W 2009 roku za kwotę 7,7 milionów funtów HMV wykupiło 50% udziałów w 7digital. W 2012 roku 7digital otrzymało 10 milionów dolarów wsparcia finansowego od dwóch przedsiębiorstw z branży technologii. W 2014 roku 7dogital zostało połączone z UBC Media Group. W 2015 roku 7digital było dostępne w 82 państwach. Partnerami 7digital są Guvera, Onkyo, Samsung i BlackBerry.

</doc>
<doc id="4281210" url="https://pl.wikipedia.org/wiki?curid=4281210" title="Dąb Tamme-Lauri">
Dąb Tamme-Lauri

Dąb Tamme-Lauri (est. Tamme-Lauri tamm) – mający około 680 lat dąb szypułkowy ("Quercus robur L.") w Estonii w Urvaste w prowincji Võru.
Dąb został nazwany Tamme-Lauri od boga ognia Laurita, który miał zamieszkać w dębie. Został on kilkakrotnie uderzony piorunem, który uszkodził gałęzie, a jego pień wewnątrz jest pusty. W środku drzewa może stanąć siedem osób. Tamme-Lauri jest najgrubszym i najstarszym drzewem w Estonii.
Ochrona.
Dąb został objęty ochroną jeszcze przed II wojną światową zarządzeniem Ministra Spraw Społecznych o ochronie pojedynczych drzew, głazów i obiektów z 30 czerwca 1939 roku.
Konkurs Europejskie Drzewo Roku.
W finale europejskiego konkursu organizowanego od 2011 roku przez Environmental Partnership Association (EPA) biorą udział zwycięzcy etapów krajowych. Celem konkursu na Europejskie Drzewo Roku jest zwrócenie uwagi na ciekawe stare drzewa, jako ważne dziedzictwo przyrodnicze i kulturowe, które należy cenić i chronić. O wyborze decyduje nie wiek, rozmiary czy wygląd, ale historia i związki drzew z ludźmi. Wybierane są drzewa, które stały się integralną częścią społeczności. W 2016 roku dąb Tamme-Lauri zajął w internetowym głosowaniu 7 miejsce.

</doc>
<doc id="4281217" url="https://pl.wikipedia.org/wiki?curid=4281217" title="Antoni Gruszecki (skarbnik)">
Antoni Gruszecki (skarbnik)

Antoni Gruszecki (ur. 18 maja 1712, zm. 1791 w Krakowie) – superintendent ceł koronny, celnik koronny, skarbnik oświęcimsko-zatorski.
Życiorys.
Szlachcic herbu Lubicz, Wielmożny Pan.
W 1772 r. – skarbnik zatorski, subdelegat grodzki oświęcimski. W latach 1772–1787 – skarbnik Oświęcim. Celnik koronny i superintendent ceł koronnych.
W 1787 roku uczestniczył w przygotowaniach do przyjazdu króla Stanisława Poniatowskiego na zamek królewski w Krakowie, wraz z klucznikiem zamku królewskiego Wincentem Kowalskim. Przez nich zostało zakupione do przyjazdu króla między innymi: „stołków drewnianych ordynaryjnych 12 sztuk, stół w spiżarni z szufladami na leguminę 1 sztuka, galonu złotego wąskiego do tronu 31 łokci, frandzli szychowey do tronu 20 łokci, donic blaszanych 33 sztuki oraz urynałów szklanych białych 50 sztuk”.
Zmarł w 1791 r. Pochowany w klasztorze ojców Reformatów w Krakowie (ul. Reformacka 4).

</doc>
<doc id="4281218" url="https://pl.wikipedia.org/wiki?curid=4281218" title="Mroczna strona nauki">
Mroczna strona nauki

Mroczna strona nauki (ang. "Dark Matters: Twisted But True") – amerykański program popularnonaukowy nadawany pierwotnie na kanale Discovery Channel w Stanach Zjednoczonych. Z czasem serial zaczęto emitować także w innych krajach, m.in. w Polsce, gdzie program był nadawany przez stacje Discovery Science. Gospodarzem programu jest John Noble. W każdym odcinku są prezentowane trzy historie przedstawiające dawne badania i eksperymenty naukowe, z różnych powodów kontrowersyjne ze współczesnego, a czasem także ówczesnego punktu widzenia.

</doc>
<doc id="4281219" url="https://pl.wikipedia.org/wiki?curid=4281219" title="David Goodall">
David Goodall

David William Goodall (ur. 4 kwietnia 1914 w Londynie, zm. 10 maja 2018 w Liestal) – australijski botanik i ekolog, były wykładowca Uniwersytetu w Melbourne. Odznaczony Orderem Australii.
Życiorys.
David Goodall urodził się 4 kwietnia 1914 w Londynie. W 1941 ukończył studia na Uniwersytecie Londyńskim. W 1948 zamieszkał w Australii, Pracował tam jako wykładowca na Uniwersytecie w Melbourne. 10 maja 2018 w Szwajcarii poddał się eutanazji.

</doc>
<doc id="4281222" url="https://pl.wikipedia.org/wiki?curid=4281222" title="María Dueñas">
María Dueñas

María Dueñas (ur. 1964 w Puertollano) – hiszpańska pisarka.

</doc>
<doc id="4281224" url="https://pl.wikipedia.org/wiki?curid=4281224" title="Jan Oleszkowicz">
Jan Oleszkowicz

Jan Oleszkowicz (ur. 30 września 1947 w Jeleniej Górze) – polski kompozytor i pedagog.
Życiorys.
Po ukończeniu nauki gry na skrzypcach, fortepianie i klarnecie w liceum muzycznym we Wrocławiu odbył studia kompozytorskie w PWSM w Warszawie u Grażyny Bacewicz i Andrzeja Dobrowolskiego (1971 dyplom z wyróżnieniem). W latach 1977–1980 studiował w Konserwatorium Paryskim w klasie kompozycji Oliviera Messiaena i Ivo Malca oraz w klasie muzyki elektroakustycznej Guya Reibela. W 1978 uczestniczył w kursach mistrzowskich prowadzonych przez Iannisa Xenakisa w Aix-en-Provence. W 1981 odbył staż kompozytorski w centrum muzyki komputerowej Institut de Recherche et de Coordination Acoustique/Musique (IRCAM) w Paryżu.
W 2004 uzyskał stopień doktora sztuki w zakresie kompozycji w Akademii Muzycznej we Wrocławiu, a w 2017 – stopień doktora habilitowanego w dziedzinie kompozycji i teorii muzyki na Uniwersytecie Muzycznym Fryderyka Chopina w Warszawie.
Od 1971 współpracuje z Polskim Radiem i Telewizją Polską i oraz ze Studiem Eksperymentalnym Polskiego Radia, w którym powstało wiele jego utworów z taśmą.
Od 1982 uczy improwizacji fortepianowej w Państwowej Szkole Muzycznej II st. im. J. Elsnera w Warszawie, gdzie w 1997 założył studio muzyki komputerowej, w którym prowadzi zajęcia. Wykładał nowoczesne metody nauczania improwizacji z zastosowaniem komputerów na seminariach dla pedagogów muzycznych.
Nagrody i odznaczenia.
Za osiągnięcia w dziedzinie dydaktyki muzycznej, w tym za autorskie programy nauczania, otrzymał 1996 Srebrny Krzyż Zasługi. Jest autorem m.in. książki "I ty możesz improwizować" (Warszawa 1997), nagrodzonej 1997 na konkursie Centrum Edukacji Artystycznej w Warszawie. Jest laureatem konkursów kompozytorskich, m.in. Konkursu Młodych ZKP (1972) za "Concerto grosso", konkursów ZKP: 1984 za "Trzynaście minut zaskorupiania", 1986 za "III Kwartet smyczkowy", 1995 za "Lux aeterna", a także Międzynarodowego Konkursu im. K. Serockiego (1987) za "Embryon", międzynarod. konkursu muzyki elektronicznej w Bourges (1990) za "Scontra", Międzynarodowego Konkursu Światowych Dni Muzyki w Warszawie (1991) za minioperę dziecięcą "Pan Słoń", Konkursu Programu II PR (1996) za "Apel" oraz konkursu na mszę w Katowicach (1998) za "Mszę Bogucką".
Twórczość.
Twórczość Oleszkowicza cechuje różnorodność wyrazowa: od neutralności po skrajną ekspresję. Jego język muzyczny obejmuje zarówno swobodną atonalność, politonalność, jak i neotonalność. Istotną rolę odgrywa harmonia, która wraz z elementem kolorystycznym, a niekiedy także ze środkami elektroakustycznymi, służy do kształtowania zróżnicowanego obrazu muzycznego. Olechowicz należy do kompozytorów, którym bliska jest tradycja francuska.

</doc>
<doc id="4281225" url="https://pl.wikipedia.org/wiki?curid=4281225" title="Serra de Bornes">
Serra de Bornes

Serra de Bornes – masyw górski znajdujący się w północnej części Portugalii, w dystrykcie Bragança, na Półwyspie Iberyjskim, którego najwyższy punkt wynosi 1200 metrów n.p.m.
Miejsce to jest często wykorzystywane do uprawiania lotniarstwa i paralotniarstwa.

</doc>
<doc id="4281235" url="https://pl.wikipedia.org/wiki?curid=4281235" title="Joachim Olkuśnik">
Joachim Olkuśnik

Joachim Olkuśnik (ur. 27 marca 1927 w Kostrzyni, zm. 18 grudnia 2008 w Warszawie) – polski kompozytor i publicysta.
Życiorys.
W 1960 ukończył studia kompozytorskie w PWSM w Warszawie u Tadeusza Szeligowskiego. W latach 1960–1964 był publicystą muzycznym w czasopismach muzycznych, literackich i w Polskim Radiu. 
W tym czasie był także współzałożycielem grupy artystycznej Camerata, która skupiała młodych poetów (Andrzej Brycht, Stanisław Grochowiak, Ireneusz Iredyński, Roman Śliwonik) i kompozytorów (Benedykt Konowalski, Jan Fotek, Zbigniew Penherski, Romuald Twardowski). Ugrupowanie to we współpracy z dwutygodnikiem literackim „Współczesność” organizowało wieczory literacko-muzyczne oraz podjęło próby syntezy sztuk w specyficznej formie teatru rapsodycznego. 
W latach 1964–1970 Olkuśnik był redaktorem w naczelnej redakcji Polskiego radia, zrealizował m.in. cykl audycji "Z dawnych i najnowszych kart muzyki polskiej". W latach 1974–1985 pełnił funkcję naczelnego redaktora Wydawnictwa Muzycznego Agencji Autorskiej, które odegrało wówczas szczególną rolę w publikowaniu i upowszechnianiu współczesnej polskiej twórczości kompozytorskiej, zwłaszcza muzyki solowej i kameralnej. 
W latach 1967–1969 i 1975–1977 był członkiem Zarządu Głównego Związku Kompozytorów Polskich. W 1964 został wyróżniony na Ogólnopolskim Konkursie Kompozytorskim im. Grzegorza Fitelberga w Katowicach za "Spektrofonografie" na chór żeński, 52 instrumenty smyczkowe, 2 harfy, 2 fortepiany i perkusję (1964). W 1980 otrzymał wyróżnienie na Konkursie Kompozytorskim w Łańcucie za "Muzykę" na flet, klarnet, wiolonczelę i fortepian (1980). Jego kompozycje wykonywane były na wielu koncertach i festiwalach w Polsce i za granicą, m.in. w Austrii, Czechosłowacji, Jugosławii, ZSRR, Stanach Zjednoczonych i na Węgrzech.
Twórczość.
Jego dorobek kompozytorski obejmuje różne gatunki muzyki, od prostych formalnie utworów instrumentalnych i wokalnych, po rozbudowane utwory orkiestrowe. W pierwszej fazie twórczości (1955–1960) można zauważyć wpływy neoekspresjonizmu ("Preludia" i "Sonata" na fortepian, "Dwa utwory" na flet i fortepian), nieco później (1960–1963) przejściowe wpływy dodekafonii i punktualizmu ("IV Kwartet smyczkowy", "Muzyka kameralna" na sopran i 5 instrumentów). Stopniowo jednak dominujące znaczenie uzyskał „modalny konstruktywizm” oparty na technikach aleatorycznych, który w połączeniu z elementami emocjonalnej ekspresji stanowi główną cechę twórczości Olkuśnika.

</doc>
<doc id="4281238" url="https://pl.wikipedia.org/wiki?curid=4281238" title="Peter Vives">
Peter Vives

Peter Vives (ur. 14 lipca 1987 roku w Barcelonie) – hiszpański aktor filmowy.

</doc>
<doc id="4281243" url="https://pl.wikipedia.org/wiki?curid=4281243" title="Mieczysław Makowski">
Mieczysław Makowski

Mieczysław Makowski (ur. 17 grudnia 1933 w Zarębach, zm. 16 grudnia 2014 w Poznaniu) – polski kompozytor, pianista, teoretyk muzyki i pedagog.
Życiorys.
Studia muzyczne ukończył w PWSM w Poznaniu. Studiował tam kompozycję (1958) i teorię muzyki (1962) pod kierunkiem Floriana Dąbrowskiego oraz grę fortepianową u Olgi Iliwickiej-Dąbrowskiej (1961). W latach 1967–1969 odbył studia doktoranckie w PWSM w Warszawie. W latach 1963–1972 był asystentem na Wydziale Kompozycji, Dyrygentury i Teorii Muzyki PWSM w Poznaniu, a następnie pracował jako nauczyciel przedmiotów teoretycznych w Zespole Szkół Muzycznych w Poznaniu. Odbył szereg podróży artystycznych do 17 krajów Europy i Azji.
W 2013 został odznaczony Srebrnym Medalem „Zasłużony Kulturze Gloria Artis”.
Pochowany na cmentarzu w Górznie.
Twórczość.
W twórczości Makowskiego wyróżnić można cechy neoklasycyzmu, a także fascynację prądami awangardowymi. Zaznacza się w niej inspiracja folklorem różnych narodów oraz archaizacja jako wyraz poszukiwań indywidualnego oblicza stylistycznego. 
Szczególną rolę w jego muzyce pełni literatura pedagogiczna dla dzieci. Za twórczość dla dzieci i młodzieży otrzymał 1980 nagrodę premiera. Jest także autorem prac naukowych i publicystycznych, m.in. "Le petit monde voltigeant" (Las Palmas 1989).
Nagrody i wyróżnienia.
Otrzymał liczne nagrody i wyróżnienia na krajowych i międzynarodowych konkursach kompozytorskich, m.in.: 

</doc>
<doc id="4281244" url="https://pl.wikipedia.org/wiki?curid=4281244" title="Sara i Kaczorek">
Sara i Kaczorek

Sara i Kaczorek (ang. "Sarah &amp; Duck") – brytyjski serial animowany dla dzieci. Polska premiera nastąpiła 24 grudnia 2013 roku. Był wtedy wyemitowany odcinek specjalny serialu, odcinek świąteczny. Oficjalnie zaczęto go emitować 6 stycznia 2014 roku. Program emitują kanały CBeebies i TVP ABC. Premiera w TVP ABC nastąpiła 2 stycznia 2018 roku.
Fabuła.
Sara i Kaczorek mieszkają w niewielkiej wiosce, w małym domku z czerwonymi drzwiami, do których prowadzi ścieżka przez ogródek. Razem przeżywają dużo przygód, które czasem kończą się w nieoczekiwany sposób. Poznają świat, w którym zawsze jest miejsce na odrobinę ekscentryczności.
Wersja polska.
W rolach głównych wystąpili:
W pozostałych rolach:
i inni
Realizacja dźwięku: Marcin Kalinowski
Reżyseria: Karolina Kinder
Kierownictwo produkcji: Paweł Żwan
Opracowanie wersji polskiej: Studio Tercja Gdańsk dla Hippeis Media
Lektor tyłówki: Tomasz Przysiężny

</doc>
<doc id="4281247" url="https://pl.wikipedia.org/wiki?curid=4281247" title="Queyras">
Queyras

Queyras – region geograficzny oraz historyczno-kulturowy w Alpach kotyjskich, we francuskim departamencie Alp Wysokich, w regionie Prowansji-Alp-Lazurowego Wybrzeża, w górnym biegu Guil.
Położenie.
Queyras składa się z doliny Guil, powyżej Guillestre i wąwozu Combe du Queyras. W Queyras znajdują się gminy Arvieux, Abriès, Aiguilles, Château-Ville-Vieille (składające się z wiosek Château-Queyras i Ville -Vieille), Molines-en-Queyras, Ristolas i Saint-Véran. Ponadto, w przeciwieństwie do logiki geograficznej i historycznej, dzisiaj gmina Ceillac też jest liczona jako Queyras, która leży powyżej Guillestre, ale nie nad wąwozem Combe du Queyras.
Combe du Queyras znajduje się pomiędzy Guillestre i Château-Queyras, to wąski i malowniczy wąwóz, przez który przebiega dziś droga D902. Jedynymi połączeniami drogowymi z Queyras są drogi przechodzące przez przełęcz Col d’Izoard do miasta Briançon i przez przełęcz Col Agnel, w dolinie Valle Varaita.
Queyras leży na zachód od głównego grzbietu alpejskiego (co pokrywa się z granicą włoską) i na wschód od górnego biegu Durance, na którym od strony zachodniej znajduje się ponad 4000 metrów wysoki stok górski Barre des Écrins. Mniejsze pasma górskie na północy i południu Queyras również osiągają ponad 3000 metrów wysokości.
Park Regionalny Queyras.
Park Regionalny Queyras zajmuje obszar 65 000 hektarów. Na wzgórzu Château Queyras znajduje się Saint-Véran. W Parku Regionalnym Queyras występują lasy, wąwozy, jeziora górskie, zegary słoneczne, fontanny, kapliczki i przydrożne krzyże.
Najwyższą, najbardziej imponującą i znaną górą w całym regionie jest Monte Viso (3841 metrów; 12,592 stóp), której szczyt leży już we Włoszech.
Zabytki.
Turystyka w Queyras rozpoczęła się późno w porównaniu do innych regionów Alp francuskich. Wynikało to z peryferyjnej sytuacji i oporu lokalnej ludności wobec dużych projektów turystycznych. Najbardziej rozwinięta jest turystyka piesza. Queyras jest częścią sieci szlaków dalekobieżnych.

</doc>
<doc id="4281249" url="https://pl.wikipedia.org/wiki?curid=4281249" title="Janusz Adamczyk (piłkarz)">
Janusz Adamczyk (piłkarz)

Janusz Adamczyk (ur. 13 lipca 1953 w Krakowie, zm. 5 maja 2018) – polski piłkarz, grający na pozycji bramkarza.
Kariera.
Był wychowankiem Wisły Kraków. W jej barwach występował w latach 1966−1978 oraz 1980−1985. W sezonie 1977/1978 wystąpił w ośmiu spotkaniach ligowych oraz zdobył tytuł mistrza Polski. Jesienią 1978 odszedł do ŁKS Łódź, jednak w jego barwach nie wystąpił ani razu. W sezonie 1980/1981 powrócił do zespołu Wisły Kraków. Klub ten reprezentował z krótką przerwą do wiosny sezonu 1985/1986.
W barwach Wisły rozegrał łącznie 145 meczów.
Po zakończeniu kariery do 2013 roku pracował jako trener bramkarzy różnych kategorii wiekowych w Wiśle. Zmarł 5 maja 2018 roku i został pochowany na Cmentarzu Salwatorskim w Krakowie, sektor SC2-5-21.

</doc>
<doc id="4281253" url="https://pl.wikipedia.org/wiki?curid=4281253" title="Grindeks">
Grindeks

Grindeks A.S. – łotewskie przedsiębiorstwo farmaceutyczne zlokalizowane w Rydze.
Historia.
Poprzednikiem spółki była Wytwórnia Witamin i Hormonów, funkcjonująca od 1946 roku w ramach Łotewskiej Akademii Nauk. W pierwszych latach wytwarzała ona m.in. koncentraty spożywcze, sos sojowy, syrop z wiesiołka, drożdże piwne, czy mieszaniny mikroelementów. W 1957 roku zakład został włączony w struktury Instytutu Syntezy Organicznej. Wiązało się to ze stopniową zmianą zakresu jego działalności, zaczęto w nim prowadzić syntezy substancji aktywnych medycznie, m.in. fenindionu, furazolidonu, czy nitrofurantoiny. W 1964 roku zespół, w którego skład wchodzili Regīna Žuka, Marģers Līdaka i Solomons Hillers opracowali metodę syntezy tegafuru, nowego leku cytostatycznego. Dwa lata później w zakładzie opracowano również przemysłową technologię jego wytwarzania. W 1972 tegofur został, we współpracy z japońską firmą Taiho Pharmaceutical, wprowadzony do sprzedaży pod nazwą handlową Ftorafur. Kolejnym skomercjalizowanym w latach 70. wynalazkiem, który jest nadal wytwarzany przez Grindeks jest meldonium (pod nazwą handlową Mildronate). Preparat ten uzyskał znaczny rozgłos w 2016 roku, gdy Marija Szarapowa przyznała do stosowania go jako środka dopingowego. 
W 1991 roku, po uzyskaniu niepodległości przez Łotwę, na bazie Zakładu Eksperymentalnego Instytutu Syntezy Organicznej powołano spółkę Grindeks. Jej nazwa pochodzi od nazwiska łotewskiego chemika Dawida Hieronymusa Grindela. Od 1997 roku spółka notowana jest na giełdzie w Rydze. Głównym udziałowcem jest Kirovs Lipmans. 

</doc>
<doc id="4281257" url="https://pl.wikipedia.org/wiki?curid=4281257" title="Tomasz Napoleon Nidecki">
Tomasz Napoleon Nidecki

Tomasz Napoleon Nidecki (ur. 2 stycznia 1807 w Studziance koło Radomia, zm. 5 czerwca 1852 w Warszawie) – polski kompozytor, dyrygent i pianista.
Życiorys.
Od 1822 studiował w Konserwatorium w Warszawie grę fortepianową w klasie u Alojzego Stolpego, grę na skrzypcach pod kierunkiem Józefa Bielawskiego i grę organową u Wenzela Wilhelma Würfla. W latach 1824–1827 studiował w Szkole Głównej Muzyki kompozycję pod kierunkiem Józefa Elsnera, który wystawił mu ocenę „szczególna zdolność”. Po dyplomie przez krótki czas pracował jako skrzypek w orkiestrze Teatru Wielkiego. W latach 1828–1831 studiował w Wiedniu, prawdopodobnie w tamtejszym Konserwatorium, jako stypendysta polskiego rządu .
Bywał u Fryderyka Chopina, który w sierpniu 1829 przyjechał do Wiednia na dwa koncerty, a w latach 1830–1831 ćwiczył w jego mieszkaniu przy Kohlmarkt, przygotowując się do wykonania Koncertu e-moll. Z myślą o Nideckim jako współkoncertancie Chopin szkicował wiosną 1831 koncert na dwa fortepiany. W 1831 związał się z teatrem w Leopoldstadt, gdzie od sezonu 1833/1934 został zaangażowany na stałe jako kapelmistrz po sukcesie swej operetki "Der Waldbrand oder Jupiters Strafe".
W czerwcu 1838 wrócił do Warszawy, gdzie rok później wystawił w Teatrze Wielkim operę "Le cheval de bronze" ("Koń spiżowy") Daniela Aubera i otrzymał tam stanowisko dyrektora opery, dzieląc je do 1840 z Karolem Kurpińskim, a od 1845 z Janem Ludwikiem Quattrinim. Na scenie tej wystawił po raz pierwszy w Polsce m.in. "Normę" Vincenza Belliniego i "Łucję z Lammermooru" Gaetana Donizettiego (obie 1845), "Loterię" Stanisława Moniuszki, "Don Pasquale" i "Córkę pułku" Donizettiego (wszystkie 1846), "Martę" Friedricha von Flotowa (1850), "Makbeta" i "Ernaniego" Giuseppe Verdiego (1851)
. W ocenie współczesnych mu polskich krytyków był sprawnym i rzetelnym dyrygentem, jednak jako dyrektor nie potrafił utrzymać wysokiego poziomu opery warszawskiej z czasów Kurpińskiego.
Do 1850 uczył śpiewu w szkole przy Teatrze Wielkim i gimnazjum realnym w Warszawie. Prowadził chóry w kościołach warszawskich, dla których tworzył repertuar. 
Był dwukrotnie żonaty: z Emilią Elsner (zm. 15 kwietnia 1864) i z Julią (Józefą?) Bieńkowską (od 28 VIII 1838). Zmarł w czasie epidemii cholery. Został pochowany na cmentarzu Powązkowskim w Warszawie (kwatera 11 rząd 3 grób 27).
Twórczość.
Kompozycje Nideckiego, które za jego życia były znane i cenione, szybko uległy zapomnieniu. Jego wystawiane w Wiedniu operetki miały po kilkadziesiąt przedstawień, a wiedeńska krytyka chwaliła zastosowaną w nich inwencję melodyczną, „zachwycające chóry i arietty” oraz dobrą instrumentację. W uwerturach podkreślano oryginalność i „szlachetność stylu”, widząc w nich dążenie do pogłębionej formy artystycznej. Zalety te sprawiły, że funkcjonowały one jako samodzielne dzieła symfoniczne, a Nideckiego nazywano „kompozytorem uwertur”.
Wybrane kompozycje.
Utwory orkiestrowe.
oraz liczne utwory fortepianowe, wokalno-instrumentalne (w tym m.in. 2 msze, "Ave Maria", "Salve regina", kantaty) i pieśni na głos z towarzyszeniem fortepianu.

</doc>
<doc id="4281260" url="https://pl.wikipedia.org/wiki?curid=4281260" title="San Ignacio de Moxos">
San Ignacio de Moxos

San Ignacio de Moxos – miasto w Boliwii, położone w środkowej części departamentu Beni.
Opis.
Miejscowość została założona 1 listopada 1689 roku. Przez miasto przebiega droga krajowa RN3. W San Ignacio de Moxos znajduje się port lotniczy.
Demografia.
Źródło.

</doc>
<doc id="4281263" url="https://pl.wikipedia.org/wiki?curid=4281263" title="Best Two Out Of Three Falls Match">
Best Two Out Of Three Falls Match



</doc>
<doc id="4281266" url="https://pl.wikipedia.org/wiki?curid=4281266" title="Kazimierz Józef Kowalski">
Kazimierz Józef Kowalski

Kazimierz Józef Kowalski (ur. 24 lutego 1902, zm. 20 marca 1942) – adwokat, prezes Zarządu Głównego Stronnictwa Narodowego.
Życiorys.
Już jako uczeń wstąpił w lipcu 1920 do Armii Ochotniczej. Dwa lata później zdał maturę w Liceum Humanistycznym w Łodzi. Następnie studiował na Wydziale Prawa Uniwersytetu Warszawskiego, który ukończył w 1926. Po odbyciu aplikacji sędziowskiej został w 1929 sędzią w Sądzie Grodzkim w Tuszynie.
Już w czasie studiów był działaczem Młodzieży Wszechpolskiej, „Bratniej Pomocy” Studentów UW oraz Koła Naukowego Prawników. Od 1930 działał w Towarzystwie Gimnastycznym „Sokół”. Należał też do Obozu Wielkiej Polski. W 1931, po odejściu z sądu, rozpoczął praktykę adwokacką w Łodzi. W tym samym czasie stanął na czele Zarządu Wojewódzkiego Ruchu Młodych OWP. Od 1932 był prezesem Zarządu Powiatowego SN w Łodzi, a w 1934 był już w Zarządzie Okręgowym. W tym samym roku, po policyjnej prowokacji, przebywał w areszcie. W procesie w 1935 został uniewinniony.
W 1935 został prezesem Zarządu Okręgu SN w Łodzi, przyczyniając się do rozwoju liczebnego stronnictwa w łódzkiem. W tym samym roku został członkiem Komitetu Głównego SN, zaś rok później wszedł w skład tzw. dziewiątki (doradcy skupieni wokół Romana Dmowskiego). Od 24 października 1937 do czerwca 1939 był prezesem Zarządu Głównego SN.
W czasie II wojny światowej współtworzył NLOW. Ukrywał się przed Gestapo pod nazwiskiem Woźniak. Aresztowano go w grudniu 1941. Został rozstrzelany w Zgierzu 20 marca 1942.

</doc>
<doc id="4281272" url="https://pl.wikipedia.org/wiki?curid=4281272" title="Siedem dziewcząt kaprala Zbrujewa">
Siedem dziewcząt kaprala Zbrujewa

Siedem dziewcząt kaprala Zbrujewa (org. "Семь невест ефрейтора Збруева") – radziecki film komediowy z 1970 roku w reż. Witalija Mielnikowa. 
Opis fabuły.
Tytułowy kapral Kostia Zbrujew to młodzieniec, który w czasie służby wojskowej był wzorowym żołnierzem. Jego zdjęcie ukazało się na okładce jednego wojskowych magazynów. Posypały się listy i zdjęcia od młodych dziewcząt z całego ZSRR. Po wyjściu do cywila Zbrujew odwiedza kolejne, wybrane dziewczyny (jest ich siedem) poszukując kandydatki na żonę. Przemierza cały kraj od ukraińskich stepów po syberyjską tajgę, spotykając wielu ludzi, poznaje ich codzienne sprawy i problemy. Odwiedzając kolejne dziewczyny przekonuje się, że jego naiwne wyobrażenia o idealnej kandydatce nie wytrzymują konfrontacji z rzeczywistością – kobiety które do niego pisały, dalekie są od ideału lub wcale nie są zainteresowane "na poważnie" Kostią, lekko traktując korespondencję z nim. Kulminacją jego poszukiwań jest spotkanie na dalekiej Syberii z przewodniczącym myśliwskiego sowchozu, który wysłał do Kostii fotokopię klasyczniego portretu Madonny pragnąc przyciągnąć młodego snajpera do pracy w odległym zakątku kraju. 
Jak pisał polski recenzent: "Film Mielnikowa jest, obok ukazania w komediowy sposób perypetii głównego bohatera, krytyką życia społecznego ZSRR – drobnomieszczańskich obyczajów, wszechobecnej biurokracji i mieszania spraw prywatnych obywateli z życiem publicznym i zawodowym".
Obsada aktorska.
i inni.

</doc>
<doc id="4281274" url="https://pl.wikipedia.org/wiki?curid=4281274" title="Władysław Słowiński">
Władysław Słowiński

Władysław Słowiński (ur. 14 maja 1930 w Sadlnie) – polski kompozytor, dyrygent i animator życia muzycznego.
Życiorys.
Studiował kompozycję u Tadeusza Szeligowskiego (1950–1954) oraz dyrygenturę 1951–1955 dyryg. u Waleriana Bierdiajewa i Stanisława Wisłockiego (1951–1955) w Państwowej Wyższej Szkole Muzycznej w Poznaniu.
W latach 1954–1964 był dyrygentem Teatru Wielkiego w Poznaniu, jednocześnie współpracował z orkiestrami symfonicznymi, głównie z Filharmonią Poznańską, a w latach następnych z Teatrem Wielkim w Łodzi, Teatrem Muzycznym oraz Teatrem Wielkim w Warszawie.
W latach 1970–1973 pełnił funkcję dyrektora artystycznego Polskich Nagrań. W latach 1973–1985 był sekretarzem generalnym Zarządu Głównego Związku Kompozytorów Polskich, a w latach 1985–2001 prezesem oddziału warszawskiego ZKP. W 1986 powołał do życia festiwal Warszawskie Spotkania Muzyczne, pełniąc funkcję dyrektora artystycznego. Członek PZPR.
Twórczość.
Język dźwiękowy Słowińskiego zakorzeniony początkowo w konwencji neoklasycystycznej ("Koncert" na flet z towarzyszeniem orkiestry smyczkowej, fortepianu i perkusji) cechuje jasna, przejrzysta forma o czytelnej dramaturgii i łatwo rozpoznawalnych punktach napięć i odprężeń, a także barwna kolorystyka instrumentacji i silna ekspresyjność, której szczególnym przejawem są zwroty nawiązujące do języka figur retorycznych (kwartet "Doloroso"). Osobny nurt twórczości stanowią utwory o wyraźnych cechach stylizacyjnych, nawiązujące zwłaszcza do stylistyki baroku i wczesnego klasycyzmu ("Trzy burleski" na kwartet smyczkowy, "Pieśni staropolskie").

</doc>
<doc id="4281275" url="https://pl.wikipedia.org/wiki?curid=4281275" title="Philothamnus">
Philothamnus

Philothamnus – rodzaj węża z podrodziny Colubrinae w rodzinie połozowatych (Colubridae).
Zasięg występowania.
Rodzaj obejmuje gatunki występujące w Czarnej Afryce. 
Systematyka.
Podział systematyczny.
Do rodzaju należą następujące gatunki:

</doc>
<doc id="4281276" url="https://pl.wikipedia.org/wiki?curid=4281276" title="Małgorzata Olszewska">
Małgorzata Olszewska

Małgorzata Olszewska (ur. 1975) – polska prawniczka i urzędniczka państwowa, w latach 2012–2014 podsekretarz stanu w Ministerstwie Administracji i Cyfryzacji.
Życiorys.
Ukończyła magisterskie studia prawnicze na Wydziale Prawa Uniwersytetu w Białymstoku, a także Podyplomowe Studium Zagadnień Legislacyjnych Uniwersytetu Warszawskiego. Doktorantka na Wydziale Prawa i Administracji Uniwersytetu Kardynała Stefana Wyszyńskiego, gdzie wykłada „Ochronę konsumentów w Internecie”.
Od 1999 do 2004 pracowała w Ministerstwie Edukacji Narodowej, następnie od 2004 do 2010 w Urzędzie Komunikacji Elektronicznej jako naczelnik Wydziału Legislacji i Prawa Unijnego. Kierowała następnie departamentem komunikacji w Ministerstwie Infrastruktury i po przekształceniu w Ministerstwie Administracji i Cyfryzacji.
1 marca 2012 powołana na stanowisko wiceministra administracji i cyfryzacji, odpowiedzialnego za łączność (w tym pocztę, telekomunikację i sieci internetowe). Z urzędu odeszła 1 grudnia 2014. Została następnie doradcą prezesa Urzędu Komunikacji Elektronicznej oraz wspólnikiem zarządzającym w kancelarii prawnej.

</doc>
<doc id="4281277" url="https://pl.wikipedia.org/wiki?curid=4281277" title="Non so più cosa son, cosa faccio">
Non so più cosa son, cosa faccio

Non so più cosa son, cosa faccio lub krócej Non so più – aria z I aktu opery "Wesele Figara", z muzyką skomponowaną przez Wolfganga A. Mozarta oraz tekstem w języku włoskim autorstwa Lorenza Da Pontego. Przypisana jest ona do roli Cherubina i przeznaczona dla mezzosopranów. Pierwsza aria Cherubina.
Cherubin to młody kawaler (ale sama ta rola jest rolą kobiecą), który kocha się we wszystkich mieszkankach pałacu hrabiego Almavivy niezależnie od ich wieku i statusu, jednak swoimi młodzieńczymi uczuciami szczególnie darzy hrabinę Rozynę. Ze swoimi miłosnymi rozterkami i dopiero co napisaną piosenką dzieli się z Zuzanną, pokojówką hrabiny i narzeczoną tytułowego Figara. Aria "Non so piú cosa son, cosa faccio" daje wyraz buzującym w młodym chłopcu hormonom i targającym nim uczuciom, z którymi nie umie sam sobie poradzić. Kobiety powodują u niego rumieńce i drżenie serca, a on stale, odkąd się obudzi i dokąd nie zasypia, myśli tylko o miłości, o której chce rozmawiać nie tylko z ludźmi, ale nawet otaczającymi go stworzeniami, przedmiotami i żywiołami, a kiedy zdaje sobie sprawę, że one nie są w stanie zanieść jego słów do innych ludzi, mówi o miłości do samego siebie.
Prapremiera światowa opery "Wesele Figara" odbyła się w Wiedniu 1 maja 1786. Rolę Cherubina i tym samym również samą arię śpiewała wówczas Dorothea Bussani.

</doc>
<doc id="4281278" url="https://pl.wikipedia.org/wiki?curid=4281278" title="Stefan Kozłowski (1897–1940)">
Stefan Kozłowski (1897–1940)

Stefan Kozłowski (ur. w Kijowie, zm. wiosną 1940 w Katyniu) – kapitan piechoty Wojska Polskiego, kawaler Krzyża Walecznych, ofiara zbrodni katyńskiej.
Życiorys.
Urodził się 4 stycznia 1897 w Kijowie, w rodzinie Ludwika i Marii z Andruszewiczów. Członek POW. Uczestnik wojny 1920 i III powstania śląskiego.
W okresie międzywojennym pozostał w wojsku. W 1924 służył w stopniu porucznika w 75 pułku piechoty. W 1928 jako oficer nadetatowy 75 pp w stopniu kapitana ze starszeństwem z dniem 1 lipca 1925 przydzielony był do Batalionu Podchorążych Rezerwy Piechoty nr 5 w Łobzowie. W 1932 roku pozostawał w dyspozycji szefa Departamentu Piechoty MSWojsk. Od 1933 w Korpusie Ochrony Pogranicza. W 1939 był adiutantem dowódcy pułku KOP „Głębokie”.
W kampanii wrześniowej walczył w 3 pułku piechoty KOP jako I adiutant, wzięty do niewoli radzieckiej. Według stanu na kwiecień 1940 był jeńcem obozu w Kozielsku. Między 3 a 5 kwietnia 1940 przekazany do dyspozycji naczelnika smoleńskiego obwodu NKWD – lista wywózkowa bez numeru z 1.04.1940. Został zamordowany między 4 a 7 kwietnia 1940 przez NKWD w lesie katyńskim. Zidentyfikowany podczas ekshumacji prowadzonej przez Niemców w 1943, zapis w dzienniku ekshumacji bez daty. Przy szczątkach znaleziono wizytówki. Figuruje na liście AM-168-60 i liście Komisji Technicznej PCK pod numerem: GARF-3-060. Nazwisko Kozłowskiego znajduje się na liście ofiar (pod nr 060) opublikowanej w Gońcu Krakowskim nr 95 i w Nowym Kurierze Warszawskim nr 97 z 1943. W Archiwum Robla nazwisko Kozłowskiego znajduje się: w pakiecie 0211-03 w kalendarzyku z niedatowaną listą nazwisk oficerów,(znaleziony przy szczątkach ppor. rez. Tadeusz Bołdoka); w pakiecie 25-01 jest wymieniony bez imienia, z określeniem stopnia i podaniem adresu, Wilno - Piaski 10 (notatki ołówkiem na certyfikacie MSWojsk. znalezionym przy mjr. Józefie Kiczko).

</doc>
<doc id="4281281" url="https://pl.wikipedia.org/wiki?curid=4281281" title="Phrynonax">
Phrynonax

Phrynonax – rodzaj węża z podrodziny Colubrinae w rodzinie połozowatych (Colubridae).
Zasięg występowania.
Rodzaj obejmuje gatunki występujące w Meksyku, Belize, Gwatemali, Salwadorze, Hondurasie, Nikaragui, Kostaryce, Panamie, Kolumbii, Wenezueli, Gujanie, Surinamie, Gujanie Francuskiej, Brazylii, Ekwadorze, Peru i Boliwii. 
Systematyka.
Etymologia.
"Phrynonax": "phrunē", φρυνης "phrunēs" „ropucha”; αναξ "anax", ανακτος "anaktos" „król”.
Podział systematyczny.
Do rodzaju należą następujące gatunki: 

</doc>
<doc id="4281282" url="https://pl.wikipedia.org/wiki?curid=4281282" title="Anya Olsen">
Anya Olsen

Anya Olsen (ur. 27 września 1994 w Oneonta) – amerykańska aktorka pornograficzna pochodzenia niemieckiego i irlandzkiego. 
Życiorys.
Wczesne lata.
Urodziła się w Oneonta w stanie Nowy Jork, jako trzecie z pięciorga dzieci. Ma starszego brata, starszą siostrę i dwóch młodszych braci. Kiedy miała pięć lat, wraz z rodziną przeprowadziła się do Kansas. Potem, gdy miała trzynaście lat, jej rodzina powróciła do Nowego Jorku. W wieku trzynastu lat również straciła dziewictwo. Po tym jak została wyrzucona z liceum w drugim roku nauki za wielokrotne uprawianie seksu w szkole, jej rodzice umieścili ją w szkole dla dziewcząt w New Hampshire w Ohio. 
W wieku szesnastu lat, po ukończeniu szkoły średniej, chciała studiować wymiar sprawiedliwości w sprawach karnych, aby zostać prawniczką. Podjęła pracę jako serwer i jako barmanka w klubie ze striptizem. Zajmowała się także sprzedażą nieruchomości.
Kariera.
Podczas pracy w barze w Bostonie poznała aktorkę porno Ashley Fires i jej męża Jacka Konę, reżysera filmowego, którzy zachęcili ją, by poleciała do Los Angeles i rozpoczęła pracę w branży pornograficznej.
W sierpniu 2015 roku, miesiąc przed swoimi 21. urodzinami zadebiutowała przed kamerą. Podpisała kontrakt z EastCoastTalents. W ciągu roku Anya zdobyła dużą rzeszę fanów w swoich mediach społecznościowych, była chwalona za swoje umiejętności (w scenach solo, z chłopakiem i innymi dziewczynami), ale także ze względu na naturalny wygląd, krystalicznie niebieskie oczy i długie kasztanowe włosy.
Wystąpiła w swojej pierwszej scenie seksu analnego w filmie Tushy "First Anal 2" (2016) z Markusem Dupree w reżyserii Grega Lansky’ego, z którym podpisała roczny ekskluzywny kontrakt na kolejne produkcje, w tym Blacked "My First Interracial 7" (2016), Tushy "Young and Beautiful 1" (2016) i Vixen "Girlfriend Experience 2" (2016). Następnie została zaangażowana przez Bryana Gozzlinga do filmu Evil Angel "Hookup Hotshot: Extreme Dating" (2016). Swoją pierwszą scenę podwójnej penetracji nagrała dla Tushy "DP My Stunning Girlfriend" (2016) w reż. Grega Lansky’ego z Christianem Clayem i Jeanem Val Jean. 
1 listopada 2016 nagrała scenę BDSM dla Kink.com "Upper Floor 41214" ("Anal MILF Phoenix Marie Trains Lazy Daughter-in-Law") z Phoenix Marie i Xanderem Corvusem. Pod koniec 2016 jako 22-latka znalazła się w czołówce wschodzących gwiazd w rozrywce dla dorosłych. 
W styczniu 2017 zdobyła tytuł „Vixen Angel”. W 2017 była także nominowana w kategorii „Najlepsza nowa gwiazdka” do AVN Award, XBIZ Award i XRCO Award. 
Pracowała w takich studiach jak Mofos, Tushy, Vixen, Hot Movies, Nubiles Porn, ATK Girlfriends, Nubile Films, Team Skeet, Girlfriends Films, Reality Kings, Foot Fetish Daily, Digital Sin, Diabolic, Kick Ass, Evil Angel, Erotica X, Innocent High, Wicked, Mile High, Forbidden Fruits Films, Brazzers, Twistys i Blacked.
Przypisy.
 

</doc>
<doc id="4281284" url="https://pl.wikipedia.org/wiki?curid=4281284" title="Dillion Harper">
Dillion Harper

Dillion Harper (ur. 27 września 1991 w Jupiter) – amerykańska aktorka pornograficzna pochodzenia irlandzkiego i indiańskiego.
Życiorys.
Wczesne lata.
Dillion urodziła się w Jupiter na Florydzie. Początkowo mieszkała w Yankeetown, lecz później przeprowadziła się do Gainesville, gdzie spędziła większość swojego dzieciństwa. Po ukończeniu szkoły średniej, rozpoczęła studia stomatologiczne. W okresie studiów pracowała dorywczo jako kelnerka i striptizerka, a także występowała w internetowych pokazach erotycznych.
Kariera.
Chcąc rozpocząć karierę w branży pornograficznej wysłała swoje zdjęcia do Bang Bros, Brazzers, Score Magazine i kilku innych producentów erotycznych. Zadebiutowała pod koniec czerwca 2012 w produkcji studia Bang Bros. Jej rodzina nie zaakceptowała podjętego zawodu. 
Pracowała w takich studiach jak Mofos, Evil Angel, Naughty America, Reality Kings czy Brazzers. Reprezentowała agencje: AMA Adult Modeling na Florydzie i 101 Adult Modeling w Los Angeles. 
W październiku 2012 w filmie "Beach Booty" wystąpiła w swojej pierwszej scenie seksu analnego. 
W listopadzie 2013 została modelką miesiąca magazynu „Hustler”, a w maju 2014 była modelką miesiąca „Twistys Treat”.
Poza planem filmowym, 12 sierpnia 2012 spotykała się z aktorem porno Xanderem Corvusem.
W 2014 została uhonorowana nagrodą Nightmoves jako Miss Congeniality.
W 2015 była jedną z 20 najczęściej wyszukiwanych aktorek porno w serwisie pornograficznym Pornhub. Zajęła drugie miejsce w rankingu „Najlepsze młode aktorki porno 2016” ("Mejores Actrices porno jovenes 2016"), ogłoszonym przez hiszpański portal 20minutos.es.

</doc>
<doc id="4281286" url="https://pl.wikipedia.org/wiki?curid=4281286" title="Gina Gerson">
Gina Gerson

Gina Gerson (ros. Гина Герсон; ur. 17 maja 1991 w Prokopiewsku) – rosyjska aktorka pornograficzna.
Życiorys.
Wczesne lata.
Urodziła się w Prokopiewsku, położonym na Syberii, w ówczesnym Związku Radzieckim. W dzieciństwie marzyła o tym, aby zostać tłumaczem bądź nauczycielem języków obcych. Po ukończeniu szkoły średniej, w 2009 uczęszczała do St. Petersburg State Institute of Technology w Sankt Petersburgu. W latach 2009–2012 studiowała na Tomsk State University, gdzie opanowała biegle języki francuski oraz angielski. W trakcie studiów pracowała jako sprzedawczyni, sprzątaczka oraz korepetytorka.
Kariera.
W 2010 roku, w wieku 19 lat rozpoczęła karierę w branży pornograficznej pod pseudonimem Doris Ivy. Początkowo występowała w internetowych pokazach erotycznych 21 Sextreme, Nubile Films, Subspace Land i 21 Naturals. Zachęcona sukcesem zdecydowała się wystąpić w swoim pierwszym filmie pornograficznym.
W sierpniu 2010 roku przyjęła propozycję pracy od agencji Sandy’s Models i zamieszkała na stałe w Budapeszcie. Pracowała w takich studiach jak Private, Evil Angel, Girlfriends Films, 21 Sextury, Video Art Holland, Marc Dorcel Fantasies czy Doghouse Digital. Wzięła udział m.in. w produkcjach: Magma "Liebesgrüsse aus St. Petersburg 1" (2012) w reż. Steve’a Holmesa, Rocco Siffredi Produzione "Rocco’s Psycho Teens 6" (2013) i "Rocco One on One 2" (2015) z Rocco Siffredim, Bizarre Video "Lover’s Paradise" (2015) i Penthouse "Sinful Deeds and Dirty Dreams 2" (2017) z Mugurem, "Private Specials 131: Private Lessons" (2016) z Alberto Blanco, Juanem Lucho i Pablo Ferrari czy "WUNF 215" (2017) w reż. Pierre’a Woodmana. Dla czeskiego studia LegalPorno wystąpiła w wielu scenach seksu analnego, w tym podwójnej penetracji, gang bang, bukkake i urofilii.
7 listopada 2011 w Sankt Petersburgu wzięła udział w serii Casting X Pierre’a Woodmana.
W 2012 znalazła się na 205. miejscu listy serwisu FreeOnes.
W 2015 była nominowana do AVN Award w dwóch kategoriach: „Najlepsza wykonawczyni zagraniczna roku” i „Najlepsza scena seksu w zagranicznej produkcji” w Video Marc Dorcel "Ballerina by Day Escort by Night" (2014) w reżyserii Francka Vicomte z Mike Angelo i Renato.
W 2016 została nominowana do AVN Awards w kategorii „Najlepsza scena seksu w produkcji nieamerykańskiej” w Rebecca Lord Productions "Do Not Disturb" (2015) z Rico Simmonsem.
W 2017 była nominowana do AVN Awards w kategorii „Najlepsza scena seksu w produkcji nieamerykańskiej” w Video Marc Dorcel "Lea Guerlin First Night in the Girls’ Dormitory" (2016) w reż. Francka Vicomte z Candee Licious, Jamesem Brossmanem, Leą Guerlin i Lolitą Taylor.
W styczniu 2018 otrzymała tytuł Miss Sugarcookie w plebiscycie Sugarcookie.com.
W 2018 zdobyła nominację do AVN Awards i XBIZ Award w kategorii „Najlepsza wykonawczyni zagraniczna roku”, a także była nominowana do XCritic Awards w kategorii „Najlepsza wykonawczyni zagraniczna”.
1 października 2020 została wydana autobiograficzna książka "Gina Gerson: Success through Inner Power and Sexuality".

</doc>
<doc id="4281287" url="https://pl.wikipedia.org/wiki?curid=4281287" title="Budynek Przedszkola Miejskiego Nr 4 w Toruniu">
Budynek Przedszkola Miejskiego Nr 4 w Toruniu

Budynek Przedszkola Miejskiego Nr 4 w Toruniu – zabytkowa siedziba przedszkola miejskiego w Toruniu.
Lokalizacja.
Budynek znajduje się w zachodniej części miasta, w dzielnicy Bydgoskie Przedmieście, przy ul. Bydgoskiej 34, w sąsiedztwie Parku Miejskiego i Dom Schwartza.
Historia.
Budynek powstał w latach 1895–1896 i pierwotnie pełnił funkcję mieszkalną. W 1920 roku stał się siedzibą Konsulatu Republiki Francji, a 11 listopada 1922 roku umieszczono w nim Konsulat Generalny Niemiec. Konsulat był czynny do 3 września 1939 roku.
Po II wojnie światowej w budynku funkcjonowała Szkoła Podstawowa Nr 13 wraz z internatem oraz z ogniskiem muzycznym. Od 1964 roku do dziś jest on siedzibą Przedszkola Miejskiego Nr 4.
W 1983 roku budynek wpisano do rejestru zabytków. 
W 2011 roku obiekt przeszedł gruntowny remont w ramach Lokalnego Programu Rewitalizacji Bydgoskiego Przedmieścia.
Architektura.
Budynek powstał z tzw. muru pruskiego i przetrwał do czasów współczesnych w niezmienionej formie architektonicznej, a jego charakterystycznymi elementami są dwie ażurowe wieżyczki zakończone ozdobną iglicą.

</doc>
<doc id="4281288" url="https://pl.wikipedia.org/wiki?curid=4281288" title="May J.">
May J.

 - japońska piosenkarka, lepiej znana jako May J. Jest prowadzącą programu muzycznego stacji NHK J-Melo.
Biografia.
May urodziła się w Tokio a wychowywała w Jokohamie. Jej ojcem jest Japończyk a matka iranką. 
Litera "J" w jej pseudonimie pochodzi z drugiego imienia "Jamileh". Debiutowała z wytwórni Ki/oon Music (Sony Music Entertainment Japan) w 2006 roku mini albumem "ALL MY GIRLS".
5 grudnia 2007 roku został wydany jej pierwszy album "Baby Girl".
W październiku 2008 roku została współ prowadzącą programu muzycznego NHK J-Melo. Wspólnie z Shanti Snyder. W marcu 2010 r., stała się jedynym gospodarzem programu.
6 marca 2009 r., wytwórnia Rhythm Zone otworzyła nową oficjalną stronę May J. potwierdzając opuszczenie Sony, i dołączenie do podgrupy Avex Trax. 23 maja 2009 r., głoszono jej drugi album "Family", z singlem Garden. Album znalazł się na # 4 miejscu Oriconu w tygodniowym wykresie.
Jej trzeci pełny album zatytułowany "For You" został wydany 17 lutego 2010 roku. A jej pierwsza solowa trasa koncertowa, trwająca dziesięć tygodni obejmowała 40 koncertów, zakończyła się koncertem w Tokyo Shibuya AX 23 maja 2010 r. A 24 listopada 2010 roku wydała mini-album pod tytułem Believin ... jako preludium do czwartego pełnego albumu " Colors", wydanego 26 stycznia 2011 roku.
W 2012 roku May J. nagrała piosenkę "Back to Your Heart" z kanadyjskim piosenkarzem Danielem Powterem. W styczniu wydała piąty album "SECRET DIARY" a w grudniu szósty "Brave".
Po kilku mniej udanych albumach, w końcu wydała w 2013 roku swój pierwszy album kompilacyjny zatytułowany "May J. BEST 7 Years Collection". Płyta znalazła się na japońskich listach Oriconu przez ponad 25 tygodni, przez co stała się jej pierwszym albumem z tak długim pobytem na japońskich listach przebojów. Album sprzedano w ponad 40 000 egzemplarzy, co czyni go najbardziej udanym albumem od Family z 2009 roku. W październiku został również wydany mini album "Love Ballad".
May J. śpiewa końcową wersję tytułowego utworu "Let It Go" w japońskim wersji filmu animowanego Kraina lodu, który to utwór trafił na #8 miejsce w Japan Hot 100, po japońskim wydaniu filmu w marcu 2014 roku.Również w 2014 r., został wydany siódmy album "Imperfection".
W 2015 roku zostało wydane DVD i Blu-Ray "May J. Budokan Live 2015 Live to the Future".
W 2016 roku został wydany mini album "Christmas Songs" ze świątecznymi piosenkami.
W 2017 roku wydano "Best of Duets" May J. śpiewa wszystkie piosenki w duecie między innymi z takimi wykonawcami jak, Zeebra, T.M.Revolution, VI (BIGBANG), Daniel Powter, URATA NAOYA (AAA). Oraz ósmy album "Futuristic".
W 2018 roku został wydany cyfrowy singel "Kizuna Infinity / Hero". Piosenka "Kizuna Infinity" została użyta w filmie "Ultraman Geed the Movie" a piosenka "Hero" w "Ultraman Orb: The Chronicle".

</doc>
<doc id="4281289" url="https://pl.wikipedia.org/wiki?curid=4281289" title="Sick Puppies (przedsiębiorstwo)">
Sick Puppies (przedsiębiorstwo)



</doc>
<doc id="4281291" url="https://pl.wikipedia.org/wiki?curid=4281291" title="Gina Valentina">
Gina Valentina

Gina Valentina (ur. 18 lutego 1997 w Rio de Janeiro) – brazylijska aktorka pornograficzna, mieszkająca na stałe w Stanach Zjednoczonych.
Życiorys.
Wczesne lata.
Urodziła się w Rio de Janeiro. Podczas swoich lat w szkole średniej była hipiską. Straciła dziewictwo i odbyła pierwszy seks oralny z zapaśnikiem, przyjacielem jej brata.
Kariera.
W 2015, w wieku 18 lat podjęła pracę w branży pornograficznej. Związała się z Mark Spiegler Casting and Management, jedną z najlepszych agencji w branży.
Jej pierwsze filmy to Bang Bros "Casting with 18 year old Brazilian" (2015) z Karlo Karrerą, New Sensations "Little Princess" (2015) z Anthonym Rosano, Team Skeet "Spinner Gets Creamed" (2015) z Bruce’em Venture’em, Team Skeet "Our Dirty Movie" (2015) z Joseline Kelly, Lilli Dixon i J-Mac oraz Digital Sin "Teens Like It Rough 2" (2015) z Xanderem Corvusem.
Wystąpiła potem w produkcjach Kick Ass, Brazzers, Reality Junkies, New Sensations, Digital Sin, Lethal Hardcore, Evil Angel, Forbidden Fruits Films, Devil’s Films, Digital Playground, Filly Films, Wicked, Bang Bros, 3rd Degree i Girlfriends Films.
W latach 2015–2018 brała udział w serii Kink.com w scenach sadomasochistycznych, takimi jak uległość, głębokie gardło, rimming, cunnilingus, kobieca ejakulacja, fisting analny i pochwowy, pegging, bukkake, plucie i bicie. Były to serie "Sex and Submission", "Device Bondage", "Fucking Machines", "Hogtied", "Training Of O", "Upper Floor" z Ramónem Nomarem, Marco Banderas, Tommym Pistolem, Moną Wales, Ellą Novą i Alaną Cruise. Wystąpiła w filmie krótkometrażowym Holly Randall "Feeling Frisky" (2017) z Mickiem Blue, a także BurningAngel: "Babysitter Auditions – Gina Valentina" (2017) ze Smallem Handsem i Joanną Angel, "Bratty Teens – Gina Valentina" (2017) z Xanderem Corvusem i "Fuck This Couch" (2018) ze Steve’em Holmesem.
W 2017 była nominowana do AVN Award w czterech kategoriach: „Najlepsza nowa gwiazdka”, „Najlepsza scena chłopak/dziewczyna” w B Skow/Girlfriends Films "Teen Sex Dolls 2", „Najlepsza scena dziewczyna/dziewczyna” w Forbidden Fruits/Exile "Lesbian Border Crossings" oraz „Najlepsza wirtualna scena seksu” w WankzVR "Tailgate Tag Team", a także była nominowana do XBIZ Award w kategorii „Najlepsza nowa gwiazdka”.
W sierpniu 2017 została ulubienicą miesiąca magazynu „Penthouse”.
17 września 2017 w Los Angeles wzięła udział w serii Casting X Pierre’a Woodmana.
W 2018 otrzymała nominację do XBiz Awards w dwóch kategoriach: „Najlepsza scena seksu w realizacji gonzo” w "Ripe 3" (2017) z Manuelem Ferrarą i „Najlepsza scena seksu w realizacji tabu” w Evil Angel "Stepdad Seduction 3" (2017) z Tonim Ribasem.
Była bohaterką filmu Pornhub Visionaries Director’s Club "The Gift" (2018) w reżyserii raperki Young M.A.
W rankingu portalu Die-Screaming zajęła czwarte miejsce na liście „10. najlepszych gwiazd porno 2018” i znalazła się na piątym miejscu listy „20. najgorętszych brazylijskich aktorek porno 2019” portalu AdultContent.com.

</doc>
<doc id="4281294" url="https://pl.wikipedia.org/wiki?curid=4281294" title="Quinto">
Quinto



</doc>
<doc id="4281295" url="https://pl.wikipedia.org/wiki?curid=4281295" title="Jessie Rogers">
Jessie Rogers

Jessie Rogers (ur. 8 sierpnia 1993 w Goiânii) – brazylijska aktorka pornograficzna, mieszkająca na stałe w Stanach Zjednoczonych.
Życiorys.
Wczesne lata.
Urodziła się w Goiânii, w środkowej Brazylii. Gdy miała kilka lat, jej rodzina postanowiła wyemigrować do południowej Kalifornii. Dorastała w Oceanside, w okolicach San Diego. Przez krótki czas mieszkała również w Nowym Jorku. W 2008 El Camino High School w South San Francisco. W okresie szkolnym zarabiała pracując jako modelka.
Kariera.
W sierpniu 2011, zaledwie kilka dni po osiemnastych urodzinach zadebiutowała w branży pornograficznej. Wzięła udział w produkcjach Evil Angel, Hustler, FM Concepts, Elegant Angel i Bang Productions.
Bardzo szybko zyskała ogromną popularność i nominacje do licznych nagród branżowych, w tym m.in. NightMoves. W 2013 zdobyła nominację do AVN Award w kategorii „Najlepsza nowa gwiazdka” i XRCO Award w kategorii „Kremowe marzenie roku”.
Wystąpiła jako Emma Bunton w parodii dla dorosłych Spice Girls.
W 2012 przeszła operację powiększenia piersi. W grudniu tego samego roku po raz ostatni wystąpiła w filmie pornograficznym.
W lutym 2013 oficjalnie ogłosiła zakończenie kariery.
Wkrótce podjęła pracę jako prezenterka popularnego kanału na YouTube. Stała się również znaną aktywistką na rzecz regulacji w branży pornograficznej. 24 kwietnia 2013 roku zeznawała w "Komitecie Pracy i Zatrudnienia Kalifornijskiego Zgromadzenia Stanowego" w sprawie ustawy zobowiązującej aktorów pornograficznych do noszenia prezerwatyw podczas scen erotycznych nakręconych w Kalifornii.
We wrześniu 2018 zwyciężyła w rankingu „31 gwiazd porno” ("31 pornstars"), ogłoszonym przez hiszpański portal 20minutos.es.

</doc>
<doc id="4281297" url="https://pl.wikipedia.org/wiki?curid=4281297" title="Krystal Boyd">
Krystal Boyd

Krystal Boyd (ros. Кристал Бойд; ur. 14 kwietnia 1993 w Moskwie) – rosyjska aktorka pornograficzna i modelka erotyczna.
Kariera.
Urodziła się w Moskwie. W 2011 roku, w wieku 18 lat, zadebiutowała w branży pornograficznej. Początkowo występowała w internetowych pokazach erotycznych, a następnie w sesjach zdjęciowych do magazynów dla dorosłych.
Zachęcona sukcesem zaczęła występować także w filmach pornograficznych, w tym "Little Anal Angels 2" (2011), "Right Touch" (2016), "Temptations" (2016) i "Young And The Bushless 2" (2016). Pracowała w takich studiach jak Video Art Holland, Juicy Entertainment, Paradise Films czy Evil Angel.

</doc>
<doc id="4281298" url="https://pl.wikipedia.org/wiki?curid=4281298" title="Zbigniew Penherski">
Zbigniew Penherski

Zbigniew Penherski (ur. 26 stycznia 1935 w Warszawie, zm. 4 lutego 2019 tamże) – polski kompozytor.
Życiorys.
W latach 1955–1956 studiował kompozycję pod kierunkiem Stefana Bolesława Poradowskiego w Państwowej Wyższej Szkole Muzycznej w Poznaniu, a od 1956 do 1959 również kompozycję w klasie Tadeusza Szeligowskiego w Państwowej Wyższej Szkole Muzycznej w Warszawie. Następnie na tej samej uczelni studiował dyrygenturę u Bohdana Wodiczki w latach 1960–1963. W 1969 jako stypendysta rządu holenderskiego studiował w Uniwersytetu w Utrechcie.
Twórczość.
Muzyka Penherskiego wyrasta z doświadczeń europejskiej awangardy postserialnej i sonoryzmu lat 60. Jedną z jego pryncypialnych zasad jest nadrzędność formy wyrażana poprzez zagęszczanie brzmienia, progresje quasi-melodyczne, diminucje rytmiczne itp., które w połączeniu z sonorystycznym materiałem pozwalają osiągnąć pożądany efekt dramaturgiczny. Bardzo ważnym elementem techniki dźwiękowej Penherskiego jest rytm, polirytmia i politemporalność, wymagające niejednokrotnie wprowadzenia do utworu metronomów, jak w "Kwartecie instrumentalnym" lub w utworze "String Play". 
Penherski komponuje głównie utwory orkiestrowe, kameralne, radiowe oraz opery. Do najważniejszych kompozycji należy zaliczyć "Musica humana" (1963), "Muzyka uliczna" (1966), opery: "Zmierzch Peryna" (1972) i "Edgar - syn Wałpora" (1982), "Kroniki mazurskie II" na ork.symfoniczną i taśmę magnetofonową (1973), "String Play" na ork. smyczkową (1980), "Kroniki szkockie" na ork. symfoniczną (1987), "Muzyczka na koniec wieku" na flet prosty, dwie perkusje, organy i taśmę magnetofonową (1999), "Mała litania smyczkowa" na orkiestrę smyczkową (2002), "Małe kroniki smyczkowe" na orkiestrę smyczkową (2005).

</doc>
<doc id="4281300" url="https://pl.wikipedia.org/wiki?curid=4281300" title="Jynx Maze">
Jynx Maze

Jynx Maze (ur. 6 października 1990 na Long Beach) – amerykańska aktorka pornograficzna pochodzenia peruwiańskiego, irlandzkiego i szkockiego. Kiedy była tancerką wybrała dla siebie unikalny pseudonim „Jynx” i nazwisko „Maze” ("labirynt"), zasugerowane przez jej przyjaciela. Uważana przez wielu za aktualną „królową seksu analnego” ("Anal Sex Queen").
Życiorys.
Wczesne lata.
Urodziła się i dorastała na Long Beach, w stanie Kalifornia. Jynx miała przyjemne dzieciństwo, w którym bardzo interesowała się sportem, w tym piłką nożną i biegiem lekkoatletycznym. Opanowała płynnie język angielski i hiszpański. Zainteresowała się pracą w branży pornograficznej w wieku 16 lat, a wkrótce po ukończeniu szkoły średniej zaczęła pracować jako striptizerka w Chico. 
Kariera.
W wieku 19 lat, po rozmowie z kilkoma osobami w branży porno, zaczęła ubiegać się o casting na stronach internetowych porno i szybko otrzymała propozycję pierwszej sceny solo z Kink.com. W 2010 po raz pierwszy wystąpiła w filmie pornograficznym Hustler Video "Barely Legal 112" z Billem Baileyem. Potem pojawiała się w produkcjach Brazzers, Evil Angel, Elegant Angel, Lethal Hardcore, Naughty America, Tom Byron Pictures, Jules Jordan, Red Light District i Digital Playground. Podczas targów AVN Adult Entertainment Expo 2011 obsługiwała stoisko firmy Evil Angel.
Bardzo szybko zyskała ogromną popularność, która zaowocowała licznymi nominacjami do nagród branżowych. W 2011 zdobyła nominację do XBIZ Award dla najlepszej nowej aktorki. W 2012 była nominowana do AVN Award w kategorii „Najlepsza złośnica”.
Trafiła też na okładki magazynów „Hustler” (2012) i „Club Chicas” (2014).
14 czerwca 2017 w Los Angeles wzięła udział w serii Casting X Pierre’a Woodmana.
Stała się znana z występów w licznych scenach seksu analnego. Jej ulubioną pozycją jest pozycja tylna i sceny podwójnej penetracji z takimi wykonawcami, jak James Deen, Manuel Ferrara i Voodoo. W przeciwieństwie do większości dziewczyn w branży, nie bierze udziału w scenach z dziewczynami, ponieważ nie uważa się za biseksualistkę.

</doc>
<doc id="4281302" url="https://pl.wikipedia.org/wiki?curid=4281302" title="Lana Rhoades">
Lana Rhoades

Lana Rhoades (ur. 6 września 1996 w Chicago) – amerykańska aktorka pornograficzna pochodzenia czeskiego i słoweńskiego. 
Życiorys.
Wczesne lata.
Urodziła się w Chicago, w stanie Illinois w konserwatywnej religijnej rodzinie. Dorastała w McHenry w Illinois i niewielkiej miejscowości położonej w stanie Wisconsin.
Gdy uczęszczała do szkoły średniej, była aktywną cheerleaderką i udzielała się w grach sportowych. W wieku 17 lat zakończyła edukację i ponownie przeniosła się do Chicago, gdzie podjęła pracę jako kelnerka w Tilted Kilt Pub &amp; Eatery, lokalu sieci Hooters. Myślała o tym, żeby dostać się do branży dla dorosłych, zanim skończyła 13 lat. Oglądała także filmy dokumentalne znanych gwiazd dorosłych, takich jak Jenna Jameson i Anna Nicole Smith. Jej pierwszą inspiracją do podjęcia pracy w branży pornograficznej było oglądanie programu "Króliczki Playboya" ("The Girls Next Door"). W późniejszym czasie pracowała jako striptizerka.
Kariera.
Oficjalnie zadebiutowała w branży porno w kwietniu 2016, gdy miała 19 lat. Jej pseudonim pochodzi od imienia jednej z bohaterek serialu "". Wystąpiła w produkcji FTV Girls w Phoenix. Po przyjeździe do Los Angeles, wzięła udział w scenie dla Evil Angel "Banging Cuties" (2016) w reż. Mike'a Adriana i "Dirty Talk 4" (2016) w reż. Manuela Ferrary oraz Blacked.com "Interracial Icon 5" (2017) w reż. Grega Lansky.
W sierpniu 2016 została ulubienicą miesiąca magazynu „Penthouse”, zaś w październiku 2017 modelką miesiąca magazynu „Hustler”. W listopadzie 2017 otrzymała tytuł „Smakołyk miesiąca Twistys” i „Anioł miesiąca Vixen”. Jej zdjęcie pojawiło się na łamach magazynu „FourTwoNine” (2017).
W filmie "Lana" (2017), w całości poświęconym aktorce, pojawiła się w swojej pierwszej scenie seksu analnego z Jeanem Val Jean i podwójnej penetracji z Jeanem Val Jean i Mickiem Blue. 
W produkcji studia Hard X "Lana Rhoades First Gang Bang/Gangbang Me 3" (2017) po raz pierwszy wystąpiła w scenach bukkake i gangbang z Johnem Strongiem, Markusem Dupree, Mickiem Blue, Smallem Handsem i Xanderem Corvusem, a w "Lana Rhoades Unleashed" (2017) po raz pierwszy wzięła udział w scenie podwójnej penetracji analnej, za którą z Markusem Dupree i Mickiem Blue była nominowana do AVN Award. 
W 2017 jej zdjęcie pojawiło się na łamach magazynu „FourTwoNine”. W tym samym roku na Twitterze ujawniła, że Pierre Woodman próbował zmusić ją do robienia rzeczy, na które wcześniej się nie zgodziła na planie filmowym. W styczniu 2018 magazyn „Fortune” umieścił ją w zestawieniu 12 najpopularniejszych aktorek pornograficznych. We wrześniu 2018 zajęła drugie miejsce w rankingu „31 gwiazd porno” ogłoszonym przez hiszpański portal 20minutos.es. W 2019 i 2020 zdobyła pierwsze miejsce na liście najpopularniejszych gwiazd porno sporządzonym przez serwis Pornhub; filmy z jej udziałem odnotowały, kolejno: 400 mln i 345 mln wyświetleń. W listopadzie 2019 i w październiku 2020 wraz z Adrią Rae trafiła na okładkę magazynu „Hustler”. Wystąpiła w teledysku australijskiego rapera Kida Laroia i Lila Moseya „Wrong (You Bad and You Know It)” (2020).
Życie prywatne.
Od stycznia 2020 do lutego 2021 była w związku z Mikiem Majlakiem, osobowością w mediach społecznościowych.
W 2022 urodziła syna, Milo.

</doc>
<doc id="4281303" url="https://pl.wikipedia.org/wiki?curid=4281303" title="Naomi Woods">
Naomi Woods

Naomi Woods (ur. 1 czerwca 1996 w Miami Beach) – amerykańska aktorka pornograficzna i modelka erotyczna.
Życiorys.
Wczesne lata.
Urodziła się w Miami Beach na Florydzie w rodzinie portorykańskiej. W wieku osiemnastu lat przeprowadziła się do Los Angeles w Kalifornii.
Kariera.
W 2015, mając 19 lat zadebiutowała w branży pornograficznej w filmie "Meet Naomi" (2015) z Jamesem Deenem, z którym potem spotkała się na planie "Super Cute 4" (2016), produkcji nominowanej do XBIZ Award w kategorii „Najlepsza realizacja gonzo roku”. 
Związała się z agencją LA Direct Models. Współpracowała z takimi wytwórniami jak Bang Bros, Brazzers, Naughty America, Girlsfriends Films, Mofos, Reality Kings, Lethal Hardcore, Jules Jordan Video, Evil Angel, Hard X czy Blacked. 
Bardzo szybko zyskała dużą popularność i nominacje do licznych nagród branżowych. W 2016 była nominowana do Spank Bank Awards aż w pięciu kategoriach: „Zabawny wymiarowy pieprzony królik”, „Najbardziej urocza dziwka”, „Piękność w różowym”, „Najładniejsza dziewczyna w porno” i „Gładka jak jedwab”. W 2017 została honorowana Spank Bank Awards Technical w kategorii „Najbardziej niewinnie wyglądający potwór”, a także zdobyła nominację do AVN Award w kategorii „Najgorętsza debiutantka roku” oraz ponownie otrzymała nominacje do Spank Bank Awards w dwóch kategoriach: „Najlepsze DSL (Dick Sucking Lips)” i „Najładniejsza dziewczyna w porno”.
W styczniu 2017 została wybrana ulubienicą miesiąca magazynu „Penthouse”. Z okazji Walentynek 2017 wystąpiła w filmie WankzVR "Bądź moją Walentynką" ("Be My Valentine", 2017).
13 czerwca 2017 w Los Angeles wzięła udział w serii Casting X Pierre’a Woodmana.
W 2018 była nominowana do AVN Award w kategorii „Nagroda fanów: Najbardziej cudowny tyłek” oraz zdobyła trzy nominacje do Spank Bank Awards w kategoriach: „Zwyczajna specjalistka roku”, „Najlepsze DSL (Dick Sucking Lips)” i „Sympatia Snapchat roku”.

</doc>
<doc id="4281304" url="https://pl.wikipedia.org/wiki?curid=4281304" title="Natasha Starr">
Natasha Starr

Natasha Starr (ur. 10 października 1987 w Ostrowi Mazowieckiej) – polska aktorka pornograficzna, mieszkająca na stałe w Stanach Zjednoczonych. Jest siostrą Natalii Starr, także aktorki pornograficznej, ponieważ obie są popularne w branży jako Siostry Starr.
Życiorys.
Wczesne lata.
Urodziła się w Ostrowi Mazowieckiej, gdzie ukończyła Szkołę Podstawową Nr 1 im. Tadeusza Kościuszki i rozpoczęła naukę w pierwszej klasie gimnazjum. 
W 2000, w okresie Bożego Narodzenia, w wieku 13 lat wyemigrowała do Stanów Zjednoczonych, gdzie zamieszkała z rodzicami, dwiema siostrami i bratem w nowojorskich dzielnicach Williamsburg, Brooklyn i Queens.
Studiowała w szkole kosmetologii i przez dwa lata pracowała w salonie kosmetycznym.
Kariera.
W maju 2011, w wieku 23 lat zadebiutowała w branży pornograficznej. Na początku pracowała w wytwórniach zlokalizowanych w Nowym Jorku, lecz wraz ze wzrostem popularności zdecydowała się, wraz z siostrą przeprowadzić do Los Angeles, gdzie miała lepsze warunki do rozwoju kariery. 
Od samego początku Natasha pracowała u wiodących producentów w branży, takich jak Evil Angel, Mile High, Devil's Film, FM Concepts, Girlfriends Films, Brazzers, Reality Kings czy Naughty America. 
W 2013 siostry Starr zdobyły tytuł ulubienicy miesiąca miesięcznika „Penthouse” - Natalia w lipcu, a Natasha w sierpniu.
Była na okładce magazynów „Xtreme”, „Xcitement” i „Hustler”, a także udzielała wywiadów na kilku pokazach Sirius XM dla Vivid Radio, Shade 45, Faction, Sirius Out Q, Opie Radio, Sirius XM Sports Channel, The Anthony Cumia Show, TMZ, i ThisIs50.com.
Występowała jako tancerka w USA, reprezentowana przez Talent A List, a także w telewizyjnym serialu "Synowie Anarchii" ("Sons of Anarchy"). w parodii porno reality "Dynastia kaczorów" ("Duck Dynasty") - "OMG... It's the Duck Dynasty XXX Parody" (2013) jako Missy.
Pracowała dla Kink.com w scenach sadomasochistycznych, takich jak uległość, głębokie gardło, rimming, fisting analny i pochwowy, pegging, kobiecej ejakulacji, gang bang, bukkake, plucie i bicie w tym "Everything Butt 28829" (2013) z Krissy Lynn i Nikitą Bellucci, "Foot Worship" (2013) z Billym Hartem, "Hardcore Gangbang 35009" (2014) z Billem Baileyem, Johnem Strongiem, Mr. Pete, Tommym Pistolem i Prince Yahshuą czy "Dungeon Sex 37184" (2015) z Derrickem Pierce.
28 maja 2016 w Los Angeles wzięła udział w serii Casting X Pierre’a Woodmana.
W trakcie swojej kariery nominowana była do licznych nagród branżowych. W 2015 otrzymała Spank Bank Technical Awards w kategorii „Najlepsza hostessa dla nowożeńców” i była nominowana do AVN Award w kategorii „Nagroda fanów: Najgorętszy tyłek”.
W 2017 zdobyła nominację do XBIZ Award w kategorii „Najlepsza scena w realizacji parodii” w Hustler Video "Donald" (2016) jako Ivana Trump z Evanem Stone (w roli Trumpa) i Subil Arch (Melania Trump).

</doc>
<doc id="4281314" url="https://pl.wikipedia.org/wiki?curid=4281314" title="Pacyfikacja Miłosnej, Cechówki, Zorzy">
Pacyfikacja Miłosnej, Cechówki, Zorzy

Pacyfikacja Miłosnej, Cechówki, Zorzy – zbrodnia wojenna popełniona przez niemiecki Wehrmacht podczas kampanii wrześniowej 1939 roku w powiecie mińskim koło Warszawy.
Podczas II wojny światowej i kampanii wrześniowej 15 września 1939 roku, w odwecie za zabicie żołnierza Wehrmachtu, Niemcy dokonali pacyfikacji Cechówki. Zamordowali ok. 100 osób (w tym 58 mieszkańców miejscowości). Ciała większości ofiar zostały spalone w podpalonych zabudowaniach.
Niemieccy żołnierze Wehrmachtu zamordowali też mieszkańców osady Zorza, Miłosnej i Długiej Szlacheckiej
Ciała zamordowanych ofiar pochowano na cmentarzu w Miłosnej.

</doc>
<doc id="4281315" url="https://pl.wikipedia.org/wiki?curid=4281315" title="Brama Șchei">
Brama Șchei

Brama Șchei (rum: "Poarta Șchei") – jedna z bram miejskich w Braszowie, w Rumunii, położona tuż obok Bramy Katarzyny. Została wybudowana w latach 1827-1828 w celu zastąpienia starej bramy, która nie była przystosowana do rosnącego ruchu. Od tego czasu Brama Katarzyny służyła jako magazyn.
Kamienna i ceglana brama zbudowana w stylu klasycznym niczym łuk triumfalny ma trzy wejścia. Średni łuk, przeznaczony dla ruchu, jest większy, a po jego obu stronach znajdują się dwa mniejsze i niższe wejścia dla pieszych. Łacińskie napisy na ścianie nad małymi łukami informują o dacie budowy obiektu, a także, że brama została zbudowana po tym, jak cesarz Austrii, Franciszek II Habsburg odwiedził Braszów w 1817 roku.

</doc>
<doc id="4281318" url="https://pl.wikipedia.org/wiki?curid=4281318" title="Marek Wójcik (urzędnik)">
Marek Wójcik (urzędnik)

Marek Andrzej Wójcik (ur. 2 lipca 1955 w Lublińcu) – polski samorządowiec, wykładowca akademicki i urzędnik państwowy, z wykształcenia pedagog, w latach 2014–2015 podsekretarz stanu w Ministerstwie Administracji i Cyfryzacji.
Życiorys.
Pełnomocnik do spraw legislacyjnych Zarządu Związku Miast Polskich.
Członek kadry olimpijskiej w lekkiej atletyce, trener kadry narodowej, prezes klubu CKS Budowlani Częstochowa (I liga w lekkiej atletyce).
Nauczyciel w Szkole Podstawowej nr 31 i IV Liceum Ogólnokształcącego im. Henryka Sienkiewicza w Częstochowie.
Pracował jako sekretarz w urzędzie miejskim w Częstochowie. Następnie przeniósł się do miejscowości Uhryń na Sądecczyźnie. Został dyrektorem urzędu Sądeckiej Miejskiej Strefy Usług Publicznych (pilotaż samorządu powiatowego) oraz członkiem zarządu powiatu nowosądeckiego. Następnie kierował biurem Związku Powiatów Polskich. Członek Komisji Wspólnej Rządu i Samorządu oraz uczestniczył w pracach Komisji Trójstronnej Społeczno-Gospodarczej i Radzie Dialogu Społecznego. Pracował jako ekspert w Związku Miast Polskich oraz Kancelarii Prezesa Rady Ministrów do spraw reformy samorządowej.
Doradca ministra zdrowia w zakresie restrukturyzacji szpitali oraz sekretarz zespołu ds. decentralizacji przy ministrze administracji i cyfryzacji. Należał do komitetów monitorujących wykorzystanie funduszy unijnych.
Wykładowca Uniwersytetu Ekonomicznego w Krakowie, Uniwersytetu Medycznego w Łodzi, Wyższej Szkoły Biznesu – National-Louis University w Nowym Sączu, Uczelni Łazarskiego w Warszawie, Szkoły Głównej Handlowej oraz Wyższej Szkoły Biznesu i Przedsiębiorczości w Ostrowcu Świętokrzyskim.
Współautor kilkuset publikacji oraz koordynator i trener projektów z zakresu funkcjonowania administracji publicznej, podmiotów gospodarczych, przedsiębiorczości, finansów publicznych, funduszy przedakcesyjnych i strukturalnych, zarządzania projektami, budowania partnerstw lokalnych, kształcenia zawodowego, zarządzania w administracji. Był redaktorem naczelnym dzienników „Warto Wiedzieć” oraz „SamorządTak”.
Licencjonowany, zawodowy zarządca nieruchomości. Posiada uprawnienia do zasiadania w radach nadzorczych w spółkach skarbu państwa. Członek rad nadzorczych firm z branży energetycznej, paliwowej, transportowej oraz informatycznej. Członek Rady do spraw Zdrowia Publicznego oraz członek i przewodniczący Rady Małopolskiego Oddziału Wojewódzkiego Narodowego Funduszu Zdrowia. Założyciel i pierwszy dyrektor Narodowego Instytutu Samorządu Terytorialnego.
1 grudnia 2014 powołany na stanowisko wiceministra administracji i cyfryzacji, odpowiedzialnego za legislację i kontakty z samorządami. Zrezygnował z funkcji 4 sierpnia 2015.
W działalności społecznej m.in.: Członek Rady Fundacji Chrobrego, Prezes Zarządu Stowarzyszenia Demokracja I Gospodarka, Przewodniczący Rady Społecznej SPZOZ Sądeckie Pogotowie Ratunkowe, Członek Zarządu Stowarzyszenia Wspierania Przedsiębiorczości” Klub Sądecki”, Sekretarz Zarządu Małopolskiej Organizacji Turystycznej, Sekretarz Zarządu Stowarzyszenia imienia Świętego Floriana, Wiceprezes Zarządu Stowarzyszenia „Ziemia Sądecka”, Członek Zarządu Polskiego Związku Lekkiej Atletyki, Członek Zarządu CKS Budowlani Częstochowa.

</doc>
<doc id="4281326" url="https://pl.wikipedia.org/wiki?curid=4281326" title="Koszua">
Koszua

Koszua (fr., niem. i ang. "Cauchois") – rasa gołębia należąca do grupy uformowanych (I), podobnie jak inne rasy pochodząca od udomowionego gołębia skalnego. Wywodzi się z Caux we Francji, gdzie została wyhodowana w XVII wieku.
Koszua jest gołębiem użytkowym, wytworzonym w celach konsumpcyjnych, jednak francuscy i niemieccy hodowcy uczynili go rasą wystawową. Jest jedną z wyżej cenionych ras europejskich, a szczególną popularnością cieszy się we Francji, gdzie należy do najczęściej hodowanych gołębi rasowych. Od niedawna także w Polsce.
Pochodzenie.
Koszua jest rasą francuską, wywodzącą się z Caux w Normandii; pierwsza wzmianka o gołębiu pochodzi z XVII wieku. Dzisiejsza budowa gołębia pochodzi od wzorca z lat 1870–1871, kiedy to rasa ta była powszechnie hodowana we Francji. Następnie zainteresowanie koszuą zmalało, a gołębie nazywane "maille de Caux" lub "mondain de Caux" pojawiły się ponownie na wystawie w 1892 roku. Na żądanie hodowców w styczniu 1905 roku na wystawie w Lille sklasyfikowano je wreszcie jako "cauchois".
Rasa.
Koszua jest efektem skrzyżowania francuskiego garłacza, po którym ptaki odziedziczyły biały półksiężyc na piersi, z mondenem, karno i kolorowymi gołębiami polnymi. Istnieje wiele odmian rasy. J.C. Periquet wyróżnia ich trzy grupy: o jednobarwnym upierzeniu, z cętkowanymi płaszczami (części skrzydła między piórami łopatki a lotkami) oraz o jednobarwnym płaszczu z prążkowaniem. W zależności od kraju pochodzenia europejscy hodowcy gołębi koszua koncentrują się na uzyskaniu i wzmocnieniu pożądanych przez siebie cech u przedstawicieli tej rasy – niemieccy i szwajcarscy preferują osobniki o określonej sylwetce i masie, podczas gdy francuscy zwracają uwagę na upierzenie ptaków.
Budowa.
Koszua jest postawnym, silnym i żywym gołębiem o słabo wykształconej umiejętności latania. Ma długie skrzydła i ogon. Gardło jest małe i słabo rozwinięte.
Głowa jest krągła i łukowata, dość mała w stosunku do całego ciała; czoło wypukłe. Dziób średniej wielkości (3,5 cm), niemal prosty, gruby u podstawy. Oczy gołębia są najczęściej jasnoczerwone lub pomarańczowe. Szyja jest krótka, mocna szersza przy podstawie i sukcesywnie zmniejszająca się aż do głowy. Pierś jest szeroka, o okrągłym kształcie, dobrze wypełniona i wystająca. Skrzydła ma długie i dość miękkie, nogi mocne, średniej długości. Upierzenie zależne jest od typu; pióra są miękkie i długie.
Kąt przy staniu wynosi 45 stopni. Gołębie mają długość 42–48 cm, a rozpiętość skrzydeł 80–90 cm.
Typowa waga ciała wynosi 700–800 g u samców i 650–700 g u samic.
Hodowla.
Koszua jest żywym, silnym gołębiem, a jednocześnie przyjacielskim i ufnym. Przy sprzyjających warunkach przystępuje do lęgów nawet 5 do 6 razy rocznie.
Podczas hodowli należy unikać zbyt małego rozmiaru ciała, złego ułożenia skrzydeł, zbyt wysokiej postawy, słabego, długiego tułowia, obwisłych skrzydeł oraz płaskości głowy.
Oznaczenia.
Numer obrączki: 10. Numer w Federacji Europejskiej: EE 8.

</doc>
<doc id="4281331" url="https://pl.wikipedia.org/wiki?curid=4281331" title="Adam Meus">
Adam Meus

Adam Meus (ur. 16 października 1925, zm. 1 lutego 2000) – polski konstruktor lotniczy, szybownik.
Życiorys.
Urodził się we Lwowie. Przed wybuchem II wojny światowej w Krakowie ukończył dwie klasy gimnazjum, tam też w 1943 r. ukończył średnią szkołę techniczną. W tym samym roku wstąpił do Armii Krajowej.
W 1945 r. rozpoczął studia na Wydziale Samochodowo-Lotniczym Akademii Górniczo-Hutniczej w Krakowie. Działalność niepodległościową kontynuował w oddziale dywersyjnym Narodowej Organizacji Wojskowej (NOW). Został aresztowany w 1946 r., był sądzony na procesie pokazowym. Symulując chorobę psychiczną uniknął skazania.
Przeniósł się do Wrocławia gdzie, zataiwszy informacje o swej działalności konspiracyjnej, wstąpił na Wydział Mechaniczny Politechniki Wrocławskiej. W 1952 r. w Sekcji Lotniczej uzyskał dyplom mgr inż. mech. specjalności budowa płatowców. W latach 1949-1956 był asystentem w Katedrze Elementów Maszyn na Politechnice Wrocławskiej.
Od 1956 r. rozpoczął pracę w przemyśle szybowcowym. W 1956 r. zorganizował Zakład Sprzętu Lotnictwa Sportowego nr 4 we Wrocławiu, jako filię Szybowcowych Zakładów Doświadczalnych w Bielsku-Białej i był jego kierownikiem do 1963 r. Uruchomił tam produkcję szybowców SZD-12 Mucha 100, SZD-10 Czapla i SZD-24 Foka.
W 1963 r. przeszedł do pracy w biurze konstrukcyjnym Szybowcowych Zakładów Doświadczalnych w Bielsku.
Będąc na emeryturze, pracując na niepełnym etacie, zaprojektował dalsze rozwinięcie Puchacza - szybowiec SZD-54 Perkoz. W 1972 r. był członkiem zespołu, który za opracowanie rodziny szybowców "Foka" otrzymał nagrodę państwową.
Był autorem publikacji: "Trzeba pomyśleć o motoszybowcach" z 1970 r. (współautor) oraz "Klejony dźwigar metalowy skrzydła szybowca – konstrukcja" w materiałach z narady naukowo-technicznej "Wybrane zagadnienia klejenia konstrukcji lotniczych" z 1973 r.
Pilot szybowcowy II klasy, członek zarządu Sekcji Szybowcowej, a następnie członek zarządu Aeroklubu Bielsko-Bialskiego. Był członkiem Stowarzyszenia Inżynierów i Techników Mechaników Polskich (SIMP), pełnił funkcję przewodniczącego Zakładowej Komisji Rozjemczej i sekretarza Rady Zakładowej. W 1980 r. stanął na czele strajku w SZD, w wyniku którego została zmuszona ustąpić dyrekcja zakładu.
Był odznaczony Krzyżem Kawalerskim Orderu Odrodzenia Polski, Nagrodą Państwową I stopnia w dziedzinie konstrukcji lotniczych, Srebrnym Krzyżem Zasługi, Brązowym Medalem za Zasługi dla Obronności Kraju, odznaką Zasłużonego Działacza Lotnictwa Sportowego, Nagrodą NOT II stopnia, odznaką Za Zasługi dla APRL, odznaką Zasłużonego Działacza LOK, Złotą Odznaką za Zasługi dla Województwa Katowickiego.
Zmarł 1 lutego 2000 w Krakowie i jest pochowany na cmentarzu Salwatorskim.

</doc>
<doc id="4281333" url="https://pl.wikipedia.org/wiki?curid=4281333" title="Keystone Studios">
Keystone Studios

Keystone Studios – nieistniejąca wytwórnia filmowa z siedzibą w Edendale (dzielnica Los Angeles), w Stanach Zjednoczonych. Założona została 4 lipca 1912 roku jako Keystone Pictures Studio.
Twórcą przedsiębiorstwa był Mack Sennett, a pomagali mu: Adam Kessel (1866–1946) i Charles O. Baumann (1874–1931), właściciele New York Motion Picture Company. 
Przedsiębiorstwo przez kilka lat realizowało zdjęcia w okolicy Glendale Boulevard w Silver Lake. W latach 1912–1915 filmy dystrybuowane były przez Mutual Film Corporation.
Główny budynek wytwórni był pierwszym w historii całkowicie zamkniętym studiem filmowym; pozostał on na miejscu i zlokalizowany jest przy 1712 Glendale Blvd. (wcześniejsza nazwa tego odcinka drogi: Allesandro Ave.).
Produkcja.
Kiedy Sennett zaczął tworzć slapstickowe komedie z udziałem Keystone Cops (od 1912) i Bathing Beauties (od 1915) studio stało się popularne. Charlie Chaplin został zatrudniony przez Sennetta przy filmach niemych w Keystone Studios, zaraz po jego przygodzie w wodewilu. 
W 1915 roku przedsiębiorstwo Keystone Studios stało się niezależnym oddziałem produkcyjnym należącym do Triangle Film Corporation, studia założonego przez Sennetta, D.W. Griffitha i Thomasa Ince’a. W 1917 roku Sennett zrezygnował z Keystone i założył niezależne przedsiębiorstwo.
Wielu popularnych aktorów rozpoczynało swoje kariery w Keystone Studios, m.in. Marie Dressler, Harold Lloyd, Mabel Normand, Roscoe Arbuckle, Gloria Swanson, Louise Fazenda, Raymond Griffith, Ford Sterling, Harry Langdon, Al St. John i Chester Conklin.
W 1917 roku Sennett, będąc już dobrze znanym w branży, opuścił studio by rozpocząć produkcję własnych filmów i nawiązał współpracę z wytwórnią Paramount. Po odejściu Sennetta wytwórnia zaczęła podupadać, a w 1935 roku ogłoszono bankructwo Keystone Studios.

</doc>
<doc id="4281336" url="https://pl.wikipedia.org/wiki?curid=4281336" title="Wojciech Chmielewski">
Wojciech Chmielewski



</doc>
<doc id="4281338" url="https://pl.wikipedia.org/wiki?curid=4281338" title="Dinggyê">
Dinggyê

Dinggyê lub Dingjie (tyb. གདིང་སྐྱེས་རྫོང, Wylie: "gding skyes rdzong", ZWPY: "Dinggyê Zong"; ) – powiat we południowej części Tybetańskiego Regionu Autonomicznego, w prefekturze Xigazê. W 1999 roku powiat liczył 17 836 mieszkańców.

</doc>
<doc id="4281340" url="https://pl.wikipedia.org/wiki?curid=4281340" title="Wojciech Chmielewski (polityk)">
Wojciech Chmielewski (polityk)

Wojciech Grzegorz Chmielewski (ur. 3 grudnia 1970) – polski politolog, polonista i urzędnik państwowy, w 2015 podsekretarz stanu w Ministerstwie Skarbu Państwa.
Życiorys.
Absolwent Uniwersytetu Wrocławskiego, gdzie ukończył w 1995 filologię polską, a w 1998 politologię. Ukończył także studia podyplomowe „Polityki Publiczne w Europie” na Uniwersytecie Strasbourg III (1997), Studium Integracji Europejskiej (2000) oraz Krajową Szkołę Administracji Publicznej (2000).
Od 2000 pracownik Ministerstwa Skarbu Państwa, gdzie od 2012 pozostawał dyrektorem Departamentu Prywatyzacji, a od 2013 roku – Departamentu Przekształceń Własnościowych i Prywatyzacji. Odpowiadał za przygotowanie i przeprowadzenie prywatyzacji takich spółek, jak Tauron, Bogdanka, Zespół Elektrowni PAK, Jastrzębska Spółka Węglowa czy ZGH Bolesław. Zasiadał w radach nadzorczych spółek zależnych od Skarbu Państwa, m.in. Polskiego Górnictwa Naftowego i Gazownictwa, Agencja Rozwoju Przemysłu Stoczni Gdańskiej i Enei (gdzie do 2015 był przewodniczącym rady).
23 lipca 2015 powołany na stanowisko wiceministra skarbu. Zakończył pełnienie funkcji 22 listopada tego samego roku powracając na stanowisko Dyrektora Departamentu Przekształceń Własnościowych i Prywatyzacji, które zajmował do stycznia 2016 roku.
Życie prywatne.
Biegle mówi w języku angielskim i francuskim.

</doc>
<doc id="4281344" url="https://pl.wikipedia.org/wiki?curid=4281344" title="Autostrada Moskwa — Sankt Petersburg">
Autostrada Moskwa — Sankt Petersburg



</doc>
<doc id="4281351" url="https://pl.wikipedia.org/wiki?curid=4281351" title="Robert Surtees">
Robert Surtees

Robert L. Surtees (ur. 9 sierpnia 1906 w Covington, zm. 5 stycznia 1985 w Monterey) – amerykański operator filmowy, laureat trzech Oscarów (na trzynaście otrzymanych nominacji) i dwóch Złotych Globów.
Życiorys.
Swoje życie zawodowe rozpoczynał jako fotograf portretowy i retuszer. Działo się to jeszcze zanim w 1927 r. podjął pracę w Universal Studios jako asystent kamerzysty.
Filmografia.
Jako autor zdjęć do 73 filmów długo- i krótkometrażowych:

</doc>
<doc id="4281353" url="https://pl.wikipedia.org/wiki?curid=4281353" title="The Rain">
The Rain

The Rain – duński serial fantastycznonaukowy wyprodukowany przez studio Miso Film dla platformy Netflix.
"The Rain" to także pierwszy duński serial oryginalny Netflix. Dostępny jest na platformie streamingowej od 4 maja 2018 roku.
Fabuła.
Akcja serialu rozgrywa się w świecie spustoszonym przez epidemię zabójczego wirusa rozsiewanego przez tytułowy deszcz. Grupa niedobitków stara się dotrzeć do bezpiecznej strefy. Po drodze do niej muszą zmierzyć się z niebezpieczną postapokaliptyczną rzeczywistością i głodem.
Twórcy.
Twórcami "The Rain" są Jannik Tai Mosholt ("Rząd, Rita, Follow the Money"), Esben Toft Jacobsen ("Wielki niedźwiedź, Beyond Beyond") oraz Christian Potalivo ("Dicte, Nowi lokatorzy, Long Story Short").

</doc>
<doc id="4281356" url="https://pl.wikipedia.org/wiki?curid=4281356" title="Guido (kardynał S. Balbina)">
Guido (kardynał S. Balbina)

Guido (zm. 7 stycznia 1120) – włoski kardynał i benedyktyn.
Biografia.
Był mnichem benedyktyńskim w klasztorze S. Savino w Piacenzy. W 1116 (najprawdopodobniej 23 września) papież Paschalis II kreował go kardynałem prezbiterem S. Balbinae. Uczestniczył w elekcjach papieskich w 1118 i w 1119. Towarzyszył papieżowi Gelazjuszowi II na wygnaniu we Francji.
Nie należy mylić go z innym kardynałem S. Balbina o imieniu Guido, który otrzymał tę godność od antypapieża Klemensa III i występuje w jego dokumentach w latach 1098–1099.

</doc>
<doc id="4281357" url="https://pl.wikipedia.org/wiki?curid=4281357" title="Han Sai Por">
Han Sai Por

Han Sai Por (, ur. 19 lipca 1943 w Singapurze) – singapurska artystka rzeźbiarz, znana jest z pracy na kamieniu.
Życiorys.
Han Sai Por urodziła się w 1943 w Singapurze. Han studiowała na czterech uniwersytetach: Akademii Sztuk Pięknych Nanyang w Singapurze (1968), East Ham College of Art (1980). Wolverhampton College of Art w Wielkiej Brytanii (1983) i Lincoln University w Nowej Zelandii. Pracowała jako Pedagog Sztuki.
Została profesjonalną artystką w 1997 roku. A w 2001 została prezesem Singapore Sculpture Society.
Zdobyła takie nagrody jak Nagrodę Główną na Triennale w Indiach w 2005 roku i nagrodę za wybitne rzeźby w Chinach w 2006 roku.
Han Sai Por pracuje ze szkłem, metalami, papierem i lodem, a jej praktyka obejmuje także obrazy i rysunki.
Wybrane dzieła.
Jej prace można znaleźć w wielu miejscach w Singapurze i na świecie:

</doc>
<doc id="4281358" url="https://pl.wikipedia.org/wiki?curid=4281358" title="SZD-44">
SZD-44

SZD-44 – projekt szybowca wyczynowego opracowany w Zakładzie Doświadczalnym Rozwoju i Budowy Szybowców w Bielsku-Białej. 
Projekt został opracowany na początku lat 70. w Zakładzie Doświadczalnym Rozwoju i Budowy Szybowców. Konstruktorem szybowca był mgr inż. Adam Meus.

</doc>
<doc id="4281360" url="https://pl.wikipedia.org/wiki?curid=4281360" title="NWA World Heavyweight Championship">
NWA World Heavyweight Championship

NWA World Heavyweight Championship – to mistrzostwo świata wagi ciężkiej w National Wrestling Alliance (NWA). Choć formalnie powstało w 1948 roku, jego rodowód wywodzi się z World Heavyweight Wrestling Championship, tytułu przyznanego George'owi Hackenschmidtowi po raz pierwszy w 1905 roku. Tytuł ten był przedmiotem rywalizacji w World Wrestling Federation (WWWF, obecnie WWE), New Japan Pro-Wrestling (NJPW), World Championship Wrestling (WCW), Eastern Championship Wrestling (ECW, później Extreme Championship Wrestling), Ring of Honor (ROH), Total Nonstop Action Wrestling (TNA, obecnie Impact Wrestling).
NWA została utworzona w 1948 roku jako ogólny organ zarządzający wrestlingiem w okresie pojawiania się wielu promocji terytorialnych w Stanach Zjednoczonych. Podobnie jak w przypadku franczyzy, terytoria te miały możliwość członkostwa w NWA. Właściciele promocji członkowskich musieli uznać mistrzów NWA Heavyweight i Junior Heavyweight za mistrzów świata, zachowując jednocześnie prawo do posiadania swoich tytułów mistrzowskich. Ric Flair zdobywał tytuł 10 razy, co jest najlepszym wynikiem w historii.

</doc>
<doc id="4281364" url="https://pl.wikipedia.org/wiki?curid=4281364" title="Stevan Mićić">
Stevan Mićić

Stevan Andria Micić (cyr. Стеван Мићић; 4 kwietnia 1996) – serbski zapaśnik walczący w stylu wolnym. Olimpijczyk z Tokio 2020, gdzie zajął czternaste miejsce w kategorii 57 kg.
Brązowy medalista mistrzostw świata w 2022; piąty w 2019. Wicemistrz igrzysk europejskich w 2019. Brązowy medalista mistrzostw Europy w 2018 i 2020, a także igrzysk śródziemnomorskich w 2018 i 2022. Piąty w indywidualnym Pucharze Świata w 2020. Trzeci na MŚ juniorów w 2015 roku.
Zawodnik Hanover Central Junior-Senior High School z Cedar Lake, Northwestern University i University of Michigan. Trzy razy All-American w NCAA Division I; drugi w 2018; trzeci w 2019 i czwarty w 2017 roku.

</doc>
<doc id="4281369" url="https://pl.wikipedia.org/wiki?curid=4281369" title="Połoczany (stacja kolejowa)">
Połoczany (stacja kolejowa)

Połoczany (biał. "Палачаны", ros. "Полочаны") – stacja kolejowa w miejscowości Połoczany, w rejonie mołodeczańskim, w obwodzie mińskim, na Białorusi.
Stacja istniała przed II wojną światową.

</doc>
<doc id="4281370" url="https://pl.wikipedia.org/wiki?curid=4281370" title="Martin Obst">
Martin Obst

Martin Obst (ur. 18 listopada 1986) – niemiecki zapaśnik walczący w stylu wolnym. Zajął trzynaste miejsce na mistrzostwach świata w 2018. Srebrny medalista mistrzostw Europy w 2018 roku.
Mistrz Niemiec w 2011, 2015, 2016 i 2017, drugi w 2008, a trzeci w 2009, 2012 i 2013 roku.

</doc>
<doc id="4281371" url="https://pl.wikipedia.org/wiki?curid=4281371" title="Litwa (przystanek kolejowy)">
Litwa (przystanek kolejowy)

Litwa (biał. "Літва", ros. "Литва") – przystanek kolejowy w miejscowości Litwa, w rejonie mołodeczańskim, w obwodzie mińskim, na Białorusi.

</doc>
<doc id="4281375" url="https://pl.wikipedia.org/wiki?curid=4281375" title="Paintball laserowy">
Paintball laserowy



</doc>
<doc id="4281376" url="https://pl.wikipedia.org/wiki?curid=4281376" title="Barbara Angell">
Barbara Angell

Barbara Angell (ur. 6 marca 1935 w Melbourne) – australijska scenarzystka i aktorka
Życie prywatne.
Urodziła się w 1935 roku w Melbourne, Wiktoria, Australia jako Angela Barr. Pracę jako aktorka zaczęła w Little Theater w Melbourne. Odwiedzała Wielką Brytanię w latach 1959-60, gdzie pisała skecze komediowe, muzykę i teksty. Gdy wróciła do Australii założyła własną firmę "Revue". Wróciła do Wielkiej Brytanii w 1969, gdzie występowała jako aktorka.

</doc>
<doc id="4281385" url="https://pl.wikipedia.org/wiki?curid=4281385" title="Seth Gilliam">
Seth Gilliam

Seth Gilliam (ur. 5 listopada 1968 w Nowym Jorku) – amerykański aktor filmowy i teatralny.
Życiorys.
Urodził się na Long Island w Nowym Jorku. W 1990 ukończył studia na kierunku sztuki teatralnej na Uniwersytecie Stanowym Nowego Jorku (SUNY) w Purchase w stanie Nowy Jork.
W 1990 debiutował na Off-Broadwayu w roli księcia Edwarda w sztuce Williama Shakespeare’a "Ryszard III" u boku Denzela Washingtona. Następnie trafił na mały ekran w roli Aarona Dextera w siódmym sezonie sitcomu NBC "Bill Cosby Show" (1990–1991).
W widowiskowym dreszczowcu fantastycznonaukowym Paula Verhoevena "Żołnierze kosmosu" ("Starship Troopers", 1997) został obsadzony w roli sierżanta Sugara Watkinsa z elitarnej jednostki wojskowej, przygotowującej do ostatecznej rozgrywki z krwiożerczymi robalami z kosmosu. Rozpoznawalność wśród telewidzów przyniosła mu postać oficera Claytona Hughesa w serialu więziennym HBO "Oz" (1999–2001) i rola detektywa Ellisa Carvera w serialu kryminalnym HBO "Prawo ulicy" (2002–2008). Grał potem doktora Alana Deatona w serialu "" (2011–2017) i księdza Gabriela w serialu "Żywe trupy" (od 2014). 
W 2010 w Bostonie grał tytułową rolę w inscenizacji "Otello". W 2013 w Houston wystąpił w roli Marka Antoniusza w przedstawieniu "Antoniusz i Kleopatra". 10 kwietnia 2018 powrócił na off-Broadway jako Tobias w spektaklu Deana Haspiela "The Last Bar at the End of the World" ze Stoyą.
24 sierpnia 2005 ożenił się z reżyserką teatralną Leah C. Gardiner.

</doc>
<doc id="4281387" url="https://pl.wikipedia.org/wiki?curid=4281387" title="Fatih Cengiz">
Fatih Cengiz

Fatih Cengiz (ur. 26 września 1995) – turecki zapaśnik w stylu klasycznym. Brązowy medalista mistrzostw świata w 2017. Piąty na mistrzostwach Europy w 2019. Triumfator akademickich MŚ w 2018. Mistrz świata U-23 w 2017 i trzeci na ME U-23 w 2018. Wicemistrz Europy kadetów w 2012 roku.

</doc>
<doc id="4281389" url="https://pl.wikipedia.org/wiki?curid=4281389" title="António Leal Moreira">
António Leal Moreira

António Leal Moreira (ur. 30 czerwca 1758 w Abrantes, zm. 26 listopada 1819 w Lizbonie) – portugalski kompozytor okresu klasycyzmu.
Życiorys.
30 czerwca 1766 wstąpił do Seminário da Patriarcal w Lizbonie, gdzie był uczniem João de Sousy Carvalho, a od 1775 jego asystentem, następnie organistą. 19 maja 1777 wykonał publicznie swoją pierwszą kompozycję sakralną "Missa do Espírito Santo", która została odśpiewana podczas aklamacji królowej Portugalii Marii I. W 1787 został mianowany pierwszym kapelmistrzem (port. "mestre de capela") dworskiej kapeli kaplicy królewskiej, na potrzeby której także komponował muzykę religijną.
W 1790 został dyrygentem Opery Włoskiej w Lizbonie. W latach 1793–1800 pełnił funkcję dyrektora muzycznego w nowo otwartym Teatro Nacional de São Carlos, gdzie poprowadził koncert inauguracyjny, a później wystawił wszystkie swoje opery.
Twórczość.
Moreira był jednym z pierwszych portugalskich kompozytorów tworzących do tekstów w ojczystym języku, choć większość jego utworów jest w języku włoskim. Jego włoskie opery cieszyły się dużym powodzeniem, m.in. "Siface e Sofonisba" (wystawionym w Queluz, 1783), "Ascanio in Alba" (Queluz, 1785), "Gli eroi spartani" (Ajuda, 1787), "A saloia enamorada, ou O remédio é casar" (Lizbona, 1793), "A vingança da cigana" (Lizbona, 1793), "L’eroina lusitana" (wyst. w Lizbonie, 1795) oraz "Musiche ne Il disertore francese" (Turyn i Mediolan, 1800).
Komponował także utwory instrumentalne (cztery sinfonie) oraz muzykę religijną, m.in. pięć , cztery msze, dwa magnifikaty, 11 zestawów responsoriów, psalmy.

</doc>
<doc id="4281482" url="https://pl.wikipedia.org/wiki?curid=4281482" title="Dziurawiec (Bębło)">
Dziurawiec (Bębło)

Dziurawiec – skała na Wyżynie Olkuskiej w miejscowości Bębło w województwie małopolskim, w powiecie krakowskim, w gminie Wielka Wieś. Jest to pojedyncza skała na ogrodzonym terenie prywatnym (działka nr 204), z tyłu za domem, u podnóży porośniętego zaroślami wzgórza. Zbudowana jest z wapieni, ma charakterystyczny kształt skalnej bramy i wysokość 9–10 m.
Drogi wspinaczkowe.
Wspinacze skalni wytyczyli na niej 13 dróg wspinaczkowych o skali trudności Kurtyki IV – VI.4. Część z nich ma zamontowane stałe punkty asekuracyjne: ringi (r), ringi zjazdowe (rz)b dwa ringi zjazdowe (drz). Na niektórych wspinaczka tradycyjna (tr.).
W Dziurawcu znajduje się Jaskinia Tunel. Na tej samej działce w skale po jej południowej stronie jest Schronisko przed Tunelem Drugie, a na sąsiedniej w południowym kierunku działce znajduje się skała ze Schroniskiem przed Tunelem Pierwszym.

</doc>
<doc id="4281487" url="https://pl.wikipedia.org/wiki?curid=4281487" title="Karabin Henry wz. 1860">
Karabin Henry wz. 1860



</doc>
<doc id="4281493" url="https://pl.wikipedia.org/wiki?curid=4281493" title="Jerzy Potocki (dyplomata)">
Jerzy Potocki (dyplomata)



</doc>
<doc id="4281498" url="https://pl.wikipedia.org/wiki?curid=4281498" title="Ambasadorowie Polski">
Ambasadorowie Polski



</doc>
<doc id="4281508" url="https://pl.wikipedia.org/wiki?curid=4281508" title="Trzymamy straż">
Trzymamy straż

Trzymamy straż – polska pieśń żołnierzy Korpusu Ochrony Pogranicza.

</doc>
<doc id="4281509" url="https://pl.wikipedia.org/wiki?curid=4281509" title="Klemens z Górki">
Klemens z Górki

Klemens z Górki (zm. przed 23 lutego 1489) – prawnik, doktor dekretów, notariusz publiczny.
Życiorys.
Pochodził z Górki, miejscowości dziś trudnej do zidentyfikowana, prawdopodobnie z terenów Wielkopolski, bo w późniejszych latach przedstawiał się jako kleryk diecezji poznańskiej. Studia na Akademii Krakowskiej rozpoczął w 1444, stopień bakałarza uzyskał w 1447, a w 1450 został magistrem nauk wyzwolonych. Wykładał na Wydziale Sztuk Wyzwolonych, w 1459 był dziekanem tego wydziału. Nie wiadomo kiedy rozpoczął studia prawnicze praktyki odbywał w latach 1463-1464 w sądzie oficjała krakowskiego Stanisława Świradzkiego nie posiadał wówczas żadnego stopnia prawniczego. Licencjatem dekretów został 31 marca 1466, a 11 maja 1467 został doktorem dekretów. W 1469 został członkiem Kolegium Prawniczego, od 1470 wykładał na Wydziale Prawa zima 1472/1473 był dziekanem Wydziału Prawa. 14 stycznia 1472 został po raz pierwszy wybrany rektorem po śmierci Jana z Dąbrówki, który zmarł w trakcie kadencji. Po raz kolejny został wybrany rektorem w 1481, kiedy w Krakowie szalała zaraza nie oszczędzając studentów i kadry profesorskiej. Kończąc studia na Wydziale Sztuk rozpoczął pracę jako notariusz sporządzając między innymi dokumenty dla profesorów uczelni, był rozjemca w sprawach o spornych o beneficja i uposażenia. Od 1475 do końca życia był kaznodzieją głoszącym kazania w języku polskim w kościele św. Barbary w Krakowie. Do tej pory przyjmowano w literaturze historycznej, że zmarł krótko po 1483. Datę jego śmierci należy jednak nieco przesunąć. 25 lipca 1488 wystąpił wraz z innymi profesorami Wydziału Prawa Walentym z Olkusza i Arnolfem z Mirzyńca jako patron Ołtarza Wniebowzięcia NMP w kościele św. Marii Magdaleny przy Kolegium Prawniczym. Zmarł więc po 25 lipca 1488, a przed 23 lutego 1489 w tym dniu odbyła się rozprawa sądowa z ramienia egzekutorów jego testamentu

</doc>
<doc id="4281513" url="https://pl.wikipedia.org/wiki?curid=4281513" title="Dyskografia Dawida Kwiatkowskiego">
Dyskografia Dawida Kwiatkowskiego

Dyskografia Dawida Kwiatkowskiego, polskiego piosenkarza, obejmuje siedem albumów studyjnych, dwadzieścia pięć singli oraz trzydzieści sześć teledysków.

</doc>
<doc id="4281515" url="https://pl.wikipedia.org/wiki?curid=4281515" title="NRP Dão (1934)">
NRP Dão (1934)

NRP Dão – portugalski niszczyciel z dwudziestolecia międzywojennego, jedna z siedmiu jednostek typu "Douro". Okręt został zwodowany 27 lipca 1934 roku w stoczni Estaleiro Real de Lisboa w Lizbonie, a w skład Marinha Portuguesa wszedł 5 stycznia 1935 roku. Jednostka, modernizowana w latach 40. i 50. XX wieku, została skreślona z listy floty 29 listopada 1960 roku.
Projekt i budowa.
NRP „Dão” był jednym z pięciu portugalskich niszczycieli typu "Douro" (po sprzedaży jednostki prototypowej Kolumbii zwanego też typem "Vouga"), które zamówiono na podstawie 10-letniego planu rozbudowy floty z 1930 roku. Projekt okrętu powstał w 1931 roku w brytyjskiej stoczni Yarrow Shipbuilders, która na mocy podpisanego 12 czerwca 1931 roku kontraktu zbudowała dwie jednostki i wyprodukowała siłownie dla wszystkich niszczycieli. Stocznia wzorowała się na wprowadzonym do służby w 1927 roku brytyjskim niszczycielu HMS „Ambuscade”, lekko modyfikując uzbrojenie i przystosowując okręt do stawiania min. 
„Dão” zbudowany został w stoczni Estaleiro Real de Lisboa w Lizbonie (numer budowy stoczni Yarrow 1635). Stępkę okrętu położono w 1933 roku, został zwodowany 27 lipca 1934 roku, a ukończono go 5 stycznia 1935 roku. Jednostka otrzymała tradycyjną dla niszczycieli portugalskich nazwę, pochodzącą od rzek – w tym przypadku rzeki Dão oraz oznaczenie burtowe „D”.
Dane taktyczno-techniczne.
„Dão” był średniej wielkości niszczycielem, z klasyczną dla niszczycieli okresu międzywojennego architekturą – uskokiem kadłuba w ⅓ długości, odkrytym od góry pomostem bojowym, dwoma kominami i dwoma masztami. Długość całkowita wynosiła 98,45 metra (93,57 metra między pionami), szerokość 9,45 metra i średnie zanurzenie 3,35 metra. Wysokość metacentryczna wynosiła 4,93 metra. Wyporność standardowa wynosiła 1219 ton, zaś pełna 1563 tony. Okręt napędzany był przez umieszczone na śródokręciu dwa zestawy turbin parowych Parsonsa z przekładniami Curtissa o łącznej mocy 33 000 KM, do których parę (o ciśnieniu 28 at) dostarczały trzy wodnorurkowe kotły Yarrow. Dwa wały napędowe poruszały dwoma trójłopatowymi śrubami, obracającymi się na zewnątrz od płaszczyzny symetrii okrętu. Prędkość maksymalna wynosiła 36 węzłów. Okręt zabierał 296 ton mazutu (maksymalnie 345 ton), co zapewniało zasięg maksymalny 3500 Mm przy prędkości ekonomicznej 15 węzłów.
Głównym uzbrojeniem artyleryjskim były cztery pojedyncze działa kalibru 120 mm (4,7 cala) L/45 Vickers–Armstrong Mark IX, osłonięte maskami przeciwodłamkowymi (jedno na pokładzie dziobowym, jedno w superpozycji na nadbudówce dziobowej, jedno na pokładzie rufowym i jedno na nadbudówce rufowej, także w superpozycji), z zapasem 140 sztuk amunicji o masie 22,7 kg na lufę. Masa całkowita działa wynosiła 3400 kg, długość 5,6 metra, szybkostrzelność 12 strz./min, prędkość wylotowa pocisku 915 m/s, a maksymalna donośność 19 500 metrów (przy kącie podniesienia lufy 45°). Broń przeciwlotniczą stanowiły trzy pojedyncze dwufuntowe działka przeciwlotnicze Vickers kal. 40 mm L/39 Mark VIII, z zapasem 1500 pocisków o masie 0,916 kg na lufę, umieszczone na rufowym pokładzie ochronnym (dwa) i między kominami (jedno). Masa działka wynosiła 279 kg, prędkość wylotowa pocisku 610 m/s, maksymalny kąt podniesienia lufy 85°, donośność maksymalna 7160 metrów, a pułap 4300 metrów. Uzbrojenie uzupełniały dwa poczwórne aparaty torpedowe kal. 533 mm (21 cali), dwa miotacze bomb głębinowych z zapasem 12 bomb oraz 20 min. 
Zarówno broń artyleryjska, jak i torpedowa dysponowały systemami kierowania ogniem, wspomagane dwoma dalmierzami Vickersa, umieszczonymi na dachu pomostu: o bazie 3 metrów dla dział kal. 120 mm i 4-metrowym dla działek przeciwlotniczych. Wyposażenie uzupełniały trzy reflektory, system sygnalizacji podwodnej, echosonda, żyrokompas, radiostacja, dwie szalupy, kuter roboczy oraz dwie tratwy ratunkowe. 
W momencie wejścia do służby załoga okrętu składała się ze 127 oficerów, podoficerów i marynarzy.
Służba.
8 września 1936 roku stacjonujący w Lizbonie „Dão” został opanowany przez zbuntowanych marynarzy z Rewolucyjnej Organizacji Floty celem przyłączenia portugalskich okrętów do walki w wojnie domowej w Hiszpanii po stronie republiki. Próbujący wyjść z portu okręt został uszkodzony ogniem artylerii z fortów Alto do Duque i Almada, w rezultacie wyrzucając się na brzeg w okolicy Cruz Quebrada. Po stłumieniu buntu uszkodzony niszczyciel został ściągnięty z mielizny i poddany długotrwałemu remontowi w stoczni Alcântara, który zakończył się 23 marca 1938 roku. Po wybuchu II wojny światowej, mimo neutralności, okręt wraz z innymi niszczycielami uczestniczył w patrolach wzdłuż wybrzeża oraz pomiędzy Azorami i Maderą. 16 sierpnia 1940 roku „Dão” podjął 20 rozbitków z brytyjskiego statku „British Fame” o pojemności 8406 BRT, który został storpedowany 12 sierpnia nieopodal Ponta Delgada przez włoski okręt podwodny „Alessandro Malaspina”. 30 marca 1942 roku „Dão” doznał lekkich uszkodzeń po kolizji z brytyjskim statkiem szpitalnym „Vasna” w Ponta Delgada.
W latach 1943–1944 dokonano wzmocnienia uzbrojenia przeciwlotniczego okrętu, montując trzy pojedyncze działka Oerlikon 20 mm L/70 (dwa po bokach pomostu, a jedno za drugim kominem), jak również dodano na rufie dwie zrzutnie bomb głębinowych i zamontowano ASDIC . Kolejną, poważną modernizację jednostki przeprowadzono w latach 1946–1949 w Wielkiej Brytanii (na mocy kontraktu na remont pięciu bliźniaczych niszczycieli o łącznej wartości 1,4 mln £, podpisanego ze stoczniami Yarrow i Vickers–Armstrong): wzmocniono przedni maszt, usunięto przedni poczwórny aparat torpedowy (przenosząc na jego miejsce działko kal. 40 mm, uprzednio umieszczone między kominami), wyremontowano kotły i turbiny, skrócono tylny komin, usunięto 3-metrowy dalmierz, zamontowano natomiast radionamiernik, radary Typ 293 i 291M, dalocelownik artyleryjski Typ 285P4 oraz 10 tratw ratunkowych. W wyniku modernizacji wyporność standardowa wzrosła do 1238 ton (pełna do 1563 ton), a liczebność załogi do 184 osób.
W 1951 lub 1952 roku okręt otrzymał nowy numer taktyczny NATO – D331. W czerwcu 1953 roku „Dão” udał się z oficjalną wizytą do Wielkiej Brytanii z okazji koronacji królowej Elżbiety II. W latach 1957–1959 w lizbońskiej stoczni CUF niszczyciel przeszedł ostatnią już modernizację, która objęła demontaż dwóch umieszczonych w superpozycji dział kal. 120 mm i instalację w ich miejsce trzylufowego miotacza Squid kal. 305 mm (na dziobie) oraz podwójnego stanowiska działek przeciwlotniczych Bofors kal. 40 mm L/60 (na rufie). Wymieniono też wyposażenie radioelektroniczne okrętu, m.in. radar Typ 291M zastąpiono nowszym MLA1, zamontowano nowy sprzęt łączności oraz utworzono bojowe centrum informacji (CIC).
Okręt został skreślony z listy floty 29 listopada 1960 roku, po 25 latach służby.

</doc>
<doc id="4281517" url="https://pl.wikipedia.org/wiki?curid=4281517" title="Dongfeng Motor Wuhan Open">
Dongfeng Motor Wuhan Open



</doc>
<doc id="4281522" url="https://pl.wikipedia.org/wiki?curid=4281522" title="Jolanta Gruszka">
Jolanta Gruszka

Jolanta Gruszka (ur. 10 marca 1972) – polska działaczka partyjna, polityk i samorządowiec, w latach 2014–2015 szef gabinetu politycznego premier Ewy Kopacz.
Życiorys.
Ukończyła studia z administracji na Uniwersytecie Warszawskim.
Pracowała jako sekretarka w Kongresie Liberalno-Demokratycznym. Od 2001 zatrudniona w Platformie Obywatelskiej. W kadencji 2006–2010 pełniła funkcję radnej miasta stołecznego Warszawy z list PO. Od 2007 była szefem gabinetu minister zdrowia Ewy Kopacz; następnie objęła analogiczne stanowisko, gdy Ewa Kopacz została marszałkiem Sejmu. W 2014 wybrana na radną sejmiku mazowieckiego. W 2018 nie ubiegała się o reelekcję.
23 września 2014 powołana na stanowisko Szefa Gabinetu Politycznego Prezesa Rady Ministrów. Odwołana z funkcji 3 lutego 2015.

</doc>
<doc id="4281523" url="https://pl.wikipedia.org/wiki?curid=4281523" title="BNP Paribas Fortis Diamond Games">
BNP Paribas Fortis Diamond Games



</doc>
<doc id="4281529" url="https://pl.wikipedia.org/wiki?curid=4281529" title="Prudential Hong Kong Tennis Open">
Prudential Hong Kong Tennis Open



</doc>
<doc id="4281532" url="https://pl.wikipedia.org/wiki?curid=4281532" title="Upper Austria Ladies Linz">
Upper Austria Ladies Linz



</doc>
<doc id="4281535" url="https://pl.wikipedia.org/wiki?curid=4281535" title="BGL BNP Paribas Luxembourg Open">
BGL BNP Paribas Luxembourg Open



</doc>
<doc id="4281543" url="https://pl.wikipedia.org/wiki?curid=4281543" title="SAF Tehnika">
SAF Tehnika

SAF Tehnika – łotewskie przedsiębiorstwo z branży sprzętu telekomunikacyjnego z główną siedzibą w Rydze, projektant, producent i dystrybutor sprzętu do mikrofalowego przesyłu danych. Oferuje sprzęt do radiowego dosyłu danych (budowy łączy dosyłowych, ang. backhaul). Spółka giełdowa notowana na Ryskiej Giełdzie Papierów Wartościowych (NASDAQ Ryga).
Firma została założona pod koniec 1999 roku i posiadała dziesięciu pracowników. W 2004 roku SAF Tehnika przejęła szwedzką firmę Viking Microwave AB i przemianowała ją na SAF Tehnika Sweden AB oraz zrobiła pierwszą ofertę publiczną. Dwa lata później firma osiągnęła 160 pracowników. W 2008 roku doszło do wykupu menadżerskiego szwedzkiej spółki-córki i powstał Trebax AB.
W roku księgowym 2017 (lipiec 2016 - czerwiec 2017) firma osiągnęła przychód 17,04 mln EUR przy dochodzie brutto 7,26 mln EUR i zyskach netto 1,75 mln EUR.

</doc>
<doc id="4281545" url="https://pl.wikipedia.org/wiki?curid=4281545" title="NRP Douro (1935)">
NRP Douro (1935)

NRP Douro – portugalski niszczyciel z dwudziestolecia międzywojennego, jedna z siedmiu jednostek typu "Douro". Okręt został zwodowany 16 sierpnia 1935 roku w stoczni Estaleiro Real de Lisboa w Lizbonie, a w skład Marinha Portuguesa wszedł 11 lutego 1936 roku. Jednostka, modernizowana w latach 40. XX wieku, została skreślona z listy floty w grudniu 1959 roku.
Projekt i budowa.
NRP „Douro” był jednym z pięciu portugalskich niszczycieli typu "Douro" (po sprzedaży jednostki prototypowej Kolumbii zwanego też typem "Vouga"), które zamówiono na podstawie 10-letniego planu rozbudowy floty z 1930 roku. Projekt okrętu powstał w 1931 roku w brytyjskiej stoczni Yarrow Shipbuilders, która na mocy podpisanego 12 czerwca 1931 roku kontraktu zbudowała dwie jednostki i wyprodukowała siłownie dla wszystkich niszczycieli. Stocznia wzorowała się na wprowadzonym do służby w 1927 roku brytyjskim niszczycielu HMS „Ambuscade”, lekko modyfikując uzbrojenie i przystosowując okręt do stawiania min. 
„Douro” zbudowany został w stoczni Estaleiro Real de Lisboa w Lizbonie (numer budowy stoczni Yarrow 1655), przejmując nazwę po sprzedanym Kolumbii niszczycielu. Stępkę okrętu położono 3 sierpnia 1934 roku, został zwodowany 16 sierpnia 1935 roku, a ukończono go 11 lutego 1936 roku. Jednostka otrzymała tradycyjną dla niszczycieli portugalskich nazwę, pochodzącą od rzek – w tym przypadku rzeki Douro oraz oznaczenie burtowe „DR”.
Dane taktyczno-techniczne.
„Douro” był średniej wielkości niszczycielem, z klasyczną dla niszczycieli okresu międzywojennego architekturą – uskokiem kadłuba w ⅓ długości, odkrytym od góry pomostem bojowym, dwoma kominami i dwoma masztami. Długość całkowita wynosiła 98,45 metra (93,57 metra między pionami), szerokość 9,45 metra i średnie zanurzenie 3,35 metra. Wysokość metacentryczna wynosiła 4,93 metra. Wyporność standardowa wynosiła 1219 ton, zaś pełna 1563 tony. Okręt napędzany był przez umieszczone na śródokręciu dwa zestawy turbin parowych Parsonsa z przekładniami Curtissa o łącznej mocy 33 000 KM, do których parę (o ciśnieniu 28 at) dostarczały trzy wodnorurkowe kotły Yarrow. Dwa wały napędowe poruszały dwoma trójłopatowymi śrubami, obracającymi się na zewnątrz od płaszczyzny symetrii okrętu. Prędkość maksymalna wynosiła 36 węzłów. Okręt zabierał 296 ton mazutu (maksymalnie 345 ton), co zapewniało zasięg maksymalny 3500 Mm przy prędkości ekonomicznej 15 węzłów.
Głównym uzbrojeniem artyleryjskim były cztery pojedyncze działa kalibru 120 mm (4,7 cala) L/45 Vickers–Armstrong Mark IX, osłonięte maskami przeciwodłamkowymi (jedno na pokładzie dziobowym, jedno w superpozycji na nadbudówce dziobowej, jedno na pokładzie rufowym i jedno na nadbudówce rufowej, także w superpozycji), z zapasem 140 sztuk amunicji o masie 22,7 kg na lufę. Masa całkowita działa wynosiła 3400 kg, długość 5,6 metra, szybkostrzelność 12 strz./min, prędkość wylotowa pocisku 915 m/s, a maksymalna donośność 19 500 metrów (przy kącie podniesienia lufy 45°). Broń przeciwlotniczą stanowiły trzy pojedyncze dwufuntowe działka przeciwlotnicze Vickers kal. 40 mm L/39 Mark VIII, z zapasem 1500 pocisków o masie 0,916 kg na lufę, umieszczone na rufowym pokładzie ochronnym (dwa) i między kominami (jedno). Masa działka wynosiła 279 kg, prędkość wylotowa pocisku 610 m/s, maksymalny kąt podniesienia lufy 85°, donośność maksymalna 7160 metrów, a pułap 4300 metrów. Uzbrojenie uzupełniały dwa poczwórne aparaty torpedowe kal. 533 mm (21 cali), dwa miotacze bomb głębinowych z zapasem 12 bomb oraz 20 min. 
Zarówno broń artyleryjska, jak i torpedowa dysponowały systemami kierowania ogniem, wspomagane dwoma dalmierzami Vickersa, umieszczonymi na dachu pomostu: o bazie 3 metrów dla dział kal. 120 mm i 4-metrowym dla działek przeciwlotniczych. Wyposażenie uzupełniały trzy reflektory, system sygnalizacji podwodnej, echosonda, żyrokompas, radiostacja, dwie szalupy, kuter roboczy oraz dwie tratwy ratunkowe. 
W momencie wejścia do służby załoga okrętu składała się ze 127 oficerów, podoficerów i marynarzy.
Służba.
21 października 1937 roku „Douro” zderzył się w Alicante z brytyjskim statkiem „Nela”, podczas operacji osłaniającej ewakuację obywateli portugalskich z ogarniętej wojną domową Hiszpanii, uszkadzając reling. Przed wybuchem II wojny światowej „Douro” (wraz z bliźniaczymi jednostkami „Vouga” i „Tejo”) stacjonował w Lizbonie. Po wybuchu działań wojennych, mimo neutralności, okręt wraz z innymi niszczycielami uczestniczył w patrolach wzdłuż wybrzeża oraz pomiędzy Azorami i Maderą.
W latach 1943–1944 dokonano wzmocnienia uzbrojenia przeciwlotniczego okrętu, montując trzy pojedyncze działka Oerlikon 20 mm L/70 (dwa po bokach pomostu, a jedno za drugim kominem), jak również dodano na rufie dwie zrzutnie bomb głębinowych i zamontowano ASDIC . 14 sierpnia 1945 roku nieopodal Setúbal „Douro” staranował i zatopił statek wielorybniczy. W latach 1946–1949 w Wielkiej Brytanii przeprowadzono kolejną, poważną modernizację jednostki (na mocy kontraktu na remont pięciu bliźniaczych niszczycieli o łącznej wartości 1,4 mln £, podpisanego ze stoczniami Yarrow i Vickers–Armstrong): wzmocniono przedni maszt, usunięto przedni poczwórny aparat torpedowy (przenosząc na jego miejsce działko kal. 40 mm, uprzednio umieszczone między kominami), wyremontowano kotły i turbiny, skrócono tylny komin, usunięto 3-metrowy dalmierz, zamontowano natomiast radionamiernik, radary Typ 293 i 291M, dalocelownik artyleryjski Typ 285P4 oraz 10 tratw ratunkowych. W wyniku modernizacji wyporność standardowa wzrosła do 1238 ton (pełna do 1563 ton), a liczebność załogi do 184 osób.
W 1951 lub 1952 roku okręt otrzymał nowy numer taktyczny NATO – D332.
Okręt został skreślony z listy floty grudniu 1959 roku, po 23 latach służby.

</doc>
<doc id="4281546" url="https://pl.wikipedia.org/wiki?curid=4281546" title="Łabajowa (Bębło)">
Łabajowa (Bębło)

Łabajowa – skała na Wyżynie Olkuskiej w miejscowości Bębło w województwie małopolskim, w powiecie krakowskim, w gminie Wielka Wieś. Jest to pojedynczy ostaniec wierzchowinowy o wysokości około 460 m n.p.m., wznoszący się w centrum wsi, przy ul. Łabajowej. Na szczycie zamontowano metalowy krzyż, a u podnóży wiatę dla turystów. Od 1970 roku skała ta ma status pomnika przyrody.
Łabajowa jest dobrym punktem widokowym. Dzięki temu, że jest to skaliste i bezleśne wzgórze, panorama widokowa obejmuje cały horyzont. Widoczny jest m.in. Kraków, a przy dobrej widoczności nawet Tatry.
W miejscowości Bębło jest jeszcze druga skała o takiej samej nazwie. Znajduje się w Dolinie Będkowskiej i jest w niej Jaskinia Łabajowa.

</doc>
<doc id="4281550" url="https://pl.wikipedia.org/wiki?curid=4281550" title="Łabajowa">
Łabajowa



</doc>
<doc id="4281551" url="https://pl.wikipedia.org/wiki?curid=4281551" title="Kazimierz Zienkiewicz (powstaniec styczniowy)">
Kazimierz Zienkiewicz (powstaniec styczniowy)

Kazimierz Zienkiewicz (ur. 3 marca 1846 w Warszawie, zm. 3 października 1925 we Lwowie – kapitan w powstaniu styczniowym, sybirak, pamiętnikarz, odznaczony Virtuti Militari i dwukrotnie Krzyżem Walecznych.
Życiorys.
Jego ojcem był Feliks Zienkiewicz herbu Leliwa kupiec warszawski. Matka Józefa Kwiatkowska zginęła w czasie masakry 8 kwietnia 1861 r. na Placu Zamkowym. Kazimierz poprzysiągł wtedy zemstę na Rosjanach.
Po wybuchu powstania styczniowego przyłącza się do walczących. Wziął udział w 15 bitwach i potyczkach. W czasie walk dwukrotnie ranny, raz pod Rudnikami w prawą nogę i pod Ociesękami w prawą rękę. Awansuje stopniowo z podoficera na kapitana by pod koniec powstania zostać dowódcą kompanii. Służył w żuawach śmierci w oddziale Zygmunta Chmieleńskiego i Władysława Sokołowskiego-Iskry.
W 1864 r. pochwycony przez Rosjan pod przybranym nazwiskiem Ludwika Wysockiego zostaje zesłany na osiedlenie na Syberii. Po sześcioletnim pobycie w Guberni janisejskiej na skutek amnestii przybywa w 1870 do Lwowa gdzie osiada na stałe jako urzędnik magistratu. Tu zakłada rodzinę i wychowuje dwoje dzieci. W chwilach wolnych zajmuje się publicystyką i dziennikarstwem, pisze wierszowane gawędy o treści patriotycznej publikowane w miejscowych periodykach. Opracowuje obszerne wspomnienia z powstania pt.: „Wspomnienia powstańca 1863 roku” wydane po jego śmierci.
W czerwcu 1923 w stopniu kapitana zaliczony do Korpusu Weteranów. Za zasługi bojowe w czasie powstania otrzymuje krzyż Virtuti Militari V klasy, oraz dwukrotnie Krzyż Walecznych.
Zmarł 3 października 1925. Pochowany z honorami wojskowymi na cmentarzu Łyczakowskim.

</doc>
<doc id="4281553" url="https://pl.wikipedia.org/wiki?curid=4281553" title="Jawa (motoryzacja)">
Jawa (motoryzacja)



</doc>
<doc id="4281558" url="https://pl.wikipedia.org/wiki?curid=4281558" title="Fort IX Twierdzy Kowno">
Fort IX Twierdzy Kowno

Fort IX w Kownie – jeden z fortów wchodzących w skład pierścienia Twierdzy Kowno, użytkowany w okresie międzywojennym, podczas II wojny światowej i bezpośrednio po niej jako więzienie. W czasie hitlerowskiej okupacji Litwy, w latach 1941–1944, miejsce masowych zbrodni na ludności żydowskiej. Od 1958 r. w forcie znajduje się muzeum.
Fort znajduje się przy wyjeździe z Kowna od strony północno-zachodniej, obok autostrady A1/E85 Kowno-Kłajpeda.
Historia.
Twierdza Kowno, jedna z twierdz pierścieniowych na zachodniej granicy Imperium Rosyjskiego, była wznoszona od 1882 r. i na początku XX w. składała się z ośmiu fortów i dziewięciu baterii. W 1903 r. przystąpiono do budowy fortu oznaczonego numerem IX, znacznie nowocześniejszego od poprzednich, uwzględniającego najnowsze osiągnięcia sztuki wojennej. Fort położony w pobliżu wioski Kumpė, na północny zachód od zabudowy miejskiej, miał stanowić punkt obronny strzegący strategicznego wzniesienia Linkuva.
Fort został wybudowany według projektu prof. Wieliczki, a jego budowa trwała dziesięć lat i kosztowała 850 tys. rubli. Wszystkie pomieszczenia w forcie zbudowane były z betonu, strop budynku miał grubość od półtora do dwóch metrów, a poszczególne części składowe obiektu połączono podziemnymi przejściami. Do fortu doprowadzono elektryczność, a w części pomieszczeń znajdowała się wentylacja.
Podczas I wojny światowej twierdza kowieńska nie spełniła stawianych przed nią zadań – w 1915 r. została zdobyta przez nacierające wojska niemieckie po jedenastodniowym oblężeniu. Fort IX nie poniósł praktycznie żadnych uszkodzeń.
W okresie międzywojennym, od 1924 r., w forcie mieściło się więzienie, filia miejskiego więzienia w Kownie. Na otaczających budynek polach znajdowały się użytki rolne i sady uprawiane przez osadzonych.
II wojna światowa. Zagłada Żydów.
Po wkroczeniu Armii Czerwonej na Litwę i w czasie radzieckiej okupacji Litwy (1940-1941) w forcie znajdowało się więzienie przesyłowe NKWD, z którego osadzeni kierowani byli dalej do łagrów.
W okresie okupacji niemieckiej (1941-1944) fort stał się miejscem masowych zbrodni na ludności żydowskiej. Pierwsza masowa egzekucja na jego terenie odbyła się 4 października 1941 r. W fortowych fosach rozstrzelano wówczas 315 mężczyzn, 712 kobiet i 818 dzieci wywiezionych z małego getta w Kownie. 29 października 1941 r. na zachodnich stokach fortu zamordowano 9200 Żydów z kowieńskiego getta, uznanych za niezdolnych do pracy, chorych i słabych, a także szczególnie liczne rodziny (2009 mężczyzn, 2920 kobiet i 4273 dzieci). Był to największy masowy mord w historii krajów bałtyckich dokonany jednego dnia. 25 listopada 1941 r. w forcie zamordowano 2934 niemieckich Żydów przywiezionych z Berlina, Frankfurtu i Monachium, zaś cztery dni później – dalsze dwa tysiące Żydów wywiezionych z Wrocławia i z Wiednia. Wykonawcami egzekucji byli, pod niemieckim nadzorem, funkcjonariusze Litewskich Batalionów Pomocniczej Służby Policyjnej.
27 marca 1944 r. na terenie fortu rozstrzelano grupę 44 Żydów kowieńskich, a krótko po nich – 34 byłych funkcjonariuszy policji gettowej. W maju 1944 r. miała miejsce ostatnia masowa egzekucja w forcie IX – rozstrzelanie ok. 200 Żydów francuskich wywiezionych z obozu w Drancy. "Atlas Holokaustu na Litwie" szacuje, iż łącznie na terenie IX fortu zamordowanych zostało 30 tys. osób.
W nocy z 25 na 26 grudnia 1943 r. grupa 64 więźniów, zmuszanych wcześniej do pracy przy paleniu zwłok ofiar poprzednich egzekucji, zdołała uciec z fortu, a następnie dołączyć do oddziałów partyzanckich.
Okres powojenny.
W pierwszych latach po II wojnie światowej w forcie IX ponownie znajdowało się więzienie. Następnie w latach 1948–1958 budynki użytkowało gospodarstwo rolne. W 1958 r. w forcie utworzono muzeum. Pierwsza ekspozycja muzealna zajmowała cztery pomieszczenia fortu. Badania w miejscach egzekucji i zbiór dalszych eksponatów przeprowadzono w latach 60. Tak przygotowana wystawa opisywała zbrodnie Niemiec nazistowskich na terytorium Litwy, ale nie wskazywała narodowości ofiar egzekucji w forcie IX.
Obecnie (stan na 2018) ekspozycja muzeum składa się z dwóch części – pawilonu z wystawą poświęconą historii Litwy w latach 1940–1991 oraz wnętrz samego fortu, w których znajdują się wystawy dotyczące I wojny światowej, informujące o funkcjonowaniu w forcie więzienia litewskiego i radzieckiego oraz opisujące zagładę Żydów kowieńskich.
W 1984 r. na zachód od fortu wzniesiono pomnik zamordowanych w tym miejscu Żydów, z tablicą z inskrypcją „To jest miejsce, gdzie naziści i ich pomocnicy zabili ponad 30 tys. Żydów z Litwy i innych państw europejskich” w językach litewskim, jidysz, rosyjskim i angielskim. Autorem projektu 32-metrowego monumentu jest Alfonsas Ambraziūnas.

</doc>
<doc id="4281560" url="https://pl.wikipedia.org/wiki?curid=4281560" title="Ambel">
Ambel



</doc>
<doc id="4281562" url="https://pl.wikipedia.org/wiki?curid=4281562" title="Teresa Mokrysz">
Teresa Mokrysz

Teresa Mokrysz (ur. 1952) – polska ekonomistka, przedsiębiorca.
Życiorys.
Ukończyła Akademię Ekonomiczną w Katowicach (1978). Współwłaścicielka spółki Mokate, w której wdrożyła pionierską technologię wytwarzania półproduktów dla przemysłu spożywczego. Do 2020 zasiadała w radzie nadzorczej BRE Banku.
W 2021 zajęła 39. miejsce na liście najbogatszych Polaków magazynu „Forbes” z majątkiem wycenianym na 1,4 mld zł.
Z mężem Kazimierzem ma dwójkę dorosłych dzieci.

</doc>
<doc id="4281563" url="https://pl.wikipedia.org/wiki?curid=4281563" title="Odlotowcy Go Jetters!">
Odlotowcy Go Jetters!

Odlotowcy Go Jetters! (ang. "Go Jetters!" 2015) – brytyjski serial animowany dla dzieci. Polska premiera odbyła się 2 maja 2016 roku na kanale CBeebies.
Fabuła.
Bohaterami tej barwnej animacji są Xuli, Kyan, Lars i Foz, podróżujący po całym świecie w towarzystwie swojego nauczyciela, opiekuna i przyjaciela — niesamowitego, imprezowego jednorożca o imieniu Ubercorn.
Wersja polska.
W wersji polskiej wystąpili:
i inni
Dialogi: Aleksandra Lis
Realizacja dźwięku: Karolina Kinder
Kierownictwo produkcji: Paweł Żwan
Opracowanie wersji polskiej: Studio Tercja Gdańsk dla Hippeis Media International

</doc>
<doc id="4281569" url="https://pl.wikipedia.org/wiki?curid=4281569" title="Aisel">
Aisel

Aisel, właśc. Aysel Məmmədova (ur. 3 lipca 1989 w Baku) – azerska piosenkarka, autorka tekstów. Reprezentantka Azerbejdżanu w Konkursie Piosenki Eurowizji 2018.
Życiorys.
Pochodzi z rodziny o muzycznych tradycjach. W 2010 ukończyła studia na Akademii Muzycznej w Baku.
W 2018 z piosenką „X My Heart" reprezentowała Azerbejdżan w 63. Konkursie Piosenki Eurowizji w Lizbonie. 8 maja wystąpiła jako pierwsza w kolejności w pierwszym półfinale konkursu. Zajęła 11. miejsce, przez co nie kwalifikowała się do finału, zostając pierwszą w historii reprezentantką kraju, która nie przeszła do rundy finałowej.

</doc>
<doc id="4281570" url="https://pl.wikipedia.org/wiki?curid=4281570" title="Sachs (motocykle)">
Sachs (motocykle)



</doc>
<doc id="4281571" url="https://pl.wikipedia.org/wiki?curid=4281571" title="Polnik">
Polnik

Polnik – skała na Wyżynie Olkuskiej w miejscowości Wierzchowie w województwie małopolskim, w powiecie krakowskim, w gminie Wielka Wieś, w górnej części Doliny Kluczwody. Jest to pojedyncza skała na terenie prywatnym, wśród pól uprawnych, w otoczeniu gęstych zarośli.
Zbudowana jest z wapienia, ma wysokość 8–18 m, pionowe. lub przewieszone ściany z filarem, kominem i zacięciem.
Drogi wspinaczkowe.
Na Polniku są 32 drogi wspinaczkowe o trudności od III do VI.6 w w skali Kurtyki oraz jeden projekt. Mają wystawę północno-wschodnią, wschodnią lub południowo-wschodnią. Niemal wszystkie mają zamontowane stałe punkty asekuracyjne: ringi (r), stanowisko zjazdowe (st) lub ring zjazdowy (rz)

</doc>
<doc id="4281574" url="https://pl.wikipedia.org/wiki?curid=4281574" title="Szósty poziom rozgrywek piłkarskich w Polsce">
Szósty poziom rozgrywek piłkarskich w Polsce



</doc>
<doc id="4281577" url="https://pl.wikipedia.org/wiki?curid=4281577" title="San Julián">
San Julián

San Julián – miasto w Boliwii, położone we wschodniej części departamentu Santa Cruz.
Opis.
Miejscowość została założona w 1989 roku.Przez miasto przebiega droga krajowa RN9.
Demografia.
Źródło.

</doc>
<doc id="4281580" url="https://pl.wikipedia.org/wiki?curid=4281580" title="Red Dead Redemption 2">
Red Dead Redemption 2

Red Dead Redemption 2 (zapisywane jako Red Dead Redemption II) – przygodowa gra akcji osadzona w realiach Dzikiego Zachodu, stworzona i wydana przez Rockstar Games. Gra została wydana na platformy Xbox One oraz PlayStation 4 26 października 2018, a 5 listopada 2019 wydano wersję na Microsoft Windows. Jest to kontynuacja serii "Red Dead". Gra stanowi prequel poprzedniej odsłony – "Red Dead Redemption". Redaktor magazynu „Forbes” uznał, że "Red Dead Redemption 2" może być jedną z lepiej sprzedających się produkcji tego roku, a inni wydawcy mogą na tym stracić. Historia rozgrywa się w 1899 roku i skupia się na losie przestępcy Arthura Morgana, członka gangu Van der Lindego, w fikcyjnym świecie zachodnich, środkowo-zachodnich i południowych Stanów Zjednoczonych. Arthur musi poradzić sobie ze schyłkiem Dzikiego Zachodu, próbując jednocześnie przetrwać w walce z siłami rządowymi, rywalizującymi gangami i innymi przeciwnikami. Epilog gry śledzi losy członka gangu Johna Marstona, bohatera gry "Red Dead Redemption".
Gra jest przedstawiona zarówno z perspektywy pierwszej, jak i trzeciej osoby, a gracz może swobodnie poruszać się w jej interaktywnym, otwartym świecie. Elementy rozgrywki obejmują strzelaniny, napady, polowania, jazdę konną, interakcję z postaciami niebędącymi graczami oraz utrzymywanie poziomu honoru postaci poprzez moralne wybory i czyny. System zbrodni podobny do systemu "poszukiwany" z serii gier "Grand Theft Auto" determinuje reakcję organów ścigania i łowców nagród na przestępstwa popełnione przez gracza. Tryb dla wielu graczy "Red Dead Online" został wydany 15 maja 2019 roku i pozwala maksymalnie 32 graczom wziąć udział w różnych trybach gry kooperacyjnej i rywalizacji.
Prace nad grą trwały ponad osiem lat, rozpoczynające się wkrótce po premierze "Red Dead Redemption", i uczyniły grę jedną z najdroższych gier wideo, jakie kiedykolwiek powstały. Rockstar połączył wszystkie swoje studia w jeden duży zespół, aby ułatwić rozwój gry. Czerpali inspirację z prawdziwych lokacji w przeciwieństwie do kina czy sztuki, skupiając się na stworzeniu dokładnego odzwierciedlenia czasów za pomocą świata i postaci obecnych w grze. "Red Dead Redemption 2" było pierwszym dziełem Rockstara stworzonym specjalnie dla konsol ósmej generacji, po przetestowaniu ich możliwości technicznych podczas przenoszenia "Grand Theft Auto V" na te platformy. Ścieżka dźwiękowa gry zawiera oryginalną muzykę skomponowaną przez Woody'ego Jacksona oraz kilka utworów wokalnych wyprodukowanych przez Daniela Lanois. "Red Dead Redemption 2" ukazało się na PlayStation 4 i Xbox One w październiku 2018 roku, a na Windows i Stadia w listopadzie 2019 roku.
W ciągu trzech dni od premiery sprzedaż gry przyniosła ponad 725 milionów dolarów przychodu, a po dwóch tygodniach przekroczyła wynik uzyskany przez "Red Dead Redemption". Gra spotkała się z uznaniem krytyków, którzy chwalili jej fabułę, postacie, otwarty świat, grafikę, muzykę i poziom szczegółów; niektóre głosy krytyki zostały skierowane na jej schemat sterowania i wielki nacisk na realizm stawiany nad wolnością gracza. Uważana za przykład gry komputerowej jako formy sztuki, a także za jedną z największych gier, jakie kiedykolwiek powstały, zdobyła wyróżnienia na koniec roku, w tym tytuł gry roku przyznawany przez kilka publikacji poświęconych rozrywce elektronicznej. Jest to również jedna z najlepiej sprzedających się produkcji z ponad 44 milionami sprzedanych egzemplarzy.
Rozgrywka.
Akcja "Red Dead Redemption 2" obserwowana przez gracza z perspektywy pierwszej i trzeciej osoby toczy się w fikcyjnym otwartym świecie wzorowanym na zachodnich, środkowo-zachodnich i południowych terenach Stanów Zjednoczonych w 1899 roku, w drugiej połowie epoki Dzikiego Zachodu i na przełomie XX wieku. Gra zawiera zarówno część dla pojedynczego gracza, jak i dla wielu graczy, ten ostatni wydany pod nazwą "Red Dead Online". Przez większą część gry, gracz steruje postacią przestępcy Arthura Morgana, członka gangu van der Lindego, wypełniając liczne misje zaprojektowane w sposób liniowy z określonymi celami do wykonania; od epilogu gry gracz przejmuje kontrolę nad postacią Johna Marstona, grywalnego bohatera poprzedniczki gry, "Red Dead Redemption". Poza misjami gracz może swobodnie poruszać się po interaktywnym świecie gry. Gracz może walczyć z przeciwnikami używając ataków wręcz, broni palnej, przedmiotów do rzucania lub materiałów wybuchowych. Walka została udoskonalona w stosunku do poprzedniczki, a godne uwagi nowe mechaniki składają się z podwójnej broni i możliwości korzystania z łuku. Gracz otrzymuje możliwość pływania jako Arthur, ale nie jako John – jest to nawiązanie do poprzedniej gry, gdzie pływanie prowadziło do natychmiastowej śmierci.
Niezbadane tereny "Red Dead Redemption 2" stanowią największą część świata gry i charakteryzują się zróżnicowanymi krajobrazami z okazjonalnymi podróżnikami, bandytami i dzikimi zwierzętami. W grze występują tereny miejskie, od farm po miasteczka i miasta. Konie są głównym środkiem transportu, istnieją różne rasy, z których każda ma inne atrybuty. Gracz może konie kupować, kraść lub oswoić dzikiego konia, w tym celu gracz musi go osiodłać lub ustabilizować. Coraz częstsze używanie konia rozpocznie proces budowania z nim więzi, który może być pogłębiony przez prowadzenie, głaskanie, czyszczenie i karmienie konia, z czego gracz będzie stopniowo zdobywał korzyści. Do podróży można wykorzystać również dyliżanse i pociągi. Ponadto gracz może porwać nadjeżdżający pociąg lub dyliżans grożąc maszyniście lub pasażerom, a następnie obrabować ich zawartość.
Gracz może być również świadkiem lub uczestnikiem zdarzeń losowych napotkanych podczas eksploracji świata gry. Należą do nich zasadzki, przestępstwa popełniane przez innych ludzi, błagania o pomoc, strzelaniny, publiczne egzekucje i ataki zwierząt. Przykładowo podczas eksploracji Dzikiego Zachodu gracz może znaleźć konkretnych ludzi w niebezpieczeństwie. Jeśli gracz zdecyduje się im pomóc, będą wdzięczni i mogą nagrodzić gracza, jeśli ponownie ich spotka. Gracz może również wziąć udział w aktywnościach pobocznych, które obejmują drobne zadania z towarzyszami i nieznajomymi, pojedynki, polowanie na nagrody, poszukiwanie skarbów lub innych przedmiotów kolekcjonerskich wokół mapy takich jak rzeźby skalne, a także grę w pokera, blackjacka i domino. Polowanie na zwierzęta również odgrywa ważną rolę w grze dostarczając pożywienia, dochodów i materiałów do wytwarzania przedmiotów. Podczas polowania gracz musi wziąć pod uwagę kilka czynników w tym wybór broni i miejsce wykonania strzału, które wpływają na jakość mięsa i skóry z oskórowanych zwierząt, a następnie na cenę, jaką kupcy są skłonni za nie zapłacić. Gracz może od razu oskórować zwierzę lub nosić ze sobą tuszę, która z czasem będzie gniła i zmniejszała swoją wartość oraz przyciągała drapieżniki.
Gra głównie skupia się na fabule i misjach głównych. Niektóre momenty w historii dadzą graczowi możliwość zaakceptowania lub odrzucenia dodatkowych misji i lekko ukształtują fabułę wokół jego wyborów. Gracz może komunikować się z każdą postacią niebędącą graczem w dynamiczny sposób, nowy dla serii. Gracz może wybrać różne drzewka dialogowe takie jak prowadzenie przyjacielskiej pogawędki lub obrażanie. Jeśli gracz zdecyduje się zabić postać niezależną, będzie mógł zrabować jej zwłoki. "Red Dead Redemption 2" przywraca system honoru z poprzedniej części mierząc jak działania gracza są postrzegane w kategoriach moralności. Moralnie pozytywne wybory i czyny, takie jak pomoc nieznajomym, przestrzeganie prawa i oszczędzanie przeciwników w pojedynku, powodują wzrost poziomu honoru, natomiast negatywne czyny, takie jak kradzież i krzywdzenie niewinnych, powodują jego spadek. Fabuła zależna jest od honoru, ponieważ dialogi i pewne wydarzenia fabularne często różnią się w zależności od poziomu honoru gracza. Osiągnięcie maksymalnego poziomu honoru daje wyjątkowe korzyści takie jak nagradzanie gracza specjalnymi strojami i dużymi zniżkami w sklepach. Niski poziom honoru również jest korzystny sprawiając, że gracz otrzyma większą liczbę przedmiotów z zagrabionych ciał.
Dbanie o dobry stan Arthura i Johna jest ważne, ponieważ mogą oni przechodzić stany, które wpływają na ich poziomy zdrowia i wytrzymałości. Oprócz pasków zdrowia i wytrzymałości, gracz posiada również rdzenie, które wpływają na szybkość regeneracji tychże pasków. Przykładowo noszenie cieplejszych ubrań pozwoli uniknąć zamarznięcia w zimnym środowisku, jednakże noszenie ich w gorącym środowisku spowoduje pocenie się. Zamrożenie lub przegrzanie spowoduje szybkie wyczerpanie się rdzeni. Gracz może również zyskać lub stracić na wadze w zależności od tego ile je; postać z niedowagą będzie miała wzrost poziomu wytrzymałości kosztem gorszego poziomu zdrowia, podczas gdy postać z nadwagą będzie w stanie lepiej absorbować obrażenia, lecz jej poziom wytrzymałości zostanie obniżony. W celu uzupełnienia rdzeni gracz może jeść i spać. Dodatkowo można się wykąpać, aby pozostać czystym i można odwiedzić fryzjera, aby zmienić fryzurę, gdyż włosy rosną systematycznie w miarę upływu czasu w grze. W grze występuje degradacja broni, która to wymaga czyszczenia, aby zachować swoją wydajność. Kiedy gracz używa określonego typu broni przez dłuższy czas, staje się z nim coraz bardziej zaznajomiony, co poprawia obsługę danej broni, zmniejsza odrzut i zwiększa szybkość przeładowania.
Walki z użyciem broni są istotną mechaniką w grze. Gracz może się ukryć, swobodnie wycelować i obrać za cel osobę lub zwierzę. Można również celować w poszczególne części ciała, aby unieszkodliwić cel bez zabijania go. Kiedy gracz strzela do wroga reakcje i ruchy sztucznej inteligencji zależą od miejsca, w które postać została trafiona. Broń składa się z pistoletów, rewolwerów, karabinów, strzelb, łuków, materiałów wybuchowych, lass, zamontowanych Kartaczownicy Gatlinga oraz broni do walki wręcz takich jak noże i tomahawki. "Red Dead Redemption 2" przywraca charakterystyczną mechanikę: Zabójczą precyzję, czyli system celowania, który pozwala graczowi spowolnić czas i zaznaczyć cele. Po zakończeniu sekwencji celowania gracz strzela do każdego zaznaczonego miejsca w bardzo krótkim czasie. System Zabójczej precyzji ulepsza się w miarę postępów w grze i przyznaje graczowi więcej umiejętności, takich jak możliwość dostrzeżenia punktów śmiertelnych swoich wrogów.
Z "Red Dead Redemption" powraca również system zbrodni, czyli mechanika zarządzania poziomem przestępczości zainspirowana systemem „poszukiwany” z "Grand Theft Auto". Kiedy gracz popełnia przestępstwo świadkowie biegną do najbliższego posterunku policji, aby zawiadomić organy ścigania, a gracz musi zatrzymać świadka, aby uniknąć reperkusji. Gdy służby zostaną zaalarmowane, pojawią się stróże prawa i rozpoczną śledztwo. Jeśli gracz zostanie złapany, pojawi się pasek systemu poszukiwań z nagrodą za jego głowę. Nagroda rośnie wraz z popełnianiem przez gracza kolejnych przestępstw, a wraz z nią zostanie wysłanych więcej stróżów prawa, aby pochwycić gracza. Jeśli gracz popełnił poważne przestępstwa, a następnie udało mu się uciec przed stróżami prawa, wynajęci zostają łowcy nagród, których zadaniem jest wytropienie go w dziczy. Aby uciec przed organami ścigania, gracz musi omijać czerwoną, okrągłą strefę na mapie, a pasek systemu poszukiwań będzie się powoli wyczerpywał. Niezależnie od tego, czy gracz ucieknie, czy zostanie schwytany, nagroda za jego głowę pozostanie, stróże prawa i cywile będą bardziej czujni, a regiony, w których popełniono przestępstwa, zostaną zamknięte. W przypadku bycia złapanym przez stróżów prawa gracz ma możliwość poddania się jeśli jest nieuzbrojony i porusza się pieszo, jednakże łowcy nagród nie zaakceptują poddania się, jeśli gracz znany jest z tego, że wymyka się próbom zatrzymania. Gracz może usunąć nagrodę za swoją głowę płacąc ją na poczcie lub poddając się organom ścigania i spędzając czas w więzieniu.
Fabuła.
Miejsce akcji.
Świat "Red Dead Redemption 2" obejmuje pięć fikcyjnych stanów USA. Stany New Hanover, Ambarino i Lemoyne są nowe dla serii i znajdują się bezpośrednio na północy i wschodzie świata "Red Dead Redemption", podczas gdy stany New Austin i West Elizabeth powracają z gry "Red Dead Redemption". Stany skupiają się nad rzekami San Luis i Lannahechee oraz nad brzegiem jeziora Flat Iron Lake. Ambarino jest górskim pustkowiem, a największą osadą jest rezerwat rdzennych Amerykanów Wapiti; Nowy Hanower obejmuje rozległą dolinę i lesiste pogórze, na których znajduje się miasteczko bydła Valentine, nadrzeczny Van Horn Trading Post oraz miasteczko węglowe Annesburg; Lemoyne składa się z bagnistych zalewisk i plantacji przypominających południowo-wschodnie Stany Zjednoczone, a dodatkowo jest domem dla południowego miasta Rhodes, wioski Lagras oraz byłej francuskiej kolonii Saint Denis, wzorowanej na mieście Nowy Orlean.
West Elizabeth składa się z wielkich równin, gęstych lasów i dobrze prosperującego miasta portowego Blackwater. Region ten został rozszerzony w stosunku do oryginalnego "Red Dead Redemption" o rozległą północną część zawierającą górskie miasto wypoczynkowe Strawberry. New Austin to jałowy pustynny region na granicy z Meksykiem i skupiony na przygranicznych miasteczkach Armadillo i Tumbleweed, również występujących w pierwszej części serii. Obszary New Austin i West Elizabeth zostały przeprojektowane, aby odzwierciedlić czasy wcześniejsze względem gry "Red Dead Redemption," przykładowo Blackwater nadal jest w fazie rozwoju, podczas gdy Armadillo jest wyludnione w wyniku wybuchu epidemii cholery.
Bohaterowie.
Gracz wciela się w rolę Arthura Morgana (Roger Clark), weterana gangu Van der Lindego. Na czele gangu stoi Dutch van der Linde (Benjamin Byron Davis), charyzmatyczny lider, który wychwala wolność osobistą i potępia nadchodzący nowy ład współczesnej cywilizacji. W skład gangu wchodzą również najlepszy przyjaciel i prawa ręka Dutcha, Hosea Matthews (Curzon Dobell), protagonista "Red Dead Redemption" John Marston (Rob Wiethoff), jego partnerka Abigail Roberts (Cali Elizabeth Moore) i syn Jack Marston (Marissa Buccianti i Ted Sutherland), leniwy Wujek (John O’Creagh i James McBride), rewolwerowcy Bill Williamson (Steve J. Palmer), Javier Escuella (Gabriel Sloyer) i Micah Bell (Peter Blomquist), rdzenny Amerykanin Charles Smith (Noshir Dalal) oraz gospodyni domowa i późniejsza rewolwerowczyni Sadie Adler (Alex McKenna).
Przestępcze działania członków gangu doprowadzają do ich konfliktu z różnymi przeciwnikami, w tym z bogatym magnatem naftowym Leviticusem Cornwallem (John Rue) wzorowanym na ówczesnych przedsiębiorcach paliwowych, którego aktywa stają się celem gangu. W odpowiedzi na to rekrutuje Agencję Pinkertona kierowaną przez Andrew Miltona (John Hickok) i jego podwładnego Edgara Rossa (Jim Bentley), aby wyśledzili i rozprawili się z gangiem. Innymi rywalami gangu w trakcie gry są również włoski przestępca z Saint Denis Angelo Bronte (Jim Pirri), kontrowersyjny władca wyspy Guarma Alberto Fussar (Alfredo Narciso) oraz wieloletni wróg Dutcha Colm O’Driscoll (Andrew Berg), lider rywalizującego gangu O’Driscoll. Podczas podróży gang zostaje uwikłany w konflikt między rodzinami Gray i Braithwaite, dwoma zwaśnionymi rodami, które wedle plotek zgromadziły wielkie bogactwo za czasów wojny secesyjnej. Powiązania gangu z rodzinami odbywają się głównie poprzez Leigh Gray (Tim McGeever), który jest szeryfem Rhodes i Catherine Braithwaite (Ellen Harvey), matriarchę rodziny Braithwaite. W dalszej części gry Arthur pomaga Padającemu Deszczowi (Graham Greene) i jego synowi Szybującemu Orłu (Jeremiah Bitsui), czyli członkom plemienia rdzennych Amerykanów Wapiti, których ziemie są celem działań armii.
Streszczenie.
Po nieudanym napadzie na prom w 1899 roku, gang Van der Lindego zmuszony jest zostawić i ukryć swoje pieniądze, a następnie uciec z Blackwater. Zdając sobie sprawę, że postęp cywilizacyjny kończy czasy ludzi wyjętych spod prawa postanawiają zdobyć wystarczająco dużo pieniędzy, aby uciec przed prawem, przejść na emeryturę i skończyć z życiem przestępczym. Okradają pociąg należący do Cornwalla, który wynajmuje Agencję Pinkertona, aby ich wyśledzili i zatrzymali. Gang w celu zarobienia pieniędzy podejmuje się różnych prac, a Dutch, podbudowując morale członków gangu, obiecuje ostatni wielki napad, który zakończy ich trudy. Po strzelaninie z ludźmi Cornwalla w Valentine gang przenosi się do Lemoyne, gdzie pracują jednocześnie dla rodziny Grayów i Braithwaite’ów w celu zwrócenia ich przeciwko sobie. Rodziny jednak niweczą ich plany: Grayowie zabijają członka gangu podczas zasadzki, a Braithwaite’owie porywają i sprzedają Jacka włoskiemu przestępcy, Angelo Bronte. Gang w odwecie niszczy obie rodziny przed odzyskaniem Jacka z rąk Bronte, który oferuje im wskazówki dotyczące pracy w mieście, lecz ostatecznie oszukuje gang. Ku niepokojom Arthura, Dutch w ramach zemsty porywa Bronte i karmi nim aligatora.
Gang obrabia bank w Saint Denis, lecz Pinkertonowie interweniują zabijając Hosea i aresztując Johna. Dutch, Arthur, Bill, Javier i Micah uciekają statkiem z miasta w kierunku Kuby. Ulewna burza zatapia statek i ostatecznie mężczyźni lądują na wyspie Guarma, gdzie zostają uwikłani w wojnę między despotycznym właścicielem plantacji cukru Fussarem, a zniewoloną miejscową ludnością. Członkowie gangu pomagają rewolucjonistom zabić Fussara, po czym zmierzają z powrotem do Stanów Zjednoczonych, aby połączyć się z resztą gangu.
Dutch popada w obsesję na punkcie ostatniego skoku i zaczyna powątpiewać w lojalność Arthura po tym, jak okazuje nieposłuszeństwo wyzwalając Johna z więzienia wcześniej niż było to zaplanowane, przez co mianuje Micah swoją nową prawą ręką w miejsce Arthura. Wydarzenia te sprawiają, że Arthur zaczyna się niepokoić, że Dutch nie jest już tym samym człowiekiem co wcześniej, ponieważ staje się zacofany, porzuca swoje ideały i morduje Cornwalla. Ponadto protagonista staje w obliczu swojej śmiertelności w momencie, kiedy nagle zostaje u niego zdiagnozowana gruźlica. Arthur zaczyna rozmyślać nad swoimi decyzjami życiowymi i w rezultacie zaczyna myśleć nad tym, jak ochronić członków gangu po jego śmierci, mówiąc Johnowi, aby uciekł z Abigail i Jackiem oraz otwarcie przeciwstawia się Dutchowi pomagając lokalnym rdzennych mieszkańcom Ameryki. Kiedy Pinkertonowie ponownie atakują obóz, Dutch popada w paranoję, że jeden z członków gangu pracuje jako informator. Niektórzy członkowie gangu stają się coraz bardziej rozczarowani ostatnimi wydarzeniami i odchodzą, podczas gdy Dutch i Micah organizują ostateczny napad na pociąg z żołdem dla armii.
Ostatecznie Arthur traci resztki lojalności i wiary w Dutcha w momencie, gdy porzuca on Arthura nie ratując go przed nadciągającymi wrogami, pozostawia Johna na pewną śmierć i odmawia ratowania Abigail kiedy zostaje pochwycona przez Miltona. Arthur i Sadie ratują Abigail przed Miltonen, który przed śmiercią postrzelony przez Abigail wyznaje, że informatorem zawsze był Micah. Arthur wraca do obozu i otwarcie oskarża Micah o zdradę. Dutch, Bill, Javier i Micah zwracają się przeciwko Arthurowi i nowo powracającemu Johnowi, ale impas zostaje przerwany, gdy Pinkertonowie rozpoczynają natarcie na obóz. Gracz może wybrać czy Arthur powinien pomóc Johnowi uciec, opóźniając Pinkertonów czy wrócić do obozu, aby odzyskać pieniądze gangu. Następnie Micah zasadza się na Arthura między którymi dochodzi do walki, którą po momencie przerywa Dutch. Arthur przekonuje go, by porzucił Micaha i odszedł. Jeśli gracz ma wysoki wskaźnik honoru Arthur umiera przy promieniach wschodzącego słońca w wyniku otrzymanych ran i osłabiony przez chorobę; jeśli gracz ma niski wskaźnik honoru, Micah zabija Arthura.
Osiem lat później, w 1907 roku, John i jego rodzina starają się prowadzić uczciwe życie. Znajdują pracę na ranczu gdzie John walczy z przestępcami zagrażającymi jego pracodawcy. Wierząc, że John nie chce porzucić swoich starych sposobów rozwiązywania problemów, Abigail odchodzi z Jackiem. John bierze pożyczkę z banku na zakup rancza. Pracuje on z Wujkiem, Sadie, i Charlesem zbudować nowy dom i oświadcza się Abigail po jej powrocie. Następnie, po tym jak John dowiaduje się, że Micah żyje i utworzył własny gang, wyrusza razem z Sadie i Charlesem, aby napaść na jego obóz gdzie spostrzegają niedawno przybyłego Dutcha, który strzela do Micah po napiętej sytuacji i odchodzi w ciszy, pozwalając Johnowi zabić Micah i zabrać obecne w lokacji pieniądze pozostałe z napadu w Blackwater, by spłacić swój dług. John następnie poślubia Abigail i razem z Jackiem i Wujkiem zaczynają nowe życie na swoim ranczu, podczas gdy Sadie i Charles odjeżdżają w inne strony, aby wieść własne życie.
Ostatnia scena pokazuje Edgara Rossa obserwującego ranczo Johna, zapowiadając wydarzenia z "Red Dead Redemption".
Produkcja.
Wstępne prace nad "Red Dead Redemption 2" rozpoczęły się wkrótce po wydaniu oryginalnej gry, "Red Dead Redemption" (2010). Rockstar San Diego, studio odpowiedzialne za oryginalną grę, miało wstępny zarys gry w połowie 2011 roku, a pod koniec 2012 roku ukończono wstępne scenariusze gry. Kiedy Rockstar Games zdało sobie sprawę, że grupa odrębnych studiów nie poradzi sobie z projektem, dokooptowało wszystkie swoje studia do jednego dużego zespołu, nazwanego Rockstar Studios, tym samym ułatwiając prace nad grą 1600 osobom; ostatecznie nad grą pracowało około 2000 osób. Szacunki analityków odnośnie łącznego budżetu na produkcję i marketing gry wahają się między 370 a 540 milionów dolarów co uczyniłoby ją jedną z najdroższych gier wideo.
Podczas gdy trzonem fabularnym oryginalnej gry była ochrona rodziny za wszelką cenę, "Red Dead Redemption 2" opowiada o rozpadzie rodziny w postaci gangu Van der Lindego. Zespół był zainteresowany zgłębieniem historii dlaczego gang się rozpadł, o czym często wspominano w pierwszej grze. Wiceprezes Rockstar ds. kreatywnych Dan Houser podczas pisania gry inspirował się kinem i literaturą, jednak aby nie zostać oskarżonym o kradzież pomysłów, unikał współczesnych dzieł. Co więcej zespół w głównej mierze inspirował się prawdziwymi lokacjami tym samym skupiając się na dokładnym odwzorowaniu terenów, miast i zamieszkujących ich ludzi zgodnie z epoką, w której osadzona jest narracja gry. W przypadku ludzi charakterystycznym motywem jest kontrast między bogatymi i biednymi, a z kolei lokacje kontrastują między cywilizacją i dziką przyrodą.
Sesje nagraniowe "Red Dead Redemption 2" rozpoczęły się w 2013 roku. Rockstar chciał mieć zróżnicowaną obsadę postaci w gangu Van der Lindego. Scenarzyści położyli szczególny nacisk na indywidualne historie stojące za każdą postacią badając ich życie przed wstąpieniem do gangu i powody pozostania w nim. Kilka postaci zostało usuniętych z gry w trakcie produkcji, ponieważ ich osobowości nie wnosiły zbyt wiele do historii. Aktorzy czasami improwizowali dodając kilka nowych linii dialogowych, choć w większości sytuacji pozostali wierni scenariuszowi. Zespół zdecydował, że gracz będzie kontrolował jedną postać w "Red Dead Redemption 2", w przeciwieństwie do trzech protagonistów w poprzednim tytule Rockstara "Grand Theft Auto V" (2013), aby bardziej immersyjnie podejść do protagonisty oraz lepiej zrozumieć jak wydarzenia fabularne na niego wpływają. Czuli, że pojedyncza postać jest bardziej odpowiednia dla struktury narracyjnej westernu.
"Red Dead Redemption 2" to pierwsza gra firmy Rockstar stworzona specjalnie dla konsol PlayStation 4 i Xbox One. Rockstar przetestował możliwości techniczne tych konsol podczas przenoszenia na nie "Grand Theft Auto V", wydanego pierwotnie na PlayStation 3 i Xbox 360. Po określeniu przez zespół jakie ograniczenia są trwałe, znalazł obszary, które wymagają największej uwagi. Jednym z celów Rockstara, jeśli chodzi o rozgrywkę w "Red Dead Redemption 2", było sprawienie, by gracz czuł się tak jakby żył w prawdziwym tętniącym życiem świecie, zamiast samego rozgrywania misji i oglądania przerywników filmowych. W tym celu stworzono przemieszczający się obóz gangu, w którym gracz może wchodzić w interakcje z innymi postaciami. Zespół zadbał o to, aby postacie zachowały tę samą osobowość i nastrój przechodząc z cutscenki do standardowej rozgrywki, aby świat wydawał się bardziej żywy i realistyczny.
Woody Jackson, który współpracował ze studiem Rockstar przy oryginalnej grze i "Grand Theft Auto V", powrócił, by skomponować oryginalną ścieżkę dźwiękową "Red Dead Redemption 2". Gra ma trzy różne rodzaje ścieżki dźwiękowej: narracyjną, którą słychać podczas misji fabularnych; interaktywną, gdy gracz przemierza otwarty świat lub w wersji dla wielu graczy; oraz środowiskową, która obejmuje pieśni śpiewane przy ognisku lub postać odtwarzającą muzykę w świecie gry. Muzyka regularnie zmienia się reagując na decyzje podjęte przez gracza w świecie gry. Jackson zakupił kilka instrumentów od Wrecking Crew, które występowały w klasycznych filmach kowbojskich. W sumie nad muzyką do gry pracowało ponad 110 muzyków. Daniel Lanois wyprodukował oryginalne ścieżki wokalne do gry współpracując z takimi artystami jak D’Angelo, Willie Nelson, Rhiannon Giddens i Josh Homme. Dyrektor ds. muzyki i dźwięku Ivan Pavlovich do pracy nad ścieżką dźwiękową zaangażował również saksofonistę Colina Stetsona, zespół Senyawa i muzyka Arca.
Rockstar Games po raz pierwszy zapowiedziało "Red Dead Redemption 2" w dniach 16–17 października 2016 roku, przed oficjalnym jej ogłoszeniem 18 października 2016 roku. Pierwotnie gra miała się ukazać w drugiej połowie 2017 roku, ale data premiery została dwukrotnie przeniesiona: najpierw na I/II kwartał 2018 roku, a później na 26 października 2018 roku. Według Rockstara gra wymagała dodatkowego czasu w celu „dopracowania”. Aby pobudzić sprzedaż przedpremierową, Rockstar współpracował z kilkoma punktami sprzedaży detalicznej, aby zapewnić specjalne ekskluzywne wersje gry. Aplikacja towarzysząca wydana wraz z grą na urządzenia z systemem Android i iOS działa jako drugi ekran, na którym gracz może przeglądać elementy w grze takie jak katalogi, dzienniki i mini-mapa w czasie rzeczywistym. Gra została wydana dla systemu Windows 5 listopada 2019 roku i była tytułem startowym dla Google Stadia, gdy usługa została uruchomiona 19 listopada 2019 roku w takich państwach jak USA, Wielka Brytania, Francja czy Niemcy. Wersja dla systemu Windows ma ulepszenia wizualne i techniczne.
Odbiór gry.
Recenzje.
"Red Dead Redemption 2" otrzymało od krytyków „powszechne uznanie”, według agregatora recenzji Metacritic. Jest najwyżej ocenianą grą na PlayStation 4 i Xbox One na Metacritic obok "Grand Theft Auto V" od Rockstara i jest trzecią najwyżej ocenianą grą ogółem remisując z kilkoma innymi. Recenzenci chwalili postacie, narrację, rozgrywkę i system walki, projekt otwartego świata i muzykę. Matt Bertz z "Game Informer" opisał grę jako „największa i najbardziej spójna przygoda jaką Rockstar Games kiedykolwiek stworzyło”, a David Meikleham z "GamesRadar" uznał, że „reprezentuje ona obecny szczyt projektowania gier wideo”. Keza MacDonald z "The Guardian" uznał ją za „przełomową grę” i „wysoko postawioną poprzeczkę dla realistycznych otwartych światów w grach wideo”; Luke Reilly z "IGN" nazwał ją „jedną z największych gier współczesnych czasów”.
Meikleham z "GamesRadar" napisał, że „fabularnie jest to być może najśmielsza gra AAA, jaka kiedykolwiek powstała” chwaląc nieprzewidywalność narracji i porównując znakomity epilog gry do fabuły "The Last of Us" (2013). MacDonald z "The Guardian" również pochwalił zwroty akcji w trakcie gry, doceniając zdolność pisarzy do umiejętnego włączenia krótkich historii w ogólną fabułę gry. Nick Plessas z "Electronic Gaming Monthly" zauważył, że najlepsze historie w grze „można znaleźć na marginesie”, odkryte i pisane przez samego gracza w trakcie rozgrywki. Bertz z "Game Informer" uważa, że narracja gry rzadko cierpi z powodu repetytywności, co jest imponującym osiągnięciem, biorąc pod uwagę rozmiar gry. Z kolei Kallie Plagge z "GameSpot" była sfrustrowana przewidywalnością w dalszej części fabuły, choć przyznała, że taka powtarzalność była „kluczową” częścią historii Arthura. Niektórzy recenzenci komentowali również powolny prolog, zbyt długi epilog gry oraz niewykorzystany potencjał fabuły dziejącej się na wyspie Guarma.
Plessas z "Electronic Gaming Monthly" uznał, że droga odkupienia Arthura Morgana jest znacznie mocniej zauważalna niż ta Johna Marstona w "Red Dead Redemption", zauważając, że jego grzechy zwiększyły jego sympatię do postaci. Z kolei Martin Robinson z "Eurogamera" uznał, że Arthur jest mniej przekonujący niż Marston, co w rezultacie prowadzi do zagmatwanej narracji, a podobną narrację podtrzymał Paweł Winiarski z "Antywebu", który uznał, że postaci wydają się mniej charakterystyczne, lecz to jak później pokazana jest postać Arthura „zasługuje na oklaski”, a Wojciech Gruszczyk z "PPE" uznał, że Arthur „to nie jest jednowymiarowy bohater (...). To świetnie skonstruowana i kapitalnie przedstawiona postać”. Co więcej można taką opinię podtrzymać zarówno w odniesieniu do reszty pierwszoplanowych postaci, o czym napisał również Plagge z "GameSpot," który uznał, że nowe postacie w grze znacząco przyczyniają się do jakości fabuły. Mike Williams z "USgamer" uznał, że postacie drugoplanowe dzięki swoim zróżnicowanym osobowościom „sprawiają wrażenie prawdziwych ludzi”, a gracz z biegiem fabuły buduje z nimi coraz większą więź. Reilly z "IGN" chwalił kulturową różnorodność w obsadzie postaci i unikanie karykatur. Podobną opinię wyraził Kwidziński w "Konsolowe.info", wychwalając Rockstara za to, że napotkane postaci są wiarygodne, dobrze odegrane, a „każdy film i każda rozmowa stanowią małe arcydzieło”. Chris Plante z "Polygonu" uznał, że przedstawianie w grze postaci rdzennych Amerykanów, inspirowane „spajaniem ze sobą prawdziwych ludzi, miejsc i grup w pojedyncze jednostki” jest nieczułe i mylące, ale że komentarz polityczny gry zabłysnął, gdy skupiał się na przedstawieniu wpływów rodzin Braithwaite i Gray.
Bertz z "Game Informera" uznał, że gra ma „bezapelacyjnie najlepiej zaprojektowany i w pełni zrealizowany otwarty świat w grach wideo”. Wielu innych krytyków powtórzyło to zdanie: Plessas z "Electronic Gaming Monthly" zauważył, że mapa gry „przesuwa granice zarówno pod względem wielkości, jak i szczegółowości”. Robinson z "Eurogamera" uznał świat za największy w grach Rockstara od czasu "" (2004). MacDonald z "The Guardian" opisał otwarty świat jako „bliski ideałowi”, chwaląc jego odzwierciedlenie prawdziwych amerykańskich krajobrazów. Reilly z "IGN" uznał świat gry za „szerszy, piękniejszy i bardziej zróżnicowany” niż jego poprzednik. Plagge z "GameSpot" czuł się zmuszony do eksploracji otwartego świata ze względu na jego różnorodność i niespodzianki, o których wspomina również w swojej recenzji Badek na "Filmawce", według którego nie da się w tym świecie doznać znużenia i pustki, gdyż każdy kolejny zakręt krył niespodzianki.
Meikleham z "GamesRadar" uznał "Red Dead Redemption 2" za „najlepiej wyglądającą grę wideo wszech czasów” z jednymi z najbardziej imponujących systemów oświetlenia i pogody. Według Josepha Vargasa jednymi z pierwszych elementów gry, które zwracają uwagę po jej uruchomieniu są fenomenalna oprawa wizualna, w szczególności widoczna na przykładzie wcześniej wspomnianego systemu oświetlenia oraz wielka dbałość o szczegóły, przykładowo widoczna przy modelach koni czy fizyce błota i śniegu. Bertz z "Game Informera" chwalił dbałość o szczegóły okresu historycznego, pisząc, że „czuć, że dzika przyroda żyje dzięki bezkonkurencyjnemu dynamicznemu systemowi pogodowemu, efektom dźwiękowym otoczenia oraz najambitniejszej ekologii flory i fauny, jaką kiedykolwiek widziano w grach”. Williams z "USgamer" uznał grę za jedną z najlepiej wyglądających na PlayStation 4 i Xbox One.
Ścieżka dźwiękowa Woody’ego Jacksona została nazwana „wyśmienitą” przez Reilly’ego z "IGN", który porównał ją do muzyki Ennio Morricone. Meikleham z "GamesRadar" napisał, że ścieżka dźwiękowa jest „zarówno elektryzująca, jak i eklektyczna”. Dean Takahashi z "VentureBeat" uznał, że ścieżka dźwiękowa znacząco przyczyniła się do immersji w grze, natomiast Bertz z "Game Informera" zauważył, że muzyka dodała autentyczności światu gry poprzez wykorzystanie elementów amerykańskiej muzyki ludowej. Kirk McKeand z "VG247" pochwalił mieszanie się dźwięków podczas eksploracji i jej intensywność w trakcie walki, a także pochwalił oszczędne wykorzystanie ścieżek wokalnych do podkreślenia ważnych momentów narracyjnych. Graham Banas z "Push Square" wymienił ją wśród najlepszych ścieżek dźwiękowych lat 2010, pisząc, że „podniosła poprzeczkę tego, co może osiągnąć ścieżka dźwiękowa”.
Meikleham z "GamesRadar" pochwalił ilość szczegółów drugorzędnych mechanik gry. Plessas z "Electronic Gaming Monthly" napisał, że subtelne szczegóły gry są „kluczowe dla immersji”. Bertz z "Game Informera" docenił misje, które unikały konfrontacji, pragnąc więcej „spokojnych momentów w trakcie ogrywania fabuły”. Reilly z "IGN" uznał, że pomimo tego, że Arthur czuł się „bardziej ociężały” niż bohaterowie "Grand Theft Auto V", poruszanie się po świecie nie było uciążliwe. Plante z "Polygonu" uznał, że opcje konwersacji w grze są ograniczone, ale i tak stanowiły poprawę w stosunku do przemocy w innych grach akcji. Robinson z "Eurogamera" wyraził frustrację z powodu braku swobody w niektórych misjach fabularnych.
Reilly z "IGN" uznał, że choć walka w grze została zapożyczona z serii gier "Grand Theft Auto", to bliższe starcia z użyciem bardziej prymitywnej broni palnej doprowadziły do bardziej intymnych i „ekscytujących” potyczek. Plessas z "Electronic Gaming Monthly" napisał, że niewiele gier próbuje na nowo rozpisać klasyczny strzelankowy schemat „wyceluj i pociągnij za spust”, lecz Rockstarowi się to udało. Williams z "USgamer" uznał, że gra jest lepsza od swojej poprzedniczki, ale nie posiada „najlepszego systemu walki z widoku trzecioosobowego”.
Film Crit Hulk, pisząc dla "Polygonu", skrytykował rozgrywkę, podsumowując odczucia z nią związane jako „ciągła monotonia lub frustracja”. Kirk Hamilton z "Kotaku" dyskredytował fakt, że interakcja ze światem stała się „frustrująca i niespójna” w wyniku „pogmatwanego schematu sterowania i niejasnego interfejsu użytkownika”; opisali oni rozgrywkę jako przypominającą dawanie wskazówek aktorowi ze względu na zarówno „żmudną, ciężką i nieelegancką” nawigację, jak i powolne lub niesatysfakcjonujące wciskanie przycisków. Robert Ramsey z "Push Square" nazwał sterowanie „nadającym się do użytku”, ale w najgorszym wypadku „irytującym”, i że układy przycisków dla różnych działań były zbyt zagmatwane. Redakcja Komputer Świat również skrytykowała ten aspekt gry, twierdząc, że system odpowiadania na polecenia gracza jest daleki od ideału a „toporność to słowo, które w tym miejscu pasuje najlepiej”. Z kolei Vargas w swojej recenzji na kanale AngryJoeShow wspominając o frustrującym problemie zawiłego modelu sterowania zwraca uwagę na to, że niektóre wykonywane akcje korzystają z tych samych przycisków, co w rezultacie może doprowadzić do przypadkowego wykonania niepożądanej przez gracza akcji i sprowadzenia na niego kłopotów w świecie gry.
Dziennikarz zajmujący się grami Jim Sterling odebrał wrażenie, że już sama duża ilość realizmu w grze ogranicza możliwości i powoduje wydłużanie wydarzeń, animacji oraz pewnych sekwencji w grze, takich jak polowanie na zwierzęta dla ich skór. Film Crit Hulk, piszący dla "Polygonu", uznał, że możliwość interakcji z wieloma przedmiotami powodowała bezsensowne interakcje, a dążenie do realizmu w grze wideo nie sprawdziło się w praktyce. Jeff Grubb z "VentureBeat" napisał, że pomimo zaprezentowania szeregu opcji dla gracza, rozgrywka nadal była restrykcyjna poprzez uniemożliwianie innych możliwości. Redakcja Komputer Świat uznała, że system kar i łowców nagród jest niesprawiedliwie karzący dla gracza za popełnianie przestępstw, których trudno było uniknąć, takich jak przypadkowe zabicie postaci niezależnej w kolizjach lub przypadkowe dosiedzenie nieswojego wierzchowca. Matt Reynolds z "Wired" miał mieszane uczucia co do elementów rozgrywki związanych z dobrostanem postaci gracza i związanym z tym poświęceniem, zauważając, że gra „wymienia immersję na obserwację” i że „czasami, ciągłe utrzymywanie postaci wydaje się być uciążliwe”.
Wydanie "Red Dead Redemption 2" na Windowsa również otrzymało „powszechne uznanie” powołując się na Metacritic; jest to jedna z najwyżej ocenianych gier na PC. Sam White z "PCGamesN" uznał, że poprawki graficzne sprawiły, że otwarty świat „jak do tej pory wygląda najlepiej”. Carter z "Destructoid" pochwalił dodanie trybu fotograficznego. Sam Machkovech z "Ars Technica" uznał, że animacje w grze podczas przerywników filmowych nie skalują się dobrze do wyższej liczby klatek na sekundę, ale uznał, że rozgrywka jest znacznie lepsza od wersji konsolowych. Matthew Castle z "Rock, Paper, Shotgun" pochwalił dostosowane sterowanie, szczególnie podczas wyznaczania celów w trybie zabójczej precyzji, ale uznał, że zapoznanie się z nim wymaga czasu. James Davenport z "PC Gamer" uznał, że perspektywa pierwszoosobowa jest lepsza w wersji na Windowsa ze względu na szybkość reakcji myszy, ale zauważył, że gra kilka razy się scrashowała. Samit Sarkar z "Polygonu" skrytykował problemy techniczne portu, pisząc, że „problem z zawieszaniem się gry jest na tyle poważny, że po prostu nie mogę grać w grę, dopóki Rockstar go nie naprawi”. Tony Polanco z "PCMag" napisał, że tydzień po premierze problemy techniczne zostały w większości rozwiązane.
Wyróżnienia.
"Red Dead Redemption 2" otrzymało wiele nominacji i nagród od publikacji poświęconych grom zdobywając kilka nagród Gry Roku. Przed wydaniem była nominowana do Most Anticipated Game na The Game Awards w 2016 i 2017 roku, oraz do Most Wanted Game na Golden Joystick Awards. Na The Game Awards 2018 gra otrzymała osiem nominacji i ostatecznie zdobyła cztery nagrody: Najlepszy Dźwięk, Najlepszy Scenariusz, Najlepsza Ścieżka Dźwiękowa i Najlepsza Rola Aktorska dla Rogera Clarka jako Arthura Morgana. Na IGN’s Best of 2018, gra zdobyła siedem nominacji, wygrywając dwie nagrody i nazwana wicemistrzem w czterech (za "God of War"). Gra zdobyła osiem nominacji na 22. Annual D.I.C. E. Awards, w tym Gra Roku. Gra otrzymała siedem nominacji na 19. Game Developers Choice Awards, i sześć na 15. British Academy Games Awards.
Sprzedaż.
Ze względu na to ,że poprzednia odsłona serii należała do najwyżej ocenianych i najlepiej sprzedających się gier siódmej generacji konsol, wielu analityków uważało, że "Red Dead Redemption 2" będzie jedną z najlepiej sprzedających się gier 2018 roku i będzie miała duży wpływ na sprzedaż innych gier w czwartym kwartale. Po ogłoszeniu gry w październiku 2016 roku analityk Ben Schacter z Macquarie Research oszacował, że w pierwszym kwartale sprzeda się ona w 12 milionach egzemplarzy, podczas gdy analitycy z Cowen and Company podali "konserwatywne" szacunki dotyczące 15 milionów sprzedaży. Niektórzy komentatorzy branżowi zauważyli, że często wypuszczane franczyzy takie jak "Assassin's Creed" i "Call of Duty" wypuściły swoje gry na 2018 rok (odpowiednio "Odyssey" i "") wcześniej niż zwykle, unikając tym samym konkurencji z "Red Dead Redemption 2". Krótko przed premierą gry w październiku 2018 roku Schacter oszacował, że gra sprzeda 15 milionów kopii w pierwszym kwartale, choć zauważył, że oczekiwania inwestorów były na poziomie 20 milionów kopii; Michael Pachter z Wedbush Securities przewidywał 25 milionów. Michael Olson z Piper Jaffray prognozował przychody między 400 a 500 milionów dolarów w pierwszych trzech dniach, podczas gdy Doug Creutz z Cowen Inc. szacował między 550 a 600 milionów dolarów.
"Red Dead Redemption 2" miało największy weekend otwarcia w historii rozrywki osiągając ponad 725 milionów dolarów przychodu w ciągu trzech dni i ponad 17 milionów egzemplarzy wysłanych łącznie w ciągu dwóch tygodni przewyższając ośmioletnią sprzedaż "Red Dead Redemption". Ponadto "Red Dead Redemption 2" było drugą pod względem przychodów premierą w branży rozrywkowej (za "Grand Theft Auto V") i ustanowiło rekordy w zakresie największych zamówień przedpremierowych, największej sprzedaży pierwszego dnia i największej sprzedaży w ciągu pierwszych trzech dni na rynku PlayStation Network. Takahashi z "VentureBeat" zauważył, że gra prawdopodobnie osiągnęła próg rentowności w pierwszym tygodniu sprzedaży i, w oparciu o szacunki analityków, zacznie przynosić zyski od grudnia 2018 roku. Gra sprzedała 23 miliony kopii w 2018 roku, a w następnych latach osiągnęła 29 milionów w 2019 roku, 36 milionów w 2020 roku, 43 miliony w 2021 roku oraz od marca 2022 roku 44 miliony egzemplarzy. Pod względem sprzedaży w dolarach była najlepiej sprzedającą się grą drugiej połowy lat 2010 i siódmą najlepiej sprzedającą się grą dekady. Co więcej "Red Dead Redemption 2" jest wśród najlepiej sprzedających się gier wideo w historii.
W Stanach Zjednoczonych "Red Dead Redemption 2" było drugą najlepiej sprzedającą się grą 2018 roku za "Call of Duty: Black Ops 4""." Była najlepiej sprzedającą się grą USA w listopadzie i trzecią w grudniu. W 2019 była dwunastą najlepiej sprzedającą się grą roku w tym kraju. W Europie "Red Dead Redemption 2" zostało drugą najlepiej sprzedającą się grą 2018 roku, piątą 2019 roku, dziewiątą 2020 roku i szóstą 2021 roku.
W ciągu pierwszego tygodnia sprzedaży w Japonii wersja "Red Dead Redemption 2" na PlayStation 4 sprzedała się w liczbie 132 984 egzemplarzy co uplasowało ją na pierwszym miejscu na wieloformatowej liście sprzedaży gier wideo. W Australii była to najlepiej sprzedająca się gra 2018 roku i piętnasta najlepiej sprzedająca się gra 2020 roku. Na całym świecie wersja na Windowsa sprzedała się w liczbie 406 000 egzemplarzy w momencie premiery w listopadzie 2019 r., podwajając się do ponad miliona po premierze na Steamie w następnym miesiącu.
"Red Dead Online".
Wieloosobowy tryb gry do "Red Dead Redemption 2" zatytułowany "Red Dead Online" został wydany jako publiczna beta 27 listopada 2018 roku dla graczy, którzy posiadali specjalną edycję gry, a następnie został stopniowo udostępniany wszystkim posiadaczom gry. Po wejściu do świata gry gracze dostosowują postać i mogą samodzielnie lub w grupie swobodnie eksplorować mapę. W miarę jak gracze wykonują czynności w świecie gry otrzymują punkty doświadczenia, aby podnieść poziom swoich postaci i otrzymać bonusy, tym samym zwiększając swój postęp w grze. Chociaż między "Red Dead Online," a "Red Dead Redemption 2" można znaleźć dużo wspólnego, Rockstar postrzega je jako oddzielne tytuły, co znalazło odzwierciedlenie w decyzji o wypuszczeniu wersji wieloosobowej osobno. Gra została wyprowadzona z okresu beta-testów 15 maja 2019 roku. Samodzielny produkt "Red Dead Online", który nie wymagał podstawowej jednoosobowej wersji gry został wydany 1 grudnia 2020 roku na PlayStation 4, Windows i Xbox One. Nowa zawartość była dodawana do gry w postaci darmowych aktualizacji. W lipcu 2022 roku Rockstar ogłosił, że "Red Dead Online" nie będzie otrzymywać kolejnych dużych aktualizacji, zamiast czego uwaga zostanie skupiona na mniejszych misjach i istniejących już trybach. Decyzja została podjęta w związku z poświęceniem większej uwagi i zwiększonych środków na produkcję nowej gry z serii "Grand Theft Auto""."
Kontrowersje.
Przed premierą gry Dan Houser stwierdził, że "kilka razy w 2018 roku" zespół wypracowywał 100-godzinne tygodnie. Wiele źródeł zinterpretowało to stwierdzenie jako "okres crunchu" całego zespołu deweloperskiego gry, porównywalny do tego z prac nad poprzednią częścią gry, nagłośniony ówcześnie przez żony pracowników Rockstar San Diego. Następnego dnia Rockstar wyjaśnił w oświadczeniu, że czas pracy, o którym wspomniał Houser, dotyczył tylko starszego personelu scenarzystów, a czas ten trwał tylko przez trzy tygodnie podczas całego okresu deweloperskiego. Houser dodał również, że firma nigdy nie oczekuje ani nie zmusza żadnego pracownika do tak długiej pracy, a osoby pozostające do późna w studiach deweloperskich robiły to z pasji do projektu. Inni pracownicy Rockstara argumentowali jednak, że wypowiedzi Housera nie dają dokładnego obrazu kultury crunchu w firmie, która dotknęła wielu pracowników, co obejmowało "obowiązkowe" nadgodziny i wieloletnie okresy crunchu. Ze względu na specyficzny charakter umów o pracę wielu pracowników nie otrzymywało rekompensaty za pracę w nadgodzinach. Polegali zamiast tego na premii na koniec roku, która była zależna od wyników sprzedaży gry. Niemniej jednak, według wielu pracowników warunki pracy nieco się poprawiły od czasu prac nad oryginalnym "Red Dead Redemption". Kilka lat po kontrowersyjnych słowach Housera kilku pracowników poinformowało, że firma dokonała znaczących zmian w wyniku rozgłosu wokół kultury pracy, a wielu było ostrożnie optymistycznych co do przyszłości Rockstara.
W listopadzie 2018 roku YouTuber Shirrako zamieścił kilka filmów, na których jego postać w grze morduje sufrażystkę NPC, w tym karmi ją aligatorem i zrzuca w dół szybu górniczego. Krytycy zauważyli, że większość komentarzy do filmów była seksistowska i mizoginiczna. Shirrako twierdził, że działania były apolityczne i że nie popiera seksistowskich komentarzy, jednakże nie zamierza ich cenzurować. Matt Leonard z "GameRevolution" nazwał odpowiedź Shirrako "zwykłą bzdurą", zauważając, że nadal publikował podobne filmy zachęcające do tego samego zachowania. W odpowiedzi YouTube zawiesił kanał za naruszenie wytycznych społecznościowych powołując się na to, że promował przemoc. Shirrako zaprotestował przeciwko tej decyzji twierdząc, że to hipokryzja, ponieważ przemoc w grze wobec mężczyzn nie spotkała się z taką samą reakcją. W odpowiedzi YouTube przywrócił kanał i wyznaczył ograniczenie wiekowe dla filmów o sufrażystkach. Nie brakło też opinii krytyki wobec Rockstara, który według niektórych osób był częściowo winny tego zachowania, ponieważ gra nie ogranicza ataków na sufrażystki, tak jak robi to wobec innych postaci np. dzieci. Moritz Hoffman pisząc dla "Public History Weekly" zauważył, że incydent odzwierciedla współczesną kwestię gier z otwartym światem, a mianowicie że przyznanie wolności bez kar promuje rozhamowanie. Uczeni Hilary Jane Locke i Thomas Mackay napisali, że "wskazuje to na ostry kontrast między przedstawieniem przez grę polityki Ery Postępowej (...) a tym, jak niektórzy gracze zareagowali na jej przedstawienie".
Securitas AB, spółka macierzysta współczesnej Agencji Pinkertona, wydała 13 grudnia 2018 r. zawiadomienie o zaprzestaniu obecnych działań przez Take-Two Interactive, twierdząc, że wykorzystanie przez "Red Dead Redemption 2" nazwy Pinkerton i wizerunku odznaki było sprzeczne z ich znakiem towarowym i zażądała opłat za każdą sprzedaną kopię gry lub w innym wypadku podejmie działania prawne. Take-Two złożyło skargę przeciwko Securitas 11 stycznia 2019 r. utrzymując, że nazwa Pinkerton była silnie kojarzona z Dzikim Zachodem, a jej użycie nie naruszało znaku towarowego Agencji Pinkertona. Take-Two dążyło do uzyskania wyroku skróconego, aby uznać użycie Agencji Pinkertona w grze za zgodne z prawem autorskim. Javy Gwaltney z "Game Informera" zgodził się z twierdzeniami Take-Two, kwestionując dlaczego Securitas nie obrał sobie za cel innych prac przedstawiających Agencję Pinkertona w przeszłości; uważał, że "firma prawdopodobnie chce po prostu uzyskać część zysków z gry". W odpowiedzi na skargę Take-Two, prezes Agencji Pinkertona Jack Zahran określił przedstawiony w grze portret Pinkertonów jako "bezpodstawny" i "niedokładny" zauważając, że pracownicy Agencji Pinkertona "będą musieli wyjaśnić swoim młodym graczom w gry, dlaczego "Red Dead Redemption 2" zachęca ludzi do mordowania Pinkertonów" ale ostatecznie miał nadzieję, że firmy mogą dojść do "polubownego rozwiązania". Do kwietnia 2019 roku Securitas wycofało swoje roszczenia, a wraz z nimi Take-Two swoje skargi.
Dziedzictwo.
Krytycy zgodzili się, że "Red Dead Redemption 2" znalazł się wśród najlepszych gier ósmej generacji konsol do gier wideo. White z "GQ" opisał ją jako "premierę definiującą pokolenie", a McKeand z "VG247" nazwał ją "wzorcem dla innych gier z otwartym światem, do którego można aspirować". W marcu 2019 roku "Popular Mechanics" umieściło ją na 24. miejscu swojej listy najlepszych gier. W październiku "IGN" dodało "Red Dead Redemption 2" do swojej listy 100 najlepszych gier wideo, zajmując 62. miejsce w 2019 roku i awansując na 8. miejsce w 2021 roku; redaktor Luke Reilly pochwalił jej "bezkompromisowe szczegóły" i napisał, że "stoi ramię w ramię z "Grand Theft Auto V" jako jedno z największych osiągnięć gier w otwartym świecie". "IGN" uznało również grę za trzecią najlepszą grę na Xbox One i jedenastą najlepszą grę na PC i PlayStation 4. W lipcu 2020 roku Dylan Haas z "Mashable" uznał grę za swoją drugą ulubioną grę wszech czasów powołując się na jej realizm, świat, postacie i narrację. W listopadzie "TechRadar" wymienił ją wśród największych gier ósmej generacji; redaktor Gerald Lynch uznał, że ustawiła ona poprzeczkę dla realistycznych gier z otwartym światem. W grudniu "GamesRadar+" uznał ją za piątą najlepszą grę generacji zauważając, że zaczęła już wpływać na gatunki gier z otwartym światem i RPG; w listopadzie 2021 roku "GamesRadar+" umieścił ją na 28. miejscu swojej listy 50 najlepszych gier opisując ją jako "jedną z najlepszych gier sandboxowych, jakie kiedykolwiek powstały". W kwietniu 2022 roku Ravi Sinha z "GamingBolt" uznał "Red Dead Redemption 2" za drugą najlepszą grę wszech czasów powołując się na jej postacie, narrację, dbałość o szczegóły i wierność wizualną; Sinha nazwał ją "najlepszym dziełem Rockstara".
Nagranie z "Red Dead Redemption 2" zostało wykorzystane w pierwszym teledysku do piosenki "Old Town Road" Lil Nas X w marcu 2019 roku. W lipcu 2021 r. badanie opublikowane przez University of Exeter oraz Truro and Penwith College wykazało, że gracze "Red Dead Redemption 2" mieli zwiększone zrozumienie ekologii i zachowań zwierząt; gracze byli w stanie zidentyfikować średnio trzy zwierzęta więcej niż inni gracze. W kwietniu 2022 roku Joe Meizies zdobył nagrodę Virtual Photographer of the Year na London Games Festival za swoją wirtualną fotografię w "Red Dead Redemption 2".

</doc>
<doc id="4281585" url="https://pl.wikipedia.org/wiki?curid=4281585" title="NRP Tejo (1935)">
NRP Tejo (1935)

NRP Tejo – portugalski niszczyciel z dwudziestolecia międzywojennego, jedna z siedmiu jednostek typu "Douro". Okręt został zwodowany 4 maja 1935 roku w stoczni Estaleiro Real de Lisboa w Lizbonie, a w skład Marinha Portuguesa wszedł 12 października 1935 roku. Jednostka, modernizowana w latach 40. i 50. XX wieku, została skreślona z listy floty 9 lutego 1965 roku.
Projekt i budowa.
NRP „Tejo” był jednym z pięciu portugalskich niszczycieli typu "Douro" (po sprzedaży jednostki prototypowej Kolumbii zwanego też typem "Vouga"), które zamówiono na podstawie 10-letniego planu rozbudowy floty z 1930 roku. Projekt okrętu powstał w 1931 roku w brytyjskiej stoczni Yarrow Shipbuilders, która na mocy podpisanego 12 czerwca 1931 roku kontraktu zbudowała dwie jednostki i wyprodukowała siłownie dla wszystkich niszczycieli. Stocznia wzorowała się na wprowadzonym do służby w 1927 roku brytyjskim niszczycielu HMS „Ambuscade”, lekko modyfikując uzbrojenie i przystosowując okręt do stawiania min. 
„Tejo” zbudowany został w stoczni Estaleiro Real de Lisboa w Lizbonie (numer budowy stoczni Yarrow 1654), przejmując nazwę po sprzedanym Kolumbii niszczycielu. Stępkę okrętu położono w 1934 roku, został zwodowany 4 maja 1935 roku, a ukończono go 12 października 1935 roku. Jednostka otrzymała tradycyjną dla niszczycieli portugalskich nazwę, pochodzącą od rzek – w tym przypadku rzeki Tejo oraz oznaczenie burtowe „T”.
Dane taktyczno-techniczne.
„Tejo” był średniej wielkości niszczycielem, z klasyczną dla niszczycieli okresu międzywojennego architekturą – uskokiem kadłuba w ⅓ długości, odkrytym od góry pomostem bojowym, dwoma kominami i dwoma masztami. Długość całkowita wynosiła 98,45 metra (93,57 metra między pionami), szerokość 9,45 metra i średnie zanurzenie 3,35 metra. Wysokość metacentryczna wynosiła 4,93 metra. Wyporność standardowa wynosiła 1219 ton, zaś pełna 1563 tony. Okręt napędzany był przez umieszczone na śródokręciu dwa zestawy turbin parowych Parsonsa z przekładniami Curtissa o łącznej mocy 33 000 KM, do których parę (o ciśnieniu 28 at) dostarczały trzy wodnorurkowe kotły Yarrow. Dwa wały napędowe poruszały dwoma trójłopatowymi śrubami, obracającymi się na zewnątrz od płaszczyzny symetrii okrętu. Prędkość maksymalna wynosiła 36 węzłów. Okręt zabierał 296 ton mazutu (maksymalnie 345 ton), co zapewniało zasięg maksymalny 3500 Mm przy prędkości ekonomicznej 15 węzłów.
Głównym uzbrojeniem artyleryjskim były cztery pojedyncze działa kalibru 120 mm (4,7 cala) L/45 Vickers–Armstrong Mark IX, osłonięte maskami przeciwodłamkowymi (jedno na pokładzie dziobowym, jedno w superpozycji na nadbudówce dziobowej, jedno na pokładzie rufowym i jedno na nadbudówce rufowej, także w superpozycji), z zapasem 140 sztuk amunicji o masie 22,7 kg na lufę. Masa całkowita działa wynosiła 3400 kg, długość 5,6 metra, szybkostrzelność 12 strz./min, prędkość wylotowa pocisku 915 m/s, a maksymalna donośność 19 500 metrów (przy kącie podniesienia lufy 45°). Broń przeciwlotniczą stanowiły trzy pojedyncze dwufuntowe działka przeciwlotnicze Vickers kal. 40 mm L/39 Mark VIII, z zapasem 1500 pocisków o masie 0,916 kg na lufę, umieszczone na rufowym pokładzie ochronnym (dwa) i między kominami (jedno). Masa działka wynosiła 279 kg, prędkość wylotowa pocisku 610 m/s, maksymalny kąt podniesienia lufy 85°, donośność maksymalna 7160 metrów, a pułap 4300 metrów. Uzbrojenie uzupełniały dwa poczwórne aparaty torpedowe kal. 533 mm (21 cali), dwa miotacze bomb głębinowych z zapasem 12 bomb oraz 20 min. 
Zarówno broń artyleryjska, jak i torpedowa dysponowały systemami kierowania ogniem, wspomagane dwoma dalmierzami Vickersa, umieszczonymi na dachu pomostu: o bazie 3 metrów dla dział kal. 120 mm i 4-metrowym dla działek przeciwlotniczych. Wyposażenie uzupełniały trzy reflektory, system sygnalizacji podwodnej, echosonda, żyrokompas, radiostacja, dwie szalupy, kuter roboczy oraz dwie tratwy ratunkowe. 
W momencie wejścia do służby załoga okrętu składała się ze 127 oficerów, podoficerów i marynarzy.
Służba.
21 sierpnia 1937 roku „Tejo” zderzył się w Funchal z greckim statkiem „Margartis”, uszkadzając reling. Przed wybuchem II wojny światowej „Tejo” (wraz z bliźniaczymi jednostkami „Vouga” i „Douro”) stacjonował w Lizbonie. Po wybuchu działań wojennych, mimo neutralności, okręt wraz z innymi niszczycielami uczestniczył w patrolach wzdłuż wybrzeża oraz pomiędzy Azorami i Maderą. 5 listopada 1941 roku „Tejo” uratował 20 członków załogi portugalskiego szkunera „Carvalho”, który zatonął podczas sztormu kuło Azorów. 7 września 1942 roku niszczyciel podjął 28 rozbitków z amerykańskiego statku „Jack Carnes” o pojemności 10 907 BRT, który został storpedowany 31 sierpnia na północ od Azorów przez niemieckiego U-Boota U-516.
W latach 1943–1944 dokonano wzmocnienia uzbrojenia przeciwlotniczego okrętu, montując trzy pojedyncze działka Oerlikon 20 mm L/70 (dwa po bokach pomostu, a jedno za drugim kominem), jak również dodano na rufie dwie zrzutnie bomb głębinowych i zamontowano ASDIC . Kolejną, poważną modernizację jednostki przeprowadzono w latach 1946–1949 w Wielkiej Brytanii (na mocy kontraktu na remont pięciu bliźniaczych niszczycieli o łącznej wartości 1,4 mln £, podpisanego ze stoczniami Yarrow i Vickers–Armstrong): wzmocniono przedni maszt, usunięto przedni poczwórny aparat torpedowy (przenosząc na jego miejsce działko kal. 40 mm, uprzednio umieszczone między kominami), wyremontowano kotły i turbiny, skrócono tylny komin, usunięto 3-metrowy dalmierz, zamontowano natomiast radionamiernik, radary Typ 293 i 291M, dalocelownik artyleryjski Typ 285P4 oraz 10 tratw ratunkowych. W wyniku modernizacji wyporność standardowa wzrosła do 1238 ton (pełna do 1563 ton), a liczebność załogi do 184 osób.
W 1951 lub 1952 roku okręt otrzymał nowy numer taktyczny NATO – D335. 28 października 1957 roku podczas wizyty w Wielkiej Brytanii „Tejo”, „Lima” i „Vouga”, płynąc w eskorcie slupu „Bartolomeu Dias” z prezydentem Francisco Craveiro Lopesem na pokładzie, weszły na wysokości Greenwich na mieliznę, nie odnosząc poważniejszych uszkodzeń. W latach 1957–1959 w lizbońskiej stoczni CUF niszczyciel przeszedł ostatnią już modernizację, która objęła demontaż dwóch umieszczonych w superpozycji dział kal. 120 mm i instalację w ich miejsce trzylufowego miotacza Squid kal. 305 mm (na dziobie) oraz podwójnego stanowiska działek przeciwlotniczych Bofors kal. 40 mm L/60 (na rufie). Wymieniono też wyposażenie radioelektroniczne okrętu, m.in. radar Typ 291M zastąpiono nowszym MLA1, zamontowano nowy sprzęt łączności oraz utworzono bojowe centrum informacji (CIC).
Okręt został skreślony z listy floty 9 lutego 1965 roku, po 30 latach służby.

</doc>
<doc id="4281591" url="https://pl.wikipedia.org/wiki?curid=4281591" title="Añón">
Añón



</doc>
<doc id="4281594" url="https://pl.wikipedia.org/wiki?curid=4281594" title="Andrzej Wierciński (filozof)">
Andrzej Wierciński (filozof)

Andrzej Wierciński (ur. 10 marca 1961 w Białymstoku) – polski ksiądz, filozof, teolog i poeta.
Życiorys.
Uzyskał doktorat z filozofii na Katolickim Uniwersytecie Lubelskim (1990) oraz doktorat z teologii w Ludwig-Maximilians-Uniwersität w Monachium (1996). Profesor nadzwyczajny na Wydziale Pedagogicznym Uniwersytetu Warszawskiego. W latach 2012–2016 profesor Albert-Ludwigs-Uniwersität we Fryburgu Bryzgowijskim (w 2007 habilitował się na tym Uniwersytecie). Zajmuje się również poezją. Jest laureatem Nagrody im. Kazimiery Iłłakowiczówny 1989 za najlepszy debiut poetycki roku za tom "Nie wyschnie ta woda".
Publikacje.
poezja:
Filozofia i inne (wybrane publikacje):

</doc>
<doc id="4281595" url="https://pl.wikipedia.org/wiki?curid=4281595" title="Lisvane and Thornhill">
Lisvane and Thornhill

Lisvane and Thornhill (ang. "Lisvane and Thornhill railway station", wal. "Llys-faen a Draenen Pen-y-Graig") – stacja kolejowa w Cardiff, w Walii. Obsługuje obszar Lisvane i Thornhill, w północnym Cardiff. Znajduje się na Rhymney Line.
Usługi pasażerskie są świadczone przez Arriva Trains Wales jako część sieci Valleys &amp; Cardiff Local Routes.
Stacja zastąpiła starą stację Cefn Onn Halt, zamkniętą w 1986.
Połączenia.
W ciągu tygodnia ze stacji kursują 4 pociągi w każdą stronę na godzinę – w kierunku północnym do Bargoed (z rozszerzeniami godzinowymi do Rhymney) i kierunku południowym do Cardiff Central i Penarth. 

</doc>
<doc id="4281596" url="https://pl.wikipedia.org/wiki?curid=4281596" title="Puchar EHF piłkarzy ręcznych 2017/2018 – Turniej finałowy">
Puchar EHF piłkarzy ręcznych 2017/2018 – Turniej finałowy

Format.
W fazie "Turnieju Finałowym" biorą udział cztery najlepsze zespoły, które zwyciężyły w meczach ćwierćfinałowych. Turniej Finałowy składa się z półfinałów, meczu o 3. miejsce oraz finału. Wszystkie mecze odbędą się w Magdeburgu w hali GETEC Arena.
Losowanie.
Losowanie turnieju finałowego odbyło się 2 maja 2018.

</doc>
<doc id="4281600" url="https://pl.wikipedia.org/wiki?curid=4281600" title="Gare de Thann-Saint-Jacques">
Gare de Thann-Saint-Jacques

Gare de Thann-Saint-Jacques – stacja kolejowa w miejscowości Thann, w departamencie Górny Ren, w regionie Grand Est, we Francji. Jest zarządzana przez SNCF i obsługiwana przez pociągi TER Grand Est.
Od 12 grudnia 2010 jest obsługiwana również przez tramwaj dwusystemowy linii 3.
Położenie.
Znajduje się na linii Lutterbach – Kruth, na km 15,497 między stacjami Thann-Centre i Bitschwiller, na wysokości 345 m n.p.m. 

</doc>
<doc id="4281606" url="https://pl.wikipedia.org/wiki?curid=4281606" title="Einbeck-Salzderhelden">
Einbeck-Salzderhelden

Einbeck-Salzderhelden () – stacja kolejowa w Einbeck, w kraju związkowym Dolna Saksonia, w Niemczech. Według DB Station&amp;Service ma kategorię 4. Znajduje się na linii Hannover – Kassel, w dzielnicy Salzderhelden.

</doc>
<doc id="4281607" url="https://pl.wikipedia.org/wiki?curid=4281607" title="New Super Mario Bros. U">
New Super Mario Bros. U

New Super Mario Bros. U – komputerowa gra platformowa stworzona przez japońską firmę Nintendo. Została wydana 18 listopada 2012.
Rozgrywka.
Większość mechanik zawartych w grze przypomina te z klasycznej wersji Super Mario Bros. Gracz steruje postacią Mario poruszającą się po dwuwymiarowych poziomach. Postać musi skakać nad przepaściami, unikać potworów i przejść każdy poziom w wyznaczonym czasie. W trybie „Challenge Mode” gracze rywalizują w zbieraniu monet i szybkości pokonania poziomu.
Odbiór.
Produkcja dostała tytuł gry roku w serwisie Vooks. Łącznie sprzedano 5,79 miliona kopii gry.

</doc>
<doc id="4281610" url="https://pl.wikipedia.org/wiki?curid=4281610" title="Pat O’Connor (wrestler)">
Pat O’Connor (wrestler)

Pat O’Connor, właśc. Patrick John O’Connor (ur. 22 sierpnia 1924, zm. 16 sierpnia 1990) – amerykański wrestler, posiadacz mistrzostwa NWA World Heavyweight Championship przez dwa lata, inauguracyjny mistrz AWA World Heavyweight.
Wczesne życie.
Urodził się 22 sierpnia 1924 w Auckland w Nowej Zelandii jako Patrick John O’Connor.
W młodości trenował zapasy. Dwukrotnie zdobył mistrzostwo Nowej Zelandii, a w 1950 zdobył srebrny medal na Igrzyskach Imperium Brytyjskiego.
Trenował też piłkę nożną i rugby.
Kariera wrestlerska.
Debiutował w 1950 i wkrótce zaczął zdobywać mistrzostwa w różnych regionach. W 1959 pokonał Dicka Huttona w walce o mistrzostwo NWA World Heavyweight Championship, które posiadał przez dwa lata. W czasie swojego panowania został też uznany za pierwszego posiadacza AWA World Championship po tym, jak Verne Gagne odłączył się od National Wrestling Alliance, by założyć własną organizację, American Wrestling Association. W 1967 razem z Wilburem Snyderem zdobył mistrzostwo drużynowe AWA Tag Team Championship.
Przeszedł na emeryturę w 1982. Po zakończeniu kariery wrestlera zajmował się organizowaniem programów wrestlerskich w Kansas City i Saint Louis.
Trenował wrestlerów: Arta Crewsa, Dicka Murdocha, Fritza von Goeringa, Hiroshiego Wajimę, Mr. Wrestlinga II, Oxa Bakera, Takashiego Ishikawę, Thunderbolta Pattersona i Yoshihiro Momotę.
Śmierć i upamiętnienie.
Umarł na raka 16 sierpnia 1990.
2 kwietnia 2016 został pierwszą osobą wprowadzoną do skrzydła Legacy galerii sławy WWE Hall of Fame.

</doc>
<doc id="4281614" url="https://pl.wikipedia.org/wiki?curid=4281614" title="Owyhee (Nevada)">
Owyhee (Nevada)

Owyhee – jednostka osadnicza w Stanach Zjednoczonych, w stanie Nevada, w hrabstwie Elko.

</doc>
<doc id="4281616" url="https://pl.wikipedia.org/wiki?curid=4281616" title="Pat O'Connor (wrestler)">
Pat O'Connor (wrestler)



</doc>
<doc id="4281619" url="https://pl.wikipedia.org/wiki?curid=4281619" title="Gare de Saint-Loubès">
Gare de Saint-Loubès

Gare de Saint-Loubès – stacja kolejowa w miejscowości Saint-Loubès, w departamencie Żyronda, w regionie Nowa Akwitania, we Francji. Jest zarządzana przez SNCF i obsługiwana przez pociągi TER Nouvelle-Aquitaine.
W 2016 z usług stacji skorzystało 52 083 pasażerów.
Położenie.
Znajduje się na linii Paryż – Bordeaux, na km 565,014 między stacjami Saint-Sulpice - Izon i La Gorp, na wysokości 10 m n.p.m.

</doc>
<doc id="4281620" url="https://pl.wikipedia.org/wiki?curid=4281620" title="Mesocyclops brooksi">
Mesocyclops brooksi

Mesocyclops brooksi – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1996 roku przez Giuseppe Lucio Pesce, Paolę De Laurentiis i Williama F. Humphreysa.

</doc>
<doc id="4281624" url="https://pl.wikipedia.org/wiki?curid=4281624" title="Mesocyclops intermedius">
Mesocyclops intermedius

Mesocyclops intermedius – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1985 roku przez zoologa Giuseppe Lucio Pesce.

</doc>
<doc id="4281625" url="https://pl.wikipedia.org/wiki?curid=4281625" title="Bierazinskaje (przystanek kolejowy)">
Bierazinskaje (przystanek kolejowy)

Bierazinskaje (biał. "Беразінскае", ros. "Березинское") – przystanek kolejowy w miejscowości Bierazinskaje, w rejonie mołodeczańskim, w obwodzie mińskim, na Białorusi.

</doc>
<doc id="4281627" url="https://pl.wikipedia.org/wiki?curid=4281627" title="Portugalski Komitet Olimpijski">
Portugalski Komitet Olimpijski



</doc>
<doc id="4281629" url="https://pl.wikipedia.org/wiki?curid=4281629" title="Cucumaria miniata">
Cucumaria miniata



</doc>
<doc id="4281630" url="https://pl.wikipedia.org/wiki?curid=4281630" title="Sir-Tech">
Sir-Tech

Sir-Tech Software, Inc. – nieistniejący obecnie amerykańsko-kanadyjski producent gier komputerowych i wydawca; znany z serii "Wizardry" oraz "Jagged Alliance".
Historia.
Jesienią 1979, bracia Norman i Robert Sirotek założyli Sirotech Software. Pierwszymi produktami były "Info Tree", menadżer baz danych, "Galactic Attack" oraz beta "Wizardry: Dungeons of Despair" (później przemianowane na "") wydane jesienią 1981 r. Był to pierwszy tytuł z przyszłej serii "Wizardry"
Wiosną 1981, Sir-Tech Software zostało zarejestrowane jako amerykański producent i wydawca gier.
W 1994 r. zostało założone Sir-Tech Canada z siedzibą w Ottawie.
We wrześniu 1998 r. zamknięto dział wydawniczy Sir-Tech USA, zaś kanadyjski oddział odpowiedzialny produkcję gier, Sir-Tech Canada Limited kontynuowało operacje do późnego 2003 r.

</doc>
<doc id="4281631" url="https://pl.wikipedia.org/wiki?curid=4281631" title="Novruz Məmmədov">
Novruz Məmmədov

Novruz Məmmədov (ur. 15 marca 1947 w rejonie Babək) – azerski polityk, premier Azerbejdżanu od 21 kwietnia 2018 do 8 października 2019. 
Życiorys.
W 1991 uzyskał doktorat z filologii francuskiej. Pracował jako tłumacz w Gwinei (1971–1973) i Algierii (1978–1981). W latach 1995–1997 był tłumaczem prezydenta Azerbejdżanu Heydəra Əliyeva. W latach 2003–2018 był doradcą prezydenta Azerbejdżanu ds. polityki zagranicznej. 
21 kwietnia 2018 objął stanowisko premiera Azerbejdżanu, zastępując Artura Rasizadə.

</doc>
<doc id="4281633" url="https://pl.wikipedia.org/wiki?curid=4281633" title="Szypulicze (przystanek kolejowy)">
Szypulicze (przystanek kolejowy)

Szypulicze (biał. "Шыпулічы", ros. "Шипуличи") – przystanek kolejowy w miejscowości Szypulicze, w rejonie mołodeczańskim, w obwodzie mińskim, na Białorusi.

</doc>
<doc id="4281635" url="https://pl.wikipedia.org/wiki?curid=4281635" title="Jerzy Potocki (1889–1961)">
Jerzy Potocki (1889–1961)



</doc>
<doc id="4281638" url="https://pl.wikipedia.org/wiki?curid=4281638" title="Bolesław Stachow">
Bolesław Stachow

Bolesław Stachow (ur. 10 października 1940 w Grzymałowie na Podolu) – polski artysta fotograf, teoretyk fotografii. Członek rzeczywisty Okręgu Śląskiego Związku Polskich Artystów Fotografików. Członek założyciel Raciborskiego Towarzystwa Fotograficznego.
Życiorys.
Bolesław Stachow związany ze śląskim środowiskiem fotograficznym – od 1962 roku mieszka, pracuje, tworzy i fotografuje w Raciborzu – fotografuje od 1964 roku. Jako instruktor fotografii i filmu pracował w Powiatowym Domu Kultury oraz Domu Kultury Dzieci i Młodzieży w Raciborzu. Jest absolwentem Wyższej Szkoły Pedagogicznej w Opolu oraz Studium Fotografii i Filmu w Warszawie. 
Bolesław Stachow jest autorem i współautorem wielu wystaw fotograficznych; indywidualnych i zbiorowych; w Polsce i za granicą. Jest autorem publikacji książkowych dotyczących teorii fotografii, autorem i współautorem zdjęć do wielu albumów fotograficznych, w zdecydowanej większości nawiązujących tematyką do Raciborza oraz jego okolic. Jako fotograf stale współpracuje z regionalnym czasopismem Dziennik Zachodni, publikował artykuły w kwartalniku "Fotografia". 
W 1974 roku został przyjęty w poczet członków rzeczywistych Okręgu Śląskiego Związku Polskich Artystów Fotografików (legitymacja nr 413). W 2004 roku został laureatem nagrody Starosty Raciborskiego – w dziedzinie kultury. Biografie Bolesława Stachowa ukazały się m.in. w "Międzynarodowej encyklopedii fotografów" wydanej w Genewie (1985), "Antologii fotografii polskiej" (1999), almanachu "Mistrzowie polskiego pejzażu" (2000).
Publikacje (albumy).
Źródło.

</doc>
<doc id="4281639" url="https://pl.wikipedia.org/wiki?curid=4281639" title="Malacky (stacja kolejowa)">
Malacky (stacja kolejowa)

Malacky (słow: "Železničná stanica Malacky") – stacja kolejowa w miejscowości Malacky, w kraju bratysławskim, na Słowacji. 
Znajduje się na ważnej magistrali kolejowej Brno – Bratyława.
Historia.
Budowa linii kolejowej sięga 1886 roku. Stacja Malacky leżała wówczas na linii łączącej Devínska Nová Ves ze Skalicą i miała tylko jeden tor. Linia kolejowa została oficjalnie otwarta w październiku 1891 roku. W 1919 roku stacja kolejowa miała cztery toru i wkrótce rozbudowano linię o drugi tor.

</doc>
<doc id="4281642" url="https://pl.wikipedia.org/wiki?curid=4281642" title="Mafalda Pereira">
Mafalda Pereira

Mafalda Queiroz Pereira (ur. 27 października 1976) – portugalska narciarka dowolna specjalizująca się w skokach akrobatycznych, olimpijka (1998). Pierwsza w historii kobieta reprezentująca Portugalię na zimowych igrzyskach olimpijskich.
Życiorys.
Narciarstwo dowolne zaczęła uprawiać w wieku 16 lat.
W styczniu i lutym 1996 roku trzykrotnie stanęła na podium zawodów Pucharu Europy – dwukrotnie w Piancavallo i raz w Bledzie zajęła trzecie miejsce w skokach akrobatycznych. W grudniu 1996 roku zajęła 20. miejsce w Pucharze Świata w Tignes. W grudniu 1997 roku w tej samej miejscowości była 15. W sezonie 1997/1998 uplasowała się ponadto na 27. miejscu w Piancavallo, na 21. miejscu w Mont Tremblant, na 5. miejscu w Blackcomb, na 20. miejscu w Breckenridge i na 12. miejscu w Châtel. Piąta lokata w Blackcomb była najlepszym jej rezultatem w karierze w zawodach Pucharu Świata. Dzięki tym rezultatom uplasowała się na 21. miejscu w klasyfikacji PŚ w skokach akrobatycznych i na 55. miejscu w klasyfikacji generalnej PŚ w narciarstwie dowolnym.
W lutym 1998 roku wystąpiła na igrzyskach olimpijskich w Nagano. Została w ten sposób pierwszą kobietą, która reprezentowała Portugalię na zimowych igrzyskach olimpijskich. Podczas ceremonii otwarcia pełniła rolę chorążego reprezentacji Portugalii. W zawodach olimpijskich w skokach akrobatycznych swój udział zakończyła na kwalifikacjach, w których zajęła 21. miejsce w gronie 24 zawodniczek. Za pierwszy skok uzyskała notę 60,90 pkt (22. miejsce), a za drugi – 57,96 pkt (19. miejsce).
W styczniu i lutym 1999 roku uczestniczyła w Pucharze Świata. W Mont Tremblant uplasowała się na 9. miejscu, w Steamboat była 10., w Heavenly 13., a w Altenmarkt-Zauchensee 8. Wyniki te dały zawodniczce 9. miejsce w klasyfikacji PŚ w skokach akrobatycznych i 18. w klasyfikacji generalnej PŚ w narciarstwie dowolnym.

</doc>
<doc id="4281643" url="https://pl.wikipedia.org/wiki?curid=4281643" title="Mafalda Queiroz Pereira">
Mafalda Queiroz Pereira



</doc>
<doc id="4281644" url="https://pl.wikipedia.org/wiki?curid=4281644" title="Mafalda Mendes Pereira">
Mafalda Mendes Pereira



</doc>
<doc id="4281646" url="https://pl.wikipedia.org/wiki?curid=4281646" title="Mesocyclops chaci">
Mesocyclops chaci

Mesocyclops chaci, – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1996 roku przez zespół zoologów kierowany przez Franka Fiersa w składzie Frank Fiers Janet. W. Reid Thomas M. Iliffe i Eduardo Suárez-Morales. Gatunek ten został ujęty w Katalogu Życia.

</doc>
<doc id="4281649" url="https://pl.wikipedia.org/wiki?curid=4281649" title="Coina (stacja kolejowa)">
Coina (stacja kolejowa)

Coina (port: "Estação Ferroviária de Coina") – stacja kolejowa w Coina (gmina Barreiro), w dystrykcie Setúbal, w Portugalii. Znajduje się na Linha do Sul. Jest obsługiwana przez pociągi prywatnego przewoźnika Fertagus.
Historia.
Stacja ta została otwarta 6 października 2004 r. w obecności ministra robót publicznych, transportu i komunikacji, António Mexia.

</doc>
<doc id="4281653" url="https://pl.wikipedia.org/wiki?curid=4281653" title="Valentin Popa">
Valentin Popa

Valentin Popa (ur. 12 lipca 1964) – rumuński inżynier i nauczyciel akademicki, profesor, rektor Universitatea „Ștefan cel Mare” din Suceava, w 2018 minister edukacji narodowej.
Życiorys.
Ukończył szkołę średnią w Fălticeni, a w 1989 studia z zakresu elektroniki i telekomunikacji w Instytucie Politechnicznym w Jassach (przekształconym później w Uniwersytet Techniczny Gheorghe Asachi). Doktoryzował się na tej samej uczelni w 1998. Kształcił się również w instytucjach naukowych w Portugalii i we Francji. W 1989 podjął pracę jako nauczyciel akademicki na uczelni w Suczawie, w 2005 dochodząc do stanowiska profesorskiego. W 2004 objął funkcję kierownika katedry, a w 2011 dziekana wydziału informatyki, elektroniki i automatyki. W 2012 został rektorem Universitatea „Ștefan cel Mare” din Suceava.
W styczniu 2018 z rekomendacji Partii Socjaldemokratycznej objął stanowisko ministra edukacji narodowej w rządzie Vioriki Dăncili. Zrezygnował z tego urzędu we wrześniu 2018.

</doc>
<doc id="4281655" url="https://pl.wikipedia.org/wiki?curid=4281655" title="Lucyna Haller de Hallenburg">
Lucyna Haller de Hallenburg

Lucyna Haller de Hallenburg z domu Urbańska herbu Nieczuja (ur. 1844 lub 1845, zm. 1926) – polska nauczycielka, działaczka niepodległościowa.
Życiorys.
Urodziła się w 1844 lub 1845 jako córka Franciszka Ksawerego Urbańskiego z Urbanic herbu Nieczuja (1816-1868, właściciel Odrzechowej i Darowa, od 1845 Haczowa) i Zofii z domu Skórskiej herbu Jastrzębiec (zm. 1902, pierwotnie dziedziczka Rymanowa). Była siostrą Franciszka Ksawerego, Feliksa (ur. 1847, właściciel dóbr Grabanin) i Mieczysława (1852-1944) oraz krewną ks. Henryka Korybut Woronieckiego.
Na przełomie lat 50./60. XIX w. udzielała się w nauczaniu ludności ziemi sanockiej w duchu polskości (w kierunku oświecenia ludności wiejskiej działali także jej rodzice). W domu rodzinnym otworzyła szkołę, którą prowadziła przez kilka lat. Miejscowym dzieciom chłopskim, gromadzonym w rodzinnym dworze Urbańskich, udzielała lekcji m.in. z czytania, pisania, historii Polski, śpiewu, robótek ręcznych, haftowania, co skutkowało chętnym uczęszczaniem dzieci do regularnej szkoły.
Po wybuchu powstania styczniowego w dworze Urbańskich w Haczowie odbywały się ćwiczenia ochotników pochodzących z okolic. Lucyna własne domostwa udostępniła na rzecz fabryki naboi, skubanek i bandaży. Kierowała tajnymi agentkami, transportowała broń i amunicję, działała na rzecz oswobodzenia powstańców z więzień. Po włączeniu się Austrii do działań wymierzonych przeciw uczestnikom insurekcji, wraz z rodziną ukrywała w swoim dworze kilkudziesięciu powstańców przez okres sześciu miesięcy.
W 1870 wyszła za mąż za Władysława Hallera de Hallenburg (1834-1897) z majątku Polanka i Głuchowiec. Po ślubie osiadła w majątku męża na ziemi krakowskiej w Polance. Miała z nim trzech synów, w tym Stanisława (1872–1940, generał) i Mieczysława (1877-1917, oficer) oraz dwie córki, Elżbietę (ur. 1880, żona Juliana Zakrzeńskiego 1874–1939) i Marię (żona Antoniego Günthera).
Przez ostatnie niemal 30 lat żyła w stanie wdowieństwa, a ponadto straciła dwóch dorosłych synów. Należała do Sodalicji Mariańskiej, od 1894 do oddziału Pań miejskich w Krakowie, a od 1901 do oddziału Pań Wiejskich Ziemi Krakowskiej i była tam wiceprezydentką. W ostatnim okresie życia często gościła rodziny kresowe w swoim domu. Zmarła w 1926. Została pochowana w grobowcu rodzinnym Hallerów na cmentarzu w Krzęcinie.

</doc>
<doc id="4281656" url="https://pl.wikipedia.org/wiki?curid=4281656" title="O’Connor Roll">
O’Connor Roll



</doc>
<doc id="4281657" url="https://pl.wikipedia.org/wiki?curid=4281657" title="Standing Leg Split">
Standing Leg Split



</doc>
<doc id="4281658" url="https://pl.wikipedia.org/wiki?curid=4281658" title="Sleeper Hold">
Sleeper Hold



</doc>
<doc id="4281659" url="https://pl.wikipedia.org/wiki?curid=4281659" title="Spinning Leg Lock">
Spinning Leg Lock



</doc>
<doc id="4281660" url="https://pl.wikipedia.org/wiki?curid=4281660" title="Spinning Arm Lock">
Spinning Arm Lock



</doc>
<doc id="4281661" url="https://pl.wikipedia.org/wiki?curid=4281661" title="Rolling Reverse Cradle">
Rolling Reverse Cradle



</doc>
<doc id="4281664" url="https://pl.wikipedia.org/wiki?curid=4281664" title="Zbigniew Klepacki">
Zbigniew Klepacki

Zbigniew Klepacki (ur. 18 grudnia 1966) – polski menedżer i urzędnik państwowy, w latach 2013–2014 podsekretarz stanu w Ministerstwie Infrastruktury i Rozwoju.
Życiorys.
Absolwent Wydziału Prawa i Administracji Uniwersytetu Warszawskiego, kształcił się podyplomowo w Krajowej Szkoły Administracji Publicznej. Pracował następnie na stanowiskach menedżerskich, zajmując się głównie zarządzaniem zmianą, m.in. przygotowując i wdrażając strategie rozwoju oraz odpowiadając za optymalizację, restrukturyzację i prywatyzację firm. Pracował w Banku Gospodarstwa Krajowego, Narodowym Banku Polskim, w przedsiębiorstwach konsultingowych i teleinformatycznych oraz z branży przemysłu lekkiego. Zasiadł także w radzie nadzorczej spółki PL.2012.
27 listopada 2013 powołany na stanowisko podsekretarza stanu w nowo utworzonym Ministerstwie Infrastruktury i Rozwoju, odpowiedzialnego za kolejnictwo i lotnictwo. Odwołany z funkcji 18 grudnia 2014. Następnie zasiadł w radzie nadzorczej PKP Cargo. Od czerwca 2015 do czerwca 2016 był dyrektorem generalnym Advanced World Transport.

</doc>
<doc id="4281665" url="https://pl.wikipedia.org/wiki?curid=4281665" title="Biełasielski">
Biełasielski

Biełasielski (biał. "Беласельскі", ros. "Белосельский") – przystanek kolejowy w miejscowości Sukniewicze, w rejonie smorgońskim, w obwodzie grodzieńskim, na Białorusi. Leży na linii Mińsk - Wilno.

</doc>
<doc id="4281667" url="https://pl.wikipedia.org/wiki?curid=4281667" title="Olimpiada Wiedzy o Finansach - Banki w Akcji">
Olimpiada Wiedzy o Finansach - Banki w Akcji



</doc>
<doc id="4281669" url="https://pl.wikipedia.org/wiki?curid=4281669" title="Elos Elonga-Ekakia">
Elos Elonga-Ekakia

Elos Elonga-Ekakia (ur. 5 lutego 1974) – kongijski piłkarz występujący na pozycji napastnika.
Kariera klubowa.
Elonga-Ekakia karierę rozpoczynał w 1993 roku w zespole AS Vita Club. W tym samym roku przeszedł do belgijskiego KSK Beveren, grającego w pierwszej lidze. W sezonie 1993/1994 nie rozegrał tam jednak żadnego spotkania i po jego zakończeniu odszedł do drugoligowego KSC Lokeren. W sezonie 1995/1996 awansował z nim do pierwszej ligi. Zadebiutował w niej 3 sierpnia 1996 w wygranym 1:0 meczu z KRC Genk, a 15 września 1996 w wygranym 6:2 spotkaniu z Cercle Brugge strzelił swojego pierwszego gola w lidze. Zawodnikiem Lokeren był do 1998 roku.
Następnie występował w Club Brugge, z którym w sezonie 1998/1999 wywalczył wicemistrzostwo Belgii. W 1999 roku przeszedł do Anderlechtu. W sezonie 1999/2000 zdobył z nim mistrzostwo Belgii. Graczem Anderlechtu był do 2002 roku. Potem grał w trzecioligowym Royalu Francs Borains, a także w czwartoligowym KSC Grimbergen, gdzie w 2007 roku zakończył karierę.
Kariera reprezentacyjna.
W 1994 roku Elonga-Ekakia został powołany do reprezentacji Zairu na Puchar Narodów Afryki. Zagrał na nim w meczu z Tunezją (1:1), a Zair odpadł z turnieju w ćwierćfinale.

</doc>
<doc id="4281670" url="https://pl.wikipedia.org/wiki?curid=4281670" title="Jakob Ellemann-Jensen">
Jakob Ellemann-Jensen

Jakob Ellemann-Jensen (ur. 25 września 1973 w Hørsholm) – duński polityk i prawnik, deputowany, w latach 2018–2019 oraz od 2022 minister, od 2022 również wicepremier, od 2019 lider liberalnej partii Venstre.
Życiorys.
Syn Uffe Ellemann-Jensena i brat Karen Ellemann. Po ukończeniu szkoły średniej kształcił się w szkołach wojskowych. Był zawodowym wojskowym, w latach 1999–2000 w stopniu kapitana dowodził duńskim batalionem w Bośni i Hercegowinie. Ukończył w międzyczasie studia prawnicze w Handelshøjskolen i København. Pracował jako prawnik w PwC oraz w IBM Danmark, gdzie w latach 2005–2007 zarządzał jednym z działów. Później do 2011 był prawnikiem w duńskim koncernie elektronicznym GN Store Nord.
Zaangażował się w działalność polityczną w ramach liberalnej partii Venstre. W 2011 po raz pierwszy został wybrany na posła do Folketingetu. Mandat deputowanego ponownie uzyskiwał w wyborach w 2015, 2019 i 2022.
W maju 2018 dołączył do rządu Larsa Løkke Rasmussena. Zastąpił Esbena Lunde Larsena na stanowisku ministra środowiska i rolnictwa. Urząd ten sprawował do czerwca 2019. We wrześniu tegoż roku został wybrany na nowego lidera swojego ugrupowania.
Kierowana przez niego partia w 2022 uzyskała słabszy rezultat. Ostatecznie liberałowie weszli w skład nowej koalicji z socjaldemokratami i centrystami. W grudniu 2022 Jakob Ellemann-Jensen objął urzędy wicepremiera i ministra obrony w drugim gabinecie Mette Frederiksen.

</doc>
<doc id="4281672" url="https://pl.wikipedia.org/wiki?curid=4281672" title="Mesocyclops yutsil">
Mesocyclops yutsil

Mesocyclops yutsil, – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1996 roku przez zespół zoologów kierowany przez Franka Fiersa w składzie Frank Fiers Janet. W. Reid Thomas M. Iliffe i Eduardo Suárez-Morales. Gatunek ten został ujęty w Katalogu Życia.

</doc>
<doc id="4281678" url="https://pl.wikipedia.org/wiki?curid=4281678" title="Władysław Haller von Hallenburg">
Władysław Haller von Hallenburg



</doc>
<doc id="4281683" url="https://pl.wikipedia.org/wiki?curid=4281683" title="Bulayima Mukuayanzo">
Bulayima Mukuayanzo

Bulayima Mukuayanzo (ur. 26 stycznia 1969) – kongijski piłkarz występujący na pozycji bramkarza.
Kariera klubowa.
Mukuayanzo karierę rozpoczynał w 1986 roku w zespole DC Motema Pembe, z którym trzy razy zdobył Puchar Zairu (1990, 1991, 1993), a także raz mistrzostwo Zairu (1989). W 1993 roku przeszedł do holenderskiego Feyenoordu (Eredivisie). Spędził tam sezon 1993/1994, jednak nie rozegrał żadnego spotkania w barwach klubu. W 1994 roku odszedł do RBC Roosendaal z Eerste divisie i występował tam w sezonie 1994/1995. W latach 1997–1999 grał natomiast w chińskim zespole Jilin Aodong i był to jego ostatni klub w karierze.
Kariera reprezentacyjna.
W 1994 roku Mukuayanzo został powołany do reprezentacji Zairu na Puchar Narodów Afryki. Zagrał na nim w meczach z Mali (1:0) i Tunezją (1:1), a Zair odpadł z turnieju w ćwierćfinale.

</doc>
<doc id="4281685" url="https://pl.wikipedia.org/wiki?curid=4281685" title="Pedro Miguel Braga Rebocho">
Pedro Miguel Braga Rebocho



</doc>
<doc id="4281688" url="https://pl.wikipedia.org/wiki?curid=4281688" title="Maładziożny (przystanek kolejowy w obwodzie grodzieńskim)">
Maładziożny (przystanek kolejowy w obwodzie grodzieńskim)

Maładziożny (biał. "Маладзёжны", ros. "Молодёжный") – przystanek kolejowy w miejscowości Smorgonie, w rejonie smorgońskim, w obwodzie grodzieńskim, na Białorusi. Leży na linii Mińsk - Wilno.

</doc>
<doc id="4281691" url="https://pl.wikipedia.org/wiki?curid=4281691" title="Riina Sikkut">
Riina Sikkut

Riina Sikkut (ur. 12 stycznia 1983) – estońska polityk i ekonomistka, w latach 2018–2019 minister zdrowia i pracy, od 2022 minister spraw gospodarczych i infrastruktury.
Życiorys.
Absolwentka szkoły średniej Vinni-Pajusti Gümnaasium oraz ekonomii na Uniwersytecie w Tartu. W 2010 uzyskała magisterium z zakresu polityki zdrowotnej na Uniwersytecie Londyńskim. Pracowała jako urzędniczka w estońskim ministerstwie finansów oraz w Swedbanku. W latach 2011–2017 była analitykiem do spraw programu polityki zdrowotnej w think tanku Praxis. W 2017 została doradcą do spraw polityki społecznej i zdrowotnej w administracji rządowej.
W 2018 wstąpiła do Partii Socjaldemokratycznej. W maju tegoż roku zastąpiła Jevgeniego Ossinovskiego na stanowisku ministra zdrowia i pracy w rządzie Jüriego Ratasa. W 2019 uzyskała mandat posłanki do Zgromadzenia Państwowego XIV kadencji. W kwietniu 2019 zakończyła pełnienie funkcji rządowej. W lipcu 2022 została ministrem spraw gospodarczych i infrastruktury w powołanym wówczas drugim gabinecie Kai Kallas. W 2023 po raz drugi wybrana na deputowaną do estońskiego parlamentu.

</doc>
<doc id="4281696" url="https://pl.wikipedia.org/wiki?curid=4281696" title="Mesocyclops cokeri">
Mesocyclops cokeri

Mesocyclops cokeri – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1987 roku przez zespół zoologów w składzie Najam-Un-Nisa, M.S. Mahoon &amp; M.Ifra Khan.

</doc>
<doc id="4281701" url="https://pl.wikipedia.org/wiki?curid=4281701" title="Zhongba">
Zhongba

Zhongba (tyb. འབྲོང་པ་རྫོང, Wylie: "′brong pa rdzong", ZWPY: "Zhongba Zong"; ) – powiat we południowo-wschodniej części Tybetańskiego Regionu Autonomicznego, w prefekturze Xigazê. W 1999 roku powiat liczył 17 135 mieszkańców.

</doc>
<doc id="4281702" url="https://pl.wikipedia.org/wiki?curid=4281702" title="Bielasielski">
Bielasielski



</doc>
<doc id="4281703" url="https://pl.wikipedia.org/wiki?curid=4281703" title="Mesocyclops forbesi">
Mesocyclops forbesi

Mesocyclops forbesi – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1987 roku przez zespół zoologów w składzie Najam-Un-Nisa, M.S. Mahoon &amp; M.Ifra Khan.

</doc>
<doc id="4281706" url="https://pl.wikipedia.org/wiki?curid=4281706" title="Siedziba starostwa wielickiego">
Siedziba starostwa wielickiego



</doc>
<doc id="4281709" url="https://pl.wikipedia.org/wiki?curid=4281709" title="Mesocyclops crassus">
Mesocyclops crassus

Mesocyclops crassus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1853 roku na podstawie prac niemieckiego zoologa Johanna Gustava Fischera.

</doc>
<doc id="4281710" url="https://pl.wikipedia.org/wiki?curid=4281710" title="Yadong">
Yadong

Yadong (tyb. གྲོ་མོ་རྫོང, Wylie: "gro-mo rdzong", ZWPY: "Chomo Zong"; ) – powiat we południowej części Tybetańskiego Regionu Autonomicznego, w prefekturze Xigazê. W 1999 roku powiat liczył 11 262 mieszkańców.

</doc>
<doc id="4281711" url="https://pl.wikipedia.org/wiki?curid=4281711" title="Loukima Tamoukini">
Loukima Tamoukini

Loukima Tamoukini (ur. 6 września 1975 w Kinszasie) – kongijski piłkarz występujący na pozycji obrońcy.
Kariera klubowa.
Tamoukini karierę rozpoczynał w AS Vita Club, gdzie grał w latach 1993–1994, zdobywając w tym czasie mistrzostwo Zairu (1993). Następnie występował w czwartoligowym francuskim zespole FCM Aubervilliers, a w 1998 roku rozpoczął grę w klubach portugalskich. Był zawodnikiem drużyn drugoligowych: FC Penafiel, FC Maia, CD Feirense, Gondomar SC oraz SC Olhanense, trzecioligowych: FC Marco oraz Atlético SC, a także czwartoligowych: Louletano DC, Redondense FC, GD Monte do Trigo, SU Perolivense oraz Casa Cultura Corval.
Kariera reprezentacyjna.
W 1994 roku Tamoukini został powołany do reprezentacji Zairu na Puchar Narodów Afryki. Zagrał na nim w meczach z Tunezją (1:1) i Nigerią (0:2), a Zair odpadł z turnieju w ćwierćfinale.

</doc>
<doc id="4281713" url="https://pl.wikipedia.org/wiki?curid=4281713" title="PlusLiga (2018/2019)">
PlusLiga (2018/2019)

PlusLiga 2018/2019 – 83. sezon siatkarskich mistrzostw Polski (19. sezon jako liga profesjonalna) organizowany przez PLS pod egidą PZPS.

</doc>
<doc id="4281715" url="https://pl.wikipedia.org/wiki?curid=4281715" title="Bruno Varela">
Bruno Varela

Bruno Varela (ur. 4 listopada 1994 w Lizbonie) – portugalski piłkarz występujący na pozycji bramkarza w portugalskim klubie Vitória SC.
Życiorys.
Pochodzi z Republiki Zielonego Przylądka. W czasach juniorskich trenował w SL Benfica. W 2012 roku dołączył do jej drużyny rezerw. 29 sierpnia 2015 został wypożyczony do hiszpańskiego Realu Valladolid. 2 lipca 2016 został piłkarzem Vitórii Setúbal. W rozgrywkach Primeira Liga zadebiutował 21 sierpnia 2016 w zremisowanym 1:1 meczu z Benfiką. W debiutanckim sezonie w najwyższej lidze zagrał w 29 spotkaniach, w których zachował 8 tzw. "czystych kont". 2 lipca 2017 ogłoszono jego powrotny transfer do Benfiki.
W 2016 roku wraz z reprezentacją wystąpił na igrzyskach olimpijskich w Rio de Janeiro.

</doc>
<doc id="4281718" url="https://pl.wikipedia.org/wiki?curid=4281718" title="Chata Pustelnika">
Chata Pustelnika



</doc>
<doc id="4281719" url="https://pl.wikipedia.org/wiki?curid=4281719" title="Lock Haven">
Lock Haven

Lock Haven – miasto ("city"), ośrodek administracyjny hrabstwa Clinton, w środkowej części stanu Pensylwania, w Stanach Zjednoczonych, położone na południowym brzegu rzeki West Branch Susquehanna (dopływ Susquehanny). W 2016 roku miasto liczyło 9549 mieszkańców.
Założone w 1834 roku Lock Haven status miasta ("city") otrzymało w 1870 roku. Miejscowość rozwinęła się głównie dzięki przemysłowi drzewnemu. W latach 1937–1984 znajdował się tu zakład produkcyjny wytwórni lotniczej Piper Aircraft, w którym mieści się obecnie poświęcone mu muzeum. Na początku XXI wieku w mieście funkcjonował przemysł motoryzacyjny, papierniczy i tekstylny.
Mieści się tutaj uniwersytet Lock Haven University of Pennsylvania (zał. 1870)

</doc>
<doc id="4281723" url="https://pl.wikipedia.org/wiki?curid=4281723" title="Sukiennice (Prądnik Korzkiewski)">
Sukiennice (Prądnik Korzkiewski)

Sukiennice – skały w lewym zboczu Doliny Prądnika w Ojcowskim Parku Narodowym. Znajdują się w miejscowości Prądnik Korzkiewski, po orograficznie lewej stronie ujścia Wąwozu Maszyckiego. Wraz ze znajdująca się po drugiej stronie Prądnika skałą Pilorzową tworzą zwężenie jego koryta – jedną z kilku skalnych bram. W skałce Sukiennic znajdującej się najbliżej Wąwozu Maszyckiego jest Jaskinia Zamieszkała Duża, a u jej wylotu Chata pustelnika, w której mieszka pustelnik. 

</doc>
<doc id="4281724" url="https://pl.wikipedia.org/wiki?curid=4281724" title="Orphanet">
Orphanet

Orphanet – europejski, medyczny serwis internetowy, utworzony we Francji w 1997 r. w celu zgromadzenia i udostępniania wiedzy na temat rzadko występujących chorób. Poza tym służy lekarzom, pacjentom i ich bliskim w działaniach dla poprawy diagnostyki, opieki i leczenia tych chorób. 
Siedziba Orphanet znajduje się w Paryżu, a jego oficjalnym czasopismem medycznym jest "Orphanet Journal of Rare Diseases", które jest wydawane przez BioMed Central.
Serwisem zarządza konsorcjum instytucji akademickich z 35 krajów, pod kierownictwem Insermu.

</doc>
<doc id="4281728" url="https://pl.wikipedia.org/wiki?curid=4281728" title="Mikołaj z Kalisza">
Mikołaj z Kalisza

Mikołaj z Kalisza (zm. przed 10 maja 1465) – prawnik, rektor Akademii Krakowskiej, kanonik krakowski, posiadał uprawnienia notarialne.
Życiorys.
Pochodził z mieszczańskiej rodziny zamieszkałej w Kaliszu. Na Akademię Krakowską zapisał się około 1418, w 1421 otrzymał stopień bakałarza, a magistrem nauk wyzwolonych został w 1427. Studiował razem z Janem z Dąbrówki i Tomaszem Strzępińskim i razem z nimi rozpoczął studia prawnicze, które zakończył uzyskując stopień doktora dekretów 18 lutego 1440 po zdaniu egzaminu poprosił o roczny urlop i udał się do Wielkopolski. 18 sierpnia 1441 pozbawiono go wszystkich prebend, jakie posiadał, chcąc zmusić do powrotu i przejścia na Wydział Prawa. 4 maja 1443 otrzymał w Gnieźnie nominację na oficjała arcybiskupa gnieźnieńskiego Wincentego Kota, funkcję tę pełnił do lipca 1448. Pracował także jako wykładowca prawa kanonicznego w gnieźnieńskiej katedrze, składając rezygnację 6 października 1452. Do Krakowa na stałe powrócił pod koniec 1452. W 1453 po raz pierwszy został wybrany rektorem Akademii, obowiązki rektora łączył z funkcją wykładowcy prawa kanonicznego i wikariusza generalnego biskupa krakowskiego Tomasza Strzępińskiego, którym był w latach 1455-1459. Na czas drugiej kadencji rektorskiej przypadło zakupienie od Spytka i Jordana Melsztyńskiego domu w którym zorganizowano Bursę Węgierską. Zaraz po zakończeniu kadencji rektorskiej został dziekanem Wydziału Prawa. W 1463 został powołany do komisji królewskiej przez króla Kazimierza Jagiellończyka mającej wydać opinię uzasadniającą prawa królewskie do części Mazowsza. 15 listopada 1462 brał udział w zjeździe piotrkowskim, przyznającym sporne ziemie Koronie Polskiej. W 1440 otrzymał prebendę proboszcza w Żarnowcu, którą posiadał do śmierci. Od 28 sierpnia 1449 do 24 grudnia 1442 występował z tytułem kanonika gnieźnieńskiego. W 1453 został kanonikiem katedry wawelskiej, w 1464 reprezentował kapitułę na zjeździe prowincjonalnym w Łęczycy. Wraz z Janem Rzeszowskim był egzekutorem testamentu Tomasza Strzępińskiego. Po raz ostatni uczestniczył w posiedzeniu kapituły katedralnej 6 lutego, a 10 maja 1465 kanonicy wspominali go już jako zmarłego.

</doc>
<doc id="4281730" url="https://pl.wikipedia.org/wiki?curid=4281730" title="Sukiennice (ujednoznacznienie)">
Sukiennice (ujednoznacznienie)



</doc>
<doc id="4281732" url="https://pl.wikipedia.org/wiki?curid=4281732" title="Škoda Kamiq (Chiny)">
Škoda Kamiq (Chiny)

Škoda Kamiq – samochód osobowy typu crossover klasy kompaktowej produkowany pod czeską marką Škoda od 2018 roku.
Historia i opis modelu.
Samochód został po raz pierwszy oficjalnie zaprezentowany podczas targów motoryzacyjnych Auto China w Pekinie w 2018 roku. Auto zostało zbudowane na bazie płyty podłogowej PQ25, która wykorzystana została do budowy m.in. Volkswagena Polo V oraz Audi A1. Pojazd reprezentuje zapoczątkowany przez większe modele marki - Karoq i Kodiaq, język stylistyczny, którego charakterystycznym elementem jest duża atrapa chłodnicy. Z uwagi na rynek przeznaczenia pojazdu, przy jego projektowaniu uwzględnione zostały specyficzne oczekiwania i preferencje chińskich klientów, stąd przednie reflektory tworzą jedną całość.
Chińska Škoda Kamiq nie ma nic wspólnego z europejskim modelem o takiej samej nazwie, który przedstawiono na początku 2019 roku podczas targów motoryzacyjnych w Genewie.

</doc>
<doc id="4281733" url="https://pl.wikipedia.org/wiki?curid=4281733" title="Abierto GNP Seguros 2018">
Abierto GNP Seguros 2018



</doc>
<doc id="4281737" url="https://pl.wikipedia.org/wiki?curid=4281737" title="Gyirong">
Gyirong

Gyirong lub Jilong (tyb. སྐྱིད་རོང་རྫོང / སྐྱིད་གྲོང་རྫོང, Wylie: "skyid (g)rong rdzong", ZWPY: "Gyirong Zong"; ) – powiat we południowej części Tybetańskiego Regionu Autonomicznego, w prefekturze Xigazê. W 1999 roku powiat liczył 11 506 mieszkańców.

</doc>
<doc id="4281740" url="https://pl.wikipedia.org/wiki?curid=4281740" title="Ladies Open Biel Bienne">
Ladies Open Biel Bienne



</doc>
<doc id="4281743" url="https://pl.wikipedia.org/wiki?curid=4281743" title="The Last Days on Mars">
The Last Days on Mars



</doc>
<doc id="4281745" url="https://pl.wikipedia.org/wiki?curid=4281745" title="Bitwa pod Błoniem">
Bitwa pod Błoniem



</doc>
<doc id="4281750" url="https://pl.wikipedia.org/wiki?curid=4281750" title="J&amp;T Banka Prague Open">
J&amp;T Banka Prague Open



</doc>
<doc id="4281754" url="https://pl.wikipedia.org/wiki?curid=4281754" title="Prague Open">
Prague Open



</doc>
<doc id="4281758" url="https://pl.wikipedia.org/wiki?curid=4281758" title="J&amp;T Banka Prague Open 2018">
J&amp;T Banka Prague Open 2018



</doc>
<doc id="4281760" url="https://pl.wikipedia.org/wiki?curid=4281760" title="Lichaczycha">
Lichaczycha



</doc>
<doc id="4281761" url="https://pl.wikipedia.org/wiki?curid=4281761" title="Abierto GNP Seguros">
Abierto GNP Seguros



</doc>
<doc id="4281763" url="https://pl.wikipedia.org/wiki?curid=4281763" title="TEB BNP Paribas Istanbul Cup">
TEB BNP Paribas Istanbul Cup



</doc>
<doc id="4281766" url="https://pl.wikipedia.org/wiki?curid=4281766" title="Małgorzata Wielek-Mandrela">
Małgorzata Wielek-Mandrela



</doc>
<doc id="4281767" url="https://pl.wikipedia.org/wiki?curid=4281767" title="TEB BNP Paribas Istanbul Cup 2018">
TEB BNP Paribas Istanbul Cup 2018



</doc>
<doc id="4281769" url="https://pl.wikipedia.org/wiki?curid=4281769" title="Google Play Music">
Google Play Music

Google Play Music, początkowo Music Beta – usługa strumieniowania muzyki, część serwisu internetowego Google Play. Oficjalnie używana nazwa w języku polskim to Muzyka w Google Play. Następcą tej usługi jest Youtube Music.
Użytkownicy Google Play Music mogli przechowywać w chmurze obliczeniowej 50 tysięcy utworów. Do limitu nie były uwzględniane utwory zakupione w Google Play. Google Play Music obsługiwało sześć formatów wysyłanej muzyki: MP3, AAC, WMA, FLAC, Ogg i ALAC. Użytkownicy mogli słuchać muzyki odtwarzanej z poziomu komputera lub urządzenia mobilnego. Usługa oferowała muzykę w jakości 320kbps. Według danych z czerwca 2017 roku w Google Play Music dostępnych było 40 milionów utworów. Użytkownik mógł jednorazowo skorzystać z bezpłatnego 30 dniowego okresu próbnego subskrypcji. Usługa była dostępna jest w 63 państwach dla każdego użytkownika konta Google. Aplikacja Google Play Music została pobrana ze sklepu Google Play ponad miliard razy.
Usługa od 2018 roku była w trakcie wygaszania, w celu całkowitego zastąpienia jej uruchomionym w 2015 roku serwisem YouTube Music. Wyłączenie usługi było początkowo planowane w 2019 roku, do czego nie doszło. Od maja 2020 możliwa była migracja kolekcji zakupionych nagrań z usługi Google Play Music do YouTube Music. Z końcem sierpnia 2020 zaprzestane zostało dodawanie nowych nagrań do Menedżera muzyki Google Play oraz ich pobieranie, nie można było też kupić nagrań ani składać zamówień przedsprzedażowych. Od września 2020 nie jest dostępne strumieniowanie muzyki w Afryce Południowej i Nowej Zelandii, a od 3 października na całym świecie. Wtedy została wyłączona strona internetowa oraz aplikacje Google Play Music. W grudniu nieprzeniesione dane użytkowników miały zostać wykasowane, ale Google wydłużyło ten okres do 24 lutego 2021..

</doc>
<doc id="4281770" url="https://pl.wikipedia.org/wiki?curid=4281770" title="Music Beta">
Music Beta



</doc>
<doc id="4281773" url="https://pl.wikipedia.org/wiki?curid=4281773" title="Grand Prix de SAR La Princesse Lalla Meryem">
Grand Prix de SAR La Princesse Lalla Meryem



</doc>
<doc id="4281777" url="https://pl.wikipedia.org/wiki?curid=4281777" title="Katarzyna Okrzesik-Mikołajek">
Katarzyna Okrzesik-Mikołajek

Katarzyna Okrzesik-Mikołajek – polska fotograf specjalizująca się w fotografowaniu koni.
Działalność.
W 2016 została laureatką "Wielkiego Konkursu Fotograficznego", organizowanego przez portal internetowy National Geographic Polska. Jest właścicielem hodowli koni rasy Gypsy Cob. Fotografuje konie głównie w Hiszpanii, Anglii, Francji, Niemczech, Kanadzie, oraz we Włoszech. Regularnie współpracuje z wieloma magazynami jeździeckimi, zarówno w Polsce, jak i za granicą.
Ukończyła studia graficzne. Fotografią koni zajmuje się od wielu lat - jest fotograficznym samoukiem. W fotografii przedstawia konie w ich naturalnym środowisku. Regularnie organizuje fotograficzne toury po krajach Europy oraz Ameryki Północnej. Jest organizatorem warsztatów fotograficznych dla polskich oraz zagranicznych twórców w Stajni Podolin oraz w innych lokalizacjach.
Twórczyni inicjatywy spotkań fotografów branżowych "Wielka Integracja Fotografów Końskich"

</doc>
<doc id="4281778" url="https://pl.wikipedia.org/wiki?curid=4281778" title="Mesocyclops cuttacuttae">
Mesocyclops cuttacuttae

Mesocyclops cuttacuttae – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1985 roku przez zespół zoologów w składzie Henri J. Dumont i Sibylle Maas.

</doc>
<doc id="4281780" url="https://pl.wikipedia.org/wiki?curid=4281780" title="Kościół św. Bonifacego w Ixelles">
Kościół św. Bonifacego w Ixelles

Kościół św. Bonifacego w Ixelles – świątynia położona w gminie miejskiej Ixelles w Belgii, wzniesiona w latach 1846-1849 w formie trójnawowego kościoła halowego; jeden z pierwszych budynków w Brukseli w stylu neogotyckim.

</doc>
<doc id="4281781" url="https://pl.wikipedia.org/wiki?curid=4281781" title="Grand Prix de SAR La Princesse Lalla Meryem 2018">
Grand Prix de SAR La Princesse Lalla Meryem 2018



</doc>
<doc id="4281783" url="https://pl.wikipedia.org/wiki?curid=4281783" title="Mesocyclops wraniki">
Mesocyclops wraniki

Mesocyclops wraniki – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 2000 roku przez zoologów Deo Baribwegure i Henriego J. Dumonta.

</doc>
<doc id="4281784" url="https://pl.wikipedia.org/wiki?curid=4281784" title="Adam Czajka">
Adam Czajka

Adam Czajka – polski strażak, nadbrygadier Państwowej Straży Pożarnej w stanie spoczynku.
Życiorys.
W 1999 ukończył Centralną Szkołę Państwowej Straży Pożarnej w Częstochowie, gdzie również rozpoczął służbę na stanowisku dowódcy zastępu w dziale nauczania w kolejnych latach zajmując stanowiska dowódcy sekcji oraz specjalisty. Na własną prośbę został w październiku 2007 przeniesiony do pełnienia służby w Komendzie Powiatowej PSP w Sandomierzu, gdzie pracował na stanowisku starszego specjalisty. 1 stycznia 2008 został powołany na zastępcę komendanta, zaś 24 kwietnia 2015 na komendanta powiatowego PSP w Sandomierzu. 15 stycznia 2016 został Adam Czajka został powołany na stanowisko Świętokrzyskiego Komendanta Wojewódzkiego PSP w Kielcach, zaś 5 maja 2018 odebrał akt mianowania na stopień nadbrygadiera z rąk prezydenta RP Andrzeja Dudy. Odwołany ze stanowiska Świętokrzyskiego Komendanta Wojewódzkiego PSP z dniem 17 czerwca 2019.

</doc>
<doc id="4281786" url="https://pl.wikipedia.org/wiki?curid=4281786" title="Theodor Lewald">
Theodor Lewald

Theodor Lewald (ur. 18 sierpnia 1860 w Berlinie, zm. 15 kwietnia 1947 tamże) – urzędnik państwowy żydowskiego pochodzenia z czasów II Rzeszy Niemieckiej i dyrektor Międzynarodowego Komitetu Olimpijskiego. Był prezesem komitetu organizacyjnego olimpijskiego letnich igrzysk w Berlinie.
Dzieciństwo.
Lewald urodził się w 1860 w Berlinie. Jego ciotką była żydowska powieściopisarka Fanny Lewald.
W 1885 został urzędnikiem państwowym w Prusach.
W październiku 1891 został tymczasowo zabrany z Prus i ostatecznie 2 czerwca 1894 r. Pracował w Radzie Rządowej w Urzędzie Spraw Wewnętrznych Rzeszy. Tam powierzono mu wiele różnych zadań administracyjnych. Ze względu na swoje umiejętności językowe (angielski, francuski, włoski) został przydzielony w 1893 roku jako Reichskommissariat na Światowe Targi w Chicago.
Na miejscu nadzorował i rozwiązał niemieckie stoisko. W tym czasie nawiązał ważne kontakty polityczne i biznesowe, które przydały mu się na innych wystawach w Paryżu w 1900 i 1904 r. W St. Louis. 1897 r. Awansował na radcę tajnego i nadzorował radę wykładowców w 1900 r. Przez rok był zastępcą komisarza w niemieckim pawilonie. Od 1903 roku pełnił obowiązki komisarza Rzeszy. W tej roli Lewald uczestniczył w wystawie światowej zorganizowanej z okazji przyłączenia Luizjany (zorganizowanym wraz z olimpiadą 1904 roku). Tam po raz pierwszy zetknął się z Igrzyskami Olimpijskimi, które podobnie jak w 1904 r. Były częścią Światowych Targów. Opuścił St. Louis, gdy Reichskommissar, do spraw sportu i kultury, odmówił współfinansowania niemieckiego zespołu olimpijskiego z Rzeszy Niemieckiej. W późniejszym okresie współfinansował i promował technologię, naukę i kulturę. Kupił między innymi pierwszy sterowiec Rzeszy i uratował przez bankructwem Zeppelinwerft. W 1910 został awansowany na stanowisko ministra i jednocześnie pełnomocnika przy Radzie Federalnej. Tam musiał poradzić sobie z codzienną polityką. Był przeciwnikiem parlamentaryzmu i nie mógł identyfikować się z nowym stanowiskiem.
Nie zgadzał się z Wilhelmem II, czy Niemieckim Komitetem Olimpijskim, którego był prezydentem, bowiem uważał, że komitet olimpijski powinien być politycznie niezależny. Po tym, jak Berlin wygrał prawo do udziału w Letnich Igrzyskach Olimpijskich w 1916 roku (które następnie nie odbyły się z powodu wybuchu I wojny światowej), Lewald zachęcał Rzeszę Niemiecką do inwestowania w olimpiadę, argumentując, że jest ona porównywalna do wystawy światowej.
W 1923 roku zrezygnował z pełnionej funkcji podsekretarza stanu. W 1935 roku Lewald opowiedział się za przyznaniem Pierre de Coubertinowi Nagrody Nobla.
Igrzyska 1936.
W 1926 r. został członkiem Międzynarodowego Komitetu Olimpijskiego. Był jednocześnie jednym z trzech niemieckich członków MKOL, który głosował za przyznaniem Berlinowi letnich igrzysk w 1936 r. Lewald uprzednio twierdził, że Niemcy mogą brać udział w letnich igrzyskach olimpijskich w 1928 r. Po tym, jak zostały wykluczone z igrzysk w Antwerpii i w igrzysk w Paryżu. W listopadzie 1932 r. Lewald uzyskał pozwolenie na utworzenie niezależnego Komitetu Organizacyjnego ds. Igrzysk, który został utworzony w styczniu 1933 r. Zaraz po tym, jak Narodowosocjalistyczna Niemiecka Partia Robotników (NSDAP) wygrała wybory parlamentarne, rozmawiał z Josephem Goebbelsem o propagandowej wartości wydarzenia. Lewald został później usunięty ze swojego stanowiska i zastąpiony przez Hansa von Tschammera und Ostena, ponieważ jego babka była Żydówką, chociaż sam Lewald był chrześcijaninem; MKOl zażądał bezskutecznie jego przywrócenia na wcześniejsze stanowisko na spotkaniu w czerwcu 1933 r. Zamiast tego Lewald otrzymał uroczystą rolę doradczą, a podczas otwarcia letnich igrzysk olimpijskich w 1936 r. Wygłosił formalne wystąpienie, chociaż zaprotestował również przeciwko traktowaniu niemieckich Żydów w trakcie igrzysk. Lewald uprzednio zapewnił MKOl, że niemieccy Żydzi nie zostaną wykluczeni z igrzysk. Stadion Olimpijski w Berlinie zawierał dzwon olimpijski, który zasugerował Lewald, zasugerował także jeden z projektów pochodni olimpijskich, a także pozwolił MKOL zatwierdzić trasę pochodni z Olimpii do Berlina. Po igrzyskach Sigfrid Edström wyznaczył Lewalda na wiceprezydenta MKOl, chociaż Lewald wycofał się i zrezygnował z funkcji MKOl w 1938 roku po naciskach ze strony NSDAP.

</doc>
<doc id="4281788" url="https://pl.wikipedia.org/wiki?curid=4281788" title="Janek Mäggi">
Janek Mäggi

Janek Mäggi (ur. 5 września 1973) – estoński konsultant, przedsiębiorca i polityk, w latach 2018–2019 minister administracji publicznej.
Życiorys.
Ukończył studia prawnicze na Uniwersytecie w Tartu. Do 1997 pracował w gazecie finansowej „Äripäev”, później zajął się prowadzeniem własnej działalności biznesowej. W 2000 założył przedsiębiorstwo Powerhouse, działające w branży public relations, którym zarządzał do 2018. Został również przewodniczącym rady nadzorczej fundacji działającej na rzecz szpitala dziecięcego w Tallinnie (2005) i wiceprzewodniczącym rady dyrektorów uczelni artystycznej Eesti Kunstiakadeemia (2015). Był prezesem estońskiego stowarzyszenia warcabowego (1999–2015) i Europejskiej Konfederacji Warcabowej (2007–2017). W 2017 objął funkcję prezesa Światowej Federacji Warcabowej.
W kwietniu 2018 zgłosił swój akces do Estońskiej Partii Centrum. W maju tegoż roku zastąpił Jaaka Aaba na stanowisku ministra administracji publicznej w rządzie Jüriego Ratasa. Urząd ten sprawował do kwietnia 2019.

</doc>
<doc id="4281790" url="https://pl.wikipedia.org/wiki?curid=4281790" title="Nürnberger Versicherungscup">
Nürnberger Versicherungscup



</doc>
<doc id="4281793" url="https://pl.wikipedia.org/wiki?curid=4281793" title="Piotr Jan">
Piotr Jan

Piotr Jan, także jako Petr Yan ros. Пётр Евгеньевич Ян (ur. 11 lutego 1993) – rosyjski zawodnik mieszanych sztuk walki w wadze koguciej. Były mistrz ACB w wadze koguciej. Od maja 2018 roku zawodnik UFC. Od 11 lipca 2020 do 6 marca 2021 roku był mistrzem UFC w wadze koguciej.
Życiorys.
Jego matką jest Rosjanka, a ojcem Rosjanin chińskiego pochodzenia. W szóstej klasie rozpoczął treningi ITF Taekwondo i często walczył na ulicach oraz w szkole. Jego starszy brat trenował boks w mieście Dudinka. Piotr z uwagą oglądając jego treningi chciał iść w jego ślady, jednak starszy brat początkowo nie zgodził się na wspólne treningi. Później postanowił potajemnie trenować boks i od tego czasu trenował go przez 8 lat i uzyskał tytuł Mistrza Sportu w boksie w kategorii wagowej do 64 kg. Ukończył również Syberyjski Uniwersytet Federalny w Omsku na kierunku kultura fizyczna i sport. Ma żonę oraz dwójkę dzieci.

</doc>
<doc id="4281794" url="https://pl.wikipedia.org/wiki?curid=4281794" title="Pere Pau Muntanya">
Pere Pau Muntanya

Pere Pau Muntanya i Placeta także Muntanya i Llanas (ur. w 1749 w Barcelonie, zm. w 1803 tamże) – hiszpański malarz późnobarokowy, uczeń Josepa Llanesa i Francesca Tramullasa. Był członkiem Królewskiej Akademia Sztuk Pięknych San Carlos w Walencji i Akademii Sztuk Pięknych św. Ferdynanda w Madrycie.

</doc>
<doc id="4281796" url="https://pl.wikipedia.org/wiki?curid=4281796" title="Tomasz Komoszyński">
Tomasz Komoszyński

Tomasz Komoszyński (ur. 1976 w Działdowie) – polski strażak, nadbrygadier Państwowej Straży Pożarnej.
Życiorys.
Ukończył Centralną Szkołę Państwowej Straży Pożarnej w Częstochowie oraz Szkołę Główną Służby Pożarniczej w Warszawie. Po ukończeniu Szkoły Aspirantów pracował na stanowisku dowódcy zastępu między innymi w jednostkach ratowniczo-gaśniczych w Iławie i Nowym Dworze Gdańskim. Po otrzymaniu stopnia oficerskiego pracował w wydziale kontrolno–rozpoznawczym, a następnie na stanowisko dowódcy Jednostki Ratowniczo-Gaśniczej. Od 2008 piastował funkcję zastępcy Komendanta Powiatowego PSP w Nowym Dworze Gdańskim. W 2016 został powołany na Komendanta Wojewódzkiego Państwowej Straży Pożarnej w Gdańsku, 5 maja 2018 odebrał akt mianowania na stopień nadbrygadiera z rąk prezydenta RP Andrzeja Dudy.

</doc>
<doc id="4281799" url="https://pl.wikipedia.org/wiki?curid=4281799" title="Bank of the West Classic">
Bank of the West Classic



</doc>
<doc id="4281807" url="https://pl.wikipedia.org/wiki?curid=4281807" title="Bloomsburg">
Bloomsburg

Bloomsburg – miasto ("town"), ośrodek administracyjny hrabstwa Columbia, we wschodniej części stanu Pensylwania, w Stanach Zjednoczonych, położone na północnym brzegu rzeki Susquehanna. W 2016 roku miasto liczyło 14 586 mieszkańców.
Miejscowość założona została w 1802 roku, początkowo nosząc nazwy Eyersburg i Eyerstown, upamiętniające założyciela, Ludwiga Eyera. W 1870 roku nastąpiło formalne utworzenie miasta ("town") Bloomsburg – jest to jedyna miejscowość w stanie Pensylwania formalnie nosząca ten status (pozostałe to albo "city", "borough" bądź "township").
Mieści się tutaj uniwersytet Bloomsburg University of Pennsylvania (zał. 1839).

</doc>
<doc id="4281808" url="https://pl.wikipedia.org/wiki?curid=4281808" title="Volvo Car Open">
Volvo Car Open



</doc>
<doc id="4281811" url="https://pl.wikipedia.org/wiki?curid=4281811" title="Ludolph von Beckedorff">
Ludolph von Beckedorff

Georg Philipp Ludolph von Beckedorff (ur. 14 kwietnia 1778 r. w Hanowerze, zm. 27 lutego 1858 r. Grünhoff, koło Reska) – pruski lekarz i konserwatysta o antysemickich poglądach, publicysta, pedagog i urzędnik ministerialny, który po przejściu na katolicyzm został odsunięty od służby cywilnej Prus i został właścicielem ziemskim, przemysłowcem, arystokratą, parlamentarzystą i założycielem katolickiego klasztoru w Grünhoff.
Klasztor ten był pierwszym na Pomorzu Zachodnim klasztorem katolickim od czasu reformacji i po przyjęciu na Sejmiku trzebiatowskim luteranizmu jako religii panującej na Pomorzu i drugim, po kaplicy na Zamku Książąt Pomorskich w Szczecinie, w II poł. XIX w. najważniejszym ośrodkiem życia religijnego katolików w Prusach, a następnie w Niemczech. 
Rodzina.
Ojcem Ludolpha von Beckedorffa był Heinrich Andreas Konrad Beckedorff, kościelny urzędnik w Hanowerze, a matką Charlotte Amalie Diederichs. W roku 1810 Ludolph poślubił Anne Sophię Fließbach, z którą w związku miał 6 dzieci, 4 synów i dwie córki: Carl (zm. 1825), George (1812−1890), Friedrich (1818−1893), Maria (1819−1909), Louisa (1822−1907), Ernst (1823−1868). Śmierć Carla bardzo zmieniła jego stosunek do wiary. Jego syn Friedrich von Beckedorff (1818−1893) był oficerem armii pruskiej i został generałem porucznikiem. Jego szwagrem był Ernst von Bülow-Cumerow (1775−1851), od którego Ludolph kupił majątek ziemski i którego żona też zmieniła wiarę na katolicką. 
Studia i kariera urzędnicza i pedagogiczna.
Po studiach teologicznych i medycznych na uniwersytetach w Jenie i Getyndze oraz uzyskaniu w Getyndze doktoratu w 1799 r. pracował jako lekarz do 1810. W Berlinie wstąpił do towarzystwa Deutsche Tischgesellschaft, gdzie publicznie nawoływał w 1811 do wypędzenia Żydów. Od 1811 do 1818 był wychowawcą księcia Anhalt-Bernburg, Aleksandra Carla w Ballenstedt. Był przeciwnikiem liberalnych reform szkolnych Wilhelma von Humboldta, którego oskarżał o zbyt wiele równości w edukacji. Propagował zróżnicowanie edukacji podstawowej w zależności od klasy społecznej i zawodów, stając się prekursorem zróżnicowanego systemu szkolnego z uwzględnieniem praw kościelnych, praw rodziców i różnic regionalnych.
W 1819 król Fryderyk Wilhelm III Pruski mianował go nadzorcą publicznych szkół podstawowych w ministerstwie kultury, następnie tajnym radcą (1820), od 1821 kierował całym systemem szkół podstawowych i publikował roczniki pruskiej szkoły podstawowej, a w roku 1825 został przedstawicielem rządu na Uniwersytecie w Berlinie.
Zmiana wiary.
Zasadniczym powodem zmiany wiary przez Ludolpha von Beckedorffa był sprzeciw przeciwko planom Fryderyka Wilhelma III, który od roku 1815 zamierzał dokonać złączenia Kościołów pod jednym zarządem państwowym, oraz poznanie zasad wiary katolickiej i osobiste przeżycia rodzinne związane ze śmiercią dziecka. Konwersję Beckedorffa przyjął w roku 1927 bp Johann Michael von Sailer (1751−1832) z Regensburga.
Właściciel majątku ziemskiego i przemysłowiec.
W roku 1827 Ludolph von Beckedorff kupił od swojego szwagra Ernsta von Bülow-Cumeroww w miejscowości Grünhoff majątek ziemski, założył kaplicę (1828) i uruchomił w 1831 cukrownię. Fabryka ta produkowała do 260 ton cukru rocznie, a zyski netto w latach 40. XIX wieku przekraczały 900 talarów rocznie. W roku 1874 majątek ziemski Ludolpha von Beckedorffa liczył 1673 morgi (1 morga to ok. 0,6 ha), z czego 900 ziemi uprawnej, 189 łąk, 460 lasów i trzymano inwentarz żywy, np. w 1905 było tam 27 koni, 78 szt. bydła, w tym 53 krowy, 171 owiec, 151 świń. Zarządzali nim kolejno do roku 1945 członkowie najbliższej jego rodziny.
Działalność ekonomiczna, publicystyczna i inna.
Ludolph von Beckedorff doprowadził do zjednoczenia miejscowych towarzystw ekonomicznych, co zaowocowało lepszymi wynikami produkcyjnymi i zostało zauważone przez Pomorskie Towarzystwo Ekonomiczne, które uczyniło go członkiem honorowym. Dopiero w 1840 nowy król Fryderyk Wilhelm IV Pruski zrehabilitował go, nadał tytuł szlachecki i mianował go w 1842 r. prezydentem nowego pruskiego państwowego kolegium ekonomicznego. W lutym 1849 został wybrany z okręgu wyborczego Münster do Pruskiej Izby Deputowanych (Preußisches Abgeordnetenhaus). W roku 1839 ekonomista, rolnik, profesor, przemysłowic i publicysta Carl Sprengel (1787-1859) z Reska zaproponował mu współpracę i powołał go na sekretarza generalnego swojej firmy. Współpraca zaowocowała utworzeniem fabryki maszyn rolniczych w Resku, Akademii Rolniczej i prywatnego Instytutu Rolniczego. Obaj panowie założyli wspólnie wydawnictwo "Allgemeine landwirtschaftliche Monatsschrift", w którym prezentowano najnowsze odkrycia w zakresie hodowli roślin i nawożenia. W 1841 został wybrany na dyrektora naczelnego Akademii Rycerzy Bedburga (Nadrenia), a w 1849 roku na posła w drugim parlamencie państwowym okręgu Münster w Westfalii. W 1845 wykładowca Pomorskiego Towarzystwa Ekonomicznego w Instytucie Regenwalde Louis Vincent dedykował Beckedorffowi książkę, którą napisał "Rational Meadow Construction".
Założenie klasztoru katolickiego.
W roku 1857 założył Klasztor St. Aloysiusstift w Święciechowie i Fundację św. Alojzego Gonzagi, przekazując na ten cel oszczędności, 26 mórg pól i budynki, oraz stawy, ogrody, szklarnie i budynki gospodarcze. Pod względem zaopatrzenia w żywność zespół klasztorny był całkowicie samowystarczalny z uwagi na prowadzony przez rodzinę Beckedorffów do 1945 roku majątek ziemski.
Publikacje.
Wybrane publikacje niemieckojęzyczne:

</doc>
<doc id="4281812" url="https://pl.wikipedia.org/wiki?curid=4281812" title="Volvo Car Open 2018">
Volvo Car Open 2018



</doc>
<doc id="4281814" url="https://pl.wikipedia.org/wiki?curid=4281814" title="Propaganda Games">
Propaganda Games

Propaganda Games – nieistniejący obecnie kanadyjski producent gier komputerowych z siedzibą w Vancouver, powstały z inicjatywy Buena Vista Games (obecnie Disney Interactive Studios) przez Josha Holmesa, Howarda Donaldsona, Jorge Freitasa oraz Daryla Anselmo w 2005 r. W 2011 r. został zamknięty.
Historia.
Buena Vista Games sformowało studio z byłych pracowników EA Canada w kwietniu 2005 r. Miesiąc później, przejęli prawa do marki Turok, tworząc na jej bazie grę wydaną na konsolę w 2008 r. Sequel był w trakcie produkcji, lecz został on anulowany w związku ze zwolnieniami (wg różnych źródeł – od 30 do 70 osób) oraz kiepskim przyjęciem "jedynki" na rynku.
Gdy prace nad "Tron: Ewolucja" dobiegły końca, a projekt "" (miał być prequelem filmowej trylogii) został skasowany (tym samym posady straciło ok. 100 osób) Disney zamknęło studio w styczniu 2011 r.

</doc>
<doc id="4281815" url="https://pl.wikipedia.org/wiki?curid=4281815" title="Jarosław Wendt">
Jarosław Wendt

Jarosław Wendt – polski strażak, nadbrygadier Państwowej Straży Pożarnej w stanie spoczynku.
Życiorys.
W 1995 ukończył Szkołę Główną Służby Pożarniczej w Warszawie. Jest także absolwentem studiów podyplomowych w Wyższej Szkole Społeczno-Ekonomicznej w Gdańsku. W latach 1999–2011 był dowódcą Jednostki Ratowniczo-Gaśniczej PSP w Suwałkach, zaś w 2011 został powołany na stanowisko komendanta w Augustowie. W 2016 został powołany na Podlaskiego Komendanta Wojewódzkiego Państwowej Straży Pożarnej, zaś 5 maja 2018 odebrał akt mianowania na stopień nadbrygadiera z rąk prezydenta RP Andrzeja Dudy.
Został odwołany ze stanowiska Podlaskiego Komendanta Wojewódzkiego Państwowej Straży Pożarnej z dniem 7 sierpnia. 

</doc>
<doc id="4281818" url="https://pl.wikipedia.org/wiki?curid=4281818" title="Nyalam">
Nyalam

Nyalam lub Nielamu (tyb. གཉའ་ལམ་རྫོང, Wylie: "gnya' lam rdzong", ZWPY: "Nyalam Zong"; ) – powiat we południowej części Tybetańskiego Regionu Autonomicznego, w prefekturze Xigazê. W 1999 roku powiat liczył 14 073 mieszkańców.
&lt;br&gt;

</doc>
<doc id="4281820" url="https://pl.wikipedia.org/wiki?curid=4281820" title="Ogródek Pana Warzywko">
Ogródek Pana Warzywko

Ogródek Pana Warzywko (ang. "Mr Bloom's nursery" 2012) – brytyjski serial dla dzieci. Jest on połączeniem gry aktorskiej i kukiełek. Polska premiera odbyła się 11 czerwca 2012 roku w stacji CBeebies.
Fabuła.
Aktorzy oraz towarzyszące im kukiełki-warzywa hodują różne rośliny w magicznym ogrodzie.
Wersja polska.
Wystąpili:
i inni
Dialogi: Barbara Gieburowska
Reżyseria: Karolina Kinder
Nagranie i realizacja dźwięku: Marcin Kalinowski
Kierownictwo produkcji: Paweł Żwan
Opracowanie i realizacja wersji polskiej: Studio Tercja Gdańsk dla Hippeis Media
Lektor: Tomasz Przysiężny

</doc>
<doc id="4281821" url="https://pl.wikipedia.org/wiki?curid=4281821" title="Berlin (film 1945)">
Berlin (film 1945)

Berlin (ros. Берлин) – radziecki czarno-biały film dokumentalny z 1945 w reżyserii Julija Rajzmana, z muzyką Dmitrija Szostakowicza. Producentem filmu było Centralne Studio Filmów Dokumentalnych.
Fabuła.
Dokument przedstawia operację berlińską – decydującą bitwę Armii Czerwonej z Wehrmachtem na froncie wschodnim II wojny światowej, zdobycie Berlina, zawieszenie Sztandaru Zwycięstwa nad Reichstagiem i bezwarunkową kapitulację niemieckich sił zbrojnych 8 maja 1945. Film Rajzmana jest bardzo cennym materiałem historycznym, gdyż przedstawia radziecko-niemieckie walki na ulicach Berlina oraz los niemieckich cywili i żołnierzy.

</doc>
<doc id="4281822" url="https://pl.wikipedia.org/wiki?curid=4281822" title="Saga (powiat)">
Saga (powiat)

Saga (tyb. ས་དགའ་རྫོང, Wylie: "sa dga' rdzong", ZWPY: "Saga Zong"; ) – powiat we południowo-wschodniej części Tybetańskiego Regionu Autonomicznego, w prefekturze Xigazê. W 1999 roku powiat liczył 11 414 mieszkańców.

</doc>
<doc id="4281823" url="https://pl.wikipedia.org/wiki?curid=4281823" title="Banka Koper Slovenia Open">
Banka Koper Slovenia Open



</doc>
<doc id="4281827" url="https://pl.wikipedia.org/wiki?curid=4281827" title="Tommy Ahlers">
Tommy Ahlers

Tommy Ahlers (ur. 18 listopada 1975 w Kopenhadze) – duński przedsiębiorca i polityk, od 2018 do 2019 minister szkolnictwa wyższego i nauki.
Życiorys.
W 2000 ukończył studia prawnicze na Uniwersytecie Kopenhaskim. W latach 2001–2005 pracował jako konsultant w McKinsey &amp; Company. Później zajął się własną działalnością biznesową w sektorze nowych technologii. W 2005 założył mobilny serwis społecznościowy ZYB, sprzedany w 2008 koncernowi Vodafone. Później był dyrektorem zarządzającym w Wayfinder Systems, dyrektorem generalnym w Podio i wiceprezesem w Citrix Systems. Występował jako inwestor w "Løvens Hule", duńskiej wersji programu telewizyjnego "Dragons’ Den".
Działacz liberalnej partii Venstre, był też kandydatem na posła z ramienia Konserwatywnej Partii Ludowej. W maju 2018 z rekomendacji pierwszego z tych ugrupowań dołączył do rządu Larsa Løkke Rasmussena. Zastąpił Sørena Pinda na stanowisku ministra szkolnictwa wyższego i nauki.
W wyborach w 2019 z listy liberałów uzyskał mandat posła do Folketingetu. W czerwcu 2019 zakończył pełnienie funkcji ministra. W 2021 zrezygnował z zasiadania w parlamencie.
Życie prywatne.
W 2012 rozwiódł się z żoną, z którą ma dwójkę dzieci. W sierpniu 2018 dokonał coming outu jako biseksualista.

</doc>
<doc id="4281830" url="https://pl.wikipedia.org/wiki?curid=4281830" title="Zadra (powieść)">
Zadra (powieść)

Zadra – powieść fantastyczna polskiego pisarza, Krzysztofa Piskorskiego. Jest pierwszym tomem z cyklu "Świat Etheru". Była nominowana do Nagrody im. Janusza A. Zajdla. Zdobyła także Złote Wyróżnienie Nagrody Literacka im. Jerzego Żuławskiego. Po raz pierwszy została wydana w dwóch tomach na przełomie 2008 i 2009 roku przez Agencja Wydawnicza Runa. W 2018 Wydawnictwo Literackie stworzyło nowe wydanie w jednym tomie, poprawionym przez autora, po tym, jak w 2017 roku jej kontynuacja, Czterdzieści i cztery zdobyła Nagrodę im. Janusza A. Zajdla.
Odbiór powieści.
Recenzja nowego wydania pojawiła się w Nowej Fantastyce w kwietniu 2018 roku. Aleksandra Radziejewska oceniła, że powieść jest przyzwoitą rozrywkową fantastyką, zawierającą liczne smaczki historyczne. Książka jest nazywana kamieniem węgielnym polskiego steampunku, choć tak naprawdę jej akcja dzieje się w świecie, w którym do rozwoju technologii przyczyniła się energia próżni, czyli moc eteru, a nie para. 
Powstanie.
Zadra jest pierwszą powieścią autora utrzymaną w nurcie steampunku. Przed przystąpieniem do pracy autor nie miał szczególnie dużej wiedzy na temat tego gatunku. Znał „Maszynę różnicową” Williama Gibsona oraz ogólną definicję. Sam steampunk nie był jednak kluczowym pomysłem Piskorskiego. Przede wszystkim chciał on w twórczy sposób przekształcić istniejącą już historię. Początkowo autor wymyślił koncepcję na świat przedstawiony, planując napisanie przynajmniej kilku opowiadań i jednej powieści, których akcja będzie się w nim rozgrywać. Pierwsze próby przelania pomysłu na papier pojawiły się w jego opowiadaniach "Księga smoków", z której nie był do końca zadowolony, oraz "Złamanych", którzy ukazali się w "Księdze strachu". Głównego bohatera drugiego opowiadania autor uczynił też jedną z postaci w książce, wykorzystując w tekście wątek ze swojego wcześniejszego dzieła.
Autor uważa, że fundamentem do powstania książki były powieści z okresu wojen napoleońskich, które sam uwielbia czytać. Za ziarno uważa system bitewny z gry Flintloque. Jej korzeniami jest fascynacja steampunkiem i chęć stworzenia hołdu dla takich pisarzy jak Alexander Dumas, sir Walter Scott, czy Henryk Sienkiewicz.
Fabuła.
W roku 1819 w Europie rozwinęła się umiejętność wykorzystywania energii próżni. Napoleon Bonaparte doprowadził swoje Cesarstwo na szczyt. Francuski naukowiec, Maurice Dalmont, wpada na trop niezwykłego odkrycia związanego z mocą eteru. Jednocześnie Stanisław, narzeczony jego siostry, wyrusza do innego wymiaru, w którym ma walczyć o niepodległość swojego kraju – Polski. Natalie, jego ukochana, jest zrozpaczona i przerażona tym faktem, dlatego jej brat wysyła ją na wieś. Dziewczyna robi jednak wszystko, aby wrócić do Paryża.

</doc>
<doc id="4281832" url="https://pl.wikipedia.org/wiki?curid=4281832" title="Kościół św. Jadwigi w Gliwicach">
Kościół św. Jadwigi w Gliwicach

Kościół Świętej Jadwigi – rzymskokatolicki kościół parafialny należący do dekanatu Gliwice-Łabędy diecezji gliwickiej. Znajduje się na gliwickim osiedlu Brzezinka.
Historia.
Drewniany kościół w Brzezince został ufundowany w 1551 roku, został on rozebrany pod koniec XIX wieku. Obecna, murowana świątynia w stylu neogotyckim (prezbiterium i pierwsza część nawy) została wzniesiona dzięki staraniom księdza proboszcza Henryka Tregera, który pobłogosławił kościół w dniu 18 października 1891 roku. W 1899 roku został ukończony drugi etap budowy świątyni: wieża i druga część nawy. Uroczyście świątynia została poświęcona przez biskupa sufragana wrocławskiego Karla Augustina w dniu 27 maja 1911 roku. Po zakończeniu II wojny światowej świątynia została odrestaurowana w 1962 roku. Podczas prac restauracyjnych zostały odkryte grobowce rodziny Zmeskal (właścicieli Brzezinki) oraz płyta nagrobna Zuzanny Zmeskal z 1648 roku z napisem w języku polskim, która obecnie jest umieszczona w Muzeum w Gliwicach; Zmeskalów pochowano w krypcie pod zakrystią wcześniejszego kościoła. Ostatni gruntowny remont kościoła został przeprowadzony w latach 2000–2010, w ramach przygotowań do jubileuszu setnej rocznicy poświęcenia świątyni, którą obchodzono 29 maja 2011 roku.

</doc>
<doc id="4281833" url="https://pl.wikipedia.org/wiki?curid=4281833" title="E-Boks Open">
E-Boks Open



</doc>
<doc id="4281837" url="https://pl.wikipedia.org/wiki?curid=4281837" title="Stanisław Stefańczyk">
Stanisław Stefańczyk

Stanisław Stefańczyk, ps. „Jabłoń” (ur. 19 maja 1905 w Boczkowicach, zm. 1972) – polski rolnik i polityk, poseł na Sejm PRL IV kadencji.
Życiorys.
Uzyskał wykształcenie zasadnicze zawodowe, z zawodu rolnik. W 1936 objął funkcję prezesa gminnych struktur Stronnictwa Ludowego, zakładał po wsiach koła Związku Młodzieży Wiejskiej RP „Wici”. Podczas okupacji niemieckiej we własnym gospodarstwie ukrywał partyzantów Armii Ludowej i Batalionów Chłopskich. Organizował także placówki BCh na obszarze powiatu włoszczowskiego. Na terenach gminy Radków należał do trójki politycznej BCh (nosił pseudonim „Jabłoń”). Od 1945 zasiadał w Powiatowej Radzie Narodowej we Włoszczowie. Od 1949 należał do Zjednoczonego Stronnictwa Ludowego, gdzie był m.in. przez kilka lat był prezesem Powiatowego Komitetu. Organizował kółko rolnicze, w którym pełnił funkcję prezesa. Był działaczem Frontu Jedności Narodu, jak również wiceprezesem Rady Nadzorczej Okręgu Centrali Spółdzielni Ogrodniczej w Kielcach. W 1965 uzyskał mandat posła na Sejm PRL w okręgu Kielce, zasiadał w Komisji Przemysłu Lekkiego, Rzemiosła i Spółdzielczości Pracy.

</doc>
<doc id="4281841" url="https://pl.wikipedia.org/wiki?curid=4281841" title="Nürnberger Gastein Ladies">
Nürnberger Gastein Ladies



</doc>
<doc id="4281845" url="https://pl.wikipedia.org/wiki?curid=4281845" title="Olainfarm">
Olainfarm

Olainfarm A.S. – łotewskie przedsiębiorstwo farmaceutyczne zlokalizowane w Olaine.
Decyzję o utworzeniu chemiczno- farmaceutycznego zakładu produkcyjnego w Olaine podjął rząd Łotewskiej Socjalistycznej Republiki Radzieckiej 4 grudnia 1965. Budowę fabryki rozpoczęto w 1968 roku, a pierwsza linia produkcyjna, wytwarzająca furaginę została uruchomiona w październiku 1972. 
Fabryka funkcjonująca pod nazwą Zakłady Chemiczno- Farmaceutyczne Olaine ("Olaines ķīmiski-farmaceitiskā rūpnīca") wytwarzały początkowo substancje aktywne, a w 1980 rozpoczęła także produkcję gotowych form leków. 
W 1991 roku, po uzyskaniu niepodległości przez Łotwę, przedsiębiorstwo zostało sprywatyzowane. Od 1997 roku jest notowane na giełdzie w Rydze jako Olainfarm. Głównym udziałowcem oraz dyrektorem zarządzającym był Valērijs Maligins, jeden z najbogatszych mieszkańców Łotwy. Po jego śmierci (9 grudnia 2017) stanowisko dyrektora zarządzającego objął Olegs Grigorjevs. 

</doc>
<doc id="4281846" url="https://pl.wikipedia.org/wiki?curid=4281846" title="Anna Mędzkiewicz">
Anna Mędzkiewicz

Anna Mędzkiewicz (ur. 16 kwietnia 1926 w Moszczanicy, zm. w lutym 2004) – polska nauczycielka i działaczka społeczno-polityczna, poseł na Sejm PRL IV kadencji.
Życiorys.
Uzyskała wykształcenie średnie niepełne, z zawodu nauczycielka. Była mieszkanką Grodkowa, gdzie przez wiele lat pracowała na rzecz lokalnej społeczności. Organizowała po II wojnie światowej kółka rolnicze, koła gospodyń wiejskich i świetlice w podgrodkowskich wsiach, pracowała jako instruktorka Powiatowego Związku Kółek Rolniczych. W 1965 uzyskała mandat posła na Sejm PRL w okręgu Nysa z ramienia Zjednoczonego Stronnictwa Ludowego. W parlamencie pracowała w Komisji Oświaty i Nauki.
Odznaczona Srebrnym Krzyżem Zasługi.
6 lutego 2004 pochowana na cmentarzu parafialnym w Grodkowie.

</doc>
<doc id="4281849" url="https://pl.wikipedia.org/wiki?curid=4281849" title="NHL (2018/2019)">
NHL (2018/2019)

Sezon NHL 2018/2019 – 101 sezon gry National Hockey League, a 102 jej działalności. Pierwsze mecze sezonu zasadniczego odbyły się 3 października 2018 roku a sezon zasadniczy zakończył się 6 kwietnia 2019. Walka o Puchar Stanleya rozpoczęła się 10 kwietnia a zakończyła 12 czerwca 2019. Puchar zdobyła po raz pierwszy drużyna St. Louis Blues.
Wydarzenia przedsezonowe.
NHL Entry Draft 2018.
W dniach 22–23 czerwca 2018 w hali American Airlines Center w Dallas (Stany Zjednoczone) odbył się 56 draft w historii. 28 kwietnia 2018 w losowaniu poprzedzającym draft wybrane zostały drużyny mające pierwszeństwo naboru. Pierwszeństwo wylosowała drużyna Buffalo Sabres przed Carolina Hurricanes i Montreal Canadiens. Z pierwszym numerem wybrany został Szwed Rasmus Dahlin, a następnie Rosjanin Andriej Swiecznikow i Fin Jesperi Kotkaniemi.
Salary cap.
8 grudnia 2017 roku liga i Stowarzyszenie graczy NHL poinformowały, że prognozowany pułap wynagrodzeń na sezon 2018/2019 wyniesie 78 – 82 mln dolarów. Ostatecznie, w czerwcu 2018, ustalony został na poziomie 79,5 mln, co stanowi wzrost o 4,5 mln w stosunku do poprzedniego sezonu.
Mecze przedsezonowe.
Tradycyjnie we wrześniu i październiku 31 zespołów NHL rozgrywało spotkania kontrolne. Dla propagowania Ligi NHL na świecie 15 i 19 września Boston Bruins i Calgary Flames rozegrały spotkania w Shenzhen i Pekinie. W Europie towarzyskie spotkania rozegrały 1 października New Jersey Devils w Bernie z SC Bern i 3 października Edmonton Oilers w Kolonii z Kölner Haie.
Sezon regularny.
NHL Global Series.
Kolejny rok NHL kontynuuje rozgrywanie meczów sezonu zasadniczego poza Ameryką Północną. 6 października w Göteborgu (Szwecja) odbyło się spotkanie New Jersey Devils z Edmonton Oilers. Zwyciężyła drużyna Devils 5:2. 1 i 2 listopada w Helsinkach doszło do meczów Florida Panthers z Winnipeg Jets. W pierwszym zwyciężyła drużyna Jets 4:2. Uroczystego rozpoczęcia meczu dokonał Teemu Selänne. W drugim spotkaniu 4:2 zwyciężyła drużyna Panthers, a uroczyście mecz rozpoczął Teppo Numminen.
NHL Winter Classic.
1 stycznia 2019 odbyło się tradycyjne spotkanie w ramach NHL Winter Classic. Na otwartym stadionie Notre Dame Stadium w Notre Dame zmierzyły się drużyny Boston Bruins i Chicago Blackhawks. Zwyciężyła 4 : 2 drużyna z Bostonu.
NHL All-Star Game.
64 Mecz Gwiazd ligi NHL odbył się 26 stycznia 2019 w hali SAP Center w San Jose. Gospodarzem ponownie (poprzednio w 1997) była miejscowa drużyna San Jose Sharks. Tak jak w latach 2016–2018 wystąpiły cztery drużyny reprezentujące poszczególne dywizje. Zwyciężyła drużyna Dywizji Metropolitalnej, która w finale pokonała zespół Dywizji Centralnej 10 : 5. MVP wybrany został Sidney Crosby.
NHL Stadium Series.
23 lutego 2019 odbył się kolejny mecz na otwartym stadionie. Na Lincoln Financial Field w Filadelfii zmierzyły się drużyny Pittsburgh Penguins i Philadelphia Flyers. Zwyciężyła drużyna z Filadelfii 4 : 3.
Tabele końcowe i „przejściowe” sezonu regularnego.
W tabelach przedstawiono tabele końcowe w poszczególnych dywizjach oraz po 62. (3/4 sezonu), 41. (półmetek sezonu) i 21. meczu (1/4 sezonu) niezależnie od terminu jego rozegrania.
Pozycję każdego zespołu w konferencji przy równej liczbie punktów określa się w następującej kolejności:
Najlepsi zawodnicy sezonu regularnego.
Zawodnicy z pola
Bramkarze
W zestawieniu ujęto bramkarzy grających przez przynajmniej 1200 minut.
„Kamienie milowe” sezonu regularnego.
Jubileuszowe i rekordowe osiągnięcia, które miały miejsce w trakcie sezonu zasadniczego 2018-2019.
Play-off.
Rozstawienie.
Po zakończeniu sezonu zasadniczego 16 zespołów zapewniło sobie start w fazie play-off. Drużyna Tampa Bay Lightning zdobywca Presidents’ Trophy uzyskała najlepszy wynik w lidze zdobywając w 82 spotkaniach 128 punktów. Jest to najwyżej rozstawiona drużyna. Kolejne miejsce rozstawione uzupełnili mistrzowie dywizji: Washington Capitals, Nashville Predators oraz Calgary Flames.
Drzewko playoff.
Faza play-off rozgrywana jest w czterech rundach. Drużyna, która zajęła wyższe miejsce w sezonie zasadniczym w nagrodę zostaje gospodarzem ewentualnego siódmego meczu. Z tym, że zdobywca Presidents’ Trophy zawsze jest gospodarzem siódmego meczu. Wszystkie cztery rundy rozgrywane są w formule do czterech zwycięstw według schematu: 2-2-1-1-1, czyli wyżej rozstawiony rozgrywa mecze: 1 i 2 oraz ewentualnie 5 i 7 we własnej hali. Niżej rozstawiona drużyna rozgrywa mecze w swojej hali: trzeci, czwarty oraz ewentualnie szósty.
Wyżej rozstawiona drużyna jest pokazana w górnym rzędzie pary.
Najlepsi zawodnicy playoff.
Zawodnicy z pola
Bramkarze
W zestawieniu ujęto bramkarzy grających przez co najmniej 600 minut.

</doc>
<doc id="4281851" url="https://pl.wikipedia.org/wiki?curid=4281851" title="Orta Cami">
Orta Cami

Orta Cami (z krymskotatarskiego "Orta Cami" – "Centralny Meczet", ukr. Орта-Джамі, "Orta-Dżami", ros. Орта-Джами, "Orta-Dżami") – meczet w Bakczysaraju, mieszczący się przy ul. Lenina 61, jeden z najstarszych meczetów na Półwyspie Krymskim.
Historia.
Najstarsza zachowana wzmianka o meczecie pochodzi z rejestru sądowego Chanatu Krymskiego z 1674 roku. W dokumencie tym meczet występuje pod nazwą Ma’ale. Był wówczas najważniejszym miejscem kultu dla krymskich muzułmanów, co piątek w meczecie odbywała się obowiązkowa dla wyznawców islamu modlitwa grupowa Dżummuah. Wzmianki o meczecie pojawiają się również w dokumentach z 1701 i 1710 roku, przechowywanych w archiwum Rosyjskiej Biblioteki Narodowej w Petersburgu.
Choć dokładna data budowy meczetu nie jest znana, to wiadomo, że budynek powstał już znacznie wcześniej. W latach 80. XIX wieku przeprowadzone zostały badania, z których wynikało, że budynek powstał już pod koniec XV wieku. Historycy z Krymskiego Muzeum Historycznego podają jednak ten fakt w wątpliwość, gdyż miasto wówczas nie istniało (jego budowa rozpoczęła się dopiero w 1532 roku na rozkaz ówczesnego chana krymskiego Sahiba I Gireja), i szacują datę powstania meczetu na drugą połowę XVI lub początek XVII wieku.
Budynek uległ poważnym uszkodzeniom w 1736 roku, kiedy to podczas trwającej wojny rosyjsko-tureckiej miasto zostało spalone przez wojska rosyjskie pod dowództwem feldmarszałka Burkharda Christopha Münnicha. Budynek został odrestaurowany w latach 1737–1743 pod rządami chanów Mengliego II i Selameta II.
Po aneksji Chanatu Krymskiego w 1783–1784 roku przez Katarzynę II Wielką terytorium znalazło się w Imperium Rosyjskim. Meczet działał w tym okresie bez żadnych zmian. W 1861 roku został gruntownie wyremontowany, uzyskując obecny wygląd architektoniczny.
W 1927 roku meczet uległ poważnym uszkodzeniom na skutek trzęsienia ziemi na Krymie. Koszty remontu były dużym obiążeniem finansowym, ostatecznie jednak fundusze na ten cel zostały zebrane wśród lokalnych muzułmanów.
W 1929 roku, w związku z trwającą kampanią antyreligijną na obszarze całego Związku Socjalistycznych Republik Radzieckich, podjęto decyzję o likwidacji meczetu. Budynek wykorzystywany był wówczas w celach kulturalnych i edukacyjnych – mieścił się w nim dom kultury i kino. Następnie przez wiele lat budynek stał opustoszały.
W lipcu 2001 roku rada miejska rejonu bakczysarajskiego podjęła decyzję o zwróceniu budynku do użytku Mustafa-Dżami, muzułmańskiej społeczności w Bachczysaraju.
W latach 2012–2013, dzięki środkom finansowym rodziny Umerovów (Envera ağa Umerova i jego synów Aslana i Rustema) meczet został wyremontowany. Oficjalna uroczystość otwarcia odrestaurowanego meczetu nastąpiła w sierpniu 2013 roku. W ceremonii wziął udział m.in. mufti Emirali Abłajew, który kierował pracami, oraz przewodniczący Medżlisu Tatarów krymskich, Mustafa Dżemilew. Podczas uroczystości Dżemilew przekazał Enverowi Umerovi pozłacany egzemplarz Koranu, który został później umieszczony w meczecie.

</doc>
<doc id="4281856" url="https://pl.wikipedia.org/wiki?curid=4281856" title="Bagutte iijan">
Bagutte iijan

 – dziewiąty singel japońskiego zespołu HKT48, wydany w Japonii 15 lutego 2017 roku przez Universal Music.
Singel został wydany w czterech edycjach: trzech regularnych (Type A, Type B, Type C) oraz „teatralnej” (CD). Osiągnął 1 pozycję w rankingu Oricon i pozostał na liście przez 24 tygodnie. Singel zdobył status platynowej płyty.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4281861" url="https://pl.wikipedia.org/wiki?curid=4281861" title="MPS Group Championships">
MPS Group Championships



</doc>
<doc id="4281865" url="https://pl.wikipedia.org/wiki?curid=4281865" title="PTT Thailand Open">
PTT Thailand Open



</doc>
<doc id="4281867" url="https://pl.wikipedia.org/wiki?curid=4281867" title="Toray Pan Pacific Open">
Toray Pan Pacific Open



</doc>
<doc id="4281870" url="https://pl.wikipedia.org/wiki?curid=4281870" title="Norristown (Pensylwania)">
Norristown (Pensylwania)

Norristown – miejscowość ("borough"), ośrodek administracyjny hrabstwa Montgomery, w południowo-wschodniej części stanu Pensylwania, w Stanach Zjednoczonych, położone na północnym brzegu rzeki Schuylkill, około 25 km na północny zachód od Filadelfii. W 2016 roku miejscowość liczyła 34 370 mieszkańców.
Miejscowość, formalnie założona w 1812 roku, rozwinęła się jako ośrodek przemysłowy, czemu sprzyjało wybudowanie linii kolejowej do Filadelfii (1834) oraz regulacja rzek Schuylkill i Delaware. Funkcjonował tu m.in. przemysł chemiczny, maszynowy, metalowy i tekstylny.

</doc>
<doc id="4281871" url="https://pl.wikipedia.org/wiki?curid=4281871" title="Mesocyclops kayi">
Mesocyclops kayi

Mesocyclops kayi – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 2003 roku przez zoologów Marię Hołyńską (Holyński) z Polski i Michaela Browna z Australii.

</doc>
<doc id="4281872" url="https://pl.wikipedia.org/wiki?curid=4281872" title="Buszewica">
Buszewica

Buszewica (biał. "Бушавіца", ros. "Бушевица") – wieś na Białorusi, w obwodzie mińskim, w rejonie mołodeczańskim, w sielsowiecie Ciurle.
Dawniej zaścianek.

</doc>
<doc id="4281873" url="https://pl.wikipedia.org/wiki?curid=4281873" title="Norristown">
Norristown

Miejscowości w USA:

</doc>
<doc id="4281874" url="https://pl.wikipedia.org/wiki?curid=4281874" title="Linia kolejowa Neuekrug-Hahausen – Goslar">
Linia kolejowa Neuekrug-Hahausen – Goslar

Linia kolejowa Neuekrug-Hahausen – Goslar – ważna dwutorowa i niezelektryfikowana linia kolejowa w kraju związkowym Dolna Saksonia, w Niemczech. Łączy stację Neuekrug-Hahausen z Goslar.

</doc>
<doc id="4281877" url="https://pl.wikipedia.org/wiki?curid=4281877" title="Mesocyclops pubiventris">
Mesocyclops pubiventris

Mesocyclops pubiventris – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 2003 roku przez zoologów Marię Hołyńską (Holyński) z Polski i Michaela Browna z Australii.

</doc>
<doc id="4281878" url="https://pl.wikipedia.org/wiki?curid=4281878" title="Wytropowszczyzna">
Wytropowszczyzna

Wytropowszczyzna (biał. "Вытрапаўшчына", ros. "Вытроповщина") – wieś na Białorusi, w obwodzie mińskim, w rejonie mołodeczańskim, w sielsowiecie Ciurle. Od północy sąsiaduje z Mołodecznem.
Przed 1939 w Polsce, w województwie wileńskim, w powiecie mołodeczańskim.

</doc>
<doc id="4281879" url="https://pl.wikipedia.org/wiki?curid=4281879" title="Rezerwat przyrody nieożywionej Głazowisko Fuledzki Róg">
Rezerwat przyrody nieożywionej Głazowisko Fuledzki Róg



</doc>
<doc id="4281882" url="https://pl.wikipedia.org/wiki?curid=4281882" title="Wiązowiec (rejon mołodecki)">
Wiązowiec (rejon mołodecki)

Wiązowiec (także Wiazowiec, Więzowiec; biał. "Вязавец", ros. "Вязовец") – wieś na Białorusi, w obwodzie mińskim, w rejonie mołodeczańskim, w sielsowiecie Ciurle.
Dawniej wieś i folwark. Właścicielem wsi był Kazimierz Władysław Biegański.

</doc>
<doc id="4281883" url="https://pl.wikipedia.org/wiki?curid=4281883" title="Wiazowiec">
Wiazowiec



</doc>
<doc id="4281886" url="https://pl.wikipedia.org/wiki?curid=4281886" title="Canara Bank Bangalore Open">
Canara Bank Bangalore Open



</doc>
<doc id="4281890" url="https://pl.wikipedia.org/wiki?curid=4281890" title="République – Beaux-Arts">
République – Beaux-Arts

République – Beaux-Arts – stacja metra w Lille, położona na linii 1. Znajduje się w Lille, w dzielnicy Lille-Centre, pod Place de la République i obsługuje prefekturę oraz Palais des beaux-arts w Lille.
Została oficjalnie otwarta 25 kwietnia 1983 przez ówczesnego prezydenta Republiki Francuskiej François Mitterranda.

</doc>
<doc id="4281891" url="https://pl.wikipedia.org/wiki?curid=4281891" title="Szabelki">
Szabelki

Szabelki – skała w prawych zboczach Doliny Prądnika w Ojcowskim Parku Narodowym (OPN), w obrębie miejscowości Prądnik Korzkiewski. Wraz z Bukową Skałą tworzą skalną bramę zamykającą wylot bocznego odgałęzienia Doliny Prądnika (ul. Bronówka). Szabelki znajdują się po północnej stronie tego wylotu, w pewnej odległości od drogi biegnącej dnem doliny.
Skała Szabelki, podobnie jak inne skały Doliny Prądnika, zbudowana jest z twardych wapieni skalistych pochodzących z późnej jury. Jej ściany podcięte zostały przez Prądnik w plejstocenie. Wraz z Bukową Skałą i Łaskawcem są to najbardziej na południe wysunięte duże nasywy wapienia skalistego w OPN.
Szabelki to niezbyt duża skała. Znajduje się na terenie prywatnym, jest ogrodzona, a u jej podnóży wybudowano nowy dom.

</doc>
<doc id="4281893" url="https://pl.wikipedia.org/wiki?curid=4281893" title="Ngoy N’Sumbu">
Ngoy N’Sumbu

Ngoy N’Sumbu (ur. 30 grudnia 1972) – kongijski piłkarz występujący na pozycji pomocnika.
Kariera klubowa.
N’Sumbu karierę rozpoczynał w 1989 roku w belgijskim Germinalu Ekeren, grającym w pierwszej lidze. Jego barwy reprezentował do 1994 roku. Następnie występował w drugoligowych zespołach KSV Waregem oraz Cappellen FC, a w 1997 roku został zawodnikiem pierwszoligowego KRC Genk. Pierwszy ligowy mecz w jego barwach rozegrał 9 sierpnia 1997 przeciwko Royalowi Charleroi (4:0). W ciągu trzech lat gry dla Genku, dwukrotnie zdobył z nim Puchar Belgii (1998, 2000), a raz wywalczył mistrzostwo Belgii (1999), a także wicemistrzostwo (1998).
W 2000 roku N’Sumbu odszedł do drugoligowego KFC Verbroedering Geel, gdzie spędził sezon 2000/2001. W latach 2001–2004 był zaś graczem izraelskiego Maccabi Petach Tikwa, w którym zakończył karierę.
Kariera reprezentacyjna.
W 1994 roku N’Sumbu został powołany do reprezentacji Zairu na Puchar Narodów Afryki. Zagrał na nim w meczach z Tunezją (1:1; gol) i Nigerią (0:2), a Zair odpadł z turnieju w ćwierćfinale.

</doc>
<doc id="4281894" url="https://pl.wikipedia.org/wiki?curid=4281894" title="Gambetta (stacja metra w Lille)">
Gambetta (stacja metra w Lille)

Gambetta – stacja metra w Lille, położona na linii 1. Znajduje się w Lille, w północnej części dzielnicy Wazemmes.
Została oficjalnie otwarta 25 kwietnia 1983.

</doc>
<doc id="4281896" url="https://pl.wikipedia.org/wiki?curid=4281896" title="Wazemmes (stacja metra)">
Wazemmes (stacja metra)

Wazemmes – stacja metra w Lille, położona na linii 1. Znajduje się w Lille, w dzielnicy Wazemmes. Stacja ta znajduje się pod Place Verte, który jest otoczony ulicami Iéna, Corneille i Racine.
Została oficjalnie otwarta 25 kwietnia 1983.

</doc>
<doc id="4281899" url="https://pl.wikipedia.org/wiki?curid=4281899" title="Commonwealth Bank Tennis Classic">
Commonwealth Bank Tennis Classic



</doc>
<doc id="4281903" url="https://pl.wikipedia.org/wiki?curid=4281903" title="Porte des Postes (stacja metra)">
Porte des Postes (stacja metra)

Porte des Postes – stacja węzłowa metra w Lille, położona na linii 1 i 2. Znajduje się w Lille, w dzielnicy Wazemmes. Obsługuje dzielnice Wazemmes, Moulins, Lille-Sud i Faubourg de Bethune.
Została oficjalnie otwarta 25 kwietnia 1983. 1 kwietnia 1989 otwarto stację na drugiej linii metra.

</doc>
<doc id="4281904" url="https://pl.wikipedia.org/wiki?curid=4281904" title="Mbaki Makengo">
Mbaki Makengo

Mbaki Makengo (ur. 13 kwietnia 1969) – kongijski piłkarz występujący na pozycji obrońcy.
Kariera klubowa.
W swojej karierze Makengo grał w Belgii w drugoligowym zespole Racing Jet Wavre, a także w trzecioligowym Hoogstraten VV.
Kariera reprezentacyjna.
W 1988 roku Makengo został powołany do reprezentacji Zairu na Puchar Narodów Afryki, zakończony przez Zair na fazie grupowej. Zagrał na nim w spotkaniu z Wybrzeżem Kości Słoniowej (1:1).
W 1992 roku ponownie wziął udział w Pucharze Narodów Afryki. Zagrał na nim w meczu z Nigerią (0:1), a Zair osiągnął ćwierćfinał turnieju.
W 1994 roku po raz trzeci znalazł się w składzie na Puchar Narodów Afryki. Wystąpił na nim w spotkaniu z Mali (1:0), a Zair ponownie odpadł z turnieju w ćwierćfinale.

</doc>
<doc id="4281909" url="https://pl.wikipedia.org/wiki?curid=4281909" title="PTT Bangkok Open">
PTT Bangkok Open



</doc>
<doc id="4281914" url="https://pl.wikipedia.org/wiki?curid=4281914" title="Laurel Bay">
Laurel Bay

Laurel Bay – jednostka osadnicza w Stanach Zjednoczonych, w stanie Karolina Południowa, w hrabstwie Beaufort.

</doc>
<doc id="4281916" url="https://pl.wikipedia.org/wiki?curid=4281916" title="Kasango Mpia">
Kasango Mpia

Kasango Mpia – kongijski piłkarz występujący na pozycji bramkarza.
Kariera klubowa.
W swojej karierze Mpia występował między innymi w zespole DC Motema Pembe.
Kariera reprezentacyjna.
W 1994 roku Mpia został powołany do reprezentacji Zairu na Puchar Narodów Afryki. Zagrał na nim w meczu z Nigerią (0:2), a Zair odpadł z turnieju w ćwierćfinale.

</doc>
<doc id="4281918" url="https://pl.wikipedia.org/wiki?curid=4281918" title="Mondial Australian Women’s Hardcourts">
Mondial Australian Women’s Hardcourts



</doc>
<doc id="4281920" url="https://pl.wikipedia.org/wiki?curid=4281920" title="Shell Point">
Shell Point

Shell Point – jednostka osadnicza w Stanach Zjednoczonych, w stanie Karolina Południowa, w hrabstwie Beaufort.

</doc>
<doc id="4281923" url="https://pl.wikipedia.org/wiki?curid=4281923" title="Młynna">
Młynna

Młynna – skała w prawych zboczach Doliny Sąspowskiej w Ojcowskim Parku Narodowym, w obrębie miejscowości Sąspów. Znajduje się w górnej części tej doliny, nieco poniżej leśniczówki stojącej tuż przy drodze w lewych zboczach doliny.
Młynna to wyniosła, zbudowana z jurajskich wapieni skała opadająca do Sąspówki pionową ścianą. Znajduje się na obszarze ochrony ścisłej.

</doc>
<doc id="4281926" url="https://pl.wikipedia.org/wiki?curid=4281926" title="José Nzau">
José Nzau

José Nzau, właśc. José Nzau Fizi Buangi (ur. 21 października 1968) – kongijski piłkarz występujący na pozycji obrońcy.
Kariera klubowa.
W swojej karierze Nzau grał we Francji w zespołach AS Poissy (IV liga) oraz Racing Club de France, z którym w sezonie 1993/1994 awansował z czwartej ligi do trzeciej.
Kariera reprezentacyjna.
W 1994 roku Nzau został powołany do reprezentacji Zairu na Puchar Narodów Afryki. Zagrał na nim w meczach z Tunezją (1:1) i Nigerią (0:2), a Zair odpadł z turnieju w ćwierćfinale.

</doc>
<doc id="4281928" url="https://pl.wikipedia.org/wiki?curid=4281928" title="CHU – Centre Oscar-Lambret">
CHU – Centre Oscar-Lambret

CHU – Centre Oscar-Lambret – stacja metra w Lille, położona na linii 1. Znajduje się w Lille, w dzielnicy Lille-Sud.
Została oficjalnie otwarta 2 maja 1984 pod nazwą „CHR Oscar-Lambret”. Obsługuje pobliski szpital Claude-Huriez.

</doc>
<doc id="4281933" url="https://pl.wikipedia.org/wiki?curid=4281933" title="CHU – Eurasanté">
CHU – Eurasanté

CHU – Eurasanté – stacja metra w Lille, położona na linii 1. Znajduje się w Lille, w dzielnicy Lille-Sud.
Została oficjalnie otwarta 2 maja 1984 pod nazwą „CHR-B Calmette”, która została zmieniona na obecną w 2017.

</doc>
<doc id="4281937" url="https://pl.wikipedia.org/wiki?curid=4281937" title="IHeartRadio">
IHeartRadio

iHeartRadio – platforma radiowych stacji internetowych, której właścicielem jest iHeartMedia.
iHeartRadio było początkowo aplikacją mobilną na system operacyjny iOS. W 2009 roku w ciągu pierwszych 20 tygodni od momentu jej publikacji, została ona pobrana milion razy. iHeartRadio było dostępne dla zarejestrowanych użytkowników Facebooka, a w 2011 roku stało się dostępne pod adresem iheartradio.com. Z okazji wprowadzenia nowego oprogramowania zorganizowano dwudniowy iHeartRadio Music Festival. Na platformie zostało zarejestrowanych 110 milionów kont użytkowników.

</doc>
<doc id="4281947" url="https://pl.wikipedia.org/wiki?curid=4281947" title="Prawdziwa historia (film 2017)">
Prawdziwa historia (film 2017)

Prawdziwa historia (fr. "D’après une histoire vraie") – pełnometrażowy film, dreszczowiec w reżyserii Romana Polańskiego z 2017 r. Adaptacja powieści "D’après une histoire vraie" autorstwa Delphine de Vigan.
Światowa premiera filmu odbyła się 27 maja 2017 podczas 70. MFF w Cannes. 1 listopada 2017 obraz miał premierę kinową we Francji, 11 maja 2018 w Polsce.
Fabuła.
Film opowiada historię paryskiej pisarki Delphine (Seigner), która osiągnęła swój pierwszy sukces, publikując powieść o swojej matce. Po jakimś czasie zaczyna dostawać listy anonimowe oskarżające ją o to, że udostępniła historię własnej rodziny dla publiczności. Przygnębiona i cierpiąca na brak weny Delphine pewnego dnia poznaje tajemniczą kobietę (Green) i jej życie wjeżdża na zupełnie inne tory. Między kobietami rodzi się relacja, która z czasem z przyjaźni zmienia się w toksyczne uzależnienie. Delphine zaczyna tracić kontrolę nad swoim życiem, a wszystko, co uważała dotychczas za pewnik, zmienia swe pierwotne znaczenie.
Obsada.
W napisach końcowych wymieniono także kilkoro innych osób wcielających się w role czytelników na targach książki: Valérie Schiatti de Monza, Anouchka Csernakova, Paul Garcia, Melanie Bourgeois, Jean Frischmann, Charlotte Mangel.

</doc>
<doc id="4281949" url="https://pl.wikipedia.org/wiki?curid=4281949" title="Jaskinia Zamieszkała Duża">
Jaskinia Zamieszkała Duża

Jaskinia Zamieszkała Duża – jaskinia w skale Sukiennice na lewym zboczu Doliny Prądnika w Ojcowskim Parku Narodowym (OPN). Znana jest też pod nazwami Schronisko Zamieszkałe Duże lub Chata pustelnika.
Otwór wylotowy jaskini znajduje się u podnóży Sukiennic. Jaskinia ma długość 25 m. Dalsze partie jaskini dawniej użytkowane były jako stajnia i stodoła. Namulisko jaskini zostało wybrane, co uniemożliwiło archeologom dokonanie w niej odkryć (w wielu jaskiniach i schroniskach OPN odkryto ślady zamieszkiwania ludzi prehistorycznych). Ponadto w wyniku użytkowania jaskinia jest silnie zakopcona.
Przy wejściu do jaskini znajduje się Chata pustelnika wybudowana w latach 60. przez brata Bogumiła, który sprowadził się tu w 1962 roku.

</doc>
<doc id="4281951" url="https://pl.wikipedia.org/wiki?curid=4281951" title="Schronisko Zamieszkałe Duże">
Schronisko Zamieszkałe Duże



</doc>
<doc id="4281957" url="https://pl.wikipedia.org/wiki?curid=4281957" title="Bartłomiej Kwiatek">
Bartłomiej Kwiatek

 Bartłomiej Kwiatek (ur. 15 marca 1982 w Poznaniu) – polski powożący, trener, medalista mistrzostw świata w powożeniu, wielokrotny mistrz Polski, jeden z najlepszych zawodników w tej dyscyplinie na świecie.
Zawodnik specjalizujący się w powożeniu. Karierę zawodową rozpoczął w 2002 w klubie KJ Agro-Aves Gajewniki. Inspiracją dla niego była siostra Weronika Kwiatek, również jedna z najlepszych zawodniczek na świecie w powożeniu. Pierwszym trenerem był ojciec Arkadiusz Kwiatek. Ponadto trenował pod okiem Wiktora Pietrowskiego – pięciokrotnego mistrza Polski w Zaprzęgach Jednokonnych i Kazimierza Andrzejewskiego – trzykrotnego mistrza Polski w Zaprzęgach Czterokonnych. Brał również udział w konsultacjach prowadzonych przez Henryka Dubickiego; jako jedyny Polak posiada I klasę trenerską w Niemczech.

</doc>
<doc id="4281960" url="https://pl.wikipedia.org/wiki?curid=4281960" title="Konsulat RP w Montrealu">
Konsulat RP w Montrealu



</doc>
<doc id="4281961" url="https://pl.wikipedia.org/wiki?curid=4281961" title="Spike TV">
Spike TV



</doc>
<doc id="4281977" url="https://pl.wikipedia.org/wiki?curid=4281977" title="Gamba (powiat)">
Gamba (powiat)

Gamba lub Gangba (tyb. གམ་པ་རྫོང, Wylie: "gam pa rdzong", ZWPY: "Gamba Zong"; ) – powiat we południowej części Tybetańskiego Regionu Autonomicznego, w prefekturze Xigazê. W 1999 roku powiat liczył 9090 mieszkańców.

</doc>
<doc id="4281981" url="https://pl.wikipedia.org/wiki?curid=4281981" title="Tejo (1901)">
Tejo (1901)

Tejo – portugalski niszczyciel z początku XX wieku. Okręt został zwodowany 27 października 1901 roku w stoczni Arsenal da Marinha w Lizbonie, a w skład Marinha Portuguesa wszedł w 1904 roku. Jednostka zatonęła w 1910 roku, po czym została podniesiona i odbudowana. Niszczyciel skreślono z listy floty w 1929 roku.
Projekt i budowa.
„Tejo” był pierwszym portugalskim niszczycielem, początkowo klasyfikowanym jako kanonierka torpedowa lub krążownik torpedowy. 
„Tejo” zbudowany został w stoczni Arsenal da Marinha w Lizbonie. Stępkę okrętu położono w 1901 roku, został zwodowany w obecności króla Karola I 27 października 1901 roku, a ukończono go w 1904 roku.
Dane taktyczno-techniczne.
„Tejo” był niewielkim, czterokominowym niszczycielem, z kadłubem wykonanym ze stali niklowej. Długość wynosiła 70 metrów, szerokość 6,96 metra, a maksymalne zanurzenie 2,51 metra. Wyporność normalna wynosiła 522 tony. Okręt napędzany był przez dwie maszyny parowe potrójnego rozprężania o mocy 7000 KM, do których parę dostarczały cztery kotły. Prędkość maksymalna napędzanego dwiema śrubami okrętu wynosiła 25 węzłów. Okręt mógł zabrać zapas węgla o masie 155 ton.
Na uzbrojenie artyleryjskie okrętu składały się: pojedyncze działo kalibru 100 mm (3,9 cala) A10 L/28 na rufie, pojedyncze działo 9-funtowe kal. 65 mm L/40 na dziobie i cztery pojedyncze działka 3-funtowe Hotchkiss M1885 L/40 kal. 47 mm. Uzbrojenie uzupełniały dwie pojedyncze wyrzutnie torpedowe kal. 356 mm (14 cali). 
Załoga okrętu składała się z 5 oficerów oraz 80 podoficerów i marynarzy.
Służba.
W 1910 roku „Tejo” zatonął, lecz został podniesiony i poddany odbudowie powiązanej z kompleksową przebudową. M.in. zdemontowano kotły, instalując w zamian dwa typu White-Forster (w związku z tym usunięto dwa kominy). Modernizacja objęła też uzbrojenie, które składało się od tej pory z pojedynczej armaty kal. 100 mm L/45, pojedynczej armaty kal. 76 mm L/40, dwóch pojedynczych działek kal. 47 mm L/40 i dwóch wyrzutni torpedowych kal. 356 mm. Okręt został ponownie wcielony do służby dopiero w 1917 roku, już jako NRP „Tejo”.
Jednostka została skreślona z listy floty w 1929 roku, po 25 latach służby.

</doc>
<doc id="4281995" url="https://pl.wikipedia.org/wiki?curid=4281995" title="Gamba">
Gamba



</doc>
<doc id="4281998" url="https://pl.wikipedia.org/wiki?curid=4281998" title="NRP Tejo">
NRP Tejo

NRP „Tejo” – nazwa noszona na przestrzeni dziejów przez okręty portugalskiej marynarki wojennej. Nazwa pochodzi od rzeki Tag (port. "Tejo"):

</doc>
<doc id="4281999" url="https://pl.wikipedia.org/wiki?curid=4281999" title="Ślepowron japoński">
Ślepowron japoński

Ślepowron japoński ("Gorsachius goisagi") – gatunek średniej wielkości ptaka z rodziny czaplowatych (Ardeidae). Jest narażony na wyginięcie. Nie wyróżnia się podgatunków.
Występowanie.
Występuje w południowej części Japonii, gdzie ma tereny lęgowe, natomiast w okresie zimowania odlatuje na teren Filipin. Występuje także przelotnie na terenie Tajwanu i w południowo-wschodnich Chinach. Odnotowano również w okresie lęgowym pojedyncze ptaki na terenie Korei i na Rosyjskim Dalekim Wschodzie, a w okresie zimowym na terenie Indonezji.
W okresie lęgowym zamieszkuje na terenach silnie zalesionych, w lasach liściastych i iglastych, także mieszanych, w pobliżu rzek i strumieni lub terenów podmokłych, na wzgórzach i zboczach gór do wysokości 1500 m n.p.m. W okresie zimowania zamieszkuje silnie zacienione lasy z rzekami i strumieniami na obszarach do wysokości 2400 m n.p.m.
Opis.
Długość ciała 48–49 cm; masa ciała (jednego zważonego samca) 527,1 g; rozpiętość skrzydeł 87–89 cm. Ubarwienie dorosłych ptaków – głowa i szyja jest koloru brunatnego, a skrzydła ciemnobrązowego. U młodych osobników głowa i szyja koloru czarnego, a skrzydła mają kolor ciemnobrązowy, lecz ciemniejszy niż osobniki dorosłe. Charakterystycznym znakiem tego gatunku są czarne nieregularne linie występujące na skrzydłach.
Tryb życia.
Osobniki dorosłe żerują o zmierzchu lub nocą, samotnie lub w małych stadach. Żywią się głównie drobnymi zwierzętami żyjącymi w glebie lub na niej, są to głównie dżdżownice, ślimaki i małe owady. Przy czym potrafią dziobem rozkopywać ziemię w poszukiwaniu pokarmu.
Okres lęgowy trwa od marca do czerwca, okres zimowania od września do listopada. W pozostałych okresach ptaki te migrują z lub na obszary lęgowe.
Status.
IUCN od 2020 roku uznaje ślepowrona japońskiego za gatunek narażony (VU, "Vulnerable"); wcześniej, od 2000 roku klasyfikowano go jako gatunek zagrożony (EN, "Endangered"), a od 1994 jako gatunek narażony. Liczebność światowej populacji szacuje się na 5000–9999 dorosłych osobników. Trend liczebności populacji uznawany jest za spadkowy.

</doc>
<doc id="4282008" url="https://pl.wikipedia.org/wiki?curid=4282008" title="Autostrada AP-7 (Hiszpania)">
Autostrada AP-7 (Hiszpania)

Autostrada AP-7 (hiszp. "Autopista AP-7"), także "Autopista del Mediterráneo (Autostrada Śródziemnomorska)" – autostrada w Hiszpanii przebiegająca przez teren wspólnot autonomicznych Katalonia, Walencja, Murcja i Andaluzja, wzdłuż wybrzeża Morza Śródziemnego. 
Autostrada łączy granicę z Francją w La Junquera z Algeciras, przez Barcelonę, Tarragonę, Walencję, Alicante, Kartagenę, Malagę. Jest najdłuższą płatną drogą szybkiego ruchu w Hiszpanii. Brakujący odcinek między Vera a Malagą jest oznaczony jako droga ekspresowa A-7.

</doc>
<doc id="4282013" url="https://pl.wikipedia.org/wiki?curid=4282013" title="Kazimierz Michalik (muzyk)">
Kazimierz Michalik (muzyk)

Kazimierz Michalik (ur. 1933) – polski wiolonczelista i pedagog.
Życiorys.
Kształcił się w Państwowej Wyższej Szkole Muzycznej w Katowicach w klasie wiolonczeli pod kierunkiem Józefa Drohomireckiego, jak również w Akademii Sztuk Muzycznych w Pradze pod okiem Karela P. Sádlo i Miloša Sádlo. Michalik podkreślał wkład, jaki wywarła znajomość z Mstisławem Rostropowiczem, Daniiłem Szafranem i André Navarrą na rozwój jego warsztatu muzycznego.
W 1951 r. pełnił obowiązki koncertmistrza wiolonczel w Wielkiej Orkiestrze Symfonicznej Polskiego Radia w Katowicach, następnie od 1965 r. w Orkiestrze Symfonicznej Filharmonii Narodowej w Warszawie. Ponadto występował w zespołach kameralnych, m.in. w Trio Śląskim i Solistach Filharmonii Narodowej, wyjeżdżając z ostatnim z nich w wiele międzynarodowych tras koncertowych oraz realizując liczne nagrania. Podczas solowej kariery grywał m.in. z Janem Krenzem, Zygmuntem Latoszewskim, Václavem Neumannem, Markiem Pijarowskim i Bogusławem Madeyem.
W 1974 r. rozpoczął kształcenie przyszłych muzyków jako profesor w Akademii Muzycznej w Poznaniu, później zaś przeniósł się na Akademii Muzycznej im. Fryderyka Chopina w Warszawie. W stołecznej uczelni był też prorektorem do spraw artystycznych i kierownikiem Katedry Instrumentów Smyczkowych. Nauczał w Akademii Sibeliusa w Helsinkach i Keimyumg University w Daegu w charakterze profesora wizytującego. Prowadził wykłady na kursach mistrzowskich w Polsce, Hiszpanii, Korei, Jugosławii, Finlandii i Niemczech. Wychował liczne grono znaczących wiolonczelistów, wśród których należy wymienić: Andrzeja Bauera, Michała Dmochowskiego, Aleksandra Geberta, Piotra Hausenplasa, Bartosza Koziaka, Piotra Janosika, Stanisława Pokorskiego, Tomasza Strahla i Karola Marianowskiego.
Michalik był współpomysłodawcą Międzynarodowy Konkurs Wiolonczelowy im. Witolda Lutosławskiego w Warszawie, przez wiele lat zasiadał w składzie sędziowskim tych zawodów. Muzyków oceniał również podczas konkursów muzycznych im. Johanna Sebastiana Bacha w Lipsku, im. Piotra Czajkowskiego w Moskwie, Praskiego Jara w Pradze, im. Gaspara Cassadó w Hachioji i w zawodach w Markneukirchen.
W 2007 r. otrzymał Złoty Medal „Zasłużony Kulturze Gloria Artis”. W 2013 r. został uhonorowany Medalem 100-lecia urodzin Witolda Lutosławskiego, aktywnie działając na rzecz upowszechnienia twórczości i wiedzy o kompozytorze. Uroczystość odbyła się w czasie koncertu laureatów IX Konkursu Wiolonczelowego im. Witolda Lutosławskiego w Filharmonii Narodowej.

</doc>
<doc id="4282023" url="https://pl.wikipedia.org/wiki?curid=4282023" title="Opactwo Cystersów w Alcobaça">
Opactwo Cystersów w Alcobaça

Opactwo Cystersów w Alcobaça (port: "Mosteiro de Alcobaça, Mosteiro de Santa Maria de Alcobaça") – klasztor rzymskokatolicki położony w miejscowości Alcobaça, w Regionie Centrum.
Kościół i klasztor były pierwszymi budowlami gotyckimi w Portugalii i wraz z Klasztorem Santa Cruz w Coimbrze był jednym z najważniejszych średniowiecznych klasztorów w Portugalii.
Opactwo znajduje się na liście Pomników Narodowych od 1910.
Ze względu na swoje artystyczne i historyczne znaczenie został wpisany na listę światowego dziedzictwa UNESCO w 1989 roku.
W dniu 7 lipca 2007 został wybrany jako jeden z siedmiu cudów Portugalii.
Historia.
Klasztor został założony w 1153 roku przez pierwszego króla Portugalii, Alfonsa I Zdobywcę, jako pierwszy klasztor cysterski w podzięce za zdobycie miasta Santarém w 1147 roku. Klasztor wraz z 44 000 hektarami był królewską donacją dla zakonu cystersów, dzięki czemu stał się jednym z najważniejszych i najbardziej wpływowych klasztorów nie tylko w Portugalii, ale na całym półwyspie Iberyjskim.
W 1834 roku mnisi zostali zmuszeni do opuszczenia klasztoru, zgodnie z dekretem o zniesieniu wszystkich zakonów portugalskich, ogłoszonych przez Joaquima Antonio de Aguiar, ministra spraw kościelnych i sprawiedliwości rządu regencji Piotra I, księcia Bragança.
Kompleks klasztorny.
Klasztor był rozbudowywany przez kilka stuleci w oparciu o architekturę siedziby zakonu cystersów – Opactwa Clairvaux. Pierwszymi budynkami były budowany od 1178 gotycki kościół, który aktualnie jest największym kościołem gotyckim w Portugalii oraz pomieszczenia mieszkalne mnichów. W XIII wieku zbudowane zostały kapitularz, dormitorium i refektarz.

</doc>
<doc id="4282024" url="https://pl.wikipedia.org/wiki?curid=4282024" title="Brunon Kopec">
Brunon Kopec

Brunon Kopec (ur. 4 listopada 1923 w Zebrzydowicach zm. 6 grudnia 2003) – polski inżynier mechanik, doc. dr mgr inż., wykładowca akademicki.
Życiorys.
Szkołę Powszechną i gimnazjum ukończył w Bielsku Białej, gdzie kontynuował naukę w Technikum Mechanicznym na wydziale lotniczym. W 1940 roku wyjechał z kraju i do końca sierpnia 1941 roku pracował jako frezer na terenie ZSRR.
We wrześniu 1941 wstąpił do organizowanej tam Armii Polskiej. Po przeszkoleniu został przerzucony do Włoch. Przeszedł całą kampanię wojenną na Zachodzie, w tym również bitwę o Monte Cassino. Służbę wojskową skończył jako porucznik w Anglii w 1947 roku. Tam w trybie przyspieszonym zdał maturę i egzamin wstępny na Politechnikę w Londynie. Studiował na Politechnice Wrocławskiej na Wydziale Mechanicznym, zdobywając dyplom mgr inż. w 1951 roku. Od czerwca 1951 roku podjął pracę, jako konstruktor, w Centralnym Biurze Konstrukcji Mechanicznych w Bytomiu. Już w grudniu 1951 roku został kierownikiem grupy w Zakładach Mechanicznych w Gliwicach – Łabędach, później zostaje przeniesiony w 1953 roku do ZUT Zgoda w Świętochłowicach. Tam szybko awansuje, pracując jako kierownik sekcji, kierownik montażu, kierownik kontroli technicznej i od 1957 roku jako Główny Konstruktor.
Tutaj włączył się do uruchomienia produkcji okrętowych silników wysokoprężnych typu BH/BAH – 22, TD/TAD – 36 i 48 na licencji firmy Sulzer ze Szwajcarii. W latach osiemdziesiątych uruchamiał dla potrzeb okrętowych i energetycznych, średnioobrotowe silniki wysokoprężne typu Z/ZA/ZAS -40/48, też na licencji Sulzera.
Szczególne są jego osiągnięcia w zakresie turbodoładowania wysokoprężnych, tłokowych silników spalinowych. Zwieńczeniem sukcesów w tym zakresie, była obrona pracy doktorskiej na Politechnice Krakowskiej w 1964 roku, pod tytułem: „Wpływ przepustowości silnika spalinowego, czterosuwowego, wysokoprężnego na wydatek turbosprężarki i na zwiększenie mocy silnika”.
W maju 1970 roku został włączony do międzyresortowego zespołu koordynacyjnego, z zadaniem przystosowania silników typu Z/ZA/ZAŚ-40/48 do awaryjnego zasilania elektrowni jądrowych typu DASZA, dla krajów ówczesnego RWPG.
Równolegle z pracami badawczymi i dydaktycznymi, był promotorem: jednej pracy doktorskiej, 100 prac dyplomowych i przejściowych, które dotyczyły problemów tłokowych silników spalinowych. Z jego inicjatywy powstało również Studenckie Koło Naukowe.
Do SIMP wstąpił w 1951 r. W kolejnych latach pełnił w stowarzyszeniu takie funkcje jak: funkcja przewodniczącego OW SIMP Katowice, członek ZG SIMP w Warszawie, członek prezydium ZG SIMP w Warszawie oraz członek Rady Głównej NOT.

</doc>
<doc id="4282030" url="https://pl.wikipedia.org/wiki?curid=4282030" title="Ignacy Czernik">
Ignacy Czernik

Ignacy Czernik, także "Ignacy Czernich" (ur. 19 czerwca lub 19 lipca 1803 w Dzierżąźnie k. Staropola, zm. 12 września lub 13 listopada 1887 w Paryżu) – żołnierz, oficer powstania listopadowego i powstania węgierskiego, spiskowiec, działacz emigracyjny; kawaler Krzyża Złotego Orderu Virtuti Militari.
Życiorys.
Kształcił się w Korpusie Kadetów w Kaliszu, jako ochotnik wstąpił do 3 Pułku Strzelców Pieszych (20 I 1822). W roku 1825 awansował do stopnia starszego sierżanta, następnie rozpoczął naukę w Szkole Podchorążych Piechoty w Warszawie. Był jednym z pierwszych (od 1828) i jednym z najaktywniejszych członków Sprzysiężenia Wysockiego, które zainicjowało wybuch powstania listopadowego. Kółko spiskowe, do którego należał, odbywało potajemne narady m.in. w mieszkaniu Jana Bartkowskiego na Krakowskim Przedmieściu. Ignacy Czernik opracowywał m.in. plany zamachu na wielkiego księcia Konstantego, za co wkrótce (12 XI) – na skutek denuncjacji samego Bartkowskiego i Tomasza Zagrobińskiego – został aresztowany. 14 listopada 1830 złożył zeznania obciążające współspiskowców, czym nieomal doprowadził do kolejnych aresztowań. Sam również padł ofiarą kolejnych obciążających zeznań, tym razem Wincentego Kobylińskiego.
Wolność odzyskał w wyniku wypadków nocy listopadowej. W grudniu 1830 awansował do stopnia podporucznika w 3 Pułku Strzelców Pieszych; od 25 kwietnia 1831 – w stopniu porucznika. Brał udział w powstaniu na Litwie, a po jego upadku powrócił z korpusem gen. Henryka Dembińskiego do Warszawy, gdzie otrzymał dyplom „dobrze zasłużonego Ojczyźnie”, a następnie – 5 września – Krzyż Złoty Orderu Virtuti Militari (nr 2268) za udział w bitwach pod Szelkowem (Szelichowem), Ostrołęką, Rajgrodem, Wilnem, Szawlami i Malatami. Od 19 sierpnia 1831 – w stopniu kapitana.
Został przydzielony do oddziału partyzanckiego ppłk. Wincentego Matuszewicza (Małuszewicza) w Puszczy Kampinoskiej. 5 października 1831, wraz z gen. Maciejem Rybińskiem, przekroczył granicę pruską. Po upadku powstania był poszukiwany przez władze carskie. Za udział w powstaniu został skazany zaocznie na karę śmierci (13 II 1832).
W grudniu 1831 w Elblągu zadeklarował chęć wyjazdu do Francji. Do Francji przybył w styczniu 1832 – wstąpił do zakładów emigracyjnych kolejno w Awinionie, Lunel i Le Puy. W czerwcu 1833 został skierowany do departamentu Tarn. Następnie osiadł w Castres. W sprawach politycznych stał w opozycji do obozu ks. A.J. Czartoryskiego. 16 VIII 1834 wstąpił w struktury Towarzystwa Demokratycznego Polskiego. W sierpniu 1835 przeniósł się do Tuluzy, a w marcu 1836 – do Bezièrs; w listopadzie 187 – do Bordeaux. W latach 1839–1841 ponownie zamieszkiwał w Tuluzie; od 1843 – w Paryżu.
Pracował jako litograf. W 1846 wyjechał jako emisariusz do Wielkiego Księstwa Poznańskiego, gdzie został aresztowany i osadzony na 5 miesięcy w więzieniu w Sonnenburgu. Po zwolnieniu został wydalony do Francji. W 1848 r. kandydował w wyborach do Centralizacji TDP (otrzymał 1 głos).
Uczestniczył w wypadkach Wiosny Ludów, m.in. we Lwowie w Gwardii Narodowej, następnie jako instruktor w Sanoku. Po wybuchu powstania węgierskiego, udał się na Węgry, gdzie w październiku 1848 objął dowództwo kompanii polskiej w Budzie. Z Józefem Wysockim organizował piechotę Legionu Polskiego (i jednocześnie przeciwstawiał się Wysockiemu, gdy ten namawiał Polaków do powrotu do kraju w wypadku, gdyby rząd węgierski odmówił zgody na sformowanie legionu). Był członkiem deputacji interwencyjnej do gen. Józefa Bema, który formował własny legion i próbował przeciągnąć członków Legionu Wysockiego pod własną komendę. Nieporozumienia na tym tle doprowadziły m.in. do zamachu i zranienia gen. Bema (10 XI 1848 w Peszcie).
Brał m.in. udział w bitwach pod Aradem, Nowym Aradem, Szolnokiem i Komarnem, a także w oblężeniu twierdzy Buda. 1 batalion Legionu Polskiego pod dowództwem Ignacego Czernika liczył prawdopodobnie ok. 700 żołnierzy.
W Szolnoku otrzymał Order Zasługi Wojskowej III klasy. 29 lipca 1849 otrzymał awans na podpułkownika; w sierpniu mianowany dowódcą brygady w Segedynie.
Po upadku powstania powrócił do Paryża przez Szumlę i Maltę. W Paryżu ponownie podjął pracę jako litograf. Podpisał akt odrzucający amnestię carską dla powstańców listopadowych. W prasie francuskiej publikował artykuły dotyczące zagadnień wojskowości.
Miał żonę Marię Argier oraz syna Artura. W dniu 15 kwietnia 1866 wstąpił do Stowarzyszenia Podatkowego; od roku 1874 pobierał emeryturę z tej instytucji. Zmarł w Paryżu w dniu 12 września 1887 r.; trzy dni później spoczął na cmentarzu Montparnasse.

</doc>
<doc id="4282034" url="https://pl.wikipedia.org/wiki?curid=4282034" title="Muishiki no iro">
Muishiki no iro

 – dwudziesty drugi singel japońskiego zespołu SKE48, wydany w Japonii 10 stycznia 2018 roku przez avex trax.
Singel został wydany w dziewięciu edycjach: czterech regularnych i czterech limitowanych (Type A, Type B, Type C, Type D) oraz „teatralnej” (CD). Osiągnął 1 pozycję w rankingu Oricon i pozostał na liście przez 20 tygodni. Singel zdobył status platynowej płyty.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4282035" url="https://pl.wikipedia.org/wiki?curid=4282035" title="Puchar Heinekena (2011/2012)">
Puchar Heinekena (2011/2012)

Puchar Heinekena 2011/2012 – siedemnasta edycja Pucharu Heinekena, pierwszego poziomu europejskich klubowych rozgrywek w rugby union. Zawody odbyły się w dniach 11 listopada 2011 – 19 maja 2012 roku.
Najwięcej punktów w sezonie zdobył Jonathan Sexton, w klasyfikacji przyłożeń zwyciężył zaś Timoci Matanavou.

</doc>
<doc id="4282037" url="https://pl.wikipedia.org/wiki?curid=4282037" title="Budynek Domu Muz w Toruniu">
Budynek Domu Muz w Toruniu

Budynek Domu Muz w Toruniu – dawny Dzielnicowy Dom Kultury Podgórz, obecnie filia Centrum Kultury Dwór Artusa w Toruniu.
Lokalizacja.
Budynek znajduje się w lewobrzeżnej części miasta, w dzielnicy Podgórz, przy ul. Poznańskiej 52. W sąsiedztwie położone są kościół św. św. Piotra i Pawła, dawny Ratusz Podgórza oraz stacja kolejowa Toruń Towarowy.
Historia.
Budynek powstał w latach 1953–1957 na potrzeby domu kultury dla lewobrzeżnych dzielnic Torunia. Wybudowano go w miejscu hotelu „Dom Polski”, który został zniszczony wskutek wybuchu pociągu z amunicją 23 stycznia 1945 roku.
Uroczyste otwarcie Dzielnicowego Domu Kultury miało miejsce 15 grudnia 1957 roku. Umieszczono w nim wtedy bibliotekę dzielnicową dla dzieci i dorosłych, a pozostałą jego część przeznaczono na działalność kulturalno-oświatową. Na początku lat 70. XX wieku w istniejącej sali widowiskowej DDK urządzono kino „Semafor”, które działało do początków lat 90. tegoż stulecia.
Obecnie w gmachu działa filia Dworu Artusa, filia Wojewódzkiej Biblioteki Publicznej oraz Punkt Informacyjny Urzędu Miasta Torunia.
Obiekt wpisany jest do gminnej ewidencji zabytków (nr 2353).
Architektura.
Budynek powstał w stylu późnego socrealizmu. Jest dwuskrzydłowy, z głównym skrzydłem dwupiętrowym, położonym prostopadle do ul. Poznańskiej, do którego od strony wschodniej przylega równoległe do ulicy, piętrowe skrzydło. W obu skrzydłach pierwsze piętro jest oddzielone od parteru gzymsem, natomiast główna część budynku zyskała bogatsze opracowanie architektoniczne: naroża podkreślone są pilastrami, które dzielą również elewację zachodnią. W elewacji zachodniej ponadto w celu wypełnienia pustej płaszczyzny ściany w miejscu sali kinowej zastosowano prostokątne blendy. Dach nad niższą częścią jest dwu-, nad wyższą czterospadowy, w obu dachach umieszczono niewielkie lukarny.

</doc>
<doc id="4282040" url="https://pl.wikipedia.org/wiki?curid=4282040" title="Artur Magdziarz">
Artur Magdziarz

Artur Magdziarz (ur. 15 listopada 1961 w Lublinie) – polski artysta fotograf. Członek Fotoklubu Zamek Szczecin. Członek Szczecińskiego Towarzystwa Fotograficznego.
Życiorys.
Artur Magdziarz jest absolwentem VI Liceum Ogólnokształcącego w Lublinie, ukończył Wyższą Szkołę Morską w Szczecinie (Wydział Mechaniczny) – związany ze szczecińskim środowiskiem fotograficznym, mieszka i pracuje w Szczecinie - fotografuje od początku lat 70. XX wieku. Szczególne miejsce w jego twórczości zajmuje fotografia pejzażowa oraz fotografia architektury. Artur Magdziarz jest fotografem podróżnikiem, przemierzył wiele krajów Afryki, Ameryki, Azji i Europy – z każdej wyprawy sporządzając obszerną dokumentację fotograficzną (fotografia miejsc, krajobrazów, architektury, ludzi). 
Artur Magdziarz jest autorem i współautorem wielu wystaw fotograficznych; indywidualnych i zbiorowych, poplenerowych oraz pokonkursowych. Otrzymał wiele akceptacji, nagród, wyróżnień, dyplomów i listów gratulacyjnych. Jest organizatorem, współorganizatorem oraz uczestnikiem wielu plenerów fotograficznych. Jest członkiem jury w krajowych oraz międzynarodowych konkursach fotograficznych oraz prowadzi warsztaty fotograficzne dotyczące (między innymi) cyfrowej obróbki zdjęć. 
W 2006 roku został przyjęty w poczet członków Fotoklubu Rzeczypospolitej Polskiej Stowarzyszenia Twórców. Decyzją Komisji Kwalifikacji Zawodowych Fotoklubu RP, otrzymał dyplom potwierdzający kwalifikacje do wykonywania zawodu artysty fotografa, fotografika (legitymacja nr 213). W 2008 roku (wspólnie z Andrzejem Kutysem) był współtwórcą audycji Radiowego Magazynu Fotograficznego "Migawka" Polskiego Radia Szczecin, którą współprowadził do 2013 roku. Prace Artura Magdziarza zaprezentowano w "Almanachu (1995–2017)", wydanym przez Fotoklub Rzeczypospolitej Polskiej Stowarzyszenie Twórców. W działalności Fotoklubu RP uczestniczył do 2021. 

</doc>
<doc id="4282047" url="https://pl.wikipedia.org/wiki?curid=4282047" title="NRP Tejo (1901)">
NRP Tejo (1901)



</doc>
<doc id="4282050" url="https://pl.wikipedia.org/wiki?curid=4282050" title="Aneksja Teksasu">
Aneksja Teksasu

Aneksja Teksasu – wydarzenie polityczne w historii Stanów Zjednoczonych, które doprowadziło do przyłączenia Republiki Teksasu do Stanów Zjednoczonych w 1845 roku.
Wiosną 1836 roku Teksas formalnie proklamował niepodległość, odrywając się od Meksyku i tworząc Republikę. Po agresji meksykańskiego generała Santa Anny na Alamo i Goliad, poparcie dla Teksasu w USA znacznie wzrosło. Gdy wojska teksańskie odparły oddziały Santa Anny w bitwie pod San Jacinto, prezydent Sam Houston wystąpił do rządu amerykańskiego o przyłączenie do Unii. Prezydenci Andrew Jackson i Martin Van Buren nie odpowiedzieli jednak na wniosek, obawiając się abolicjonistycznych rozruchów, wynikających ze wzmocnienia stanów z zalegalizowanym niewolnictwem (Teksas był terytorium niewolniczym). Aneksji domagali się zwłaszcza mieszkańcy Południa, którzy uważali, że traktat Adamsa–Onisa, oddający teren Hiszpanii, zaszkodził ich interesom. Zła sytuacja gospodarcza i zagrożenie ze strony Meksyku zmuszały władze Teksasu do dążenia do przyłączenia do Stanów Zjednoczonych lub uzyskania protekcji Wielkiej Brytanii.
Początkowo negocjacje prowadził sekretarz stanu Abel P. Upshur, jednakże po jego śmierci w 1844 roku temat przejął John C. Calhoun. Był on zwolennikiem aneksji, dlatego traktat akcesyjny został opracowany 12 kwietnia 1845 roku. Jednakże Calhoun zawarł w raporcie stwierdzenia popierające niewolnictwo, co spowodowało, że Senat odrzucił projekt stosunkiem głosów 35:16. Kwestia aneksji była wiodącym tematem wyborów prezydenckich w 1844 roku. Powołując się na artykuł IV Konstytucji, prezydent John Tyler złożył wniosek o rezolucję Kongresu, by przyjąć Teksas jako nowy stan, jednakże zastrzegając podzielenie terytorium na Kansas, Kolorado, Oklahomę i Wyoming. Zdecydował się na taki krok, ponieważ rezolucja wymagała zwykłej większości w obu izbach, natomiast do ratyfikacji traktatu było potrzeba większość 2/3 głosów w izbie wyższej. Izba Reprezentantów uchwaliła projekt rezolucji stosunkiem głosów 128:98, a Senat – 27:25. James Polk podpisał go 1 marca, a parlament teksański uchwalił 4 lipca 1845 roku. Obie izby Kongresu przyjęły rezolucję 29 grudnia 1845 roku. Wywołało to zerwanie stosunków dyplomatycznych USA i Meksyku.
Jeszcze przed aneksją, granica terytorium Teksasu przebiegała na rzece Nueces. W 1845 roku obywatele dawnej republiki zajmowali tereny sięgające rzeki Rio Grande. Na początku 1846 roku prezydent James Polk nakazał generałowi Zachary’emu Taylorowi zajęcie całego spornego obszaru, co spowodowało agresję wojsk meksykańskich, którzy zabili 16 żołnierzy armii amerykańskiej. Sytuacja ta stanowiła "casus belli" do wypowiedzenia wojny południowemu sąsiadowi. Kwestia granicy Teksasu została uregulowana dopiero poprzez traktat z Guadalupe Hidalgo oraz cesję meksykańską.

</doc>
<doc id="4282051" url="https://pl.wikipedia.org/wiki?curid=4282051" title="Day Mesquita">
Day Mesquita

Dayenne Proença Mesquita (ur. 18 września 1985 w Telêmaco Borba) – brazylijska aktorka.

</doc>
<doc id="4282059" url="https://pl.wikipedia.org/wiki?curid=4282059" title="Krymski Uniwersytet Inżynieryjno-Pedagogiczny">
Krymski Uniwersytet Inżynieryjno-Pedagogiczny

Krymski Uniwersytet Inżynieryjno-Pedagogiczny (crh. "Qırım müendislik-pedagogika universiteti", ros. Крымский инженерно-педагогический университет, ukr. Кримський інженерно-педагогічний університет) – publiczna uczelnia wyższa, zlokalizowana w Symferopolu. 
Uczelnia została założona w 1993 roku jako Krymski Państwowy Instytut Przemysłowo-Pedagogiczny. Obecną nazwę oraz status uniwersytetu otrzymała w 2003 roku. 
W skład uczelni wchodzą następujące jednostki organizacyjne:

</doc>
<doc id="4282069" url="https://pl.wikipedia.org/wiki?curid=4282069" title="Tomasz Niegodzisz">
Tomasz Niegodzisz

Tomasz Niegodzisz (ur. 11 czerwca 1957 w Suwałkach) – polski urzędnik państwowy i dyplomata, dyrektor Instytutu Polskiego w Mińsku (1997–2000), ambasador w Senegalu (2000–2004), Libanie (2008–2013) i Serbii (2016–2018).
Życiorys.
Szkołę średnią ukończył w Warszawie. Absolwent Wydziału Prawa, Prawa Kanonicznego i Administracji na Katolickim Uniwersytecie Lubelskim (1985). Przez 2 lata studiował w Uniwersytecie Aix-en-Provence, gdzie zajmował się prawem porównawczym państw rozwijających się. Odbywał również studia doktoranckie oraz roczne stypendium naukowe na Uniwersytecie we Fryburgu w Szwajcarii. W latach 1983–1991 współpracował z paryską „Kulturą”. Był aktywny we wspieraniu odbudowy Kościoła katolickiego w ZSRR. Po 1990 wydawał „Przegląd Akademicki”.
W 1993 podjął pracę w MSZ, początkowo w Departamencie Prawno-Traktatowym, a następnie w gabinecie ministra. W latach 1997–2000 był dyrektorem Instytutu Polskiego w Mińsku. W latach 2000–2004 pełnił funkcję ambasadora w Senegalu (akredytowany również na Gambię, Mali, Burkina Faso i Gwineę). W 2007–2013 mianowany ambasadorem w Libanie. Od 2013 ambasador tytularny. Od 2016 ambasador w Serbii. 30 września 2018 zakończył kadencję i wrócił do centrali MSZ.
Zna język francuski oraz rosyjski.

</doc>
<doc id="4282070" url="https://pl.wikipedia.org/wiki?curid=4282070" title="Damxung">
Damxung

Damxung, Dangxiong (tyb. འདམ་གཞུང་རྫོང་, Wylie: "′dam gzhung rdzong", ZWPY: "Damxung Zong"; ) – powiat w centralnej części Tybetańskiego Regionu Autonomicznego, w prefekturze Lhasa. W 1999 roku powiat liczył 38 473 mieszkańców.

</doc>
<doc id="4282077" url="https://pl.wikipedia.org/wiki?curid=4282077" title="Roman Łabiński">
Roman Łabiński

Roman Łabiński (ur. 29 września 1924 w Podhorcach, zm. 21 marca 1988 w Warszawie) – pułkownik Sił Zbrojnych Polskiej Rzeczypospolitej Ludowej, wieloletni wysoki rangą oficer wywiadu wojskowego PRL.
Życiorys.
Syn Michała i Anny. Służbę w ludowym Wojsku Polskim rozpoczął 18 lutego 1944. W latach 1955–1960 odbył studia w Akademii Sztabu Generalnego WP im. gen. Karola Świerczewskiego. Od 1961 roku służył w Zarządzie II Sztabu Generalnego WP (wywiadzie wojskowym). W okresie od 15 lutego 1965 do 11 grudnia 1968 attaché wojskowy, morski i lotniczy przy Ambasadzie PRL w Bernie. W 1972 roku ukończył kurs kierowniczej kadry szczebla operacyjno-taktycznego przy Akademii Sztabu Generalnego WP. Od 8.10.1973 do 22.06.1974 ukończył Podyplomowe Studium Służby Zagranicznej w Wyższej Szkole Nauk Społecznych przy KC PZPR. Jednocześnie od marca 1973 do października 1974 był szefem Oddziału IX Zarządu II Sztabu Generalnego WP. JOd 11 października 1974 do 19 maja 1977 attaché wojskowy przy Ambasadzie PRL w Holandii. W latach 1981–1983 komisarz wojskowy - pełnomocnik Komitetu Obrony Kraju na terenie Domu Słowa Polskiego. W latach 1978–1982 szef Oddziału V Zarządu II Sztabu Generalnego WP. W stan spoczynku przeszedł 20 czerwca 1985 roku w wieku 60 lat.
Był członkiem PPR i PZPR. Autor wydanej w 1972 roku nakładem Wydawnictwa MON książki "Potomkowie Wilhelma Tella". 
Zmarł 21 marca 1988 roku. Pochowany na cmentarzu Powązki Wojskowe w Warszawie (kwatera H-13-30).

</doc>
<doc id="4282082" url="https://pl.wikipedia.org/wiki?curid=4282082" title="Zamek w Óbidos">
Zamek w Óbidos

Zamek w Óbidos – zamek znajdujący się w miejscowości Óbidos, w parafii Santa Maria, w dystrykcie Leiria, w Portugalii.
Jest to dobry przykład portugalskiej średniowiecznej fortyfikacji, wzniesionej w XII wieku na niewielkim wzgórzu, z którego roztacza się widok na otaczającą równinę i rzekę Arnoia na wschodzie. Zamek na przestrzeni wieków stał się integralną częścią miejscowości, a jego mury otaczają Óbidos. Budowla praktycznie zachowała swoje średniowiecznie cechy w nienaruszonym stanie.
Zamek sklasyfikowany jest jako Pomnik Narodowy, a 7 lipca 2007 został wybrany jako jeden z Siedmiu Cudów Portugalii.

</doc>
<doc id="4282083" url="https://pl.wikipedia.org/wiki?curid=4282083" title="Cesja meksykańska">
Cesja meksykańska

Cesja meksykańska – wydarzenie polityczne w historii Stanów Zjednoczonych i Meksyku, które doprowadziło do przyłączenia Kalifornii i Nowego Meksyku do Stanów Zjednoczonych.
W myśl idei Objawionego Przeznaczenia James Polk pragnął powiększyć terytorium Stanów Zjednoczonych i w tym celu dokonał aneksji Teksasu. Spory, wynikające z zachodniej granicy Republiki Teksasu, wywołały wojnę z Meksykiem, która wybuchła w 1846 roku. Prezydent pragnął poprzez wojnę uzyskać od południowego sąsiada terytorium Nowego Meksyku i Kalifornii, które wcześniej usiłował odkupić za 30 milionów dolarów. Jeszcze w 1845 roku negocjacje z rządem meksykańskim prowadził John Slidell. Polkowi zależało na zdobyciu portów zachodniego wybrzeża, a także zapobieżeniu działaniom brytyjskim na tamtym obszarze. Rozpatrywano także zajęcie całego kraju, lecz z uwagi na niechęć do narodu meksykańskiego, zrezygnowano z tego pomysłu. Terytorium Nowego Meksyku znalazło się pod kontrolą wojsk amerykańskich około pół roku po rozpoczęciu wojny. Równolegle na terytorium Kalifornii wybuchła rewolucja Niedźwiedziej Flagi, dzięki której uformowała się tam Republika. W styczniu 1847 roku powstanie zostało stłumione przez oddział wojsk USA, co spowodowało, że cały obszar, o który Polk chciał rozszerzyć Stany Zjednoczone, znalazł się pod kontrolą United States Army. Rok później wojnę zakończył traktat z Guadalupe Hidalgo, wynegocjowany przez Nicholasa Trista. Na jego podstawie Meksyk scedował Górną Kalifornię i Nowy Meksyk na rzecz USA, a także potwierdził granicę Teksasu na rzece Rio Grande. W zamian Polk wypłacił południowemu sąsiadowi 15 milionów dolarów oraz około 3 miliony na pokrycie zobowiązań Meksykanów wobec Amerykanów. Cesja walnie przyczyniła się do opracowania klauzuli Wilmota, która opowiadała się za całkowitym zakazem niewolnictwa na wszystkich nowo przyłączonych terenach.

</doc>
<doc id="4282084" url="https://pl.wikipedia.org/wiki?curid=4282084" title="Marzanka wodna">
Marzanka wodna



</doc>
<doc id="4282086" url="https://pl.wikipedia.org/wiki?curid=4282086" title="Jakub Jaworowski">
Jakub Jaworowski

Jakub Jaworowski (ur. 1981) – polski ekonomista i urzędnik państwowy, w latach 2014–2015 podsekretarz i sekretarz stanu w Kancelarii Prezesa Rady Ministrów oraz sekretarz Rady Gospodarczej przy Premierze i Pełnomocnik Premiera do spraw Koordynacji Oceny Skutków Regulacji.
Życiorys.
Absolwent studiów ekonomicznych w Szkole Głównej Handlowej (2006) oraz Polsko-Niemieckiego Forum Akademickiego, w ramach którego studiował finanse na Uniwersytecie Jana Gutenberga w Moguncji. W 2009 ukończył także studia historyczne na Wydziale Historycznym Uniwersytetu Warszawskiego. Absolwent studiów podyplomowych z systemów podatkowych w branży paliwowej. Uczestnik programu Chartered Financial Analyst (CFA).
Od 2006 pracował jako korespondent makroekonomiczny agencji Reuters w Warszawie, następnie w 2011 został ekonomistą Banku BPH. Od 2012 do 2014 zatrudniony jako analityk Departamencie Analiz Strategicznych Kancelarii Prezesa Rady Ministrów.
23 marca 2014 powołany na stanowisko podsekretarza stanu w Kancelarii Premiera. Jednocześnie został sekretarzem Rady Gospodarczej przy Premierze i pełnomocnikiem Premiera do spraw Koordynacji Oceny Skutków Regulacji. W styczniu 2015 awansowany do rangi sekretarza stanu. Zakończył pełnienie funkcji 16 listopada 2015. Następnie rozpoczął pracę jako konsultant i ekspert ds. polityki publicznej w Boston Consulting Group, od sierpnia 2017 przenosząc się do Dubaju.
Syn Krzysztofa Jaworowskiego, profesora geologii, kuzyn Ignacego Jaworowskiego, wieloletniego dyrektora Stadniny w Michałowie. 

</doc>
<doc id="4282092" url="https://pl.wikipedia.org/wiki?curid=4282092" title="3 Dywizja Morska">
3 Dywizja Morska

3 Dywizja Morska (niem. "3. Marine-Infanterie-Division") – niemiecka dywizja morska utworzona 1 kwietnia 1945 r. z 126. i 128. batalionów ochronnych Kriegsmarine oraz niedobitków 163 Dywizja Piechoty.
Dywizja walczyła w składzie 3 Armii Pancernej pod Świnoujściem, Oranienburgiem i na przedpolach stolicy III Rzeszy. Po upadku Berlina skapitulowała pod Kyritz.

</doc>
<doc id="4282094" url="https://pl.wikipedia.org/wiki?curid=4282094" title="Elizabeth Binmore">
Elizabeth Binmore

Elizabeth Binmore (ur. 1860 w Montrealu, zm. 1917) – kanadyjska naukowiec i nauczyciel.
Biografia.
Elizabeth Binmore urodziła się w 1860 w Montrealu, jako córka księgowego Thomasa Binmore’a i Mary C. Binmore. W latach 1875–1878 uczęszczała do McGill Normal School. Zaczęła pracować przed 20 rokiem życia. Uczyła w Bradford, i w protestanckich szkołach, w Clarenceville, Longueuil i Montrealu. Od 1892 r. do 1905 r. była nauczycielką w Montreal Senior School, nauczając tam matematyki, rok później w 1906 uczyła matematyki i nauk ścisłych w Szkole Handlowo-Technicznej.
Binmore dużo bywała w Europie, uczestniczyła w wielu grupach edukacyjnych Alumnae Society of McGill University, której była przewodniczącą w latach 1897–1898. Została wybrana w 1896 na pierwszą kobietę przewodniczącą Stowarzyszenia Nauczycielskiego w Montrealu.
Zmarła w 1917 w wieku 57 lat.

</doc>
<doc id="4282098" url="https://pl.wikipedia.org/wiki?curid=4282098" title="Gunta Latiševa-Čudare">
Gunta Latiševa-Čudare

Gunta Latiševa-Čudare (ur. 9 marca 1995 w Rzeżycy) – łotewska lekkoatletka specjalizująca się w biegach średniodystansowych, uczestniczka igrzysk olimpijskich w Rio de Janeiro (2016).
Życiorys.
Mistrzostwa.
W lipcu 2015 wystąpiła w mistrzostwach Europy U-23, podczas których w biegu na 400 m uzyskała czas 52,60 i nie zakwalifikowała się do finału wyścigu.
Wystąpiła również na uniwersjadzie w 2017, gdzie została wicemistrzynią w biegu na 200 metrów.
Igrzyska olimpijskie.
Wystąpiła w Rio de Janeiro, gdzie wzięła udział w biegu na 400 metrów. W eliminacjach uzyskała czas 53,08, co dało jej 45. miejsce w końcowej klasyfikacji.

</doc>
<doc id="4282099" url="https://pl.wikipedia.org/wiki?curid=4282099" title="Lhünzhub">
Lhünzhub

Lhünzhub, Linzhou (tyb. ལྷུན་གྲུབ་རྫོང་, Wylie: "lhun grub rdzong", ZWPY: "Lhünzhub Zong"; ) – powiat w centralnej części Tybetańskiego Regionu Autonomicznego, w prefekturze Lhasa. W 1999 roku powiat liczył 54 417 mieszkańców.

</doc>
<doc id="4282101" url="https://pl.wikipedia.org/wiki?curid=4282101" title="Zagroda Rybacko-Rolnicza w Toruniu">
Zagroda Rybacko-Rolnicza w Toruniu

Zagroda Rybacko-Rolnicza w Toruniu – oddział Muzeum Etnograficznego im. Marii Znamierowskiej-Prüfferowej w Toruniu
Lokalizacja.
Skansen znajduje się we wschodniej części miasta, w dzielnicy Kaszczorek, przy ul. Turystycznej 132. 
Historia.
Skansen powstał w 1968 roku z inicjatywny ówczesnej dyrektor Muzeum Etnograficznego, Marii Znamierowskiej-Prüfferowej. Powstał on w miejscu istniejącej niegdyś zagrody, która należała do miejscowej, wielopokoleniowej rodziny rybacko-rolniczej. 
Zagroda wpisana jest do gminnej ewidencji zabytków (nr 2159).
Ekspozycja.
Na terenie skansenu znajdują się:
Ekspozycję tę uzupełnia sprzęt pływający: tratwy flisacze, barki koszarki oraz prom.

</doc>
<doc id="4282107" url="https://pl.wikipedia.org/wiki?curid=4282107" title="NRP Guadiana (1914)">
NRP Guadiana (1914)

NRP Guadiana – portugalski niszczyciel z początku XX wieku, jedna z czterech jednostek swojego typu. Okręt został zwodowany 21 września 1914 roku w stoczni Estaleiro Real de Lisboa w Lizbonie, a w skład Marinha Portuguesa wszedł w 1915 roku. Niszczyciel skreślono z listy floty w 1934 roku.
Projekt i budowa.
NRP „Guadiana” był jednym z czterech bliźniaczych niszczycieli, zbudowanych we współpracy z Brytyjczykami. Projekt okrętu powstał w brytyjskiej stoczni Yarrow Shipbuilders i był zbliżony do budowanych dla Royal Navy niszczycieli typu "River".
„Guadiana” zbudowany został w stoczni Yarrow w Glasgow, a następnie przetransportowany w gotowych sekcjach i zmontowany w stoczni Estaleiro Real de Lisboa w Lizbonie. Wodowanie odbyło się 21 września 1914 roku, a do służby w Marinha Portuguesa niszczyciel przyjęto w 1915 roku.
Dane taktyczno-techniczne.
„Guadiana” był niewielkim niszczycielem o długości 73,2 metra, szerokości 7,2 metra i maksymalnym zanurzeniu 2,3 metra. Wyporność standardowa wynosiła 515 ton, zaś pełna 660 ton. Okręt napędzany był przez dwa zestawy turbin parowych Parsonsa o łącznej mocy 11 000 KM, do których parę dostarczały trzy kotły Yarrow. Prędkość maksymalna napędzanego dwiema śrubami okrętu wynosiła 27 węzłów. Okręt mógł zabrać zapas węgla o masie 146 ton, co zapewniało maksymalny zasięg 1600 Mm przy prędkości 15 węzłów.
Na uzbrojenie artyleryjskie okrętu składały się: pojedyncze działo kalibru 100 mm A10 L/45 i dwa pojedyncze działa kal. 76 mm L/40. Uzbrojenie uzupełniały dwa podwójne aparaty torpedowe kal. 450 mm (18 cali). 
Załoga okrętu składała się z 80 oficerów, podoficerów i marynarzy.
Służba.
Po wejściu do służby w 1915 roku niszczyciel otrzymał oznaczenie burtowe „G”. Jednostka została skreślona z listy floty w 1934 roku, po 19 latach służby.

</doc>
<doc id="4282109" url="https://pl.wikipedia.org/wiki?curid=4282109" title="Mário Quina">
Mário Quina

Mário Gentil Quina (ur. 1 stycznia 1930, zm. 8 września 2017) – portugalski żeglarz sportowy. Srebrny medalista olimpijski z Rzymu.
Brał udział w czterech igrzyskach (IO 52, IO 60, IO 68, IO 72). W 1960 był drugi w klasie Star. Płynął wówczas wspólnie z bratem José Manuelem. Olimpijczykiem był również trzeci z braci, Francisco.

</doc>
<doc id="4282110" url="https://pl.wikipedia.org/wiki?curid=4282110" title="Maizhokunggar">
Maizhokunggar

Maizhokunggar, Mozhugongka (tyb. མལ་གྲོ་གུང་དཀར་རྫོང་།, Wylie: "mal gro gung dkar rdzong", ZWPY: "Maizhokunggar Zong"; ) – powiat w centralnej części Tybetańskiego Regionu Autonomicznego, w prefekturze Lhasa. W 1999 roku powiat liczył 40 512 mieszkańców.

</doc>
<doc id="4282111" url="https://pl.wikipedia.org/wiki?curid=4282111" title="Egzekucja w Zwierzyńcu">
Egzekucja w Zwierzyńcu

Egzekucja w Zwierzyńcu – publiczna egzekucja 20 Polaków, dokonana przez Niemców hitlerowskich 2 lutego 1944 roku w Zwierzyńcu, w powiecie zamojskim.
Przebieg zbrodni.
Podczas II wojny światowej i okupacji Polski przez III Rzeszę Niemiecką, 2 lutego 1944 roky oddziały niemieckie dokonały publicznej egzekucji ulicznej 20 Polaków na placu targowym w Zwierzyńcu na Zamojszczyźnie. Egzekucja odbyła się w obecności około 500 osób, przymusowo spędzonych mieszkańców Zwierzyńca.
Zbrodni dokonano pod zarzutem przynależności do ruchu oporu, w odwecie za zabicie szofera i konfidenta gestapo.
Ofiary, przywiezione ciężarówką, były skrępowane po pięć osób drutem kolczastym. Na placu Niemcy kazali im klękać twarzami w kierunku zgromadzonych. Najmłodszą ofiarą egzekucji był 15-letni Tadeusz Pieczykolan z Tereszpola.
Dających oznaki życia dobijał z broni podoficer Gestapo. Jeden z mordowanych, mieszkaniec Tereszpola, krzyknął w kierunku rodaków: "Zawiadomcie moją rodzinę".
Miejsce egzekucji upamiętniono krzyżem i tablicą z nazwiskami ofiar.

</doc>
<doc id="4282112" url="https://pl.wikipedia.org/wiki?curid=4282112" title="Lord of the Lost">
Lord of the Lost

Lord of the Lost – niemiecki zespół rocka gotyckiego pochodzący z Hamburga. Powstał w roku 2007, założony przez frontmana i wokalistę Chrisa Harmsa.
Muzyka Lord of the Lost łączy kilka styli, takich jak metal czy glam rock, z mocnymi akcentami rocka gotyckiego, industrialu ale i muzyki klasycznej. W wywiadach dla magazynu Orkus czy portalu Subexistance, Chris Harms jako inspiracje wymieniał takich artystów jak Rammstein, Marilyn Manson, Nine Inch Nails, Roxette czy Lady Gaga. Zespół będzie reprezentować Niemcy w 67. Konkursie Piosenki Eurowizji (2023).
Historia.
Zespół, założony w 2007 roku, początkowo był projektem solowym. Założyciel, Chris Harms nie był nowicjuszem na scenie muzycznej, uprzednio w latach 1999-2004 był wokalistą i gitarzystą w rockowej grupie Philae a w latach 2004-2007 wokalistą i gitarzystą glam-rockowej grupy The Pleasures, udzielał się także w rozmaitych innych projektach muzycznych, takich jak Big Boy czy Unterart. Po nagraniu kilku pierwszych utworów i publikacji ich na MySpace, Chris zauważył bardzo pozytywne recenzje i doszedł do wniosku, że warto skompletować pełny zespół do występów na żywo. Członków dobrał spośród swoich przyjaciół, również udzielających się na muzycznej scenie Hamburga i przystąpił do nagrywania pierwszego pełnometrażowego albumu. Projekt początkowo nazwany po prostu Lord, z czasem zmienił nazwę, Harms chciał w ten sposób uniknąć potencjalnych konfliktów o nazwę z takimi zespołami jak Lordi czy The Lords.
W roku 2009 ukazał się debiutancki singel "Dry The Rain" poprzedzający wydany ostatecznie w 2010 nakładem niezależnej wytwórni Out of Line pierwszy album grupy zatytułowany "Fears". Jeszcze tego samego roku zespół przystąpił do nagrywania kolejnego albumu, zatytułowanego "Antagony" i udał się na duże turné obejmujące międzynarodowe występy na takich festiwalach jak Wave-Gotik-Treffen, Wacken Open Air czy M'era Luna. Opublikowany wiosną 2011, singel "Sex on Legs" anonsował drugą płytę grupy "Antagony". Album określany jako pierwsze wydawnictwo koncepcyjne ukazał się wkrótce potem, a promowany był trasą koncertową supportującą grupę Mono Inc. zatytułowaną "Viva Hades". Latem 2012 roku zespół opublikował swój trzeci album "Die Tomorrow", a jeszcze przed ukazaniem się tego wydania na rynku rozpoczynają się prace nad czwartą płytą zatytułowaną "From The Flame Into The Fire." W październiku 2012 zespół uczestniczył wraz z Letzte Instanz w ich trasie Ewig-Tour. Kolejne turné rozpoczyna się wiosną, jest to wspólna z Unzucht trasa "Darkness Kills". Jesienią tego samego roku ma miejsce kolejne turné "We are the Lost" tym razem wspólne z zespołem Lost Area a w październiku Lord Of The Lost bierze udział w wydarzeniu "Gothic Meets Klassik" odbywającym się w Leipzig Gewandhaus, wykonując utwory wspólnie z Orkiestrą Symfoniczną Zielonej Góry.
W lutym 2014 następuje istotna zmiana w składzie: perkusista Christian Schellhorn opuszcza grupę, a jego miejsce zajmuje Tobias Mertens. Miesiąc później zespół odbywa swoje pierwsze turné po Stanach Zjednoczonych. Turné to dochodzi do skutku dzięki crowdfundingowi, w ciągu dwóch miesięcy sponsorzy i fani uzbierali ponad 12 tys. dolarów, przekraczając zakładane potrzebne 10 tys. dolarów. Pierwszy czysto akustyczny album grupy, "Swan Songs", ukazuje się w marcu 2015 roku i dociera na 34 pozycję zestawienia GfK_Entertainment_Charts. Nagrania dokonano podczas występów na żywo, w ramach cyklicznej imprezy Out of Line Weekender w Berlinie, która odbyła się w tym samym miesiącu. W roku 2015, Lord of the Lost publikuje EP'kę "Full Metal Whore". Hasłem wiodącym turné promujące płytę było motto „Make Love Make War”, a trasę supportowały takie zespoły jak Darkhaus, Eyes Shut Tight, Vlad In Tears czy Erdling. Efektem tego turné była wydana w grudniu 2015 roku płyta "A Night To Remember – Live Acoustic In Hamburg", w skład publikacji wchodziło DVD i akustyczne live CD.
Pierwszy singel z nadchodzącego nowego albumu "Empyrean", „The Love of God”, ukazał się w maju 2016. Niedługo później odbyło się pierwsze wielkie turné zespołu po Europie "Make Europe Great Again (M.E.G.A.)." Wzięły w nim udział takie gwiazdy jak Combichrist, Filter, czy na koncertach w Niemczech Rabia Sorda. Album ostatecznie ukazuje się pod koniec lipca 2016 roku, i jest drugim w karierze zespołu albumem koncepcyjnym. Wydanie "Empyrean" poprzedziło premierę koncertową na wolnym powietrzu projektu pobocznego uczestników zespołu o nazwie "The Lord Of The Lost Ensemble". Jest to akustyczno-klasyczny zespół wspierany przez muzyków klasycznych, a na tę okoliczność dołączył również były perkusista grupy Christian „Disco” Schellhorn. 
Kolejna ważna zmiana w zespole wydarzyła się w grudniu 2016. Gitarzysta Bo Six ogłosił, że opuszcza zespół z powodu przyczyn prywatnych i zawodowych. Jego miejsce na początku stycznia 2017 zajmuje nowy gitarzysta π (Pi). Nie był to koniec zmian kadrowych: w lipcu 2017 Tobias Mertens ogłosił, że z podobnych przyczyn zaprzestaje działalności w Lord of the Lost, jego miejsce perkusisty na koncertach zajmuje Niklas Kahl (ex Stahlmann, Erdling). Po tych zmianach, we wrześniu 2017, Lord of the Lost wziął udział w brytyjskiej części zatytułowanego "Hell Yeah" turné grupy KMFDM. W październiku zespół miał dołączyć też do amerykańskiej części tej trasy. podczas koncertów Chris Harms i π mieli wystąpić na scenie wraz KMFDM w charakterze gitarzystów, prócz własnego setu Lord of the Lost. Ta część turné nie doszła jednak do skutku ze względu na odmowę przyznania wiz przez rząd Stanów Zjednoczonych.
Zespół gościł w Polsce 23 czerwca 2016 roku w gdańskim klubie B90 oraz 13 lipca 2019 roku w ramach festiwalu Castle Party w Bolkowie.
Pod koniec stycznia 2023, zespół został ogłoszony jednym z dziewięciu uczestników niemieckich eliminacji eurowizyjnych "Unser Lied für Liverpool", do których zgłosił się z piosenką „Blood and Glitter”, wydaną cyfrowo 24 grudnia 2022. 3 marca wystąpił w finale selekcji i zajął pierwsze miejsce, dzięki czemu został wybrany na reprezentanta Niemiec w 67. Konkursie Piosenki Eurowizji, organizowanym w Liverpoolu.

</doc>
<doc id="4282113" url="https://pl.wikipedia.org/wiki?curid=4282113" title="Kriomikroskopia elektronowa">
Kriomikroskopia elektronowa

Kriomikroskopia elektronowa lub mikroskopia krioelektronowa (cryogenic electron microscopy, cryo-EM) – wariant mikroskopii elektronowej pozwalający na obrazowanie makromolekuł z niemal atomową dokładnością. Cryo-EM może osiągać rozdzielczość do 1,25 Å. Możliwe jest – w przeciwieństwie do krystalografii – zobrazowanie ruchomych, heterogennych obiektów oraz zbadanie zmian konformacyjnych danej cząsteczki.
Udoskonalenie tej metody zostało w 2017 r. uhonorowane nagrodą Nobla. Otrzymali ją Jacques Dubochet, Joachim Frank i Richard Henderson.
Klasyczna mikroskopia elektronowa.
Mikroskop elektronowy w swojej zasadzie działania jest bardzo podobny do mikroskopu optycznego. Zawiera soczewki i obiektywy, jednak zamiast światła używa się wiązki elektronów. Występuje działo elektronowe, a soczewki (będące cewkami elektrycznymi, przez które przepływa prąd) wytwarzają pole magnetyczne, przez co skupiają wiązkę elektronów, która ostatecznie utworzy obraz. Dodatkowo ważnym elementem odróżniającym mikroskopy elektronowe od optycznych jest wykonywanie pomiarów w niezbędnej próżni. Maksymalne powiększenie uzyskane przy użyciu mikroskopu optycznego to 2000×, natomiast EM umożliwiają osiągnięcie powiększenia rzędu nawet 3 000 000×.
W skład standardowego mikroskopu elektronowego wchodzą:
Do zwizualizowania obiektu o danej wielkości lub dwóch obiektów oddalonych od siebie o jakąś odległość, trzeba użyć promieniowania elektromagnetycznego o fali krótszej niż ta odległość. Zatem do badań poszczególnych atomów, należy użyć fali o długości krótszej niż 1 Å, co wyklucza wykorzystanie światła widzialnego, które charakteryzuje się długością fali w przedziale 380–750 nanometrów (10−9 m). Elektronów natomiast używa się dlatego, iż odpowiadająca tym cząstkom długość fali (przy takim napięciu przyspieszającym) wynosi 0,2 Å.
Występują dwa główne typy mikroskopów elektronowych – mikroskop elektronowy transmisyjny (TEM – Transmission electron microskopy) i mikroskop elektronowy skaningowy (SEM – scanning electron microscopy).
Próbki biologiczne bardzo słabo oddziałują z elektronami. Do pomiarów SEM wykorzystuje się jedynie suche materiały. Szacuje się, że cząsteczka zanurzona w roztworze wodnym oddziałuje z elektronami tylko 30% mocniej niż sama woda, co stanowi przyczynę niskiego kontrastu obrazowania. Materiały organiczne, które naturalnie wykazują małą zawartość wody (np. pióra, kości) można obrazować bez obróbki, jednak żywe komórki należy utrwalić poprzez wysuszenie np. aldehydem glutarowym. Następnie przestrzenie pozbawione wody wypełnia się etanolem, który jest usuwany z próbek przy pomocy CO2. Po przyklejeniu próbek do podłoża wykonuje się napylenie złotem.
Inną metodą utrwalanie próbek jest barwienie negatywne. Przez wiele lat przygotowanie preparatów polegało na umieszczeniu badanej cząsteczki na podłożu i pokryciu jej cieniutką warstwą soli ciężkiego metalu (np. uranu), który silnie oddziaływał z elektronami. Barwienia negatywnego używa się jedynie przy obserwacjach transmisyjnych, gdy rejestruje się wyłącznie elektrony przechodzące przez próbkę. Warto zwrócić uwagę, że każdy z wymienionych sposobów wiąże się ze zniszczeniem struktury przestrzennej danej cząsteczki.
Mikroskopia elektronowa z zamrażaniem próbki.
W połowie lat 80 XX w. Jacques Dubochet stworzył nową metodę preparowania cząsteczek. Zaproponował zamrażanie cząsteczek w bardzo cienkiej warstwie wody.
Do zalet takiego działania należą m.in. możliwość wizualizacji nie tylko powierzchni, ale także wnętrza cząsteczek, utrzymywanie zamrożonej badanej próbki w naturalnym środowisku (wodnym), unieruchomienie cząsteczek oraz spowolnienie procesu uszkadzania preparatów pod wpływem elektronów. Jednak w dalszym ciągu duży problem stanowi kontrast, który może uniemożliwiać odnalezienie badanych próbek. Aby uzyskać jak najbardziej precyzyjne wyniki Joachim Frank udoskonalił metodę nakładania na siebie poszczególnych obrazów, a Richard Henderson stworzył z nich trójwymiarową wizualizację.
Podłoże, które składa się z nicianej siatki, pokrytej warstwą polimeru i węgla, umieszcza się wewnątrz specjalnego urządzenia, w którym znajduje się płynna substancja wykazująca bardzo niskie temperatury wrzenia i bardzo wysokie przewodnictwo cieplne – najczęściej używa się ciekłego etanu (temp. -183 °C) schładzanego przez ciekły azot (temp. −195,8 °C). Próbka w ułamku sekundy jest zamrażana. Istotne, żeby zamrożenie zachodziło tak szybko, ponieważ to umożliwia powstawanie amorficznego lodu, cząsteczki nie ułożą się w krystaliczną strukturę. Ponadto dzięki tak szybkiemu zamrożeniu można otrzymać cząsteczki w ich naturalnej konformacji i orientacji.
Przebieg tworzenia wizualizacji cząsteczki:
Problemy występujące przed udoskonaleniem metody CryoEM
Jednym z najważniejszych wydarzeń podczas udoskonalania metody Cryo-EM było stworzenie nowego typu kamer umieszczanych wewnątrz mikroskopów elektronowych. Tradycyjnie używano filmu fotograficznego. Następnie pojawiły się półprzewodnikowe kamery, jednak one łatwo ulegały uszkodzeniu pod wpływem promieniowania. Z tego powodu rejestracja obrazów była pośrednia – najpierw elektrony były przekształcane w zdarzenia świetlne, które to następnie były przenoszone do detektora. Detektor rejestrował tylko ok. 20% sygnału z elektronów. Nowy typ kamer, nowe półprzewodniki CMOS, które są dużo bardziej odporne na działanie elektronów umożliwiły rejestrowane bezpośrednie. Kamery są dużo bardziej czułe, rejestrują do 50% elektronów, które docierają. Dodatkową zaletą jest ich szybkość. Dzięki temu zamiast rejestrować jedną ekspozycję trwającą kilka sekund – można rejestrować filmy z 24 klatkami na sekundę. Zdjęcia z długą ekspozycją, w przypadku drgającej cząsteczki są rozmazane, w przypadku nowych kamer otrzymuje się słabe obrazy, jednak stabilne, nieporuszone. W tych kilku kratkach można skorygować ruchy cząsteczek i nałożyć na siebie, dzięki czemu ostatecznie uzyskuje się znacznie ostrzejszy obraz.

</doc>
<doc id="4282117" url="https://pl.wikipedia.org/wiki?curid=4282117" title="Aļona Ribakova">
Aļona Ribakova

Aļona Ribakova (ur. 7 lutego 1991 roku w Rydze) – łotewska pływaczka, uczestniczka igrzysk olimpijskich w Rio de Janeiro (2016). 
Igrzyska olimpijskie.
Zdobyła kwalifikację do igrzysk w Londynie w 2012 roku, jednakowoż nie została do nich dopuszczona. 
Na igrzyskach olimpijskich w Rio de Janeiro w 2016 roku wzięła udział w wyścigu na 200 metrów stylem klasycznym. W eliminacjach uzyskała czas 2:30, 82, co nie dało jej promocji do następnej tury. Zajęła 27. miejsce w końcowej klasyfikacji medalowej. 

</doc>
<doc id="4282122" url="https://pl.wikipedia.org/wiki?curid=4282122" title="Wojciech Frączczak">
Wojciech Frączczak

Wojciech Frączczak (ur. 23 kwietnia 1939) – polski piłkarz, występujący na pozycji bramkarza. Związany z Pogonią Szczecin.
Kariera.
W Pogoni Szczecin grał w 1958 roku oraz w latach 1962–1976. Rozegrał 204 mecze o mistrzostwo I ligi oraz 23 spotkania w II lidze. W II lidze zadebiutował w meczu z Górnikiem Wałbrzych 27 lipca 1958 roku. W I lidze zadebiutował w meczu z Legią Warszawa 15 sierpnia 1962. Po zakończeniu kariery piłkarskiej zajął się szkoleniem bramkarzy, do jego uczniów należeli m.in. Marek Szczech i Radosław Majdan. 
Życie prywatne.
Jest stryjem napastnika Adama Frączczaka. 

</doc>
<doc id="4282123" url="https://pl.wikipedia.org/wiki?curid=4282123" title="NRP Douro (1913)">
NRP Douro (1913)

NRP Douro – portugalski niszczyciel z początku XX wieku, jedna z czterech jednostek typu "Guadiana". Okręt został zwodowany 22 stycznia 1913 roku w stoczni Estaleiro Real de Lisboa w Lizbonie, a w skład Marinha Portuguesa wszedł w tym samym roku. Niszczyciel skreślono z listy floty w 1931 roku.
Projekt i budowa.
NRP „Douro” był jednym z czterech bliźniaczych niszczycieli, zbudowanych we współpracy z Brytyjczykami. Projekt okrętu powstał w brytyjskiej stoczni Yarrow Shipbuilders i był zbliżony do budowanych dla Royal Navy niszczycieli typu "River".
„Douro” zbudowany został w stoczni Yarrow w Glasgow, a następnie przetransportowany w gotowych sekcjach i zmontowany w stoczni Estaleiro Real de Lisboa w Lizbonie. Wodowanie odbyło się 22 stycznia 1913 roku, a do służby w Marinha Portuguesa niszczyciel przyjęto w tym samym roku.
Dane taktyczno-techniczne.
„Douro” był niewielkim niszczycielem o długości 73,2 metra, szerokości 7,2 metra i maksymalnym zanurzeniu 2,3 metra. Wyporność standardowa wynosiła 515 ton, zaś pełna 660 ton. Okręt napędzany był przez dwa zestawy turbin parowych Parsonsa o łącznej mocy 11 000 KM, do których parę dostarczały trzy kotły Yarrow. Prędkość maksymalna napędzanego dwiema śrubami okrętu wynosiła 27 węzłów. Okręt mógł zabrać zapas węgla o masie 146 ton, co zapewniało maksymalny zasięg 1600 Mm przy prędkości 15 węzłów.
Na uzbrojenie artyleryjskie okrętu składały się: pojedyncze działo kalibru 100 mm A10 L/45 i dwa pojedyncze działa kal. 76 mm L/40. Uzbrojenie uzupełniały dwa podwójne aparaty torpedowe kal. 450 mm (18 cali). 
Załoga okrętu składała się z 80 oficerów, podoficerów i marynarzy.
Służba.
Po wejściu do służby w 1913 roku niszczyciel otrzymał oznaczenie burtowe „D”. Jednostka została skreślona z listy floty w 1931 roku, po 18 latach służby.

</doc>
<doc id="4282128" url="https://pl.wikipedia.org/wiki?curid=4282128" title="NRP Douro">
NRP Douro

NRP „Douro” – nazwa noszona na przestrzeni dziejów przez okręty portugalskiej marynarki wojennej. Nazwa pochodzi od rzeki Duero (port. "Douro"):

</doc>
<doc id="4282132" url="https://pl.wikipedia.org/wiki?curid=4282132" title="Sharon Acker">
Sharon Acker

Sharon Acker (ur. 2 kwietnia 1935 w Toronto) – kanadyjska aktorka
Życie Prywatne.
Sharon Acker urodziła się 2 kwietnia 1935 w Toronto. Zaczęła karierę w wieku 19 lat, gdy pracowała dla CBC i National Film Board. W 1956 poślubiła Austina Ronalda Macdonald z którym rozwiodła się w 1973, W tym samym roku poślubiła producenta filmowego i aktora Petera J. Elkingtona, który zmarł w 2001 roku.

</doc>
<doc id="4282134" url="https://pl.wikipedia.org/wiki?curid=4282134" title="Raduza">
Raduza



</doc>
<doc id="4282137" url="https://pl.wikipedia.org/wiki?curid=4282137" title="NRP Vouga (1920)">
NRP Vouga (1920)

NRP Vouga – portugalski niszczyciel z dwudziestolecia międzywojennego, jedna z czterech jednostek typu "Guadiana". Okręt został zwodowany 19 kwietnia 1920 roku w stoczni Estaleiro Real de Lisboa w Lizbonie, a w skład Marinha Portuguesa wszedł w tym samym roku. Niszczyciel zatonął 1 maja 1931 roku.
Projekt i budowa.
NRP „Vouga” był jednym z czterech bliźniaczych niszczycieli, zbudowanych we współpracy z Brytyjczykami. Projekt okrętu powstał w brytyjskiej stoczni Yarrow Shipbuilders i był zbliżony do budowanych dla Royal Navy niszczycieli typu "River".
„Vouga” zbudowany został w stoczni Yarrow w Glasgow, a następnie przetransportowany w gotowych sekcjach i zmontowany w stoczni Estaleiro Real de Lisboa w Lizbonie. Wodowanie odbyło się 19 kwietnia 1920 roku, a do służby w Marinha Portuguesa niszczyciel przyjęto w tym samym roku.
Dane taktyczno-techniczne.
„Vouga” był niewielkim niszczycielem o długości 73,2 metra, szerokości 7,2 metra i maksymalnym zanurzeniu 2,3 metra. Wyporność standardowa wynosiła 515 ton, zaś pełna 660 ton. Okręt napędzany był przez dwa zestawy turbin parowych Parsonsa o łącznej mocy 11 000 KM, do których parę dostarczały trzy kotły Yarrow. Prędkość maksymalna napędzanego dwiema śrubami okrętu wynosiła 27 węzłów. Okręt mógł zabrać zapas węgla o masie 146 ton, co zapewniało maksymalny zasięg 1600 Mm przy prędkości 15 węzłów.
Na uzbrojenie artyleryjskie okrętu składały się: pojedyncze działo kalibru 100 mm A10 L/45 i dwa pojedyncze działa kal. 76 mm L/40. Uzbrojenie uzupełniały dwa podwójne aparaty torpedowe kal. 450 mm (18 cali). 
Załoga okrętu składała się z 80 oficerów, podoficerów i marynarzy.
Służba.
Po wejściu do służby w 1920 roku niszczyciel otrzymał oznaczenie burtowe „V”. Okręt zatonął 1 maja 1931 roku.

</doc>
<doc id="4282142" url="https://pl.wikipedia.org/wiki?curid=4282142" title="NRP Vouga">
NRP Vouga

NRP „Vouga” – nazwa noszona na przestrzeni dziejów przez okręty portugalskiej marynarki wojennej. Nazwa pochodzi od rzeki Vouga:

</doc>
<doc id="4282144" url="https://pl.wikipedia.org/wiki?curid=4282144" title="Łotewska Akademia Nauk">
Łotewska Akademia Nauk

Łotewska Akademia Nauk (łot. "Latvijas Zinātņu akadēmija") – instytucja naukowa skupiająca ponad 300 naukowców z Łotwy i innych krajów prowadząca badania w zakresie nauk przyrodniczych, inżynierii, nauk społecznych i humanistycznych. Została założona w 1946 roku. Siedzibą Akademii jest znany w Rydze wieżowiec Akademii Nauk Łotwy.
Historia.
Próby założenia akademii nauk na Łotwie sięgają początków XIX wieku, ale Łotewska Akademia Nauk powstała dopiero od 14 lutego 1946 roku. Początkowo składała się zarówno z indywidualnych członków jak i instytucji badawczych. Od 14 lutego 1992 roku Łotewska Akademia Nauk (Academia Scientiarum Latviensis) funkcjonuje jako stowarzyszenie naukowców zgodnie z nowo opracowanym statutem. Akademia reprezentuje Łotwę w Międzynarodowej Radzie Nauki (ICSU), w All European Academies (ALLEA), w World Federation of Scientists (WFS), w Międzynarodowej Unii Akademickiej (UAI).
Członkowie.
Zgodnie ze statutem Akademia składa się ze 100 pełnoprawnych członków, którzy nie skończyli 70 lat. Zazwyczaj połowa członków LAS to profesorowie uniwersyteccy z Łotwy. Od 1990 roku najwybitniejsi przedstawiciele kultury i nauki na Łotwie są wybierani honorowymi członkami Akademii. Wśród zagranicznych członków znajdują się wybitni naukowcy i twórcy z 22 krajów (2005).
Nagrody Łotewskiej Akademii Nauk.
Najwyższym wyróżnieniem przyznawanym przez Akademię za wybitne osiągnięcia twórcze jest Wielki Medal. Odznaczenie jest odlewane z brązu, na awersie jest herb Akademii z napisem "Academia Scientiarum Latviensis," a na rewersie są grawerowane dane i data przyznania medalu. Od 2013 roku w ramach współpracy z Fundacją Borisa i Ināry Teterevu każdy zwycięzca Wielkiego Medalu Łotewskiej Akademii Nauk otrzymuje nagrodę pieniężną w wysokości 10 000 euro.

</doc>
<doc id="4282148" url="https://pl.wikipedia.org/wiki?curid=4282148" title="Nyêmo">
Nyêmo

Nyêmo, Nimu (tyb. སྙེ་མོ་རྫོང་, Wylie: "snye mo rdzong", ZWPY: "Nyêmo Zong"; ) – powiat w centralnej części Tybetańskiego Regionu Autonomicznego, w prefekturze Lhasa. W 1999 roku powiat liczył 28 886 mieszkańców.

</doc>
<doc id="4282156" url="https://pl.wikipedia.org/wiki?curid=4282156" title="Thomas C. Südhof">
Thomas C. Südhof



</doc>
<doc id="4282158" url="https://pl.wikipedia.org/wiki?curid=4282158" title="Qüxü">
Qüxü

Qüxü, Qushui (tyb. ཆུ་ཤུར་རྫོང་།, Wylie: "chu shur rdzong", ZWPY: "Quxur Zong"; ) – powiat w centralnej części Tybetańskiego Regionu Autonomicznego, w prefekturze Lhasa. W 1999 roku powiat liczył 32 150 mieszkańców.

</doc>
<doc id="4282199" url="https://pl.wikipedia.org/wiki?curid=4282199" title="Ralph M. Steinman">
Ralph M. Steinman



</doc>
<doc id="4282200" url="https://pl.wikipedia.org/wiki?curid=4282200" title="Kevin Fiala">
Kevin Fiala

Kevin Fiala (ur. 22 lipca 1996 w St. Gallen) – hokeista szwajcarski czeskiego pochodzenia, gracz ligi NHL, reprezentant Szwajcarii.

</doc>
<doc id="4282203" url="https://pl.wikipedia.org/wiki?curid=4282203" title="Robert C. Gallo">
Robert C. Gallo



</doc>
<doc id="4282206" url="https://pl.wikipedia.org/wiki?curid=4282206" title="Stanley N. Cohen">
Stanley N. Cohen



</doc>
<doc id="4282207" url="https://pl.wikipedia.org/wiki?curid=4282207" title="Artur Najfonow">
Artur Najfonow

Artur Edikowicz Najfonow (ros. Артур Эдикович Найфонов; ur. 10 maja 1997) – rosyjski zapaśnik startujący w stylu wolnym. Brązowy medalista olimpijski z Tokio 2020 w kategorii 86 kg. Brązowy medalista mistrzostw świata w 2019 i 2021. Zdobył złoty medal na mistrzostwach Europy w 2018, 2020 i 2021. Triumfator igrzysk wojskowych w 2019. Wygrał wojskowe MŚ w 2021. Mistrz świata juniorów w 2017. Wicemistrz świata U-23 w 2018 roku.
Mistrz Rosji w 2019 i 2021; drugi w 2018 roku.

</doc>
<doc id="4282208" url="https://pl.wikipedia.org/wiki?curid=4282208" title="Rosalyn S. Yalow">
Rosalyn S. Yalow



</doc>
<doc id="4282209" url="https://pl.wikipedia.org/wiki?curid=4282209" title="Howard M. Temin">
Howard M. Temin



</doc>
<doc id="4282212" url="https://pl.wikipedia.org/wiki?curid=4282212" title="John F. Enders">
John F. Enders



</doc>
<doc id="4282214" url="https://pl.wikipedia.org/wiki?curid=4282214" title="Walter Halbritter">
Walter Halbritter

Walter Halbritter (ur. 17 listopada 1927 w Hoym, pow. Aschersleben, zm. 11 kwietnia 2003) – niemiecki funkcjonariusz SED i wieloletni szef Urzędu ds. Cen NRD.
Życiorys.
Urodził się w rodzinie pracowników rolnych, uczęszczał do szkoły podstawowej (1934-1942) i przeszedł szkolenie pracownika administracji (1942-1944). Został powołany do Służby Pracy Rzeszy ("Reichsarbeitsdienst", RAD) (1944) i Wehrmachtu (1944-1945). Przebywał w niewoli angielskiej w Szlezwiku-Holsztynie oraz Belgii (1945).
Po powrocie pracował jako robotnik rolny w Volpe (1946), i urzędnik (1946-1950). Wstąpił do SED (1946-) i FDJ (1948-1953). W Starostwie Powiatowym w Ballenstedt był statystykiem pow. (-1950). Po studiach w zakresie finansów w Niemieckiej Akademii Administracji ("Deutsche Verwaltungsakademie" – DVA) w Forst Zinna (1950-1951) pełnił funkcję kierownika działu w Głównym Zarządzie Budżetu w Ministerstwie Finansów NRD (1951-1954). Od 1954 był pracownikiem politycznym Komitetu Centralnego SED, od 1955 w charakterze instruktora, kier. Sektora (1957-1960), ostatnio zastępca kier. Wydziału Planowania, Finansów i Rozwoju Technicznego (1960-1961). W międzyczasie studiował na Uniwersytecie Humboldta ("Humboldt-Universität") i Wyższej Szkole Ekonomicznej ("Hochschule für Ökonomie") w Berlinie (1952-1957), uzyskując dyplom z ekonomii.
W latach był wiceministrem finansów (1961-1963), wiceprzewodniczącym Państwowej Komisji Planowania i przew. Komitetu ds. Pracy i Wynagrodzeń (-1965), oraz ministrem i szefem Urzędu ds. Cen przy Radzie Ministrów NRD ("Ministerrat der DDR") (1965-1989).
Był członkiem KC SED (1967-1989), zastępcą członka Biura Politycznego KC SED (1967-1973), członkiem Prezydium Rady Ministrów NRD (1967-1989), i deputowanym do Izby Ludowej NRD ("Volkskammer") (1967-1990).
W randze sekretarza stanu wspomagał premiera Hansa Modrowa w przygotowania rozmów przy Centralnym Okrągłym Stole i współpracował z Komitetem ds. Uchwał Ministerstwa Bezpieczeństwa Publicznego i powstałym na jego bazie Urzędem Bezpieczeństwa Narodowego ("Amt für Nationale Sicherheit") (1989-1990).
Z racji sprawowanych funkcji był „skoszarowany” w partyjno-rządowym osiedlu kierownictwa NRD - Osiedlu Leśnym pod Bernau. Walter Halbritter został pochowany 28 kwietnia 2003 na cmentarzu w Seelow.

</doc>
<doc id="4282216" url="https://pl.wikipedia.org/wiki?curid=4282216" title="José Manuel Quina">
José Manuel Quina

José Manuel Gentil Quina (ur. 3 października 1935) – portugalski żeglarz sportowy. Srebrny medalista olimpijski z Rzymu.
Brał udział w trzech igrzyskach (IO 60, IO 68, IO 72). W 1960 był drugi w klasie Star. Płynął wówczas wspólnie z bratem Mário. Olimpijczykiem był również trzeci z braci, Francisco.

</doc>
<doc id="4282227" url="https://pl.wikipedia.org/wiki?curid=4282227" title="Liczba deficytowa">
Liczba deficytowa

Liczba deficytowa (liczba niedostateczna) – liczba naturalna, której suma (dodatnich) dzielników jest mniejsza od dwukrotności tej liczby, to znaczy zachodzi dla niej nierówność formula_1 gdzie formula_2 to funkcja sigma.
Liczbami deficytowymi są liczby pierwsze oraz ich potęgi, a także dzielniki liczb doskonałych i deficytowych, w szczególności deficytowe są potęgi dwójki. W parze liczb zaprzyjaźnionych większa z nich jest deficytowa.
Istnieje nieskończenie wiele liczb deficytowych, zarówno parzystych, jak i nieparzystych. W przedziale formula_3 jest przynajmniej jedna liczba deficytowa.

</doc>
<doc id="4282233" url="https://pl.wikipedia.org/wiki?curid=4282233" title="Język mehri">
Język mehri

Język mehri (mahri) – aktualnie najliczniej reprezentowany język współczesny południowoarabski, używany na terenie krajów takich jak: Jemen, Kuwejt, Oman oraz Arabia Saudyjska przez 182 tys. ludzi. Według Ethnologue jego znajomość jest w zaniku.
Dialekty.
W obrębie głównych dialektów można zauważyć różnice pomiędzy odmianami miejskimi a beduińskimi.

</doc>
<doc id="4282243" url="https://pl.wikipedia.org/wiki?curid=4282243" title="Zamek w Elvas">
Zamek w Elvas

Zamek w Elvas (port: "Castelo de Elvas") – średniowieczna fortyfikacja militarna w Portugalii, w parafii Alcáçova, w gminie Elvas. Jest to część pierwszej linii obrony w portugalskiego Alentejo przed Hiszpanią, w połączeniu z fortami wojskowymi Ouguela, Campo Maior, Olivença i Juromenha.
Budynek jest klasyfikowany jako Pomnik Narodowy od 1906. 

</doc>
<doc id="4282244" url="https://pl.wikipedia.org/wiki?curid=4282244" title="Platyceps">
Platyceps

 
Platyceps – rodzaj węża z podrodziny Colubrinae w rodzinie połozowatych (Colubridae). 
Zasięg występowania.
Rodzaj obejmuje gatunki występujące w Bułgarii, Chorwacji, Bośni i Hercegowinie, Czarnogórze, Macedonii Północnej, Albanii, Grecji, na Cyprze, w Turcji, Egipcie, Libii, Algierii, Sudanie, Czadzie, Etiopii, Erytrei, Kenii, Ugandzie, Kamerunie, Somalii, Etiopii, Dżibuti, Syrii, Izraelu, Jordanii, Libanie, Arabii Saudyjskiej, Jemenie, Omanie, Zjednoczonych Emiratach Arabskich, Rosji, Gruzji, Armenii, Azerbejdżanie, Pakistanie, Kuwejcie, Bahrajnie, Iraku, Iranie, Afganistanie, Kazachstanie, Turkmenistanie, Uzbekistanie, Tadżykistanie, Kirgistanie i Indiach.
Systematyka.
Podział systematyczny.
Do rodzaju należą następujące gatunki: 
Przypisy.
 

</doc>
<doc id="4282246" url="https://pl.wikipedia.org/wiki?curid=4282246" title="Pal Lasonczi">
Pal Lasonczi



</doc>
<doc id="4282250" url="https://pl.wikipedia.org/wiki?curid=4282250" title="Kyryło Mieszkow">
Kyryło Mieszkow

Kyryło Andrijowycz Mieszkow (ukr. Кирило Андрійович Мєшков) – ukraiński zapaśnik walczący w stylu wolnym. Brązowy medalista mistrzostw Europy w 2018 roku.

</doc>
<doc id="4282254" url="https://pl.wikipedia.org/wiki?curid=4282254" title="Dukielka">
Dukielka



</doc>
<doc id="4282256" url="https://pl.wikipedia.org/wiki?curid=4282256" title="Air Atlantis">
Air Atlantis

Air Atlantis – była portugalską czarterową linią lotniczą działającą od 1 maja 1985 r. do 30 kwietnia 1993 r. Jej całościowym właścicielem były linie lotnicze TAP Portugal. Do jej floty należały samoloty Boeing 727-200 oraz Boeing 737-200 i 737-300. W 1993 r. TAP Portugal zdecydował się na restrukturyzację, w wyniku której linie Air Atlantis zostały zlikwidowane.
W czasie swojej działalności oferowała loty m.in. do Amsterdamu, Bristolu, Brukseli, Dublina, Düsseldorfu, Exeter, Frankfurtu, Glasgow, Hamburga, Kopenhagi, Londynu, Manchesteru, Monachium, Newcastle, Stuttgartu, Sztokholmu i Zurychu oraz portugalskich portów lotniczych, głównie do Faro.

</doc>
<doc id="4282262" url="https://pl.wikipedia.org/wiki?curid=4282262" title="Platyceps najadum">
Platyceps najadum



</doc>
<doc id="4282264" url="https://pl.wikipedia.org/wiki?curid=4282264" title="Język silte">
Język silte

Język silte (gurage wschodni, silt’e, selti) – język etiopski z grupy południowej transwersalnej, którym posługuje się ponad 900 tys. osób. Jest nauczany w szkołach podstawowych i średnich w Etiopii. Jest zapisywany pismem etiopskim, podobnie jak język amharski.

</doc>
<doc id="4282267" url="https://pl.wikipedia.org/wiki?curid=4282267" title="Abel P. Upshur">
Abel P. Upshur

Abel Parker Upshur (ur. 17 czerwca 1790 w hrabstwie Northampton, zm. 28 lutego 1844 na Potomaku) – amerykański polityk.
Życiorys.
Studiował na Uniwersytecie Yale i w Princeton. Ukończył prawo, został przyjęty do palestry i otworzył prywatną praktykę w Richmond. Zaangażował się wówczas w działalność polityczną, zasiadając w legislaturze stanowej Wirginii w latach 1812–1813 i pełniąc funkcję prokuratora. Bezskutecznie ubiegał się o miejsce w Izbie Reprezentantów. W 1826 został członkiem sądu stanowego. 
W 1841 John Tyler mianował go sekretarzem Marynarki Wojennej. Po dwóch latach prezydent zaproponował mu stanowisko sekretarza stanu. Senat zatwierdził jego kandydaturę dopiero w styczniu 1844.
Upshur zmarł podczas rejsu Potomakiem, w wyniku eksplozji broni na statku USS Princeton.

</doc>
<doc id="4282277" url="https://pl.wikipedia.org/wiki?curid=4282277" title="Mark Hall">
Mark Hall

Mark John Hall (ur. 11 stycznia 1997) – amerykański zapaśnik walczący w stylu wolnym. Złoty medalista mistrzostw panamerykańskich w 2018. Mistrz świata juniorów w 2016 i 2017 i kadetów w 2014 roku.
Zawodnik Apple Valley High School z Apple Valley i Pennsylvania State University. Trzy razy All-American w NCAA Division I; pierwszy w 2017; drugi w 2018 i 2019 roku.

</doc>
<doc id="4282280" url="https://pl.wikipedia.org/wiki?curid=4282280" title="Język maj">
Język maj

Język maj (maay, mai mai, rahanweyn) – język kuszycki z grupy wschodniej, którym posługują się niecałe 2 miliony ludzi w Somalii.

</doc>
<doc id="4282282" url="https://pl.wikipedia.org/wiki?curid=4282282" title="Olenderski Park Etnograficzny w Wielkiej Nieszawce">
Olenderski Park Etnograficzny w Wielkiej Nieszawce

Olenderski Park Etnograficzny w Wielkiej Nieszawce – jeden z oddziałów Muzeum Etnograficznego im. Marii Znamierowskiej-Prüfferowej w Toruniu, pierwszy w Polsce skansen poświęcony osadnictwu olenderskiemu rozwijającemu się od XVI w.
Lokalizacja.
Park znajduje się w województwie kujawsko-pomorskim, w powiecie toruńskim, w gminie Wielka Nieszawka.
Historia.
Budowę skansenu rozpoczęto w 2011 roku z inicjatywy dyrekcji Muzeum Etnograficznego w Toruniu, samorządu województwa kujawsko-pomorskiego, który jest jego organizatorem oraz wójta gminy Wielka Nieszawka. Na siedzibę skansenu wybrano Wielką Nieszawkę pod Toruniem, która posiada bogatą historię związaną z osadnictwem olenderskim i menonitami. Ich obecność odnotowana została w tej wsi już na początku XVII w. Do końca II wojny światowej był to jeden z głównych ośrodków życia tej społeczności, która założyła tu gminę wyznaniową wraz z domem modlitwy. Pozostałością po nich jest włączony w obręb OIenderskiego Parku Etnograficznego cmentarz menonicki. 
Park odtwarza fragment krajobrazu kulturowego nadwiślańskiej wsi z przełomu XIX i XX w. Na powierzchni ponad 5 ha, zrekonstruowano olenderską wieś o najbardziej charakterystycznym układzie, tzw. rzędówkę bagienną. 
Uroczyste otwarcie skansenu odbyło się w dniach 12 i 13 maja 2018 roku.
Ekspozycja.
Na terenie skansenu znajdują się trzy zagrody, składające się z sześciu zabytkowych budynków mieszkalnych i gospodarskich z XVIII i XIX w. Przeniesione zostały z terenu Doliny Dolnej Wisły i pochodzą z XVIII i XIX w.:

</doc>
<doc id="4282283" url="https://pl.wikipedia.org/wiki?curid=4282283" title="Artur Naifonov">
Artur Naifonov



</doc>
<doc id="4282284" url="https://pl.wikipedia.org/wiki?curid=4282284" title="Șerpeni (Mołdawia)">
Șerpeni (Mołdawia)

Șerpeni – wieś w Mołdawii, w rejonie Anenii Noi. 
Położenie i opis.
Wieś leży w rejonie Anenii Noi, w odległości 50 km od Kiszyniowa, na prawym brzegu Dniestru.
W 1985 r. w miejscowości wzniesiony został pomnik nagrobny żołnierzy radzieckich poległych podczas operacji jasko-kiszyniowskiej na tym odcinku walk. Łączną liczbę poległych i zaginionych, których nazwisko wypisano na tablicach stanowiących część kompleksu, szacuje się na 11 tys. osób. W 2004 r. został on zastąpiony nowym, obszerniejszym kompleksem pomnikowym z marmurową kaplicą i dzwonnicą.
Demografia.
W 2004 r. w miejscowości żyło 3585 osób. Zdecydowana większość, 3544, zadeklarowały narodowość mołdawską, ponadto 14 wskazało narodowość ukraińską, 10 - rosyjską, 8 - gagauzką, 6 - rumuńską, dwie - bułgarską, a jedna wybrała odpowiedź "inna lub brak deklaracji". 

</doc>
<doc id="4282286" url="https://pl.wikipedia.org/wiki?curid=4282286" title="Sikorka (film 1944)">
Sikorka (film 1944)

Sikorka (ros. Синица) – radziecki czarno-biały krótkometrażowy film animowany z 1944 roku w reżyserii Mstisława Paszczenki i Aleksandra Iwanowa powstały na podstawie baśni Iwana Kryłowa o tej samej nazwie.

</doc>
<doc id="4282293" url="https://pl.wikipedia.org/wiki?curid=4282293" title="Michaela Beck">
Michaela Beck

Michaela Hope Beck (ur. 5 lutego 2000) – amerykańska zapaśniczka walcząca w stylu wolnym. Brązowa medalistka mistrzostw panamerykańskich w 2018. Czwarta w Pucharze Świata w 2022 roku.

</doc>
<doc id="4282294" url="https://pl.wikipedia.org/wiki?curid=4282294" title="Kiril Mieshkov">
Kiril Mieshkov



</doc>
<doc id="4282297" url="https://pl.wikipedia.org/wiki?curid=4282297" title="Język ale">
Język ale

Język ale (dabosse, dobase, dullaj, gobeze, qawko, werizoid, "pejoratywnie": gawwada, kawwada) – język wschodniokuszycki używany w Etiopii przez blisko 90 tysięcy osób z Regionu Narodów, Narodowości i Ludów Południa po zachodniej stronie jeziora Czamo.

</doc>
<doc id="4282298" url="https://pl.wikipedia.org/wiki?curid=4282298" title="Jeremiah S. Black">
Jeremiah S. Black

Jeremiah Sullivan Black (ur. 10 stycznia 1810 w hrabstwie Somerset, zm. 19 sierpnia 1883 w Yorku) – amerykański polityk.
Życiorys.
Urodził się 10 stycznia 1810 roku na terenie hrabstwa Somerset. Otrzymał wykształcenie w powszechnych szkołach, studiował nauki prawne i został przyjęty do palestry. W 1842 roku został prezesem sądu okręgowego w Pensylwanii. Dziewięć lat później został prezesem stanowego Sądu Najwyższego. W 1857 roku James Buchanan zaproponował mu stanowisko prokuratora generalnego. Po trzech latach został mianowany sekretarzem stanu. Po zakończeniu kadencji prezydenckiej otrzymał nominację do Sądu Najwyższego, jednak Senat nie zaakceptował jego kandydatury. Zmarł 19 sierpnia 1883 roku w Yorku.

</doc>
<doc id="4282301" url="https://pl.wikipedia.org/wiki?curid=4282301" title="Défiler">
Défiler

Défiler – singel belgijskiego muzyka Stromae’a, wydany 27 kwietnia 2018 roku przez Mosaert.
Teledysk.
Teledysk do utworu zrealizowany przez Luka Juniora Tama i Sachę Wiernik został opublikowany 26 kwietnia 2018 roku. Choreografem teledysku została Mariona Motina. Teledysk został wyprodukowany przez Mosaert.

</doc>
<doc id="4282302" url="https://pl.wikipedia.org/wiki?curid=4282302" title="Krzysztof Bojko (ksiądz)">
Krzysztof Bojko (ksiądz)

Krzysztof Jerzy Bojko (ur. 27 stycznia 1963 we Wrocławiu, zm. 10 listopada 2013 w Jeleniej Górze) – polski ksiądz katolicki, harcmistrz, działacz środowisk harcerskich i kresowych, autor prac o historii polskiego ruchu harcerskiego.
Życiorys.
Młodość.
W 1970 rozpoczął naukę w Szkole Podstawowej nr 45 we Wrocławiu, a po jej ukończeniu kontynuował naukę w II Liceum Ogólnokształcącym im. Piastów Śląskich we Wrocławiu, uczęszczając do klasy humanistycznej. W tym okresie wstąpił do harcerstwa, najpierw w 1973 działając w drużynie zuchowej, a rok później w drużynie harcerskiej, gdzie zdobywał kolejne sprawności i stopnie. Działalność harcerską rozpoczynał w 27. Wrocławskiej Drużynie Harcerskiej (WDH) im. Mariana Langiewicza, pełniąc w niej funkcję zastępowego. Od 1979, już jako instruktor harcerski, był jej drużynowym. W 1981 został drużynowym 72. WDH im. Andrzeja Romockiego. Dzięki jego działalności drużyna ta stała się zalążkiem przyszłego szczepu i hufca „Wigry”.
W listopadzie 1981 został członkiem Kręgu Instruktorów Harcerskich im. Andrzeja Małkowskiego postulującego odkomunizowanie ruchu harcerskiego i przywrócenie zasady tolerancji religijnej oraz powrót do metod wychowawczych wypracowanych przez skauting. Odrzucenie tych postulatów przez Związek Harcerstwa Polskiego sprawiło, iż Krąg stał się de facto niezależną organizacją, pozostając formalnie w strukturach Związku.
Praca duszpasterska i społeczna.
W 1982 wstąpił do Metropolitalnego Wyższego Seminarium Duchownego we Wrocławiu. Jako kleryk kontynuował działalność harcerską, angażując się w tworzenie kręgów starszoharcerskich. W tym celu rozpoczął 12 września 1984 organizowanie Harcerskiego Ruchu Liturgicznego. Bazując na programie działającej już w Lublinie organizacji harcerskiej „Zawisza”, dążył do stworzenia we Wrocławiu podobnej organizacji harcerskiej opartej na zasadach religii rzymskokatolickiej. Ponadto założył w seminarium Harcerski Krąg Klerycki oraz współorganizował Duszpasterstwo Harcerskie we Wrocławiu. W latach 1986–1988 zaangażował się w organizację Krajowego Porozumienia Kręgów Kleryckich przy krajowym Duszpasterstwie Harcerskim. Po otrzymaniu święceń kapłańskich 21 maja 1988 i rozpoczęciu pracy duszpasterskiej został przewodniczącym Porozumienia Kręgów Kleryckich. Poparł powstały w 1989 Związek Harcerstwa Rzeczypospolitej.
Pracę duszpasterską podjął w parafii pw. Aniołów Stróżów w Wałbrzychu, pozostając aktywnym działaczem harcerskim, najpierw jako komendant szczepu, a następnie komendant Związku Drużyn Męskich ZHR „Wadmal” w Wałbrzychu. Sprawował również funkcję Rejonowego Duszpasterza Harcerskiego. W 1992 został mianowany Diecezjalnym Duszpasterzem Harcerskim nowo powstałej Diecezji Legnickiej. W 1993 otrzymał nominację na Kapelana Zespołu Głównej Kwatery Harcerzy ZHR, został także członkiem Rady Krajowej Duszpasterstwa Młodzieży Harcerskiej. W czasie III Walnego Zjazdu ZHR, który odbywał się w dniach 26-28 lutego 1993 w Warszawie, został wybrany do Rady Naczelnej ZHR i powołany do Na­czelnictwa w charakterze kierownika Wydziału Duszpasterskiego. Równocześnie został wybrany przewodniczącym Związkowej Rady Duszpasterskiej. Zjazd wybrał go na członka Komisji Statutowej, a także członka Komisji Instruktorskiej Dolnośląskiej Chorągwi Harcerzy. Uczestnicząc w IV Zjeździe ZHR, który odbywał się 25-26 lutego 1995 w Warszawie, zrezygnował z prac we Władzach Naczelnych ZHR na tle różnic światopoglądowych.
W 1994 został przeniesiony do parafii św. Michała Archanioła w Polkowi­cach, a w 1995 do parafii św. Jana Chrzciciela w Zgorzelcu, gdzie zorganizował kolejną drużynę harcerską. W 1996 został skierowany do pracy duszpasterskiej w parafii Podwyższenia Krzyża Świętego w Legnicy, gdzie kierował Białą Służbą, jako jej komendant, oraz utworzył nowe drużyny harcerskie. W 1999 współtworzył Dolnośląski Hufiec Harcerzy „Zachód”. Jako Diecezjalny Duszpa­sterz Harcerski Diecezji Legnickiej i Komendant Dolnośląskiego Hufca „Zachód” otoczył opieką były obóz koncentracyjny „Gross Rosen” w Rogoźnicy – miej­sce męczeńskiej śmierci pierwszego naczelnika Szarych Szeregów, Floriana Mar­ciniaka.
Nowy etap działalności duszpasterskiej i publicznej nastąpił w 2002, kiedy to ks. Krzysztof Bojko został mianowany proboszczem parafii Przemienienia Pańskiego w Białej. Obok pracy ze środowiskiem harcerskim założył kolejne drużyny, rozwinął na szeroką skalę współpracę ze środowiskiem kresowian i sybiraków. Dążąc do popularyzacji kultury i historii Kresów II Rzeczypospolitej, zakładał organizacje kresowe, organizując dla nich coroczne spotkania, m.in. Wrześniowe Kresowiana. Był pomysłodawcą założenia Stowarzyszenia „Kresy – Przeszłość i Przyszłość”, objął również funkcje jego wiceprezesa. Kontakty ze środowiskiem harcerskim Litwy i Ukrainy sprawiły, że podjął się funkcji kapelana Towarzystwa Miłośników Lwowa i Kresów Południowo-Wschodnich, a także Towarzystwa Miłośników Wilna i Ziemi Wileńskiej. Ponadto, w celu archiwizacji dokumentów związanych z życiem kresowian, dążył do utworzenia Muzeum Dokumentacji Kresów Wschodnich, pragnąc, by jego siedziba znalazła się w Legnicy.
Śmierć.
Zmarł 10 listopada 2013 po ciężkiej chorobie. Został pochowany na Cmentarzu Świętej Rodziny we Wrocławiu.
Praca naukowa.
Na seminarium naukowym historii Kościoła, prowadzonym przez ks. prof. Kazimierza Dolę i adiunkta ks. dra Józefa Patera w Metropolitalnym Wyższym Seminarium Duchownym we Wrocławiu, napisał pracę magisterską pt.: "„Udział duchowieństwa katolickiego w polskim ruchu harcerskim w latach 1911–1920"”. W czasie pracy nad magisterium, używając pseudonimu „Jerzy Mikulicz”, opublikował w czasopiśmie Duszpasterstwa Harcerskiego „Czuwajmy” kilka artykułów o kapelanach harcerskich, m.in. o bpie Władysławie Bandurskim, Gerardzie Szmydzie, bł. Stefanie Frelichowskim czy Ignacym Skorupce. W 1997 obronił na Papieskim Wydziale Teologicznym we Wrocławiu pracę doktorską pt".: „Działalność duchowieństwa katolickiego w Związku Harcerstwa Polskiego w latach 1921–1939”." Jej recenzent, prof. Tomasz Strzembosz, uznał, że wypełniła lukę w historiografii harcerstwa polskiego ze względu na dotychczasowy „brak poważnych prac syntetycznych, ogarniających całość zjawiska oraz gruntownych analiz poszczególnych zagadnień”. W dalszej pracy naukowej zajął się uzupełnieniem obrazu harcerstwa polskiego o jego działalność na terenie Litwy w pierwszych latach II wojny świa­towej. Przeprowadzając kwerendę w archiwach litewskich, napisał dość obszerny artykuł "Harcerstwo polskie na Li­twie w latach 1939–1941".
Działalność publicystyczna.
Publicystyka ks. Krzysztofa Bojko dotykała kwestii programu pracy wychowawczej i religijnej, kreśliła program polskiego harcerstwa, w którym naczelną zasadą wychowania integralnego miał być rozwój religijny, moralny, intelektualny i fizyczny harcerzy, a wychowanie prospołeczne w harcerstwie miało prowadzić przez system małych wspólnot do wychowania prorodzinnego i patriotycznego. Charakterystyczną cechą metody wychowawczej w harcerstwie, zdaniem ks. hm. Krzysztofa Bojko,powinna być wzajemność, pośredniość, stopniowość, wszechstronność, pozytywność oraz otwarcie na świat, ludzi i przyrodę. Jako kapłan i kapelan ZHR-u wydał „Podręcznik duszpasterza harcerskiego”. Ponadto opublikował wspomnienia z wyjazdów do Lwowa i Drohobycza.
Odznaczenia.
Za swoją działalność społeczną na rzecz Kresów i krzewienia kultury kresowian ks. Krzysztof Bojko został odznaczony w 2009 przez Prezydenta RP – Lecha Kaczyńskiego, Złotym Krzyżem Zasługi. Ponadto Związek Harcerstwa Rzeczypospolitej przyznał mu resortowe odznaczenie Krzyż Honorowy ZHR „Semper Fidelis”, a Biskup Polowy Wojska Polskiego uhonorował go Medalem Błogosławionego ks. Jerzego Popiełuszki.

</doc>
<doc id="4282304" url="https://pl.wikipedia.org/wiki?curid=4282304" title="Język tsamai">
Język tsamai

Język tsamai (kuile, kule, tamaha, tsamako) – język afroazjatycki z grupy wschodniokuszyckiej, używany w Etiopii przez blisko 20 tysięcy ludzi z Regionu Narodów, Narodowości i Ludów Południa.

</doc>
<doc id="4282305" url="https://pl.wikipedia.org/wiki?curid=4282305" title="Cara Nania">
Cara Nania

Cara Gail Nania (ur. 23 października 1994) – kanadyjska zapaśniczka walcząca w stylu wolnym. Srebrna medalistka mistrzostw panamerykańskich w 2018.
Zawodniczka Uniwersytetu Calgary.

</doc>
<doc id="4282306" url="https://pl.wikipedia.org/wiki?curid=4282306" title="Kamienica Gizów w Warszawie (Rynek Starego Miasta 6)">
Kamienica Gizów w Warszawie (Rynek Starego Miasta 6)



</doc>
<doc id="4282309" url="https://pl.wikipedia.org/wiki?curid=4282309" title="Kamienica Gizów w Warszawie (Rynek Starego Miasta 29)">
Kamienica Gizów w Warszawie (Rynek Starego Miasta 29)



</doc>
<doc id="4282311" url="https://pl.wikipedia.org/wiki?curid=4282311" title="Hîrbovăț (rejon Anenii Noi)">
Hîrbovăț (rejon Anenii Noi)

Hîrbovăţ – wieś w Mołdawii, w rejonie Anenii Noi.
Położenie i opis.
Wieś leży w rejonie Anenii Noi, w odległości ok. 44 km od Kiszyniowa i 12 km od stolicy rejonu Anenii Noi.
Pierwsza wzmianka o miejscowości pochodzi z 1774 r. We wsi znajduje się prawosławna cerkiew św. Mikołaja.
Demografia.
W 2004 r. we wsi żyło 5447 osób, z czego zdecydowana większość, 5348, zadeklarowało narodowość mołdawską. 36 osób wskazało tożsamość rumuńską, 28 – rosyjską, 25 – ukraińską, zaś pojedyncze osoby zadeklarowały przynależność do narodów gagauskiego, bułgarskiego, polskiego lub innego.

</doc>
<doc id="4282312" url="https://pl.wikipedia.org/wiki?curid=4282312" title="Alexandria Town">
Alexandria Town

Alexandria Rebekkah Town (ur. 6 lipca 1995) – kanadyjska zapaśniczka walcząca w stylu wolnym. Zajęła dwunaste miejsce na mistrzostwach świata w 2018. Złota medalistka mistrzostw panamerykańskich w 2020; srebrna w 2021; brązowa w 2018 i 2022. Wicemistrzyni akademickich MŚ w 2018 roku.
Zawodniczka York University z Toronto.

</doc>
<doc id="4282319" url="https://pl.wikipedia.org/wiki?curid=4282319" title="Jade Dufour">
Jade Dufour

Jade Marie Dufour (ur. 11 lutego 1997) – kanadyjska zapaśniczka walcząca w stylu wolnym. Zajęła 21. miejsce na mistrzostwach świata w 2019. Brązowa medalistka mistrzostw panamerykańskich w 2018. Triumfatorka akademickich MŚ w 2018. Trzecia na MŚ juniorów w 2016 roku.
Zawodniczka Uniwersytetu Concordia z Montrealu.

</doc>
<doc id="4282321" url="https://pl.wikipedia.org/wiki?curid=4282321" title="Kamienica Fukierów w Warszawie">
Kamienica Fukierów w Warszawie



</doc>
<doc id="4282329" url="https://pl.wikipedia.org/wiki?curid=4282329" title="Dalton Webb">
Dalton Webb

Dalton James Webb (ur. 18 listopada 1993) – kanadyjski zapaśnik walczący w stylu wolnym. Brązowy medalista mistrzostw panamerykańskich w 2018, a także igrzysk frankofońskich w 2017 roku.

</doc>
<doc id="4282339" url="https://pl.wikipedia.org/wiki?curid=4282339" title="Corey Anderson (zawodnik MMA)">
Corey Anderson (zawodnik MMA)

Corey Anderson (ur. 22 września 1989 w Rockford) – amerykański zawodnik mieszanych sztuk walki (MMA) walczący w wadze półciężkiej. Zwycięzca 19. sezonu reality show The Ultimate Fighter (2014). Od 2014 do 2020 zawodnik UFC. Od 2020 roku związany z Bellator MMA.
Kariera w zapasy.
Anderson w czasach szkolnych i studenckich trenował z sukcesami zapasy. Marzył nawet o udziale w Igrzyskach Olimpijskich. Na ostatnim roku studiów jego trenerem został utytułowany zapaśnik i zawodnik mieszanych sztuk walki, Ben Askren, który namówił go na zmianę dyscypliny sportowej na MMA.
Kariera MMA.
Wczesna kariera.
W zawodowym MMA zadebiutował 29 marca 2013 roku na gali "NAFC: Battleground", gdzie znokautował w pierwszej rundzie J.R. Brionesa. Tego samego roku dopisał do swojego rekordu kolejne dwa zawodowe zwycięstwa nad swoimi rodakami Myronem Dennnisem i Stephenem Flanaganem.
The Ultimate Fighter.
Z rekordem 3-0 w zawodowym MMA wziął udział w 19. sezonie The Ultimate Fighter (Fox Sports 1), w którym trenerami konkurujących ze sobą drużyn byli: B.J. Penn oraz Frankie Edgar. W odcinku eliminacyjnym jednomyślną decyzją sędziów pokonał Kelly'ego Anundsona i trafił do Teamu Edgara. W ćwierćfinale programu zmierzył się z Joshem Clarkiem, którego pokonał większościową decyzją sędziów. W półfinale zmierzył się z Patrickiem Walshem, który również reprezentował Team Edgara. Decyzją sędziowską wygrał Anderson, który tym zwycięstwem zagwarantował sobie udział w finale programu.
UFC.
Finał programu The Ultimate Fighter odbył się 6 lipca 2014 roku w Las Vegas na gali "UFC: The Ultimate Fighter 19 – Finał". Rywalem Andersona był jego rodak, Matt Van Buren. Corey Anderson znokautował swojego oponenta w pierwszej rundzie w 61 sekundzie. Tym samym wygrał 19. sezon TUF-a i podpisał kontrakt z UFC.
6 grudnia 2014 na gali "UFC 181: Hendricks vs. Lawler 2" wygrał decyzją sędziowską z Justinem Jonesem. 18 kwietnia 2015 roku w Newark na "UFC on Fox 15: Machida vs. Rockhold" w walce z Gianem Villante doznał pierwszej porażki w karierze będąc znokautowanym w trzeciej rundzie.
5 września 2015 roku w Las Vegas na gali "UFC 191: Johnson vs. Dodson 2" zawalczył z Janem Błachowiczem. Amerykanin na przestrzeni trzech rund zdominował Polaka i wygrał jednomyślną decyzją sędziowską. 2 miesiące później na "UFC Fight Night 77: Belfort vs. Henderson 3" w São Paulo dopisał kolejne cenne zwycięstwo do rekordu pokonując Brazylijczyka Fabio Maldonado. 5 marca 2016 na gali "UFC 196: McGregor vs. Diaz" zwyciężył z Tomem Lawlorem, dopisując do rekordu trzecie zwycięstwo z rzędu, a piąte ogółem w UFC.
14 maja 2016 roku w Kurytybie na gali "UFC 198: Werdum vs. Miocic" po bardzo wyrównanej walce przegrał z legendarnym brazylijskim zawodnikiem Maurício "Shogunem" Rua. 9 grudnia 2016 na "UFC Fight Night 102: Lewis vs. Abdurakhimov" znokautował w drugiej rundzie Seana O'Connell.
18 marca 2017 roku w Londynie pierwszy raz w karierze zawalczył w walce wieczoru na gali "UFC Fight Night 107". Jego rywalem był Jimi Manuwa. Anglik znokautował Amerykanina już w pierwszej rundzie.
4 listopada 2017 roku w legendarnej hali Madison Square Garden w Nowym Jorku na gali "UFC 217: Bisping vs. St. Pierre" doznał drugiej porażki z rzędu będąc znokautowanym w trzeciej rundzie kopnięciem na głowę przez Ovince'a St. Preux.
21 kwietnia 2018 roku na "UFC Fight Night 128: Barboza vs. Lee" pokonał Patricka Cumminsa jednomyślną decyzją sędziowską dominując go na przestrzeni trzech rund.
Później zmierzył się z Gloverem Teixeirą 22 lipca 2018 roku na "UFC Fight Night 134", zastępując kontuzjowanego Ilira Latifiego. Wygrał walkę jednogłośną decyzją sędziów.
29 grudnia 2018 roku na gali "UFC 232" zmierzył się z Ilirem Latifi. Odniósł zwycięstwo przez jednogłośną decyzję.
Następnie doszło do jego walki z Johnnym Walkerem 2 listopada 2019 roku na "UFC 244". Zwyciężył przez techniczny nokaut w pierwszej rundzie. To zwycięstwo przyniosło mu nagrodę za występ wieczoru. Podczas wywiadów po walce, Anderson kpił z rywala i na niego krzyczał. Dodatkowo odepchnął sędziego, co spowodowało karę grzywny w wysokości 10 000 dolarów od Komisji Atletycznej Stanu Nowy Jork za „niesportowe zachowanie”.
W ostatniej walce dla amerykańskiego giganta doszło do rewanżowego starcia z Janem Błachowiczem 15 lutego 2020 roku na "UFC Fight Night 167". Tym razem musiał uznać wyższość Polaka przegrywając przez nokaut w pierwszej rundzie.
Bellator MMA.
7 sierpnia 2020 roku ogłoszono, że podpisał kontrakt na wiele walk z Bellator MMA po tym, jak został zwolniony z kontraktu z UFC. Zadebiutował mierząc się przeciwko Melvinowi Manhoefowi na "Bellator 251" 5 listopada 2020 roku. Zwyciężył przez techniczny nokaut w drugiej rundzie.
9 lutego 2021 ogłoszono, że będzie rywalizować w Światowym Grand Prix wagi półciężkiej Bellatora. Miał zmierzyć się z debiutującym w organizacji i byłym mistrzem Absolute Championship Akhmat w wadze półciężkiej Dowledżchanem Jagszimuradowem w rundzie ćwierćfinałowej 9 kwietnia na gali "Bellator 256". 26 marca pojawiła się informacja, że walka zostanie przeniesiona na Bellator 257 16 kwietnia. Wygrał walkę przez techniczny nokaut w trzeciej rundzie.
W półfinale Grand Prix skrzyżował rękawice z Ryanem Baderem 16 października 2021 na gali "Bellator 268". Zwyciężył przez techniczny nokaut na początku pierwszej rundy.

</doc>
<doc id="4282349" url="https://pl.wikipedia.org/wiki?curid=4282349" title="Nagroda Pulitzera w dziedzinie literatury niefikcjonalnej">
Nagroda Pulitzera w dziedzinie literatury niefikcjonalnej

Nagroda Pulitzera w dziedzinie literatury faktu – jedna z kategorii Nagrody Pulitzera, przyznawana za wybitne osiągnięcia w dziedzinie literatury faktu. Po raz pierwszy nagrodę w tej kategorii przyznano w 1962. Wyróżniono nią książkę Theodore’a H. White’a o wyborach prezydenckich przeprowadzonych dwa lata wcześniej.
Lista nagrodzonych.
Lata sześćdziesiąte:
Lata siedemdziesiąte:
Lata osiemdziesiąte
Lata dziewięćdziesiąte
Pierwsze dziesięciolecie XXI wieku:
Drugie dziesięciolecie XXI wieku:
Trzecie dziesięciolecie XXI wieku:

</doc>
<doc id="4282353" url="https://pl.wikipedia.org/wiki?curid=4282353" title="Player One (film)">
Player One (film)

Player One (ang. "Ready Player One") – amerykański fantastycznonaukowy film przygodowy w reżyserii Stevena Spielberga, którego premiera odbyła się w 2018 roku. Adaptacja powieści Ernesta Cline’a o tym samym tytule.
Film zarobił prawie 582,9 mln dolarów.
Obsada.
Źródło: Rotten Tomatoes

</doc>
<doc id="4282355" url="https://pl.wikipedia.org/wiki?curid=4282355" title="Kyryło Meszkow">
Kyryło Meszkow



</doc>
<doc id="4282358" url="https://pl.wikipedia.org/wiki?curid=4282358" title="Winnaretta Singer">
Winnaretta Singer

Winnaretta Singer, księżna de Polignac (ur. 8 stycznia 1865, zm. 26 listopada 1943) – urodzona w Ameryce dziedziczka fortuny Singer Corporation. Wspierała finansowo różnorakie cele, przede wszystkim salon muzyczny, w którym do jej podopiecznych należeli m.in. Debussy i Ravel, oraz wiele projektów związanych ze zdrowiem publicznym w Paryżu, gdzie spędziła większość swojego życia. Singer zawarła dwa związki małżeńskie, oba nieskonsumowane, i otwarcie cieszyła się wieloma głośnymi związkami z kobietami.
Młodość i rodzina.
Winnaretta Singer urodziła się jako dwudzieste z 24 dzieci Isaaca Singera. Była córką z jego drugiego małżeństwa, z paryżanką Isabellą Eugenie Boyer. Winnaretta urodziła się w Yonkers w stanie Nowy Jork. Po wojnie secesyjnej rodzina Singerów przeniosła się do Paryża, gdzie pozostali aż do wojny francusko-pruskiej. Później osiedlili się w Anglii, początkowo w Londynie, potem w Paignton w hrabstwie Devon, gdzie ojciec wybudował rezydencję Oldway, czyli 115-pokojowy pałac. 
Krewni.
Starszy brat Winnaretty, Adam Mortimer Singer, został angielskim ziemianinem. Jej młodsza siostra, Isabelle-Blanche (1869-1896) poślubiła francuskiego artystokratę Jeana, duc Decazes. Po śmierci Isabelli ich córkę, Daisy Fellowes, wychowywała Winnaretta, została ona znaną osobistością, redaktorem magazynów i tworzyła nowe trendy w modzie. Młodszy brat Winnaretty, Paris Singer, był jednym z architektów i inwestorów kurortu w Palm Beach na Florydzie; miał dziecko z Isadorą Duncan. Kolejny brat, Washington Singer, był ważnym darczyńcą University College w południowo-zachodniej Anglii, który później stał się University of Exeter; jeden z budynków uniwersytetu został nazwany jego imieniem. 
Małżeństwa i związki.
Po śmierci Isaaca Singera w 1875 roku, Winnaretta wraz z dziećmi przeprowadziła się z powrotem do Paryża. Mimo że w jej kręgach społecznych wiedziano, że jest lesbijką, w wieku 22 lat poślubiła księcia Louisa de Scey-Montbéliard. Małżeństwo zostało unieważnione przez kościół katolicki w 1892 roku, pięć lat po nocy poślubnej, w trakcie której podobno panna młoda wspięła się na szafę i groziła, że zabije pana młodego, jeśli tylko spróbuje się do niej zbliżyć. W 1893 roku, w wieku 29 lat, wstąpiła w równie czyste małżeństwo z 59-letnim księciem Edmondem de Polignac (1834-1901), kompozytorem amatorem, który był homoseksualistą. Mimo że było to tzw. białe małżeństwo (nieskonsumowane), a właściwie małżeństwo lawendowe (związek homoseksualnego mężczyzny i homoseksualnej kobiety), zbudowane było na głębokiej miłości, wzajemnym szacunku, zrozumieniu, artystycznej przyjaźni, wyrażającej się przede wszystkim w łączącej ich miłości do muzyki. 
Związki homoseksualne.
Winnaretta miała romanse z wieloma kobietami, nigdy nie próbowała ich kryć, nigdy też nie robiła dłuższych przerw między kolejnymi relacjami. Te romanse trwały w trakcie jej małżeństw i po ich zakończeniu, często spotykała się z innymi zamężnymi kobietami. Jeden ze znieważonych w ten sposób mężów, pewnego razu pojawił się przed wejściem do pałacu księżnej twierdząc, że "Jeśli choć w połowie jest takim mężczyzną, za jakiego ją ma, wyjdzie do niego i będzie z nim walczyć". 
Polignac miała romans z malarką Romaine Brooks, zaczął się w 1905 roku i definitywnie zakończył jej relacje z Olgą de Meyer, która była w tym czasie zamężna i której ojcem chrzestnym (a być może także biologicznym) był Edward VII. Głęboką miłością darzyła Winnarettę kompozytorka i dyrygentka Ethel Smyth. Na początku lat 20. łączyło ją coś z pianistką Renatą Borgatti. Od 1923 do 1933 roku jej kochanką była brytyjska arystokratka i pisarka Violet Trefusis, z którą tworzyła pełen miłości, ale często burzliwy związek. Między 1938 a 1943 rokiem łączono ją z Alvilde Chaplin, przyszłą żoną autora Jamesa Lees-Milnego; kobiety mieszkały razem w Londynie, gdy Winnaretta zmarła. 
Patronka sztuk.
W 1894 roku książę i księżna de Polignac stworzyli w Paryżu, w pokoju muzycznym swojej rezydencji na alei Henri-Martin (dzisiaj alei Georges-Mandel), salon. Salon de Polignac znany był jako przystań dla muzyki awangardowej. Tam miały miejsce pierwsze występy Emmanuela Chabriera, Vincenta d’Indy, Debussy'ego, Gabriela Faurégo i Maurice'a Ravela. Młody Ravel zadedykował swój utwór na pianinie, "Pawanę na śmierć infantki", księżnej de Polignac. Wiele wyobrażeń Marcela Prousta o kulturze salonów powstało właśnie podczas jego wizyt na koncertach, które odbywały się w salonie de Polignac. 
Po śmierci męża Winnaretta Singer-Polignac wykorzystywała swoją fortunę na korzyść sztuki i nauki. Postanowiła uczcić jego pamięć, wspierając prace kilku młodych kompozytorów jej czasów, między innymi "Renard" Igora Strawinskiego, "Socrate" Erika Satiego (dzięki jej wstawiennictwu Satie nie musiał przebywać w więzieniu w trakcie komponowania tego utworu), "Les Malheurs d'Orphée" Dariusa Milhauda, "Koncert na dwa fortepiany i orkiestrę" i "Koncert organowy" Francisa Poulenca, "Le Diable boîteux" i "Sérénade pour douze instruments" Jeana Françaixa, "Drugą symfonię" Kurta Weilla i "Pierwszy koncert fortepianowy" Germaine'a Tailleferre'a. Swoją premierę miało tam "El retablo de maese Pedro" Manuela de Falla, partię na klawesynie wykonała Wanda Landowska. 
Poza Proustem i Antoniem de La Gándara, salon księżnej de Polignac był często odwiedzany przez Isadorę Duncan, Jeana Cocteau, Claude'a Monet, Siergieja Diagilewa i Colette. Winnaretta była również opiekunką wielu innych, między innymi Nadii Boulanger, Clary Haskil, Dinu Lipatti, Artura Rubinsteina, Vladimira Horowitza, Armande de Polignac, Ethel Smyth, Le Corbusiera, Adeli Maddison, Ballets Russes, Opery Paryskiej i Paryskiej Orkiestry Symfonicznej. Poza tym, że we własnym salonie występowała jako pianistka i organistka, była też malarką a jej prace wystawiane były we francuskiej Akademii Sztuk Pięknych. Jedno z jej płócien zostało wystawione w galerii sztuki jako dzieło Maneta. 
Działalność charytatywna.
Winnaretta Singer-Polignac była również jednym z liderów rozwoju koncepcji mieszkań komunalnych w Paryżu. Stworzony przez nią w 1911 roku projekt miejsc zamieszkania dla osób pracujących i będących w trudnej sytuacji finansowej, na Rue de la Colonie w trzynastej dzielnicy, uznawany był za wzór dla przyszłych projektów. Singer wsparła finansowo architekta Le Corbusiera w przebudowie barki węglowej Louise-Catherine, zacumowanej na Sekwanie w Paryżu na schronisko dla bezdomnych w 1929 roku.
Singer ponownie wsparła finansowo Le Corbusiera w stworzeniu wielkiego, nowoczesnego schroniska i jadłodajni dla ubogich organizacji charytatywnej Armia Zbawienia w Paryżu w 1933 roku. W budynku wyposażonym w ogólnodostępny ogród na dachu znajduje się także prywatny apartament na ostatnim piętrze, należący do Panny Singer. 
Podczas I wojny światowej, razem z Marią Skłodowską-Curie, Singer-Polignac pomagała przerabiać prywatne limuzyny na mobilne jednostki radiologiczne, które miały pomóc w leczeniu rannych żołnierzy na froncie. 
W okresie międzywojennym Singer-Polignac pracowała z Consuelo Vanderbilt Balsan i wspierała budowę szpitala przewidzianego na 360 łóżek, który miał służyć zapewnieniu opieki medycznej klasie średniej, pracującej. Efektem tych starań jest szpital Foch, znajdujący się w Suresnes, na przedmieściach Paryża, we Francji. W szpitalu funkcjonuje także szkoła pielęgniarska, zajmuje on jedno z najwyższych miejsc w rankingach francuskich szpitali, szczególnie jeśli chodzi o przeszczepy nerek. Pozostaje wierny swoim korzeniom i nadal jest prywatna instytucją non-profit, służącą mieszkańcom Paryża. Zarządzany jest przez Fondation médicale Franco-américaine du Mont-Valérie, potocznie zwanym Fondation Foch.
Fundacja Singer-Polignac.
Po śmierci Winnaretty Singer-Polignac jej spuścizna w postaci koncepcji oświeconej wspaniałomyślności znalazła odbicie w działaniach Fondation Singer-Polignac. Celem powstałej w 1928 roku fundacji jest propagowanie, za pomocą darowizn i stypendiów, nauki, literatury, sztuki, kultury i francuskiej filantropii. Za sprawą fundacji w salonie de Polignac nadal odbywały się koncerty i recitale. Początkowo ich organizacją zajmowała się Nadia Boulanger, której programy zestawiały ze sobą wcześniejszą muzykę i nowoczesne kompozycje. Po śmierci Boulanger w 1979 roku, jej miejsce zajął kompozytor Jean Françaix.

</doc>
<doc id="4282360" url="https://pl.wikipedia.org/wiki?curid=4282360" title="Ready Player One">
Ready Player One



</doc>
<doc id="4282367" url="https://pl.wikipedia.org/wiki?curid=4282367" title="Joshua Bodnarchuk">
Joshua Bodnarchuk

Joshua "Josh" Bodnarchuk (ur. 31 maja 1996) – kanadyjski zapaśnik walczący w stylu wolnym. Srebrny medalista mistrzostw panamerykańskich w 2018 i w zawodach juniorów w 2016 roku.
Zawodnik University of Saskatchewan.

</doc>
<doc id="4282368" url="https://pl.wikipedia.org/wiki?curid=4282368" title="Shannon Woodward">
Shannon Woodward

Shannon Marie Woodward (ur. 17 grudnia 1984 w Phoenix) – amerykańska aktorka, która wystąpiła m.in. w serialach "Westworld" i "Dorastająca nadzieja".

</doc>
<doc id="4282370" url="https://pl.wikipedia.org/wiki?curid=4282370" title="Alexander Chavez">
Alexander Chavez

Alexander "Alex" Chavez (ur. 30 listopada 1996) – kanadyjski zapaśnik walczący w stylu wolnym. Brązowy medalista mistrzostw panamerykańskich w 2018 roku.
Zawodnik University of Guelph

</doc>
<doc id="4282371" url="https://pl.wikipedia.org/wiki?curid=4282371" title="Zamek Kumamoto">
Zamek Kumamoto

Opis.
Jest to duża i bardzo dobrze ufortyfikowana budowla. Uważany jest za jeden z trzech głównych zamków w Japonii, obok zamków Himeji i Matsumoto.
W 1960 roku donżon ("tenshukaku"), główna wieża zamku, został zrekonstruowany z użyciem betonu. Kilka sąsiadujących budynków drewnianych kompleksu zachowało swój pierwotny charakter. Trzynaście konstrukcji znajdujących się na wzniesieniu zamkowym uznano za ważne obiekty kulturowe. W lutym 2006 roku zamek został wpisany przez Nihon Jōkaku Kyōkai (Stowarzyszenie Zamków Japońskich) na listę stu najważniejszych zamków w Japonii.
W pobliskim parku San-no-maru znajduje się Hosokawa Gyōbu-tei, była rezydencja klanu Hosokawa pochodząca z okresu Edo. Drewniany budynek otoczony jest ogrodem japońskim.
Historia.
Od powstania do XXI wieku.
W 1467 roku powstały pierwsze fortyfikacje zamku Kumamoto, których twórcą był Hidenobu Ideta. W 1496 roku Chikakazu Kanokogi rozbudował fortyfikacje po drugiej stronie góry. W 1588 roku Kiyomasa Katō (1561–1611) został przeniesiony do zamku Kumamoto, który miał jeszcze oryginalną formę. W latach 1601–1607 Katō znacznie rozbudował zamek, przekształcając go w kompleks zamkowy z 49 wieżami, 18 bramami wieżowymi i 29 mniejszymi bramami. Mniejsza wieża zamkowa, zbudowana niedługo po powstaniu głównej wieży, mieściła m.in. kuchnię. W 1610 roku ukończono budowę pałacu Honmaru Goten. Rozmiary całego kompleksu wynoszą: ok. 1,6 km (wsch.–zach.) i ok. 1,2 km (płn.–płd.). Donżon mierzy 30,3 m wysokości.
W 1877 roku zamek był oblegany podczas buntu Satsumy, w efekcie czego spłonął donżon oraz połowa konstrukcji zespołu zamkowego. W 1960 roku główna wieża została zrekonstruowana z użyciem betonu. W latach 1998–2008 kompleks zamkowy przeszedł prace renowacyjne. Na początku grudnia 2007 roku zakończyła się gruntowna renowacja wewnętrznego pałacu, co w kwietniu 2008 roku zostało uhonorowane publiczną ceremonią.
Trzęsienie ziemi (2016).
W efekcie trzęsień ziemi, które miały miejsce 14 (magnituda: 6,5) i 16 (7,3) kwietnia 2016 roku zamek został poważnie uszkodzony. Dwie wieże ("yagura") zawaliły się całkowicie, a kamienne ściany u podnóża zamku – częściowo. Kilka zamkowych ornamentów (np. "shachihoko", mityczny karp z głową lwa i ciałem ryby) spadło z dachu wieży i rozpadło się. Sam donżon wytrzymał większość trzęsień, odnosząc jedynie nieznaczne uszkodzenia strukturalne.
Czas przeznaczony na pełną i kompleksową odbudowę kompleksu oszacowano na kilkadziesiąt lat. Według szefa lokalnego przedsiębiorstwa budowlanego, które na przestrzeni lat pracowało nad odnowieniem zabudowań zamkowych, trzęsienie ziemi z 2016 roku zniweczyło blisko 60 lat prac renowacyjnych.
Na początku czerwca 2016 roku podjęto pierwsze próby odbudowy zamku. Zakończenie restauracji głównej wieży zaplanowano na 2019 rok. Ostateczny termin kompleksowej odbudowy i restauracji całego zespołu zamkowego został zaplanowany na 2036 rok. W kwietniu 2018 roku dwa nowo wykonane ornamenty "shachihoko" zostały zainstalowane na dachu dużej wieży "tenshukaku".
Chronologia.
źródło:

</doc>
<doc id="4282373" url="https://pl.wikipedia.org/wiki?curid=4282373" title="Nazar Kulczycki">
Nazar Kulczycki

Nazar Kulczycki (ukr. Назар Кульчицький; ur. 3 czerwca 1992) – ukraiński, a od 2009 roku amerykański zapaśnik walczący w stylu wolnym. Srebrny medalista mistrzostw panamerykańskich w 2018. Trzeci na ME kadetów w 2008 roku.
Zawodnik Prairie du Chien High School i University of Wisconsin–Oshkosh. Trzy razy All American (2012–2014). Pierwszy w 2012, 2013 i 2014 w NCAA Division III i tam Outstanding Wrestler w 2014 roku.
Urodził się w miejscowości Sosnówka.

</doc>
<doc id="4282393" url="https://pl.wikipedia.org/wiki?curid=4282393" title="Stevan Micić">
Stevan Micić



</doc>
<doc id="4282423" url="https://pl.wikipedia.org/wiki?curid=4282423" title="Torfowiec Magellana">
Torfowiec Magellana



</doc>
<doc id="4282435" url="https://pl.wikipedia.org/wiki?curid=4282435" title="Mirosław Książek">
Mirosław Książek

Mirosław Książek – polski aktor teatralny, absolwent Akademii Sztuk Teatralnych im. Stanisława Wyspiańskiego w Krakowie. Związany ze sceną Teatru Rozrywki w Chorzowie oraz Teatrem Małych Form POKO.
Najważniejsze role w Teatrze Rozrywki:

</doc>
<doc id="4282438" url="https://pl.wikipedia.org/wiki?curid=4282438" title="Protesty w Korei Północnej (2009)">
Protesty w Korei Północnej (2009)



</doc>
<doc id="4282454" url="https://pl.wikipedia.org/wiki?curid=4282454" title="Giuseppe Germano Bernardini">
Giuseppe Germano Bernardini

Giuseppe Germano Bernardini OFMCap (ur. 27 września 1928) – włoski duchowny katolicki, superior kościelny Anatolii w latach 1966−1990, a następnie wikariusz apostolski Anatolii w latach 1990−1993, jednocześnie w latach 1983−2004 arcybiskup Izmiru, od 1983 roku arcybiskup. 
Życiorys.
Święcenia kapłańskie otrzymał 21 marca 1953. 
Od 19 grudnia 1966 roku, decyzją papieża Pawła VI został mianowany superiorem kościelnym misji "sui iuris" Anatolii, a następnie po przekształceniu jej w Wikariat apostolski Anatolii w 1990 roku, został jej wikariuszem apostolskim. Tę funkcję sprawował do 1993 roku. 
22 stycznia 1983 z rąk papieża Jana Pawła II otrzymał nominację na arcybiskupa Izmiru, a sakrę biskupią otrzymał 9 kwietnia 1983. 
Zgodnie z prawem kanonicznym, 11 października 2004 papież papież Jan Paweł II przyjął jego rezygnację z pełnionych funkcji wikariusza apostolskiego Anatolii. 

</doc>
<doc id="4282460" url="https://pl.wikipedia.org/wiki?curid=4282460" title="Beata Podwysocka">
Beata Podwysocka

Beata Podwysocka (ur. 18 maja w Olsztynie) – polska artystka fotograf, uhonorowana tytułem Artiste FIAP (AFIAP). Członkini i Artystka Fotoklubu Rzeczypospolitej Polskiej Stowarzyszenia Twórców (AFRP). Członkini Warmińsko-Mazurskiego Stowarzyszenia Fotograficznego "Blur".
Życiorys.
Beata Podwysocka związana z olsztyńskim środowiskiem fotograficznym, mieszka, pracuje i tworzy w Olsztynie. Jej debiut artystyczny przypadł na rok 2010, od tego czasu aktywnie prezentuje swoje fotografie w Polsce i za granicą (konkursy, wystawy). Jest absolwentką I Liceum Ogólnokształcące im. Adama Mickiewicza w Olsztynie oraz Uniwersytetu Mikołaja Kopernika w Toruniu. Obecnie jest wykładowcą na Uniwersytecie Warmińsko-Mazurskim w Olsztynie oraz tłumaczem przysięgłym języka angielskiego. Jest współzałożycielką (wspólnie z Adamem Bertrandem i Rafałem Kaźmierczakiem) galerii fotograficznej "At Friends’ Gallery""." 
Beata Podwysocka jest autorką i współautorką wielu wystaw fotograficznych; indywidualnych i zbiorowych, poplenerowych oraz pokonkursowych; krajowych i międzynarodowych. Bierze aktywny udział w Międzynarodowych Salonach Fotograficznych, organizowanych (między innymi) pod patronatem FIAP, zdobywając wiele akceptacji, medali, nagród, wyróżnień, dyplomów, listów gratulacyjnych. Prowadzi wiele spotkań, warsztatów, prezentacji fotograficznych – organizowanych (m.in.) przez Warmińsko-Mazurskie Stowarzyszenie Fotograficzne "Blur""." Szczególne miejsce w twórczości artystki zajmuje fotografia pobudzająca wyobraźnię, umiejętnie wykorzystująca artystyczne walory kształtów, kolorów, faktur i geometrii oraz światła – jego odbicia i cienia. Jej prace były publikowane w "Gazecie Olsztyńskiej" oraz "Black and White Magazine". 
W 2014 roku została przyjęta w poczet członków Fotoklubu Rzeczypospolitej Polskiej Stowarzyszenia Twórców. Decyzją Komisji Kwalifikacji Zawodowych Fotoklubu RP, otrzymała dyplom potwierdzający kwalifikacje do wykonywania zawodu artysty fotografa, fotografika (legitymacja nr 354). Pokłosiem udziału w Międzynarodowych Salonach Fotograficznych (pod patronatem FIAP) było przyznanie Beacie Podwysockiej tytułu honorowego Artiste FIAP (AFIAP) – w 2015 roku – przez Międzynarodową Federację Sztuki Fotograficznej FIAP, z siedzibą w Luksemburgu. 
Prace Beaty Podwysockiej zaprezentowano w "Almanachu (1995–2017)", wydanym przez Fotoklub Rzeczypospolitej Polskiej Stowarzyszenie Twórców.
Wybrane wystawy indywidualne.
Źródło.
Wybrane wystawy zbiorowe.
Źródło.

</doc>
<doc id="4282526" url="https://pl.wikipedia.org/wiki?curid=4282526" title="Światowe Centrum Modlitwy o Pokój">
Światowe Centrum Modlitwy o Pokój

Światowe Centrum Modlitwy o Pokój – planowane dwanaście miejsc wieczystej adoracji w intencji pokoju, które zostaną zlokalizowane na całym świecie, tworzone z inicjatywy polskiego stowarzyszenia „Communita Regina della Pace”.
Historia.
Stowarzyszenie „Communita Regina della Pace” zostało powołane w 2008 roku, w odpowiedzi na apel papieża Benedykta XVI wygłoszony 1 stycznia 2007 roku na Światowy Dzień Pokoju oraz na nauczanie Jana Pawła II zawarte w encyklice Ecclesia de Eucharistia, celem szerzenia idei modlitwy o pokój. Celem realizacji celów stowarzyszenia podjęto dzieło stworzenia na świecie 12 ośrodków wieczystej adoracji Najświętszego Sakramentu. Pierwszą etapem było przekazanie wykonanego przez Mariusza Drapikowskiego nastawy ołtarzowej „Tryptyk Jerozolimski” wraz z monstrancją „Niewiasta z Jeruzalem – Królowa Pokoju” do Ziemi Świętej, które początkowo zostały umieszczone w krypcie przy czwartej stacji Drogi Krzyżowej w Jerozolimie, a ostatecznie pierwszą gwiazdą została Grota Mleczna w Betlejem. Drugą gwiazdą, z inicjatywy arcybiskupa Tomasza Pety, zostało miejsce przesiedlenia Polaków z sowieckiej Ukrainy w 1936 roku, Oziornoje w Kazachstanie, do którego przekazano pentaptyk. Kolejnymi zostały - miejsce objawień maryjnych, Medziugorie w Bośni i Hercegowinie, największy kościół na świecie, wotum za dar pokoju, Jamusukro na Wybrzeżu Kości Słoniowej, miejsce śmierci 19 męczenników, Namyang w Korei Południowej, miejsce objawień maryjnych oraz masakry w obozie uchodźców, Kibeho w Rwandzie i „miejsce heroicznego życia i codziennej pracy Maksymiliana Kolbego oraz warsztat pracy Niepokalanej”, Niepokalanów w Polsce. Prace na gwiazdą Filipin w Dagupan nadal trwają (2020). 
Dwanaście gwiazd w koronie Maryi.
Dwanaście gwiazd w koronie Maryi, planowanych dwanaście ołtarzy lub monstrancji adoracyjnych, będących zewnętrznym symbolem wiary i łaski Jezusa Chrystusa. Pierwsze dwie zostały poświęcone przez papieża Benedykta XVI, natomiast kolejne przez papieża Franciszka.

</doc>
<doc id="4282537" url="https://pl.wikipedia.org/wiki?curid=4282537" title="Przedszkole Sióstr Selezjanek">
Przedszkole Sióstr Selezjanek



</doc>
<doc id="4282544" url="https://pl.wikipedia.org/wiki?curid=4282544" title="Skoda Ksanti">
Skoda Ksanti



</doc>
<doc id="4282551" url="https://pl.wikipedia.org/wiki?curid=4282551" title="IN2IT">
IN2IT

IN2IT (hangul: 인투잇) – południowokoreański boysband k-popowy utworzony przez MMO Entertainment w 2017 roku. W skład zespołu weszli członkowie wybrani z projektu Boys24; finałowa grupa została "BOYS24 The Final", w jej skład weszło ośmiu członków: Yoo Young-doo, Jeong Yeon-tae, Hwang In-ho, Han Hyun-uk, Isaac Voo, Lee In-pyo, Kim Jin-sub i Kim Sung-hyun. Zespół zadebiutował 26 października 2017 roku wydając pierwszy minialbum pt. "Carpe Diem".
Nazwa grupy IN2IT łączy znaczenia słowa „Intuit” (pol. wyczuwać) oraz zwrotu „In to it”.
Historia.
Przed debiutem: Boys24.
Wszyscy członkowie IN2IT pochodzili z programu Boys24. W przeciągu półtorarocznego szkolenia dali łącznie 260 koncertów w Mesa Hall (2016–2017). Na początku 2016 roku w przesłuchaniu do Boys24 wzięło udział ogółem 5500 kandydatów, z których tylko niewielka liczba (mniej niż trzydzieści osób) została wybrana na członków Boys24, zanim ośmiu z nich zostało wybranych do debiutu w grupie IN2IT.
2017–2018: Debiut z "Carpe Diem" i odejście Jinsuba.
Debiutancji minialbum zespołu, pt. "Carpe Diem", ukazał się 26 października 2017 roku. Zawierał pięć utworów, w tym główny singel „Amazing”. Tego samego dnia po raz pierwszy wykonali tę piosenkę w programie "M Countdown", a 9 listopada utwór zajął piąte miejsce na liście M Countdown Chart. Teledysk do singla został nakręcony w Kazachstanie.
3 grudnia 2017 roku odbył się "In2It showcase "Carpe Diem" in Japan", a w dniach 24 i 25 grudnia odbyły się cztery koncerty z serii "In2It Winter Paradise" w Korei Południowej. IN2IT uczestniczyli także w 2018 Taipei High City Countdown Party w dniu 31 grudnia. Ich pierwsza zagraniczna trasa "Asia Showcase Tour" odbyła się w lutym 2018 roku, zagrali w Singapurze (2 lutego), Malezji (4 lutego) i Indonezji (10 lutego).
26 marca 2018 roku MMO Entertainment ogłosiło, że Kim Jin-sub odchodzi z grupy, ponieważ cierpi na chorobę Ménière’a.
19 kwietnia 2018 roku grupa powróciła z single albumem zatytułowanym "SnapShot". Przed wydaniem płyty zespół wykonał 2 piosenki z krążka podczas KCON 2018 Japan 15 kwietnia 2018 roku. Następnie wystąpili podczas „Dream Concert”, który odbył się na Seoul World Cup Stadium 12 maja oraz 6 sierpnia podczas „Power of K Live” w Japonii.
Drugi single album, zatytułowany "Into The Night Fever", ukazał się 26 lipca. Krążek zawierał trzy piosenki, w tym główną pt. „Sorry For My English”.
2019–2020: Odejście Sunghyuna i opuszczenie MMO.
4 września 2019 roku MMO Entertainment ogłosiło, że Sunghyun opuścił zespół.
Po rozmowach między członkami i ich agencją kontrakt grupy został rozwiązany 31 stycznia 2020 roku – zespół kontynuował swoje aktywności niezależnie.
4 marca 2020 roku został wydany japoński singel "I’m Your Joker".
W październiku 2020 roku zespół poinformował, że pięciu koreańskich członków rozpocznie służbę wojskową jednocześnie, aby zminimalizować okres nieaktywności grupy.

</doc>
<doc id="4282553" url="https://pl.wikipedia.org/wiki?curid=4282553" title="Kruk. Szepty słychać po zmroku (serial telewizyjny)">
Kruk. Szepty słychać po zmroku (serial telewizyjny)



</doc>
<doc id="4282554" url="https://pl.wikipedia.org/wiki?curid=4282554" title="Joaquim Fiúza">
Joaquim Fiúza

Joaquim Mascarenhas de Fiúza (ur. 8 lutego 1908, zm. 4 marca 2010) – portugalski żeglarz sportowy. Brązowy medalista olimpijski z Helsinek.
Brał udział w trzech igrzyskach (IO 36, IO 48, IO 52). W 1952 był trzeci w klasie Star. Płynął wówczas wspólnie z Francisco de Andrade. W 1957 i 1958 był mistrzem Europy w Starze.

</doc>
<doc id="4282560" url="https://pl.wikipedia.org/wiki?curid=4282560" title="Antimicrogame">
Antimicrogame

AntimicroGAME – edukacyjna gra planszowa służąca do nauki farmakologii leków przeciwdrobnoustrojowych. Gra jest przeznaczona dla studentów kierunków medycznych, jako narzędzie pomocnicze w podstawowym systemie kształcenia. AntimicroGAME została przetestowana w randomizowanym kontrolowanym podwójnie zaślepionym badaniu naukowym z udziałem 124 studentów kierunku lekarskiego Uniwersytetu Medycznego w Łodzi. Wykazano, że udział w grze, w porównaniu do tradycyjnego wykładu, pozwala lepiej przygotować się do egzaminu przedmiotowego z farmakologii. Znak towarowy AntimicroGAME jest chroniony przez Urząd Patentowy Rzeczypospolitej Polskiej.

</doc>
<doc id="4282564" url="https://pl.wikipedia.org/wiki?curid=4282564" title="Jobs">
Jobs



</doc>
<doc id="4282569" url="https://pl.wikipedia.org/wiki?curid=4282569" title="Roch Romer">
Roch Romer

Roch Romer (Römer) herbu własnego – stolnik radomski w 1793 roku, podczaszy radomski w latach 1768-1793, podstoli radomski w 1768 roku, cześnik radomski w latach 1764-1768, wojski radomski w latach 1758-1764, komisarz Komisji Dobrego Porządku województwa sandomierskiego.
Poseł na sejm 1778 roku z województwa sandomierskiego. Był komisarzem Sejmu Czteroletniego z powiatu radomskiego województwa sandomierskiego do szacowania intrat dóbr ziemskich w 1789 roku.

</doc>
<doc id="4282570" url="https://pl.wikipedia.org/wiki?curid=4282570" title="Grzybień">
Grzybień



</doc>
<doc id="4282575" url="https://pl.wikipedia.org/wiki?curid=4282575" title="Język mafa">
Język mafa

Język mafa (mofa, natakan, "pejoratywnie" matakam) – język afroazjatycki z grupy biu-mandara A, podgrupy 5. (matakam), używany na obszarze Kamerunu i Nigerii przez ponad 200 tys. osób.

</doc>
<doc id="4282576" url="https://pl.wikipedia.org/wiki?curid=4282576" title="Francisco de Andrade">
Francisco de Andrade

Francisco de Andrade (ur. 15 lipca 1923) – portugalski żeglarz sportowy. Brązowy medalista olimpijski z Helsinek.
Zawody w 1952 były jego jedynymi igrzyskami olimpijskimi. Był trzeci w klasie Star. Płynął wówczas wspólnie z Joaquimen Fiúzą.

</doc>
<doc id="4282577" url="https://pl.wikipedia.org/wiki?curid=4282577" title="Mereni (rejon Anenii Noi)">
Mereni (rejon Anenii Noi)

Mereni – wieś w Mołdawii, w rejonie Anenii Noi.
Położenie i opis.
Wieś leży w rejonie Anenii Noi, w odległości ok. 20 km od Kiszyniowa i tyleż od stolicy rejonu, miasta Anenii Noi.
Pierwsza wzmianka o miejscowości pochodzi z 1475 r. We wsi znajduje się prawosławna cerkiew Świętych Archaniołów Gabriela i Michała.
Demografia.
W 2004 r. we wsi żyły 6174 osoby, z czego 5805 zadeklarowało narodowość mołdawską. 288 osób wskazało tożsamość rumuńską, 31 – ukraińską, 26 – rosyjską, 12 – bułgarską. Pojedyncze osoby wskazały narodowość gagauską, romską lub inną bądź nie wybrały żadnej.

</doc>
<doc id="4282582" url="https://pl.wikipedia.org/wiki?curid=4282582" title="Język moloko">
Język moloko

Język moloko – język afroazjatycki należący do piątej podgrupy zespołu językowego biu-mandara A, używany przez 10 tys. użytkowników w państwie Kamerun, na terenach Regionu Dalekiej Północy.

</doc>
<doc id="4282588" url="https://pl.wikipedia.org/wiki?curid=4282588" title="Aranguren Apeadero">
Aranguren Apeadero

Aranguren Apeadero (bas.: "Arangurengo geralekua") – przystanek osobowy w Zalla, w prowincji Vizcaya we wspólnocie autonomicznej Kraj Basków, w Hiszpanii. 
Jest obsługiwany przez pociągi wąskotorowe FEVE.

</doc>
<doc id="4282590" url="https://pl.wikipedia.org/wiki?curid=4282590" title="Akademia Nauk Łotwy">
Akademia Nauk Łotwy



</doc>
<doc id="4282592" url="https://pl.wikipedia.org/wiki?curid=4282592" title="Lőkösháza (stacja kolejowa)">
Lőkösháza (stacja kolejowa)

Lőkösháza (węg. "Lőkösháza vasútállomás") – stacja kolejowa w miejscowości Lőkösháza, w komitacie Békés, na Węgrzech. Znajduje się na linii 120 Budapest – Újszász – Szolnok – Lőkösháza i jest kolejowym przejściem granicznym z Rumunią.
Stacja obsługuje pociągi wszystkich kategorii InterCity. 

</doc>
<doc id="4282594" url="https://pl.wikipedia.org/wiki?curid=4282594" title="Maciej Hen">
Maciej Hen

Maciej Hen (ur. 13 czerwca 1955 w Warszawie) – polski pisarz, aktor, operator, reżyser, scenarzysta filmowy, fotograf i tłumacz.
Życiorys.
Jest synem pisarza, Józefa Hena. Uczęszczał do Państwowego Liceum Sztuk Plastycznych w Warszawie. W 1979 ukończył studia na Wydziale Operatorskim i Realizacji Telewizyjnej w Państwowej Wyższej Szkole Filmowej, Telewizyjnej i Teatralnej w Łodzi. W 2016 za powieść "Solfatara" otrzymał Nagrodę Literacką im. Witolda Gombrowicza. Jest autorem artykułów publikowanych w „Gazecie Wyborczej”.

</doc>
<doc id="4282595" url="https://pl.wikipedia.org/wiki?curid=4282595" title="Ślepowron orientalny">
Ślepowron orientalny

Ślepowron orientalny ("Gorsachius melanolophus") – gatunek średniej wielkości ptaka z rodziny czaplowatych (Ardeidae), zamieszkujący Azję Południowo-Wschodnią i Wschodnią oraz część Indii. Nie jest zagrożony wyginięciem.
Taksonomia.
Międzynarodowy Komitet Ornitologiczny (IOC) uznaje ślepowrona orientalnego za gatunek monotypowy. Autorzy "Handbook of the Birds of the World" populację zamieszkującą Nikobary zaliczają do podgatunku "G. m. minor" ; pozostałą część populacji zaliczają do podgatunku nominatywnego "G. m. melanolophus" .
Występowanie.
Występuje w południowych Chinach, na Tajwanie, wyspach Riukiu i Filipinach oraz na obszarze od północno-wschodnich Indii do Wietnamu; izolowana populacja w południowo-zachodnich Indiach. W północnej części występowania ma tereny lęgowe, natomiast w środkowej części tego obszaru występuje przez cały rok, część odlatuje w okresie zimowym dalej na południe – na Sri Lankę, Półwysep Malajski i Wielkie Wyspy Sundajskie.
Zamieszkuje wilgotne lasy deszczowe, występuje na całym ich obszarze od nizinnych podmokłych lasów do łagodnych wzgórz, do wysokości 2300 m n.p.m. w zachodnich Indiach. Na terenach występowania muszą jednak istnieć zbiorniki i cieki wodne. W czasie migracji często widywany na polach ryżowych.
Morfologia.
Długość ciała 45–51 cm; masa ciała 377–451 g; rozpiętość skrzydeł 86–87 cm. Ubarwienie dorosłych ptaków – głowa i szyja jest koloru kasztanowego, a skrzydła czarne z białymi końcówkami. U młodych osobników głowa i szyja koloru czarnego, a skrzydła mają kolor ciemnobrązowy. Ubarwienie jest charakterystycznie cętkowane.
Tryb życia.
Osobniki dorosłe żerują o zmierzchu lub nocą, są typowymi samotnikami. Także migrują samotnie. Odżywiają się głównie drobnymi zwierzętami lądowymi: dżdżownicami, chrząszczami, a także mięczakami, jaszczurkami, żabami i prawdopodobnie małymi rybami.
Okres lęgowy zależy od obszaru występowania: w Indiach od maja do sierpnia, na Tajwanie od kwietnia do września, na obszarach całorocznego występowania nie ma wyraźnego okresu lęgowego. Także okres migracji nie jest dokładnie ustalony, gdyż ptak ten wędruje samotnie i to głównie nocą. Wiadomo jedynie, że migruje na południe od swoich miejsc lęgowych.
Status.
IUCN uznaje ślepowrona orientalnego za gatunek najmniejszej troski (LC, "Least Concern") nieprzerwanie od 1994 roku; wcześniej, w 1988 roku uznano go za gatunek bliski zagrożenia (NT, "Near Threatened"). W 2006 roku organizacja Wetlands International szacowała liczebność światowej populacji na około 2000 – 20 000 osobników, czyli około 1300 – 13 000 osobników dorosłych. BirdLife International uznaje trend liczebności populacji za trudny do ustalenia.

</doc>
<doc id="4282596" url="https://pl.wikipedia.org/wiki?curid=4282596" title="Fjellenstrup (przystanek kolejowy)">
Fjellenstrup (przystanek kolejowy)

Fjellenstrup () – przystanek osobowy w miejscowości Gilleleje, w Regionie Stołecznym, w Danii. 
Znajduje się na Gribskovbanen i jest obsługiwany przez pociągi regionalne Lokaltog.

</doc>
<doc id="4282598" url="https://pl.wikipedia.org/wiki?curid=4282598" title="S2 (KPEV)">
S2 (KPEV)



</doc>
<doc id="4282601" url="https://pl.wikipedia.org/wiki?curid=4282601" title="Nuno Barreto">
Nuno Barreto

Nuno Miguel Santos Barreto (ur. 29 kwietnia 1972) – portugalski żeglarz sportowy. Brązowy medalista olimpijski z Atlanty.
Brał udział w trzech igrzyskach (IO 96, IO 00, IO 04). W 1996 był trzeci w klasie 470. Płynął wówczas wspólnie z Hugo Rochą. W 1996 byli również wicemistrzami Europy.
Linki zewnętrzne.
 

</doc>
<doc id="4282603" url="https://pl.wikipedia.org/wiki?curid=4282603" title="António Luciano dos Santos Costa">
António Luciano dos Santos Costa

António Luciano dos Santos Costa (ur. 3 maja 1952 w Corgas) – portugalski duchowny rzymskokatolicki, biskup Viseu od 2018.
Życiorys.
Święcenia kapłańskie otrzymał 29 czerwca 1985 i został inkardynowany do diecezji Guarda. Przez wiele lat pracował w instytucie teologicznym w Viseu. Był także m.in. dyrektorem wydziału kurialnego ds. duszpasterstwa powołań, sędzią sądu biskupiego oraz wikariuszem biskupim ds. duchowieństwa.
3 maja 2018 papież Franciszek mianował go biskupem diecezji Viseu. Sakry udzielił mu 17 czerwca 2018 biskup Manuel Felício.

</doc>
<doc id="4282607" url="https://pl.wikipedia.org/wiki?curid=4282607" title="Rosolini (stacja kolejowa)">
Rosolini (stacja kolejowa)

Rosolini (wł. "Stazione di Rosolini") – stacja kolejowa w Rosolini, w prowincji Syrakuzy, w regionie Sycylia, we Włoszech. Stacja znajduje się na linii Syrakuzy – Canicattì.
Według klasyfikacji RFI ma kategorię "brązową".
Historia.
Stacja Noto została otwarta 23 grudnia 1891, wraz z odcinkiem linii z Noto do Modica.

</doc>
<doc id="4282612" url="https://pl.wikipedia.org/wiki?curid=4282612" title="Biełogorsk (Krym)">
Biełogorsk (Krym)



</doc>
<doc id="4282619" url="https://pl.wikipedia.org/wiki?curid=4282619" title="Ottbergen (stacja kolejowa)">
Ottbergen (stacja kolejowa)

Ottbergen () – stacja kolejowa w Höxter, w kraju związkowym Nadrenia Północna-Westfalia, w Niemczech. Według DB Station&amp;Service ma kategorię 6. Węzeł kolejowy na liniach Altenbeken – Kreiensen i Ottbergen – Northeim (Han), położony w dzielnicy Ottbergen

</doc>
<doc id="4282626" url="https://pl.wikipedia.org/wiki?curid=4282626" title="Senica (stacja kolejowa)">
Senica (stacja kolejowa)

Senica – stacja kolejowa w miejscowości Senica, w kraju trrnawskim, na Słowacji. 
Znajduje się na linii kolejowej 116 Trnava - Kúty.
Stacja kolejowa przeszła całkowitą przebudowę w 2013,

</doc>
<doc id="4282629" url="https://pl.wikipedia.org/wiki?curid=4282629" title="Wierzchówka (Białoruś)">
Wierzchówka (Białoruś)

Wierzchówka (biał. "Вярхоўка", ros. "Верховка") – wieś na Białorusi, w obwodzie mińskim, w rejonie mołodeczańskim, w sielsowiecie Ciurle.
Dawniej wieś i dwa folwarki.

</doc>
<doc id="4282635" url="https://pl.wikipedia.org/wiki?curid=4282635" title="Domasze (rejon mołodecki)">
Domasze (rejon mołodecki)

Domasze (biał. "Дамашы", ros. "Домаши") – wieś na Białorusi, w obwodzie mińskim, w rejonie mołodeckim, w sielsowiecie Ciurle.

</doc>
<doc id="4282640" url="https://pl.wikipedia.org/wiki?curid=4282640" title="Zabłocie (rejon mołodecki)">
Zabłocie (rejon mołodecki)

Zabłocie (biał. "Забалацце", ros. "Заболотье") – wieś na Białorusi, w obwodzie mińskim, w rejonie mołodeczańskim, w sielsowiecie Ciurle.
Dawniej wieś i zaścianek.

</doc>
<doc id="4282645" url="https://pl.wikipedia.org/wiki?curid=4282645" title="Zaścianki (rejon mołodecki)">
Zaścianki (rejon mołodecki)

Zaścianki (biał. "Засценкі", ros. "Застенки") – wieś na Białorusi, w obwodzie mińskim, w rejonie mołodeczańskim, w sielsowiecie Ciurle.

</doc>
<doc id="4282647" url="https://pl.wikipedia.org/wiki?curid=4282647" title="Zamek w Stirling">
Zamek w Stirling

Zamek w Stirling (ang. "Stirling Castle", gael. "Caisteal Shruighlea") – zamek w Stirling, w środkowej Szkocji, położony na skale dominującej nad miastem, w przeszłości strzegący najbardziej na wschód wysuniętej przeprawy mostowej przez rzekę Forth, którędy przebiegał jeden z głównych szlaków łączących północną i południową część kraju. Jako miejsce koronacji i siedziba wielu szkockich królów, a także licznych starć z Anglikami, jest jednym z najbardziej znaczących zamków w kraju oraz przedmiotem szkockiej dumy narodowej.
Historia.
Najstarsza wzmianka o zamku pochodzi z około 1110 roku, choć prawdopodobnym jest, że miejsce to ufortyfikowane zostało dużo wcześniej. Wówczas musiał on już pełnić funkcję rezydencji królewskiej, bowiem w 1124 roku zmarł tutaj król Szkocji Aleksander I. W 1174 roku zamek w Stirling był jednym z pięciu przekazanych królowi Anglii Henrykowi II na mocy traktatu z Falaise, pozostającemu w mocy do 1189 roku.
Podczas I wojny o niepodległość Szkocji (1296–1328) zamek wielokrotnie przechodził z rąk do rąk. W 1296 roku został zdobyty przez Anglików pod przywództwem Edwarda I, a w roku następnym odbity przez Williama Wallace’a po zwycięskiej bitwie przy moście Stirling. Anglicy ponownie zdobyli fortecę w 1298 roku po wygranej w bitwie pod Falkirk. Odbity w 1299 roku, w 1304 roku była to ostatnia znacząca twierdza znajdująca się pod kontrolą Szkotów. W tym też roku upadł on po ponownym oblężeniu przez Edwarda I. W 1314 roku siły szkockie pod dowództwem Roberta I zdobyły zamek, po zwycięstwie pod Bannockburn. Nie chcąc by twierdza ponownie wpadała w ręce nieprzyjaciela, Robert I nakazał jej rozebranie. W 1336 roku pozostałości zamku zajęte zostały przez Anglików, którzy podjęli się jego odbudowy. Po raz ostatni Szkoci odbili zamek w 1342 roku.
W XV i XVI wieku zamek poddany został gruntownej przebudowie w stylu renesansowym z inicjatywy króla Szkocji Jakuba IV (panującego w latach 1488–1513), a następnie jego syna Jakuba V (1513–1542), którego koronacja odbyła się na zamku. W Stirling koronowani byli i mieszkali także Maria I (1542–1567) oraz Jakub VI (1567–1625), ten ostatni do objęcia tronu angielskiego w 1603 roku.
W latach 1708–1714, w obliczu powstań jakobickich, dokonano rozbudowany zamkowych fortyfikacji. W 1746 roku, podczas drugiej wielkiej rebelii, zamek oblegany był bez powodzenia przez pretendenta do tronu brytyjskiego, Karola Edwarda Stuarta. Był to ostatni raz, gdy zamek doświadczył działań wojennych.
Do 1964 roku na zamku mieściły się koszary. Współcześnie zamek umieszczony jest w rejestrze zabytków i udostępniany jest zwiedzającym.
Konstrukcja.
Zachowana do czasów obecnych budowla pochodzi w znacznej mierze z końca XV i XVI wieku. Zasadniczą część zamku stanowią wielka sala ("Great Hall", ukończona ok. 1503 roku), stare apartamenty królewskie ("King′s Old Building", 1496), pałac królewski ("Royal Palace", 1540) oraz kaplica ("Chapel Royal", 1594), otaczające czworokątny dziedziniec. Całość otaczają mury z bramą wjazdową (1500) od strony południowej. Przed bramą, zewnętrzna linia umocnień z początku XVIII wieku. Na północ od głównej części zamku budynki obronne i magazyny z XVI-XIX wieku ("Nether Bailey"), również otoczone murami. Dostęp do nich zapewnia brama północna z końca XIV wieku, będąca najstarszą zachowaną częścią zamku.

</doc>
<doc id="4282649" url="https://pl.wikipedia.org/wiki?curid=4282649" title="Kolędzino (rejon mołodeczański)">
Kolędzino (rejon mołodeczański)

Kolędzino (biał. "Каледзіно", ros. "Коледино") – wieś na Białorusi, w obwodzie mińskim, w rejonie mołodeczańskim, w sielsowiecie Ciurle. Od północy sąsiaduje z Mołodecznem.
W pobliżu wsi, lecz już w granicach Mołodeczna, leży stacja kolejowa Kolędzino na linii Mołodeczno - Lida.
Przed 1939 w Polsce, w województwie wileńskim, w powiecie mołodeczańskim.

</doc>
<doc id="4282650" url="https://pl.wikipedia.org/wiki?curid=4282650" title="Stirling Castle">
Stirling Castle



</doc>
<doc id="4282655" url="https://pl.wikipedia.org/wiki?curid=4282655" title="Kukłowszczyzna">
Kukłowszczyzna

Kukłowszczyzna (biał. "Куклаўшчына", ros. "Кукловщина") – wieś na Białorusi, w obwodzie mińskim, w rejonie mołodeczańskim, w sielsowiecie Ciurle.

</doc>
<doc id="4282662" url="https://pl.wikipedia.org/wiki?curid=4282662" title="Krwawe gody (ujednoznacznienie)">
Krwawe gody (ujednoznacznienie)



</doc>
<doc id="4282663" url="https://pl.wikipedia.org/wiki?curid=4282663" title="Leszno (obwód miński)">
Leszno (obwód miński)

Leszno (biał. "Лешна", ros. "Лешно") – wieś na Białorusi, w obwodzie mińskim, w rejonie mołodeczańskim, w sielsowiecie Ciurle.
Dawniej majątek ziemski, własność Sakowiczów i Danilewiczów.

</doc>
<doc id="4282665" url="https://pl.wikipedia.org/wiki?curid=4282665" title="Mieniutki">
Mieniutki

Mieniutki (biał. Мянюткі, ros. Менютки) – wieś na Białorusi, w obwodzie mińskim, w rejonie mołodeczańskim, w sielsowiecie Ciurle. Od północy i wschodu sąsiaduje z Mołodecznem.
Przed 1939 w Polsce, w województwie wileńskim, w powiecie mołodeczańskim.

</doc>
<doc id="4282666" url="https://pl.wikipedia.org/wiki?curid=4282666" title="Budynek szpitala salinarnego w Wieliczce">
Budynek szpitala salinarnego w Wieliczce

Budynek szpitala salinarnego – zabytkowy budynek, zlokalizowany na przy ulicy Bolesława Limanowskiego 34 w Wieliczce.
Historia.
Budynek szpitala został wzniesiony w latach 1838-1839 z funduszy należących do likwidowanego Szpitala św. Ducha, który wyburzono pod budowę gmachu teatru miejskiego. Działkę pod budowę lecznicy zakupiono od rodziny Konopków. W późnoklasycystycznym budynku umieszczono dwie sale chorych na 34 łóżka, izbę przyjęć, izolatkę dla psychicznie chorych i kostnicę, a także dwa mieszkania: lekarza salinarnego i jego pomocnika pielęgniarza, zwanego wówczas dozorcą chorych. Szpital był czynny do 1877, kiedy zarząd kopalni podjął decyzję o leczeniu chorych pracowników w szpitalu św. Łazarza w Krakowie. Budynek zaadaptowano wówczas na mieszkania.
7 grudnia 1987 budynek został wpisany do rejestru zabytków.

</doc>
<doc id="4282667" url="https://pl.wikipedia.org/wiki?curid=4282667" title="Koledzino">
Koledzino



</doc>
<doc id="4282669" url="https://pl.wikipedia.org/wiki?curid=4282669" title="Leszna (obwód miński)">
Leszna (obwód miński)



</doc>
<doc id="4282690" url="https://pl.wikipedia.org/wiki?curid=4282690" title="Salamandrinae">
Salamandrinae

Salamandrinae – podrodzina płazów ogoniastych z rodziny salamandrowatych (Salamandridae).
Zasięg występowania.
Podrodzina obejmuje rodzaje występujące w środkowej i południowej Europie, północno-zachodniej Afryce i zachodniej Azji.
Systematyka.
Podział systematyczny.
Do podrodziny należą następujące rodzaje:

</doc>
<doc id="4282692" url="https://pl.wikipedia.org/wiki?curid=4282692" title="Nikolaos Bechrakis">
Nikolaos Bechrakis

Nikolaos E. Bechrakis (ur. 22 listopada 1964 w szwajcarskim Bernie) – okulista i mikrochirurg pochodzenia grecko-niemieckiego; od 2008 profesor i szef katedry okulistyki Uniwersytetu Medycznego w austriackim Innsbrucku.
Życiorys.
Jego rodzice byli Grekami. Ojciec był okulistą i pracował w Szwajcarii w zespole prof. Hansa Goldmanna. W latach 1982–1986 studiował na wydziale medycyny niemieckiego Uniwersytetu Kraju Saary (w kompleksie szpitalnym w Homburgu). Następnie przeniósł się do Berlina, gdzie w okresie 1986–1989 studiował na wydziale medycznym Wolnego Uniwersytetu Berlińskiego. Staż podyplomowy z patologii okulistycznej odbył w amerykańskim Wilmer Institute (Johns Hopkins Hospital) w Baltimore (1989) oraz w szkockim Tennent Institute of Ophthalmology w Glasgow (1990).
W okresie 1991–1995 zatrudniony był jako rezydent w uniwersyteckiej klinice okulistycznej berlińskiego szpitala Charité (Campus Benjamin Franklin w Steglitz). W Charité odbył także staż z chirurgii przedniego odcinka oka, chirurgii rogówki, schorzeń i chirurgii siatkówki oraz onkologii okulistycznej (1995–1997). W 1997 otrzymał w Charité stanowisko adiunkta, a w 2005 awansował na profesora i wiceszefa kliniki okulistyki.
Habilitował się w 2001 na podstawie oceny dorobku naukowego i pracy pt. "Clinical and histopathological analysis of angiogenesis in uveal melanomas". W 2008 został profesorem i szefem katedry okulistyki Uniwersytetu Medycznego w austriackim Innsbrucku ("niem. Medizinische Universität Innsbruck").
Autor i współautor artykułów publikowanych w wiodących recenzowanych czasopismach okulistycznych, m.in. w „Acta Ophthalmologica”, „Ophthalmology”, „JAMA Ophthalmology”, „Eye” oraz „Graefe's Archive for Clinical and Experimental Ophthalmology”.
Jest członkiem m.in. Amerykańskiej Akademii Okulistyki (AAO), Deutsche Ophthalmologische Gesellschaft (Niemieckiego Towarzystwa Okulistycznego), Europejskiego Towarzystwa Specjalistów Siatkówki (European Society of Retina Specialists, EURETINA), European Association for Vision and Eye Research (EVER), Greckiego Towarzystwa Witreoretinalnego (Greek Vitreo-Retinal Society), Hellenic Opthalmological Society, Austriackiego Towarzystwa Okulistycznego (Österreichische Ophthalmologische Gesellschaft, ÖOG) oraz szwajcarskiego Klubu Jules’a Gonina skupiającego specjalistów zajmujących się siatkówką oka.
Od 1993 jest żonaty z Marią Makraki. Ma dwóch synów.

</doc>
<doc id="4282694" url="https://pl.wikipedia.org/wiki?curid=4282694" title="Ostrołęcka Grupa Teatralna Arka">
Ostrołęcka Grupa Teatralna Arka

Ostrołęcka Grupa Teatralna „Arka” – grupa teatralna działająca w Ostrołęce w latach 1977–1984, prowadzona przez Pawła Opęchowskiego.
Działalność.
Grupa Teatralna „Arka” powołana została do życia we wrześniu 1977 roku w Ostrołęce przez Pawła Opęchowskiego. Początkowo grupa działała przy Klubie Kultury Kolejarz w Ostrołęce, następnie w Wojewódzkim Domu Kultury. Poprzez nowatorskie podejście do teatru, eksperymentując ze słowem, obrazem, dźwiękiem tworzyła ciekawe, oryginalne spektakle teatru poezji. Pierwsze sukcesy pojawiły się w roku 1978. Spektakl "W takie wieczory na nic się nie czeka" do tekstów Tadeusza Nowaka na VIII Konkursie Poezji Współczesnej im. Juliana Przybosia w Rzeszowie otrzymał jedną z czterech głównych nagród – Złoty Lemiesz. Spektakl był nagradzany kilkakrotnie, m.in. na międzywojewódzkich eliminacjach Ogólnopolskiego Festiwalu Teatrów Amatorskich w Olsztynie oraz w Pokazie Centralnym Teatrów Poezji w Gdańsku. Prezentowany był także w Ośrodkach i Klubach Kultury na terenie województwa ostrołęckiego.
„Arka” była trzykrotnie laureatem Ogólnopolskiego Konkursu Poezji Współczesnej, m.in. za "W takie wieczory na nic się nie czeka", laureatem XII Turnieju Poezji Miłosnej za spektakl "Wigilia" do tekstów T. Nowaka i St. Skonecznego. Podczas tego Festiwalu nagrodzeni zostali także członkowie Grupy: Zbigniew Lewszuk (II nagroda w przeglądzie recytatorów) i Justyna Lipowska (wyróżnienie). Członkowie „Arki” nagradzani także byli podczas Ogólnopolskiego Konkursu Recytatorskiego „Zwycięstwo” w Wałczu – II nagroda dla Marka Sawickiego, Konfrontacji Ruchu Artystycznego Młodzieży „Kram 81” i wielu innych.
Działalność Grupy zakończyła tragiczna śmierć jej założyciela i lidera w wypadku samochodowym w grudniu 1984 roku.

</doc>
<doc id="4282699" url="https://pl.wikipedia.org/wiki?curid=4282699" title="Fluorek ksenonu(II)">
Fluorek ksenonu(II)



</doc>
<doc id="4282704" url="https://pl.wikipedia.org/wiki?curid=4282704" title="Lugomgola Mateso">
Lugomgola Mateso

Lugomgola Mateso – kongijski piłkarz występujący na pozycji pomocnika.
Kariera klubowa.
W swojej karierze Mateso występował między innymi w Belgii, gdzie był zawodnikiem klubu KTH Diest, grającego w drugiej lidze.
Kariera reprezentacyjna.
W 1994 roku Mateso został powołany do reprezentacji Zairu na Puchar Narodów Afryki. Zagrał na nim w meczu z Mali (1:0), a Zair odpadł z turnieju w ćwierćfinale.

</doc>
<doc id="4282706" url="https://pl.wikipedia.org/wiki?curid=4282706" title="NRP Tâmega (1922)">
NRP Tâmega (1922)

NRP Tâmega – portugalski niszczyciel z dwudziestolecia międzywojennego, jedna z czterech jednostek typu "Guadiana". Okręt został zwodowany 21 października 1922 roku w stoczni Estaleiro Real de Lisboa w Lizbonie, a w skład Marinha Portuguesa wszedł w 1924 roku. Niszczyciel skreślono z listy floty w 1945 roku.
Projekt i budowa.
NRP „Tâmega” był jednym z czterech bliźniaczych niszczycieli, zbudowanych we współpracy z Brytyjczykami. Projekt okrętu powstał w brytyjskiej stoczni Yarrow Shipbuilders i był zbliżony do budowanych dla Royal Navy niszczycieli typu "River".
„Tâmega” zbudowany został w stoczni Yarrow w Glasgow, a następnie przetransportowany w gotowych sekcjach i zmontowany w stoczni Estaleiro Real de Lisboa w Lizbonie. Wodowanie odbyło się 21 października 1922 roku, a do służby w Marinha Portuguesa niszczyciel przyjęto w 1924 roku.
Dane taktyczno-techniczne.
„Tâmega” był niewielkim niszczycielem o długości 73,2 metra, szerokości 7,2 metra i maksymalnym zanurzeniu 2,3 metra. Wyporność standardowa wynosiła 515 ton, zaś pełna 660 ton. Okręt napędzany był przez dwa zestawy turbin parowych Parsonsa o łącznej mocy 11 000 KM, do których parę dostarczały trzy kotły Yarrow. Prędkość maksymalna napędzanego dwiema śrubami okrętu wynosiła 27 węzłów. Okręt mógł zabrać zapas węgla o masie 146 ton, co zapewniało maksymalny zasięg 1600 Mm przy prędkości 15 węzłów.
Na uzbrojenie artyleryjskie okrętu składały się: pojedyncze działo kalibru 100 mm A10 L/45 i dwa pojedyncze działa kal. 76 mm L/40. Uzbrojenie uzupełniały dwa podwójne aparaty torpedowe kal. 450 mm (18 cali). 
Załoga okrętu składała się z 80 oficerów, podoficerów i marynarzy.
Służba.
Po wejściu do służby w 1924 roku okręt otrzymał oznaczenie burtowe „TA”. Podczas II wojny światowej przestarzały niszczyciel pełnił funkcję okrętu szkolnego. Jednostka została skreślona z listy floty w 1945 roku, po 21 latach służby.

</doc>
<doc id="4282709" url="https://pl.wikipedia.org/wiki?curid=4282709" title="Hugo Rocha">
Hugo Rocha

Vítor Hugo Simão do Vale Rocha (ur. 13 kwietnia 1972) – portugalski żeglarz sportowy. Brązowy medalista olimpijski z Atlanty.
Kariera sportowa.
Brał udział w trzech igrzyskach olimpijskich (IO 92, IO 96, IO 00). W 1996 był trzeci w klasie 470. Płynął wówczas wspólnie z Nuno Barreto. W 1996 byli również wicemistrzami Europy.

</doc>
<doc id="4282711" url="https://pl.wikipedia.org/wiki?curid=4282711" title="Mayo Mbunga">
Mayo Mbunga

Mayo Mbunga (zm. 15 lipca 2012) – kongijski piłkarz występujący na pozycji napastnika.
Kariera klubowa.
W swojej karierze Mbunga występował w zespole AS Dragons, z którym cztery razy zdobył Puchar Demokratycznej Republiki Konga (1996, 1997, 1998, 1999).
Kariera reprezentacyjna.
W 1994 roku Mbunga został powołany do reprezentacji Zairu na Puchar Narodów Afryki. Nie zagrał jednak na nim w żadnym meczu, a Zair odpadł z turnieju w ćwierćfinale.

</doc>
<doc id="4282717" url="https://pl.wikipedia.org/wiki?curid=4282717" title="Linia kolejowa Langelsheim – Altenau">
Linia kolejowa Langelsheim – Altenau

Linia kolejowa Langelsheim – Altenau – dawna jednotorowa i niezelektryfikowana linia kolejowa w kraju związkowym Dolna Saksonia, w Niemczech. Łączyła stacje Langelsheim przez Clausthal-Zellerfeld z Altenau.

</doc>
<doc id="4282718" url="https://pl.wikipedia.org/wiki?curid=4282718" title="Ligue A w piłce siatkowej mężczyzn (2015/2016)">
Ligue A w piłce siatkowej mężczyzn (2015/2016)

Ligue A w piłce siatkowej mężczyzn 2015/2016 – 77. sezon walki o mistrzostwo Francji organizowany przez Ligue Nationale de Volley. Zainaugurowany został 22 października 2015 i trwał do 7 maja 2015 roku.
W sezonie 2015/2016 w Lidze Mistrzów Francję reprezentowały i , w Pucharze CEV − i , a w Pucharze Challenge − .
Mistrzem Francji po raz dziewiąty w historii została drużyna .
System rozgrywek.
W rozgrywkach wzięło udział 14 drużyn. Rozegrały one w fazie zasadniczej po 26 meczów systemem kołowym (mecz u siebie i rewanż u przeciwnika). Osiem najlepszych drużyn awansowało do fazy play-off, gdzie w ćwierćfinałach i półfinałach rywalizowały do dwóch zwycięstw. Finał składał się tylko z jednego spotkania i wyłonił mistrza Francji. Nie były rozgrywane mecze o miejsca 3-8. Trzy najsłabsze drużyny po fazie zasadniczej spadły do Ligue B.
Drużyny uczestniczące.
 
 
 
 
 
 
 
Faza zasadnicza.
Terminarz i wyniki spotkań.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="4282726" url="https://pl.wikipedia.org/wiki?curid=4282726" title="Heliodor Muszyński">
Heliodor Muszyński

Heliodor Muszyński (ur. 6 czerwca 1931 w Rogowie) – polski pedagog, metodolog i teleolog, profesor nauk humanistycznych, nauczyciel akademicki Uniwersytetu im. Adama Mickiewicza w Poznaniu.
Życiorys.
Okres przedszkolny spędził w Gniewkowie, a potem rodzina, w związku z pracą ojca, przeprowadziła się do Poznania, gdzie uczęszczał do szkoły podstawowej na Dębcu. Naukę przerwała okupacja niemiecka. Po zakończeniu II wojny światowej kontynuował naukę i zdał egzamin do Liceum im. Ignacego Paderewskiego w Poznaniu (z uwagi na biedę w rodzinie otrzymywał stypendium). Zapisał się też do harcerstwa, w którym podjął decyzję o zostaniu w przyszłości pedagogiem.
Mając 20 lat zatrudnił się w przedsiębiorstwie robót drogowych. W 1951 zdał dwie matury (w liceum ogólnokształcącym i pedagogicznym) i zapisał się na Uniwersytet Poznański. Z uwagi na fakt, że nie istniał jeszcze kierunek pedagogiczny, to zdawał na filozofię, gdzie uczęszczał m.in. na wykłady Kazimierza Ajdukiewicza i Marii Ossowskiej. Jego główne zainteresowania w tamtych czasach to neopozytywizm, reizm i empiryzm. W 1955, będąc jeszcze studentem, rozpoczął pracę na Uniwersytecie Poznańskim (asystent w Katedrze Pedagogiki). 
W 1961 obronił pracę doktorską z zakresu rozwoju i wychowania moralnego dzieci i młodzieży. W 1965 przeprowadził się do Warszawy. Podjął tam pracę w Instytucie Pedagogiki przy Ministerstwie Oświaty i Wychowania. Habilitował się na Uniwersytecie Warszawskim w 1966 na podstawie kolokwium oraz pracy na temat teoretycznych problemów wychowania moralnego. W 1967 wrócił do Poznania, gdzie został kierownikiem zorganizowanego przez siebie Zakładu Teorii Wychowania w Katedrze Pedagogiki UAM. Od 1968 do 1976 był dyrektorem Instytutu Pedagogiki UAM. 
Od 1968 do 1973 przeprowadził tzw. eksperyment poznański, którego przedmiotem było opracowanie systemu wychowawczego w szkołach socjalistycznych. Jego, krytycznie oceniane przez część pedagogów, rezultaty były szeroko wdrażane w tysiącach polskich szkół, co było ewenementem na skalę krajową, gdyż większość eksperymentów pedagogicznych w Polsce nie miała szans na żadne wdrożenia. W 1975 kierowany przez niego zespół otrzymał Nagrodę KEN.
Od 1972 był członkiem Centralnej Komisji Kwalifikacyjnej ds. stopni naukowych przy Radzie Ministrów (cztery kadencje, 14 lat). Przez trzy kadencje był przewodniczącym Komitetu Nauk Pedagogicznych PAN (12 lat). 
W 1973 został profesorem nadzwyczajnym, a w 1976 – zwyczajnym. Od 1976 do 1995 odbywał staże zagraniczne jako "visiting professor" lub współpracował z ośrodkami zagranicznymi (Niemcy i Austria, m.in. Mozarteum, Uniwersytet w Tybindze, czy Ruhr-Universität w Bochum).
Zainteresowania.
W początkowym okresie był zainteresowany przede wszystkim problematyką rozwoju i wychowania moralno-społecznego, jak również zagospodarowaniem czasu wolnego dzieci i młodzieży, w tym wypoczynkiem. Potem pracował nad wychowaniem w rodzinie i w harcerstwie. Współpracował z Ośrodkiem Badań Psychologicznych ZHP.
Był redaktorem naczelnym "Rocznika Pedagogicznego" i "Studiów Pedagogicznych" PAN. Od 1972 do 1983 był redaktorem naczelnym "Życia Szkoły". Organizował międzynarodowe konferencje naukowe w Polsce.
Od 1960 do 1964 prowadził badania nad postawami moralnymi uczniów szkół podstawowych (wespół z Hanną Malewską). Wacław Strykowski stwierdził, że prace metodologiczne Muszyńskiego wywarły duży wpływ na uprawianie pedagogiki w Polsce, w latach 70. XX wieku. Podobne do jego koncepcji pedagogicznych pojawiały się równolegle na Zachodzie (np. "Just commuity School" Lawrence'a Kohlberga w USA).
W swojej, odwołującej się do marksizmu, wizji pedagogiki Muszyński wychodził z założenia, że proces wychowawczy winien być nastawiony na przygotowanie dzieci i młodzieży do aktywnego i pożytecznego życia w społeczeństwie, a także na przygotowanie ich do wzięcia odpowiedzialności za życie społeczne. Wychowanie miało się odbywać według zasad ustalanych przez postęp. Młody człowiek i dziecko winno być przygotowane do tego, że cele jego działania mają być skoncentrowane na walce z klasami wyzyskującymi i panującymi, a także na takiej organizacji życia społecznego, która zapewni jak najlepszy byt jemu, jak i kolektywowi, w którym przyszło mu żyć. W tym celu wychowawca winien prokurować sytuacje, które rozbudzą w wychowankach kreatywność i aktywność. 
Należał do nurtu pedagogiki socjalistycznej opartej na poglądach Karola Marksa i Fryderyka Engelsa.
Koncepcje Muszyńskiego w związku z silną podbudową marksistowską pozostają kontrowersyjne. Istotny jest nacisk na uspołecznienie dzieci i młodzieży, nadanie istotnej roli procesowi pomagania innym ludziom, podkreślenie wagi rodziny jako podstawowej komórki społecznej oraz kultywowanie tradycji. Negatywne aspekty koncepcji to instrumentalne traktowanie jednostek i sprowadzanie ich roli do bycia budowniczymi ustroju komunistycznego, czy socjalistycznego (stwierdził nawet, że wychowanie to "świadome i zamierzone urabianie osobowości według przyjętych wzorów, w toku nawiązywania stosunków i interakcji społecznych"). Rozbudowany i precyzyjny system kar i nagród (swoista tresura) budował w podopiecznych lęk przed ostracyzmem, czy wykluczeniem ze społeczności w przypadku popełnienia nawet niewielkich błędów. Muszyński w swej koncepcji traktował ich przedmiotowo, wykluczał ich niepowtarzalność i osobiste aspiracje, a także marginalizował ich własne opinie na temat wykonywanych zadań i miejsca w społeczeństwie. Nie brał też pod uwagę konsekwencji wychowania bezkrytycznego ideowca, nieczułego na rozpoznawanie i zaspokajanie potrzeb innych ludzi.
Wydawnictwa.
Większość prac Muszyńskiego obowiązywała do 1989, jako kanon lektur na polskich studiach pedagogicznych.
Odznaczenia.
Otrzymał m.in. takie odznaczenia jak: Złoty Krzyż Zasługi (1972), Medal Komisji Edukacji Narodowej (1972), Krzyż Oficerski i Kawalerski Orderu Odrodzenia Polski (1982) i Medal za Zasługi dla Województwa Zielonogórskiego i Szczecińskiego. Został uhonorowany wpisem do "Księgi Czynów i Osiągnięć Nauki Polskiej".

</doc>
<doc id="4282728" url="https://pl.wikipedia.org/wiki?curid=4282728" title="Theodore H. White">
Theodore H. White

Theodore H. White (Theodore Harold White, ur. 6 maja 1915 w Bostonie, zm. 15 maja 1986 w Nowym Jorku) – amerykański historyk i dziennikarz, laureat Nagrody Pulitzera.
Życiorys.
Był synem prawnika. W 1932 ukończył Boston Latin School. W 1938 otrzymał dyplom Uniwersytetu Harvarda. Był korespondentem magazynu "Time". W latach 1939–1945 przebywał na Dalekim Wschodzie. Później pracował w Europie dla Overseas News Agency (1948–1950) i "The Reporter" (1950–1953).
Wraz z Annalee Jacoby napisał "Thunder Out of China" (1946). Wydał też "Fire in the Ashes" (1953), "The Mountain Road" (1958), "Breach of Faith: The Fall of Richard Nixon" (1975), "In Search of History: A Personal Adventure" (1978) i "America in Search of Itself: The Making of the President, 1956–1980" (1982). Po zamachu w Dallas przeprowadził wywiad z Jacqueline Kennedy.
W 1962 otrzymał Nagrodę Pulitzera w dziedzinie literatury niefikcjonalnej.

</doc>
<doc id="4282733" url="https://pl.wikipedia.org/wiki?curid=4282733" title="Rezerwat przyrody Vambåsa hagmarker">
Rezerwat przyrody Vambåsa hagmarker



</doc>
<doc id="4282735" url="https://pl.wikipedia.org/wiki?curid=4282735" title="Rawszyce">
Rawszyce

Rawszyce – opuszczona wieś, znajdująca się na południe od Lublina. Leżała ona na prawym brzegu Bystrzycy, nieopodal Zemborzyc i Wrotkowa.
Osada jest po raz pierwszy wymieniana w 1425 roku jako "Rawschicze". W 1437 jej część została oddana właścicielowi Ćmiłowa. Od drugiej połowy XVI wieku opuszczona, od tamtego czasu wymieniana była jedynie jako łąka.
Obecnie większa część dawnego obszaru wsi jest porośnięta przez Las Dąbrowa. Do dzisiaj zachowała się jedynie bardzo niewielka część zabudowań Rawszyc (a raczej prawdopodobny ich układ), położona w ich północnej części, przy obecnej ulicy Żeglarskiej. Oprócz tego, nieopodal znajduje się parów o nazwie "Rasice", która najprawdopodobniej jest uwspółcześnioną formą nazwy wsi.

</doc>
<doc id="4282738" url="https://pl.wikipedia.org/wiki?curid=4282738" title="Rezerwat przyrody Mosty Kalińskie">
Rezerwat przyrody Mosty Kalińskie



</doc>
<doc id="4282740" url="https://pl.wikipedia.org/wiki?curid=4282740" title="Kościół Ducha Świętego w Gliwicach-Ostropie">
Kościół Ducha Świętego w Gliwicach-Ostropie

Kościół Ducha Świętego – rzymskokatolicki kościół parafialny należący do dekanatu Gliwice-Ostropa diecezji gliwickiej. Znajduje się na gliwickim osiedlu Ostropa.
Budowa świątyni w stylu neobarokowym, zaprojektowanej przez wrocławskich architektów: Johannesa Gebla i Theodora Pluschkego, rozpoczęła się w 1925 roku. Kierownikiem prac budowlanych był Johann Rygol z Gliwic, natomiast budowniczym świątyni był ksiądz proboszcz Leopold Maruszczyk. W dniu 25 września 1927 roku kardynał Adolf Bertram uroczyście poświęcił świątynię. Początkowo do wyposażenia wnętrza zostały użyte ołtarze i paramenty ze starej świątyni św. Jerzego. Ozdobą kościoła jest m.in. figura „Fatimskiej Pani” (jedna z pierwszych na Górnym Śląsku przywieziona z Fatimy) ufundowana przez Edith Deppe ze Stanów Zjednoczonych jako podziękowanie za cud. Z okazji 85 rocznicy poświęcenia kościoła w dniu 30 września 2012 roku biskup senior Jan Wieczorek poświęcił ołtarz soborowy i ambonę, zaprojektowane przez Piotra Kłoska ze Szczyrku i wykonane przez firmę kamieniarską Krystiana Grzechaca z Ciasnej.

</doc>
<doc id="4282742" url="https://pl.wikipedia.org/wiki?curid=4282742" title="Przygody Niebezpiecznego Henryka">
Przygody Niebezpiecznego Henryka

Przygody Niebezpiecznego Henryka (od 2018) – amerykański animowany serial stworzony przez Dana Schneidera. Serial po raz pierwszy została wyemitowany na amerykańskim Nickelodeon jako zwiastun - 15 stycznia 2018 roku, przed oficjalną premierą 19 stycznia 2018 roku. Stworzony został na podstawie serialu Niebezpieczny Henryk, a w oryginalnej wersji językowej słyszymy oryginalnych aktorów tj. Jace Norman, Cooper Barnes, Michael Cohen, Riele Downs, Sean Ryan Fox, Ella Anderson i Jeffrey Nicholas Brown. Polska premiera odbyła się 1 czerwca 2018 na kanale Nickelodeon Polska.
Opis fabuły.
Serial ukazuje szczególne animowane przygody Strasznego Dzieciucha i Kapitana B, którzy walczą z różnymi złoczyńcami i zagrożeniami chroniąc Swellview.
Wersja polska.
Wersja polska: na zlecenie Nickelodeon Polska – Start International Polska
Wystąpili:
i inni
Lektor: Paweł Szczesny

</doc>
<doc id="4282743" url="https://pl.wikipedia.org/wiki?curid=4282743" title="Krzysztof Waliszewski">
Krzysztof Waliszewski

Krzysztof Mariusz Waliszewski (ur. 28 kwietnia 1981) – polski ekonomista, doktor habilitowany nauk ekonomicznych. Profesor uczelni w Katedrze Pieniądza i Bankowości Instytutu Finansów Uniwersytetu Ekonomicznego w Poznaniu. Kierownik studiów podyplomowych Bankowość i doradztwo finansowe oraz Technologie finansowe (FinTech). 
Życiorys.
Absolwent II Liceum Ogólnokształcącego w Koninie. Stopień doktorski uzyskał w 2009 na podstawie pracy pt. "Związki kapitałowe banków i pośredników kredytowych na tle rozwoju rynku consumer finance w Polsce", przygotowanej pod kierunkiem prof. Alfreda Janca. Habilitował się w 2017 na podstawie dorobku naukowego i publikacji pt. "Model doradztwa w obszarze finansów osobistych w Polsce na tle doświadczeń międzynarodowych".
W pracy badawczej i publikacjach koncentruje się na takich zagadnieniach jak: consumer finance, rynek pożyczek pozabankowych, finanse osobiste, bankowość, instytucje parabankowe i shadow banking, unia bankowa, unia rynków kapitałowych, społeczna odpowiedzialność instytucji finansowych, finanse gospodarstw domowych, pośrednictwo finansowe, ekonomika gospodarstwa domowego i konsumpcji, planowanie finansowe, pośrednictwo kredytowe, pośrednictwo i doradztwo finansowe oraz zarządzanie gospodarstwem domowym.
Jest członkiem Polskiego Stowarzyszenia Finansów i Bankowości oraz Komitetu Nauk o Finansach PAN (członek prezydium na lata 2020–2023). Ponadto był współpracownikiem Europejskiej Akademii Planowania Finansowego, Europejskiej Federacji Doradców Finansowych EFFP Polska oraz Konferencji Przedsiębiorstw Finansowych w Polsce. Należy także do rady redakcyjnej kwartalnika naukowego „e-Finanse”. Członek Editorial Review Board czasopism międzynarodowych indeksowanych w bazach Scopus i Web of Science Oeconomia Copernicana i Equilibrium. Quarterly Journal of Economics and Economic Policy. Od kwietnia 2022 r. Członek Rady Doradczej Finax. Prezes Zarządu Europejskiej Federacji Doradców Finansowych EFFP Polska. Kierownik Międzyuczelnianego Grantu Badawczego realizowanego w latach 2022-2024 pt. Sektor LendTech i zjawisko wykluczenia kredytowego w dobie zrównoważonych finansów – zależności, konsekwencje, rekomendacje. Członek Prezydium Komitetu Głównego Ogólnopolskiej Olimpiady Wiedzy o Finansach FINANSOMANIA. Członek Doradczego Komitetu Naukowego przy Rzeczniku Finansowym w latach 2023-2026.
Nagrody i wyróżnienia.
Otrzymał Nagrodę Prezesa PAN w ramach X edycji Konkursu Komitetu Nauk o Finansach PAN w 2017 r. za wybitne osiągnięcia w zakresie finansów. Był także nominowany do nagrody Beta 2017 za wybitne osiągnięcia w zakresie zarządzania finansami. Wielokrotnie nagradzany przez Rektora UEP za osiągnięcia naukowe. 

</doc>
<doc id="4282747" url="https://pl.wikipedia.org/wiki?curid=4282747" title="Wyższa Szkoła Biznesu w Dąbrowie Górniczej">
Wyższa Szkoła Biznesu w Dąbrowie Górniczej



</doc>
<doc id="4282756" url="https://pl.wikipedia.org/wiki?curid=4282756" title="Jerzy Gawroński">
Jerzy Gawroński

Jerzy Gawroński ps. „Skaut” (ur. 19 lutego 1908 w Tulcach, zm. 11 września 1992 w Gorzowie Wielkopolskim) – oficer rezerwy Wojska Polskiego i ZWZ-AK, działacz „Solidarności”.
Życiorys.
Jerzy Gawroński, syn Roberta, kierownika gorzelni i Emmy, po ukończeniu szkoły podstawowej w Tulcach był uczniem Państwowego Seminarium Nauczycielskiego w Rogoźnie, gdzie w 1929 roku zdał maturę. Następnie ukończył Szkołę Podchorążych Rezerwy Piechoty w Śremie. Po ćwiczeniach w 61 pułku piechoty i w 4 pułku strzelców podhalańskich, uzyskał w 1934 stopień podporucznika rezerwy.
W latach 1930-1938 był nauczycielem w szkole powszechnej w Chwałowicach pod Rybnikiem. Jednocześnie działał w śląskim harcerstwie. 1 października 1938 roku zatrudnił się w kopalni węgla w Chwałowicach. W sierpniu 1939 organizował zabezpieczenie akt i sprzętu harcerskiego w Chwałowicach, tworząc zawiązek drużyny konspiracyjnej. Zmobilizowano go do 1 pułku strzelców podhalańskich, jako dowódcę 6 kompanii z zadaniem obrony linii Sanu. Po wkroczeniu Armii Czerwonej przeszedł wraz z pułkiem granicę polsko-węgierską. Został internowany w obozie Györ. Tam organizował służbę informacyjno-propagandową. W październiku zgłosił się do dyspozycji Naczelnika Harcerzy harcmistrza inż. Zbigniewa Trylskiego, który organizował na Węgrzech szkołę dla polskiej młodzieży. Gawroński współtworzył takie placówki w Somlosölos i Sikso. Napływające z kraju informacje skłoniły go do oddania się do dyspozycji służb specjalnych WP w Budapeszcie. W maju 1940 roku odbył przeszkolenie w ośrodku Oddziału II i otrzymał propozyjcę przerzucenia do Wielkopolski celem zorganizowania tam siatki wywiadowczej oraz udzielenia pomocy w zorganizowaniu struktur ZWZ. Przygotowano mu dokumenty na nazwisko Robert Grygier.
Granicę przekroczył w połowie czerwca 1940. Obok zaleceń wojskowych wiózł instrukcje harcerskie dla Śląska. W Szopienicach przekazał je dla komendanta Śląskiej Chorągwi ZHP, harcmistrza Józefa Pukowca. W lipcu dotarł do Poznania. W lutym 1941 roku podjął zatrudnienie w browarze w Kobylepolu. Przez harcerza Czesława Napierałę nawiązał kontakty z Konradem Latanowiczem, redaktorem pisma „Dla Ciebie Polsko”, nakłaniając go do stworzenia Wielkopolskiej Tajnej Organizacji Powstańców. Gawroński był komendantem ZWZ Obwód Poznań-Powiat. Organizował centralę pocztową do północnych powiatów Wielkopolski. Zlecono mu przeprowadzenie akcji scaleniowej z AK w powiatach śremskim, średzkim, poznańskim. Latem 1942 roku uczestniczył w Sosnowcu w rozmowach z pułkownikiem Henrykiem Kowalówką. Gawroński zakończył działalność scaleniową w początkach września. 5 października 1943 roku aresztowany przez Gestapo. Po ciężkim śledztwie w Domu Żołnierza i Forcie VII skazano go w marcu 1944 roku na pięć lat obostrzonego obozu karnego. Karę odbywał w więzieniach w Rawiczu i w Griebo nad Łabą.
Do kraju wrócił na przełomie kwietnia i maja 1945 roku. Podjął pracę w Dziale Aprowizacji Rybnickiego Okręgu Węglowego. W obawie przed aresztowaniem przez UB wyjechał w 1948 roku do Gorzowa Wielkopolskiego, gdzie pracował w Centrali Rybnej. W grudniu 1962 został zatrzymany przez UB i oskarżony o sabotaż gospodarczy oraz znieważenie władz PRL. Skazano go na 15 lat więzienia. Karę częściowo odbył w więzieniu w Rawiczu. W 1974 roku ze względów zdrowotnych urlopowany z więzienia.
11 listopada 1980 uzyskał prawa kombatanckie. Był działaczem NSZZ "Solidarność" i opozycji demokratycznej. Został odznaczony Krzyżem AK, Medalem Wojska trzykrotnie, Medalem za Udział w Wojnie Obronnej 1939. Zmarł 11 września 1992 roku. Został pochowany na cmentarzu komunalnym w Gorzowie Wielkopolskim.

</doc>
<doc id="4282762" url="https://pl.wikipedia.org/wiki?curid=4282762" title="Onufry Gosławski">
Onufry Gosławski

Onufry Gosławski herbu Oksza – wojski większy chęciński od 1784 roku, miecznik chęciński w 1784 roku, wojski mniejszy chęciński w latach 1779-1784, skarbnik chęciński w latach 1776-1779, wicesgerent grodzki chęciński, komisarz Komisji Dobrego Porządku województwa sandomierskiego.
Syn Jana Felicjana.
Był komisarzem Sejmu Czteroletniego z powiatu chęcińskiego województwa sandomierskiego do szacowania intrat dóbr ziemskich w 1789 roku.

</doc>
<doc id="4282764" url="https://pl.wikipedia.org/wiki?curid=4282764" title="Saint-Philibert (stacja metra)">
Saint-Philibert (stacja metra)

Saint-Philibert – stacja metra w Lille, położona na linii 2. Znajduje się w Lille, w dzielnicy Lomme. Stacja znajduje się w pobliżu centrum handlowego Ikea, Carrefour i szpitala Saint-Philibert.
Została oficjalnie otwarta 1 kwietnia 1989. Jest stacją początkową linii.

</doc>
<doc id="4282768" url="https://pl.wikipedia.org/wiki?curid=4282768" title="Bourg (stacja metra)">
Bourg (stacja metra)

Bourg – stacja metra w Lille, położona na linii 2. Znajduje się w Lille, w dzielnicy Lomme. Nazwa stacji pochodzi od dzielnicy Bourg, która graniczy z centrum historycznym Lomme.
Została oficjalnie otwarta 1 kwietnia 1989. 

</doc>
<doc id="4282769" url="https://pl.wikipedia.org/wiki?curid=4282769" title="Alma Karlin">
Alma Karlin

Alma Karlin, właściwie Alma Vilibalda Maximiliana Karlin (ur. 12 października 1889 w Celje, zm. 15 stycznia 1950 w Pečovniku) – słoweńsko-austriacka podróżniczka, pisarka, poetka, kolekcjonerka, poliglotka i teozof.
Życiorys.
Wczesne życie.
Urodziła się w styryjskim mieście Celje, w ówczesnym Cesarstwie Austro-Węgierskim jako córka Jakoba Karlina, majora w armii austro-węgierskiej i Vilibaldy Miheljaki, nauczycielki. Jej ojciec zmarł, gdy miała osiem lat. Alma dorastała w środowisku głównie niemieckojęzycznym i uważała się za Austriaczkę, a nie za etniczną Niemkę, czy Słowenkę.
W latach 1898–1899, ze względu na jej zły stan zdrowia pobierała naukę w domu, a później uczęszcza do szkoły dla dziewcząt w Celje. W 1903 matka Almy zauważa, że córka utyka. Wizyty u ortopedy w Grazu oraz długotrwała męcząca gimnastyka lecznicza, sprawiły, że Alma często opuszczała szkołę. W kolejnym roku przebywała w instytucie ortopedycznym w Lublanie, gdzie wykonywała męczące ćwiczenia przez kilka miesięcy.
W latach 1905–1907 pobierała prywatne lekcje języka francuskiego i angielskiego w Celje, dzięki czemu odkryła w sobie talent do języków. W 1907
zdała egzamin państwowy z języka francuskiego w Goricy, a w kolejnym z języka angielskiego i uzyskuje pełne kwalifikacje do samodzielnego nauczania. W 1908 Alma wraz z matką udały się w podróży po Europie, odwiedziły północne Włochy, Szwajcarię, Paryż, Londyn, Brukselę i Niemcy.
Jesienią tego samego roku wyjechała do Londynu, gdzie pracowała w burze tłumaczeń i uczyła się języków: angielskiego, francuskiego, łaciny, włoskiego, norweskiego, duńskiego, fińskiego, rosyjskiego i hiszpańskiego. W późniejszych latach uczyła się również języka perskiego, chińskiego i japońskiego. Zgłębiała także filozofię i teozofię. Spędziła także sześć miesięcy w Paryżu, gdzie uczęszczała na różne kursy językowe na Sorbonie. Pod koniec maja 1914 ukończyła z wyróżnieniem Society of Arts w ośmiu językach.
Pobyt w Skandynawii.
W 1914, niedługo po wybuchu I wojny światowej Karlin musiała przenieść się do Szwecji i Norwegii, ponieważ uznawano ją za persona non grata w Zjednoczonym Królestwie ze względu na obywatelstwo austriacko-węgierskie. Uczyła języków obcych i spędzała dużo czasu w bibliotekach badających starożytne cywilizacje. Napisała też swoją pierwszą książkę, dramat w trzech aktach "Die Kringhäusler", który została opublikowany w Lipsku w 1918. W Skandynawii poznała szwedzką pisarkę Selmę Lagerlöf, która była pod dużym wrażeniem twórczości Karlin.
Podróż dookoła świata.
Wiosną 1918 wróciła do Celje i założyła szkołę języków obcych. Za oszczędności kupiła swoją pierwszą maszynę do pisania, słynną „erikę”, która towarzyszy jej do końca życia. Jednocześnie postanawia odbyć podróżować dookoła świata, aby dobrze przygotować się do podróży uczyła się geografii, historii, biologii, nauk przyrodniczych i zoologii.
24 listopada 1919 wyruszyła w dziewięcioletnią podróż dookoła świata zabierając ze sobą maszynę do pisania i słownik w dziesięciu językach, który sama opracowała. Pod koniec lutego 1920 wsiada na statek do Ameryki Południowej, na początku kwietnia wyrusza w Peru, jesienią tego samego roku przybywa do Panamy, gdzie została zatrudniona w zarządzie Kanału Panamskiego jako tłumacz przysięgły. Od marca do lipca 1921 podróżowała po Ameryce Środkowej i Meksyku, w sierpniu dociera do San Francisco, skąd wyrusza na Hawaje, tam otrzymuje swoją powieść "Mein Kleiner Chinese", która została wydana w Dreźnie w tym samym roku. W latach 1922–1923 przebywała w Japonii, gdzie przyjęła pracę w ambasadzie Niemiec, podróżowała po kraju i spotykała się z intelektualistami i artystami.
W drugiej połowie 1923 podróżowała po Korei, Mandżurii i Chinach, a następnie do Formozy, gdzie spotyka łowców głów. Z Hongkongu wyrusza do Australii, a po drodze odwiedza Manilę, stolicę Filipin, Borneo, Pearl Islands, indonezyjską wyspę Celebes, Wyspę Thursday, a następnie dociera do Sydney i Adelaide.
W latach 1924–1926 odwiedziła Auckland w Nowej Zelandii, skąd przeniosła się na wyspy Pacyfiku. Żyła pośród tubylców na wyspach Fidżi, Nowej Kaledonii, Nowych Hebrydach, Wyspach Karolińskich i Nowej Gwinei, gdzie zachorowała ma malarię i czerwonkę tropikalną i uciekła przed plemieniem kanibali. Kolejno kontynuuje podróż po Indonezji, Jawie, Sumatrze, Malezji, Tajlandii i Birmie.
W 1927 odwiedziła Kalkutę, Agrę, Delhi, Lahaur i Karaczi w Indiach. Ostatnim etapem jej podróży po świecie były Indie, gdzie pod koniec roku dotarł do niej list od umierającej matki. W styczniu 1928 wróciła do Celje, wyczerpana fizyczną chorobą i głęboką depresją.
Powrót do domu.
Po powrocie do Celje skupiła się na porządkowaniu notatek i materiałów zebranych podczas podróży. Prowadziła wykłady, pisała artykuły podróżnicze dla publiczności niemieckiej i anglojęzycznej do gazet codziennych i magazynów dla kobiet, wydawała historyczne i etnologiczne publikacje. Zaczyna wydawać swoje dzienniki z podróży i pisała powieści, które spotkały się z przychylnym przyjęciem przez czytelników w Europie. Często podróżowała i wykłada w europejskich miastach. W 1934 malarka Thea Schreiber Gamelin, usłyszała o Karlin w niemieckim radiu i po wymianie listów i kilku wizytach w Celje przeprowadziła się na stałe i pozostała nierozłączna z Almą do jej śmierci. Około 1934 zaczęła wykazywać zainteresowanie badaniem teozofii. W późniejszych latach, szczególnie podczas II wojny światowej, zbliżyła się do katolicyzmu.
II wojna światowa.
W latach 1937–1939 udzieliła schronienia francusko-niemieckiemu antyhitlerowskiemu dziennikarzowi Hansowi Joachimowi Bonsackowi i przestała publikować w niemieckiej prasie jako akt protestu przeciwko nazizmowi. Pod naciskiem Niemców mieszkających w Celje i organizacji Kulturbund musiała opuścić rodzinny dom w mieście i przeniosła się do willi w Zagrad. Na początku 1941 prace Almy zostały zakazane w Niemczech. Po zajęciu Jugosławii została aresztowana przez gestapo i wysłana do Mariboru, gdzie czekała na ekstradycję wraz z tysiącami Słoweńców do obozów śmierci. Została uwolniona dzięki energicznej interwencji jej życiowej przyjaciółki Thei Gamelin, która miała powiązania w Trzeciej Rzeszy. Powróciła do Celje, gdzie pozostawała w areszcie domowym.
Wiosną 1944 postanowiła uciec do południowo-słoweńskiego regionu Bela krajina, kontrolowanego przez słoweński oddział partyzancki. Mimo że była ciężko chora, partyzanci pod dowództwem komunistów nie pozwolili jej przedostać się kontrolowanego przez Aliantów miasta Bari na południu Włoch. Została przetransportowana do Dalmacji, gdzie przebywała do końca wojny. Po powrocie w rodzinne strony zamieszały we wsi Pečovnik niedaleko Celje, w domu kupionym przez Gammelin. 14 stycznia 1950 zmarła na raka piersi i gruźlicę i została pochowana na cmentarzu Svetina, gdzie spoczywa razem z Theą Schreiber Gammelin.
Kolekcje Karlin.
Karlin była także kolekcjonerem i etnologiem. Większość przedmiotów, które nabyła podczas swoich podróży, wysłała do domu, gdzie później założyła małe prywatne muzeum. Niektóre eksponaty znajdują się obecnie w Muzeum Regionalnym w Celje (Pokrajinski muzej Celje) i w Muzeum Historii Najnowszej w Celje (Muzej novejše zgodovine Celje). Wiele jej pism nie zostało jeszcze opublikowanych, większość z nich znajduje się w Bibliotece Narodowej i Uniwersyteckiej (Narodna in univerzitetna knjižnica) w Lublanie.
Twórczość.
Uwaga: Spis nie zawiera wszystkich publikacji

</doc>
<doc id="4282771" url="https://pl.wikipedia.org/wiki?curid=4282771" title="Mistrzostwa Albanii w piłce nożnej mężczyzn">
Mistrzostwa Albanii w piłce nożnej mężczyzn

Mistrzostwa Albanii w piłce nożnej (alb. "Kampionati Shqiptar i Futbollit") – rozgrywki piłkarskie, prowadzone cyklicznie - corocznie lub co sezonowo (na przełomie dwóch lat kalendarzowych) - mające na celu wyłonienie najlepszej męskiej drużyny w Albanii.
Historia.
Mistrzostwa Albanii w piłce nożnej rozgrywane są od 1930 roku. Obecnie rozgrywki odbywają się w wielopoziomowych ligach: Kategoria Superiore, Kategoria e Parë, Kategoria e Dytë oraz niższych klasach regionalnych.
W 1911 roku został organizowany pierwszy turniej piłkarski Fier Fair (alb. "Turneu Futbollistik i Panairit të Fierit"), który odbył się w Rahije obwodu Fier, podczas gdy Albania była jeszcze pod panowaniem Imperium Osmańskiego. Do turnieju zgłosiło się 8 zespołów z Tirany, Elbasani, Kavaja, Berati, Peqini, Wlory, Fieri i Lushnja. Drużyna z Tirany pokonała w finale Peqini 6–1 i została zwycięzcą. Po uzyskaniu niepodległości przez Albanię w 1912 roku w Szkodrze powstał pierwszy albański klub piłkarski Indipendenca, założony przez Palokë Nika.
Po założeniu albańskiej federacji piłkarskiej – FSHF w 1930 roku, rozpoczął się proces zorganizowania pierwszych oficjalnych Mistrzostw Albanii w sezonie 1930.
W sezonie 1930 po raz pierwszy wystartowały rozgrywki w Kategoria e Parë. W kwietniu 1939 wojska włoskie zajęły Albanię. Podczas okupacji włoskiej w latach 1939–1942 oraz okupacji hitlerowskiej w latach 1943–1944 prowadzone jedynie rozgrywki w sezonach 1939, 1940 i 1942, ale były to mistrzostwa nieoficjalne. Od 1945 ponownie startowały rozgrywki o mistrzostwo Albanii.
Rozgrywki zawodowej Kategoria Superiore zainaugurowano w sezonie 1998/99.
Statystyka.
Klasyfikacja według klubów.
W dotychczasowej historii Mistrzostw Albanii na podium oficjalnie stawało w sumie 14 drużyn. Liderem klasyfikacji jest KF Tirana, który zdobył 26 tytułów mistrzowskich.
Stan po sezonie 2021/22.
Klasyfikacja według miast.
Siedziby klubów: stan po sezonie 2021/22.
Uczestnicy.
Są 45 zespołów, które wzięli udział w 80 sezonach Mistrzostw Albanii, które były prowadzone od 1930 aż do sezonu 2019/20 łącznie. Tylko KF Tirana był zawsze obecny w każdej edycji.
Pogrubione zespoły biorące udział w sezonie 2019/20.

</doc>
<doc id="4282772" url="https://pl.wikipedia.org/wiki?curid=4282772" title="Maison des Enfants (stacja metra)">
Maison des Enfants (stacja metra)

Maison des Enfants – stacja metra w Lille, położona na linii 2. Znajduje się w Lille, w dzielnicy Lomme. Stacja obsługuję mediatekę w dzielnicy Délivrance.
Została oficjalnie otwarta 1 kwietnia 1989. 

</doc>
<doc id="4282778" url="https://pl.wikipedia.org/wiki?curid=4282778" title="Pure Farming 2018">
Pure Farming 2018

Pure Farming 2018 – komputerowa gra symulacyjna stworzona przez polskie studio Ice Flames oraz wydana przez Techland 13 marca 2018 na komputery osobiste oraz konsole PlayStation 4 i Xbox One. Celem gry jest prowadzenie gospodarstwa rolnego w różnych częściach świata.
Fabuła.
Bohater gry dziedziczy po zmarłym dziadku farmę w Montanie w USA. Zły stan gospodarstwa, konieczność spłaty długów i tragiczna sytuacja rolnictwa w okolicy stają się główną motywacją do rozwinięcia gospodarstwa do jak najwyższych standardów.
Rozgrywka.
Rozgrywka polega na ciągłym rozbudowywaniu swojej farmy poprzez zakup nowych maszyn, hodowlę zwierząt i uprawy pól. Gracz zyskuje również możliwość prowadzenia gospodarstwa w innych krajach. Cechy gry:
Modyfikacje do gry.
Dzięki stworzonemu narzędziu do importowania maszyn oraz pojazdów, każdy gracz ma możliwość dodania własnych modeli. Darmowy importer modeli został zaprojektowany i stworzony także z myślą o mniej doświadczonych graczach.
Produkcja gry.
Gra po raz pierwszy została zaprezentowana w 2016 roku podczas największych targów gier komputerowych w Europie – gamescom. W pierwszych zapowiedziach podano, że gra ukaże się pod koniec następnego roku. Studio Ice Flames postanowiło przełożyć premierę na początek 2018 roku z powodów technicznych, związanych z decyzją przeniesienia gry także na konsole PlayStation 4 oraz Xbox One.
Odbiór gry.
Gra spotkała się z mieszanymi reakcjami recenzentów, uzyskując w wersji na komputery osobiste wg agregatora Metacritic średnią z ocen wynoszącą 69/100 punktów z 12 recenzji.

</doc>
<doc id="4282779" url="https://pl.wikipedia.org/wiki?curid=4282779" title="Mitterie (stacja metra)">
Mitterie (stacja metra)

Mitterie – stacja metra w Lille, położona na linii 2. Znajduje się w Lille, w miejscowości Lomme. Stacja obsługuję dzielnicę Mitterie.
Została oficjalnie otwarta 1 kwietnia 1989. 

</doc>
<doc id="4282780" url="https://pl.wikipedia.org/wiki?curid=4282780" title="Pont Supérieur (stacja metra)">
Pont Supérieur (stacja metra)

Pont Supérieur – stacja metra w Lille, położona na linii 2. Znajduje się w Lille, w miejscowości Lomme. Stacja obsługuję okolicę Les Châteaux w sąsiedniej miejscowości Lambersart.
Została oficjalnie otwarta 1 kwietnia 1989.

</doc>
<doc id="4282781" url="https://pl.wikipedia.org/wiki?curid=4282781" title="Yoko Ngwengwe">
Yoko Ngwengwe

Yoko Ngwengwe (ur. 12 grudnia 1970) – kongijski piłkarz występujący na pozycji pomocnika.
Kariera klubowa.
W swojej karierze Ngwengwe występował w zespole DC Motema Pembe.
Kariera reprezentacyjna.
W 1994 roku Ngwengwe został powołany do reprezentacji Zairu na Puchar Narodów Afryki. Nie zagrał jednak na nim w żadnym meczu, a Zair odpadł z turnieju w ćwierćfinale.

</doc>
<doc id="4282783" url="https://pl.wikipedia.org/wiki?curid=4282783" title="ASZdziennik">
ASZdziennik

ASZdziennik – polski serwis internetowy o charakterze rozrywkowo-satyrycznym, publikujący teksty w formie zmyślonych newsów, założony przez Rafała Madajczaka w 2011 r. Od 2014 należy do grupy NaTemat.pl. Parodiuje konwencjonalne, internetowe serwisy informacyjne. Porusza wachlarz tematów, od polityki, przez sprawy społeczne, po kulturę. W styczniu 2017 odwiedzało go 1,25 mln unikalnych użytkowników.
Misja.
Autorzy nakreślają swoją misję w następujący sposób: „ASZdziennik każdego dnia walczy o najlepsze newsy, które najlepiej opisują nie najlepszą rzeczywistość. Aha, a czasami robimy też żarty”. Publikacje pełnią funkcję publicystyczną, stanowiąc często komentarz do aktualnych wydarzeń. Proporcje prawdy i fikcji zmieniają się w poszczególnych tekstach. Fikcjonalny charakter przekazów w większości przypadków ujawniany jest w adnotacji dodawanej do tekstu.

</doc>
<doc id="4282801" url="https://pl.wikipedia.org/wiki?curid=4282801" title="Tomasz Zan (poeta)">
Tomasz Zan (poeta)



</doc>
<doc id="4282803" url="https://pl.wikipedia.org/wiki?curid=4282803" title="Konsulat Generalny Rzeczypospolitej Polskiej w Łucku">
Konsulat Generalny Rzeczypospolitej Polskiej w Łucku

Konsulat Generalny Rzeczypospolitej Polskiej w Łucku () – jeden z pięciu działających na Ukrainie polskich konsulatów generalnych. Został utworzony w 2003 i jest jedynym przedstawicielstwem dyplomatycznym w tym mieście.
Zadania konsulatu.
Utworzenie konsulatu było bezpośrednio związane z wprowadzeniem od 1 października 2003 obowiązku wizowego dla obywateli Ukrainy i wstąpieniem Polski do Unii Europejskiej 1 maja 2004.
Obszar kompetencji Konsulatu Generalnego RP w Łucku obejmuje 3 obwody: wołyński, rówieński i tarnopolski.
Oprócz czynności stricte konsularnych, Konsulat zajmuje się także promocją Polski, rozwojem stosunków dwustronnych i współpracy między Polską i Ukrainą we wszystkich sferach życia politycznego, społecznego, gospodarczego, kulturalnego, naukowego. Szczególne miejsce w tych działaniach zajmuje współpraca transgraniczna i przygraniczna w ramach Euroregionu Bug.
Nocą 28/29 marca 2017 budynek Konsulatu został ostrzelany, najpewniej przy użyciu granatnika. W efekcie uszkodzono najwyższe piętro. 1 października 2017 SBU zatrzymała sprawców zamachu.
W 2022 placówka czasowo zawiesiła działalność w związku z agresją rosyjską na Ukrainę.

</doc>
<doc id="4282811" url="https://pl.wikipedia.org/wiki?curid=4282811" title="Ślepowron białogrzbiety">
Ślepowron białogrzbiety

Ślepowron białogrzbiety ("Gorsachius leuconotus") – gatunek ptaka z rodziny czaplowatych (Ardeidae). Występuje w Afryce na południe od Sahary. Nie jest zagrożony wyginięciem.
Taksonomia.
Zwykle umieszczany w rodzaju "Gorsachius". Autorzy "Handbook of the Birds of the World" (HBW), a tym samym IUCN, zaliczają go do monotypowego rodzaju "Calherodius".
Międzynarodowy Komitet Ornitologiczny (IOC) uznaje ślepowrona białogrzbietego za gatunek monotypowy. Autorzy HBW wyróżniają dwa podgatunki:
Środowisko.
Zamieszkuje gęste lasy, w pobliżu zbiorników i cieków wodnych, także na wyspach na dużych rzekach i jeziorach, także w lasach namorzynowych. Wydaje się, że jest ptakiem osiadłym, choć nie jest to ostatecznie stwierdzone.
Opis.
Średniej wielkości czapla o długości ciała 50–55 cm. U dorosłych ptaków głowa jest czarna, z charakterystycznym białym obramowaniem oczu. Kark jest czarny z charakterystyczną żółtą plamą od spodu. Podbródek jest biały, a szyja brązowa. Grzbiet jest ciemnobrązowy z białymi plamami, czasami niewidocznymi. Skrzydła są brązowe, ogon ciemnobrązowy. Młode ptaki są barwy ciemnobrązowej z licznymi plamami jaśniejszego koloru. Nie mają charakterystycznych plam koloru białego.
Tryb życia.
Osobniki dorosłe żerują głównie w nocy, spacerując wzdłuż zbiorników i cieków wodnych, lub stojąc w trzcinach. Jego dieta jest słabo poznana, prawdopodobnie zjada małe ryby, płazy, mięczaki, skorupiaki i owady.
Okres lęgowy zależy od obszaru występowania i występujących tam okresów wylewania rzek.
Status.
IUCN uznaje ślepowrona białogrzbietego za gatunek najmniejszej troski (LC, "Least Concern") nieprzerwanie od 1988 roku. W 2018 roku organizacja Wetlands International szacowała liczebność światowej populacji na 25–100 tysięcy osobników. Trend liczebności populacji uznawany jest za spadkowy ze względu na utratę siedlsk.

</doc>
<doc id="4282812" url="https://pl.wikipedia.org/wiki?curid=4282812" title="Andrzej Kwapisz">
Andrzej Kwapisz

Andrzej Piotr Kwapisz (ur. 7 maja 1945 w Grabowej, zm. 2 maja 2018 w Częstochowie) – polski polityk, samorządowiec, starosta częstochowski w latach 2006–2017.
Życiorys.
Syn Jana i Zofii. Urodził się 7 maja 1945 roku w Grabowej. Przez wiele lat był działaczem Polskiego Stronnictwa Ludowego. Po utworzeniu powiatów został pierwszym prezesem zarządu powiatowego PSL w Częstochowie i był nim do 2016 r., gdy ustąpił z powodów zdrowotnych. Został wówczas honorowym prezesem zarządu. W latach 1998–2002 i 2006–2018 był radnym powiatu częstochowskiego. W latach 1998–2004 zasiadał w zarządzie powiatu, a następnie od 2006 r. był starostą powiatu częstochowskiego. 30 stycznia 2017 złożył rezygnację z funkcji z powodu złego stanu zdrowia.
Działał społecznie, m.in. od 1995 do 2000 roku pełnił funkcję prezesa Ochotniczej Straży Pożarnej w Borownie.
Zmarł 2 maja 2018 r. i został pochowany na cmentarzu w Borownie.
Odznaczony Krzyżem Kawalerskim Orderu Odrodzenia Polski (1998) i Brązową Odznaką „Zasłużony dla Ochrony Przeciwpożarowej” (2013).

</doc>
<doc id="4282813" url="https://pl.wikipedia.org/wiki?curid=4282813" title="HMS Arno">
HMS Arno

HMS Arno – brytyjski niszczyciel z okresu I wojny światowej. Pierwotnie okręt został zamówiony we Włoszech przez rząd Portugalii i zwodowany 22 grudnia 1914 roku jako NRP „Liz” w stoczni Ansaldo w Genui. W trakcie wyposażania jednostka została zakupiona przez Wielką Brytanię i weszła w skład Royal Navy w czerwcu 1915 roku, już jako HMS „Arno”. Okręt zatonął w rejonie Dardaneli 23 marca 1918 roku, po kolizji z innym brytyjskim niszczycielem – „Hope”.
Projekt i budowa.
Projekt przyszłego HMS „Arno” bazował na budowanych dla Regia Marina niszczycielach typu "Soldato". Okręt różnił się jednak od pierwowzoru podniesionym pokładem dziobowym, powiększonym pomostem bojowym, dwoma kominami zamiast trzech i odmiennym rozmieszczeniem wyrzutni torped.
„Arno” zbudowany został w stoczni Ansaldo w Genui na zamówienie Marinha Portuguesa. Stępkę okrętu położono w 1913 roku, a zwodowany został jako NRP „Liz” 22 grudnia 1914 roku.
Dane taktyczno-techniczne.
„Arno” był niewielkim niszczycielem o długości między pionami 70,1 metra, szerokości 6,71 metra i zanurzeniu 2,14 metra. Wyporność standardowa wynosiła 600 ton, zaś pełna 750 ton. Okręt napędzany był przez dwa zestawy turbin parowych Parsonsa o łącznej mocy 8000 KM, do których parę dostarczały cztery kotły Yarrow. Prędkość maksymalna napędzanego dwiema śrubami okrętu wynosiła 29 węzłów.
Na uzbrojenie artyleryjskie okrętu składały się cztery pojedyncze działa kalibru 76 mm (3 cale) QF L/45 . Uzbrojenie uzupełniały trzy pojedyncze wyrzutnie torped kal. 450 mm (18 cali). 
Załoga okrętu składała się z 70 oficerów, podoficerów i marynarzy.
Służba.
Będący w trakcie prac wyposażeniowych niszczyciel został w maju 1915 roku zakupiony przez rząd brytyjski i wszedł do służby w Royal Navy w czerwcu 1915 roku, jako HMS „Arno”. Tym samym jednostka stała się jedynym zagranicznym okrętem zakupionym przez brytyjską marynarkę. Niszczyciel pełnił podczas I wojny światowej służbę eskortową na Morzu Śródziemnym. W styczniu 1918 roku niszczyciel otrzymał numer taktyczny D06. Jednostka zatonęła w rejonie Dardaneli 23 marca 1918 roku, po kolizji z brytyjskim niszczycielem HMS „Hope”.

</doc>
<doc id="4282816" url="https://pl.wikipedia.org/wiki?curid=4282816" title="NRP Liz (1914)">
NRP Liz (1914)



</doc>
<doc id="4282817" url="https://pl.wikipedia.org/wiki?curid=4282817" title="Pismo procesowe">
Pismo procesowe

Pismo procesowe – dokument składany przez stronę postępowania w celu wywołania skutków procesowych.

</doc>
<doc id="4282823" url="https://pl.wikipedia.org/wiki?curid=4282823" title="Bonneau Beach">
Bonneau Beach

Bonneau Beach – jednostka osadnicza w Stanach Zjednoczonych, w stanie Karolina Południowa, w hrabstwie Berkeley.

</doc>
<doc id="4282824" url="https://pl.wikipedia.org/wiki?curid=4282824" title="Ladson">
Ladson

Ladson – jednostka osadnicza w Stanach Zjednoczonych, w stanie Karolina Południowa, w hrabstwie Berkeley.

</doc>
<doc id="4282830" url="https://pl.wikipedia.org/wiki?curid=4282830" title="Pinopolis">
Pinopolis

Pinopolis – jednostka osadnicza w Stanach Zjednoczonych, w stanie Karolina Południowa, w hrabstwie Berkeley.

</doc>
<doc id="4282832" url="https://pl.wikipedia.org/wiki?curid=4282832" title="Pierre Kalala Mukendi">
Pierre Kalala Mukendi

Pierre Kalala Mukendi (ur. 22 listopada 1939 w Jadotville, zm. 30 czerwca 2015 w Johannesburgu) – kongijski piłkarz występujący na pozycji napastnika, a także trener.
Kariera klubowa.
Kalala karierę rozpoczynał w 1958 roku w zespole US Panda, a w 1962 roku przeszedł do TP Engelbert. Trzy razy zdobył z nim mistrzostwo Demokratycznej Republiki Konga (1966, 1967, 1969), dwa razy Puchar Demokratycznej Republiki Konga (1966, 1967), a także dwa razy Afrykański Puchar Mistrzów (1967, 1968). W 1974 roku zakończył karierę.
Kariera reprezentacyjna.
W 1968 roku Kalala wraz z reprezentacją Demokratycznej Republiki Konga zwyciężył w Pucharze Narodów Afryki.
Kariera trenerska.
W 1980 roku Kalala wraz z zespołem TP Engelbert wygrał Afrykański Puchar Mistrzów.
W 1992 roku poprowadził reprezentację Zairu na Pucharze Narodów Afryki, zakończonym przez nią na ćwierćfinale. Zagrała na nim 3 mecze: z Marokiem (1:1), Kamerunem (1:1) i Nigerią (0:1).
W 1994 roku ponownie poprowadził drużynę Zairu na Pucharze Narodów Afryki. Rozegrała na nim 3 mecze: z Mali (1:0), Tunezją (1:1) i Nigerią (0:2), po czym odpadła z turnieju w ćwierćfinale.

</doc>
<doc id="4282833" url="https://pl.wikipedia.org/wiki?curid=4282833" title="Russellville (Karolina Południowa)">
Russellville (Karolina Południowa)

Russellville – jednostka osadnicza w Stanach Zjednoczonych, w stanie Karolina Południowa, w hrabstwie Berkeley.

</doc>
<doc id="4282837" url="https://pl.wikipedia.org/wiki?curid=4282837" title="Sangaree">
Sangaree

Sangaree – jednostka osadnicza w Stanach Zjednoczonych, w stanie Karolina Południowa, w hrabstwie Berkeley.

</doc>
<doc id="4282838" url="https://pl.wikipedia.org/wiki?curid=4282838" title="Park Kruczkowskiego">
Park Kruczkowskiego



</doc>
<doc id="4282840" url="https://pl.wikipedia.org/wiki?curid=4282840" title="Kobiety w dynastii Piastów">
Kobiety w dynastii Piastów

Kobiety w dynastii Piastów. Rola społeczna piastowskich żon i córek do połowy XII wieku – studium porównawcze – monografia historyczna Grzegorza Paca przedstawiająca wyniki jego komparatystycznych badań nad wczesnymi polskimi królowymi i księżniczkami. W zakres badań wchodzi przede wszystkim "Kronika Galla Anonima", religijna działalność władczyń oraz problematyka nadawania imion dzieciom z dynastii. 
Treść.
Praca jest nieznacznie zmienioną wersją rozprawy doktorskiej Grzegorza Paca "Rola społeczna żon i córek w dynastii Piastowskiej do połowy XII wieku", którą obronił w Warszawie w 2011 roku.
Książka składa się z pięciu rozdziałów. W pierwszym z nich Grzegorz Pac analizuje przekaz kroniki Galla Anonima dotyczący kobiet w piastowskiej dynastii. Pomijając Rzepkę, skupia się w pierwszej kolejności na Dobrawie. Gall przedstawia Czeszkę jako odpowiedzialną za przyjęcie chrztu przez Mieszka I, miała ona odmawiać mu do tego czasu pożycia małżeńskiego. Badacz zwraca uwagę na odmienny obraz stosunków między małżonkami w przekazie Thietmara. Według kroniki tego biskupa Dobrawa miała dopuszczać się łamania postu (domyślnie również seksualnego), w celu nawrócenia swojego męża. Pac wskazuje na występowanie w średniowiecznej literaturze motywu wędrownego "mulier suadens" – kobiety nawracającej męskich władców. Wśród licznych przykładów wymienia między innymi Annę Porfirogenetkę i Olgę z "Powieści minionych lat", Klotyldę i Ingundę z "Historii Franków", Etelburgę i innych z "Historia ecclesiastica gentis Anglorum", Teodolindę z "Historii Longobardów", Ludmiłę – zwłaszcza z homilii "Factum est", Gizelę z "Chronicon sive Chronographia" lub "Vita Henrici II. Imperatoris" czy Adelajdę z "Kroniki polsko-węgierskiej". Na tej podstawie badacz przekonuje, że w średniowiecznej mentalności kobieta była szeroko powiązana z funkcją chrystianizacyjną, nie zawsze też musiała – jak sugerował Jacek Banaszkiewicz – działać w tym celu długo i uporczywie. Stąd też ciężko wywnioskować, jaką rzeczywistą rolę mogła mieć Dobrawa na chrzest Mieszka, choć historyk podkreśla, iż rola ta została Czeszce dość wcześnie przypisana przez tradycję. 
W przypadku Judyty czeskiej autor analizuje biblijne analogie przywiedzione przez Galla Anonima. Przez nawiązanie do Sary podkreśla on prawowierność następstwa tronu Bolesława Krzywoustego zestawiając go wraz z Zbigniewem z parą braci Izaak–Izmael. Historyk głębiej analizuje zestawienie żony Władysława Hermana z biblijną zabójczynią Babilończyka Holofernesa, przedstawiając przy tym liczne świadectwa odbioru tej ostatniej w średniowieczu. Biblijna Judyta przedstawiana była jako wzór czystości (mimo swojego wdowieństwa). Dodatkowo kronikarz zestawił jej czyn z urodzeniem przez Czeszkę Krzywoustego nadając mu symbolikę mesjanistyczną. Pac podkreśla również opisaną przez Anonima działalność jałmużniczą księżnej, zestawiającą ją – w świetle przytoczonych analogii – do królowych uznawanych za święte.
Trzecią analizowaną przez badacza gallowską niewiastą jest żona Chrobrego, dotychczas przez część historyków utożsamiana z Emnildą. Pac wykazuje, że opis z kroniki nie dotyczy konkretnej osoby, najprawdopodobniej jest jedynie zabiegiem literackim wpisującym się w obiegowe motywy. Królowa przedstawiona jest tam jako obrończyni skazanych przez władcę poddanych, potajemnie – lecz czasem za jego wiedzą – przetrzymująca winnych i wyjednująca u niego przebaczenie ich win. Obraz taki jest według autora charakterystycznym motywem "Friedensvermittelerin" – kobiety przywracającej pokój, mediatorki. Zachowanie takie miało nie podkopywać fundamentów władzy królewskiej, odpowiada bowiem typowej ceremonii poddania i pojednania. Autor wskazuje też na inne przykłady małżonek, czyniących podstępem dobre uczynki za milczącą zgodą władców. Królowa Małgorzata Szkocka miała według poświęconemu jej żywotowi wykradać pieniądze z królewskiego skarbca, aby przekazać je potrzebującym. W "Vita Mathildis posterior" hagiograf opisał, jak królowa wykradała się nocą z łoża Henryka I, by oddawać się modlitwom. Według historyka Gall włączył do kroniki anegdotę o dobrej żonie nie dlatego, że chciał opisać konkretną osobę, ale po to, by dopełnić nią wizerunek dobrego władcy, jako osoby słuchającej swych najbliższych doradców.
W części poświęconej Judycie Salickiej autor analizuje sugestię Galla, że o Sieciechu i królowej powiedział już wystarczająco dużo. Jest ona o tyle zaskakująca, że o samej Judycie Salickiej kronikarz zamieścił wcześniej jedynie trzy wzmianki, nie wymieniając jej nawet z imienia. Według badacza wskazuje to na udział macochy po stronie palatyna w jego konflikcie ze Zbigniewem i Władysławem. Pac przedstawia materiał komparatystyczny dotyczący cudzołóstwa małżonków i proponuje, abstrahując od rzeczywistości, interpretację kronikarskiego tekstu jako sugestii romansu królowej z palatynem.
Na koniec rozdziału historyk przygląda się jeszcze wizerunkowi Rychezy i Zbysławy. Według niego informacja o przeszkodach kanonicznych przy ślubie tej ostatniej z Krzywoustym świadczy o niechęci kronikarza do księżnej.
Drugi rozdział skupia się na działalności żon władców Polski w dziedzinie finansowania kościoła. Autor rozpoczyna od analizy XIV-wiecznej informacji z jednej kopii "Kroniki polsko-śląskiej" o ufundowania poznańskiego kościoła Bogurodzicy przez Dobrawę. Badacz zwraca uwagę na najnowsze ustalenia archeologiczne, przesuwające powstanie kaplicy w Ostrowie Tumskim na okres przed przyjazdem Dobrawy do Polski. Historyk podaje w wątpliwość możliwość samodzielnej budowy świątyni przez żonę władcy, nie wykluczając przy tym jej współudziału w fundacji Mieszka. Samo przypisanie przez późną wzmiankę kronikarską głównej roli w powstaniu obiektu badacz tłumaczy ugruntowanym w XIV wieku wizerunkiem Czeszki jako chrystianizatorki państwa oraz maryjnym wyznaniem świątyni, kojarzącym się powszechnie w Europie z funkcją żony władcy.
W dalszej części rozdziału autor podaje nowe argumenty przemawiające za tezą Romana Michałowskiego o udziale Rychezy w kulcie Mikołaja z Miry na terenie Polski, wcześniej łączonego z działalnością kupców, których jest patronem. Pac przegląda aktualne ustalenia archeologiczne i historyczne dotyczące wymienionym przez Michałowskiego świątyń, dodając do nich jeszcze Kościół św. Mikołaja w Żarnowie, dzielący wcześniej wezwanie z Maryją. Analizując "Psałterz Egberta" badacz wyciąga wniosek o wczesnym kulcie Mikołaja – skryba zostawił w kalendarzu na 6 grudnia puste miejsce, by, zdaniem Paca, wspomnienie Mikołaja zapisano złotem. Historyk wskazuje na Ezzonidów, jako na szczególnych szerzycieli kultu biskupa Miry, który za pośrednictwem cesarzowej Teofano dodawał im legitymizacji. Jako dodatkowy argument za wpływem Rychezy na nadawanie świątyniom patrymoniów, historyk przywołuje fundację jej córki Gertrudy, która w Kijowie ufundowała żeński klasztor pod tym samym wezwaniem.
Kolejnym przedmiotem analizy autora monografii jest działalność fundacyjna Judyty czeskiej opisana przez Jana Długosza. W swych rocznikach Długosz przypisuje matce Krzywoustego trzy kolejne nadania: kasztelania Chropy dla katedry krakowskiej, dla klasztoru tynieckiego i dla katedry we Włocławku. Problemem w przekazie kronikarza jest to, iż znał on tylko jedną żonę Władysława Hermana o imieniu Judyta, Judytę Salicką nazywał on Zofią. Stąd też zebrane przez niego informacje o fundacjach mogły zostać przypisane niewłaściwej osobie. Taką tezę wysnuł Grzegorz Labuda, przypisując w związku z tym wszystkie fundacje ostatniej żonie Władysława Hermana. Grzegorz Pac analizuje pojedynczo trzy wymienione przypadki i polemizując z tym twierdzeniem. Nadanie kasztelanii łagowskiej badacz uznaje za niewiarygodne, powołuje się na ustalenia historyków przeczące istnieniu w XI wieku diecezji włocławskiej. W przypadku nadania Chrop autor zestawia informację Długosza z zachowaną w "Kalendarzu katedry krakowskiej" notatką o śmierci darczyńczyni. Nota ta podaje datę śmierci Judyty czeskiej (24 grudnia), nazywając ją jednak królową, który to tytuł przysługiwał jedynie wdowie po królu Salomonie. Badacz nadaje większe znaczenie dacie dziennej, uznaje więc Judytę czeską za bardziej prawdopodobną donatorkę. Na donatorkę Księżnicy wskazuje jednoznacznie dokument legata Idziego z Kodeksu dyplomatycznego klasztoru tynieckiego. Choć sam dokument jest falsyfikatem, fakt tej fundacji według historyka zasługuje na wiarę.
Autor omawia również kwestię nadań Salomei: dla opactwa w Mogilnie, klasztoru w Trzemesznie i opactwa w Zwiefalten. Badacz zastanawia się nad wyborem obdarowanych klasztorów, zwłaszcza leżącego poza władztwem Piastów Zwiefalten. Rozważa związki nadań księżnej z polityką wsparcia . W tym kontekście przedstawia materiał komparatystyczny dotyczący wspierania reform klasztornych przez monarchinie.
Osobno omówione zostają księgi religijne i hipotezy ich ufundowania przez żony polskich władców. W tym kontekście historyk analizuje "Sakramentarz tyniecki", "Ewangeliarz emmeramski", "gnieźnieński" i "płocki" oraz "Psałterz Egberta" stanowiący część "Kodeksu Gertrudy". Autor omawia europejski kontekst związku władczyń z literaturą sakralną.
W rozdziale trzecim badacz stara się odpowiedzieć na pytanie, dlaczego w memoriach na terenie Rzeszy polskie księżne nie zamieszczały imion swych mężów i dzieci. Posługując się materiałem komparatystycznym, autor wskazuje na charakterystyczną zależność pomiędzy kommemoracją, a nadaniami dla danego ośrodka religijnego. Badacz przekonuje, iż regułą było wymienianie osoby, od której pochodził grunt nadany klasztorowi. W tym kontekście księżne nadające swoje niemieckie ziemie nie uwzględniały w żaden sposób swych piastowskich mężów. Koniec trzeciego rozdziału Grzegorz Pac poświęca na obalenie tezy Tomasza Jurka, utożsamiającej królową Agnieszkę z "Necrologium Zwiefaltense" z Wyszesławą Światosławówną. Badacz przeciwstawia się także propozycji Krzystofa Benyskiewicza identyfikacji Agnieszki z Judytą Salicką.
W czwartym rozdziale Grzegorz Pac prowadzi hipotetyczne rozważania na temat istnienia na terenie Polski w XI wieku klasztorów żeńskich. Autor przywodzi materiał komparatystyczny wskazujący na powszechność monastycyzmu żeńskiego w świeżo schrystianizowanych państwach. Jednocześnie analizuje wzmianki źródłowe z "Żywotu Pięciu Braci Męczenników" oraz informacje Thietmara, wymieniające córkę Chrobrego jako ksienię. Autor zwraca między innymi uwagę na to, że biskup podałby prawdopodobnie konkretny klasztor, w którym księżniczka miała być przełożoną, gdyby znajdował się on na terenie cesarstwa. Jednocześnie jednak historyk odnosi się negatywnie do hipotezy wczesnopiastowskiego istnienia konwentu żeńskiego na krakowskim Zwierzyńcu.
Ostatni rozdział autor poświęcił strategii nadawania imion w dynastii Piastów. Rozważa też, dlaczego po wyjściu za Piasta, panna młoda nie otrzymywała nowego imienia (sprzeciwia się przy tym doszukiwania się kontrprzykładu w przypadku Dobroniegi Marii – uważa on parę tych imion za tradycyjne na Rusi zestawienie imienia pogańskiego i chrzcielnego). Historyk zwraca uwagę, że w przypadku pierwszych Piastów znamy bardzo mało imion dynastycznych córek, przy czym część z nich mogą stanowić imiona otrzymane po zawarciu związku małżeńskiego. Badacz wykazuje, że imiona zazwyczaj nadawany były po przodkach z linii męskiej. Występują jednak liczne odstępstwa od tej praktyki. I tak według Badacza Bolesław Chrobry swoje imię zawdzięcza tradycji czeskiej, zaś imiona jego dzieci (Otton i Matylda) bazują na prestiżu dynastii Ludolfingów, mimo braków więzów pokrewieństwa.
Recenzje.
Aneta Pieniądz uznała książkę za nowatorską, docenia podjęcie trudnej tematyki. Chwali poziom erudycji historyka, w szczególności zaś liczbę źródeł wykorzystanych przy użyciu metody komparatystycznej. Za szczególnie celne analizy uznaje te dotyczące imienia „Judyta” oraz topos królowej-mediatorki. Recenzentka ceni też powściągliwość Grzegorza Paca w wysuwaniu zbyt śmiałych tez. Do minusów pracy zaliczyła niedocenienie przez badacza problematyki macierzyństwa. Autor zignorował na przykład rolę matki Mieszka I przy prezentacji go ojcu po odzyskaniu wzroku.
Rafał Rutkowski polemizuje z niektórymi wynikami analiz Paca, dotyczącymi "Kroniki Galla Anonima". W przypadku Dobrawy i chrztu Mieszka widzi on tu motyw kobiety stawiającej warunki przed wstąpieniem w związek małżeński, a w mniejszym stopniu topos "mulier suadens". Za nadinterpretację badacza uznał dopatrywanie się w przekazie Thietmara sugestii poczęcia Chrobrego w trakcie postu. Podobnie zarzucił autorowi doszukiwanie się niewyrażonej przez Galla sugestii romansu Judyty Salickiej z Sieciechem. Pochwalił zwłaszcza analizę przedstawienia w kronice Judyty Czeskiej oraz identyfikację i omówienie toposu w opisie żony Bolesława Chrobrego. Zdaniem recenzenta historyk nie dość krytycznie odniósł się do tez Rafała Prinkego, dotyczących skandynawskiej genealogii. Rutkowski docenia erudycję i rzetelność, chwali koncept pracy, jej czytelność jak i jakość wydania. Krytykuje natomiast zbyt obszerne cytowanie i inne kwestie wpływające na przesadną objętość tomu.

</doc>
<doc id="4282842" url="https://pl.wikipedia.org/wiki?curid=4282842" title="Szwecja na Letnich Igrzyskach Olimpijskich 2016">
Szwecja na Letnich Igrzyskach Olimpijskich 2016

Szwecja na Letnich Igrzyskach Olimpijskich 2016 – występ kadry sportowców reprezentujących Szwecję na igrzyskach olimpijskich w Rio de Janeiro. Reprezentacja liczyła 152 zawodników – 65 mężczyzn i 86 kobiet. Był to dwudziesty siódmy start reprezentacji Szwecji na letnich igrzyskach olimpijskich.
Reprezentanci.
Piłka nożna.
Turniej mężczyzn.
Trener: Håkan Ericson
Turniej kobiet.
Trener: Pia Sundhage
Piłka ręczna.
Turniej mężczyzn.
Trenerzy: Ola Lindgren, Staffan Olsson
Turniej kobiet.
Trener: Henrik Signell

</doc>
<doc id="4282843" url="https://pl.wikipedia.org/wiki?curid=4282843" title="East Gaffney">
East Gaffney

East Gaffney – jednostka osadnicza w Stanach Zjednoczonych, w stanie Karolina Południowa, w hrabstwie Cherokee.

</doc>
<doc id="4282845" url="https://pl.wikipedia.org/wiki?curid=4282845" title="Saki (obwód miński)">
Saki (obwód miński)

Saki (biał. "Сакі", ros. "Саки") – wieś na Białorusi, w obwodzie mińskim, w rejonie mołodeczańskim, w sielsowiecie Ciurle.

</doc>
<doc id="4282849" url="https://pl.wikipedia.org/wiki?curid=4282849" title="Cywidówka">
Cywidówka

Cywidówka (biał. "Цівідаўка", ros. "Тивидовка") – wieś na Białorusi, w obwodzie mińskim, w rejonie mołodeczańskim, w sielsowiecie Ciurle. Od wschodu graniczy z Mołodecznem.
Dawniej zaścianek.

</doc>
<doc id="4282850" url="https://pl.wikipedia.org/wiki?curid=4282850" title="Autostrada AP-8 (Hiszpania)">
Autostrada AP-8 (Hiszpania)

Autostrada AP-8 (hiszp. "Autopista AP-8"), także "Autopista del Cantábrico (Autostrada Kantabryjska)" – autostrada w Hiszpanii przebiegająca przez teren wspólnoty autonomicznej Kraj Basków.
Autostrada rozpoczyna się w Bilbao i biegnie przez San Sebastián do granicy z Francją w Irun, gdzie łączy się z autostradą A63, które biegnie do Bordeaux. Pozostała część drogi z Bilbao do Begonte jest oznaczona jako droga ekspresowa A-8.

</doc>
<doc id="4282851" url="https://pl.wikipedia.org/wiki?curid=4282851" title="László Nagy (łyżwiarz figurowy)">
László Nagy (łyżwiarz figurowy)

László Nagy (ur. 13 sierpnia 1927 w Szombathely na Węgrzech, zm. 11 kwietnia 2005) – węgierski łyżwiarz figurowy startujący w konkurencji par sportowych, dwukrotny brązowy medalista olimpijski, trzykrotny brązowy medalista mistrzostw świata, siedmiokrotny medalista mistrzostw Europy, ośmiokrotny mistrz Węgier, doktor nauk medycznych, trener łyżwiarstwa figurowego.
Życiorys.
Na arenie krajowej i międzynarodowej startował w rywalizacji par sportowych wraz z siostrą, Marianną. Para występowała w zawodach w latach 1947–1958.
W styczniu 1948 roku para wystąpiła na mistrzostwach Europy w Pradze i zajęła szóste miejsce. W lutym tego roku rodzeństwo zadebiutowało w zimowych igrzyskach olimpijskich. Na igrzyskach w Sankt Moritz para uplasowała się na siódmym miejscu. Takie samo miejsce uzyskała na rozegranych parę dni po igrzyskach mistrzostwach świata w Davos.
W styczniu 1949 roku para zdobyła srebrny medal mistrzostw Europy w Mediolanie. W lutym tego roku zajęła czwarte miejsce na mistrzostwach świata w Paryżu. W styczniu 1950 roku zdobyła mistrzostwo Europy w Oslo. W marcu tego roku zdobyła brązowy medal mistrzostw świata w Londynie. 
W lutym 1951 roku Marianna i László Nagy dwukrotnie zostali uhonorowani odznaczeniami państwowymi za osiągnięcia sportowe.
W 1952 roku para wywalczyła brązowe medale w imprezach rangi mistrzowskiej – w styczniu na mistrzostwach Europy w Wiedniu i w lutym na igrzyskach olimpijskich w Oslo. W styczniu 1953 roku zdobyła wicemistrzostwo Europy na mistrzostwach w Dortmundzie, a w lutym brązowy medal mistrzostw świata w Davos.
W styczniu 1955 po raz drugi para zdobyła mistrzostwo Europy, tym razem na zawodach w Budapeszcie. W lutym 1955 roku ponownie zdobyła brązowy medal mistrzostw świata, startując w Wiedniu. W styczniu 1956 roku zdobyła srebrny medal na mistrzostwach Europy w Paryżu, a w lutym tego roku – brąz na igrzyskach olimpijskich w Cortina d’Ampezzo. W styczniu 1957 roku zdobyła ostatni medal mistrzostw rangi międzynarodowej, zajmując drugie miejsce na mistrzostwach Europy w Wiedniu. W styczniu 1958 roku uplasowała się na czwartym miejscu mistrzostw Europy w Bratysławie, a w lutym – na siódmym miejscu w mistrzostwach świata w Paryżu.
Marianna i László Nagy ośmiokrotnie triumfowali w rywalizacji par sportowych na mistrzostwach Węgier w łyżwiarstwie figurowym. Tytuły mistrzów Węgier para zdobyła w latach 1950, 1951, 1952, 1954, 1955, 1956, 1957 i 1958. 
Jeszcze w trakcie kariery sportowej, w 1954 roku, László Nagy ukończył Budapeszteński Uniwersytet Medyczny (węg. "Budapesti Orvostudományi Egyetem"), uzyskując tytuł doktora nauk medycznych. Pracował przez trzy dekady w klinice sportowej w Budapeszcie, w latach 1972–1987 pełniąc funkcję szefa kliniki. 
Pracował również od 1972 roku jako lekarz węgierskiej reprezentacji narodowej w łyżwiarstwie figurowym, a po przejściu na emeryturę w 1987 jako lekarz reprezentacji narodowej w piłce nożnej. Był też trenerem łyżwiarstwa figurowego, szkolił wielu późniejszych medalistów mistrzostw krajowych i międzynarodowych. Jego podopieczną była m.in. późniejsza medalistka mistrzostw świata (1969), Zsuzsa Almássy.
László Nagy zmarł 11 kwietnia 2005 roku.
Na początku 2014 roku w Szombathely odsłonięto tablicę pamiątkową ku czci Marianny i László Nagy, w miejscowym "Smidt Múzeum" udostępniono także kolekcję pamiątek i zdjęć związanych z karierą łyżwiarskiej pary.

</doc>
<doc id="4282855" url="https://pl.wikipedia.org/wiki?curid=4282855" title="Eureka Mill">
Eureka Mill

Eureka Mill – jednostka osadnicza w Stanach Zjednoczonych, w stanie Karolina Południowa, w hrabstwie Chester.

</doc>
<doc id="4282860" url="https://pl.wikipedia.org/wiki?curid=4282860" title="Gayle Mill">
Gayle Mill

Gayle Mill – jednostka osadnicza w Stanach Zjednoczonych, w stanie Karolina Południowa, w hrabstwie Chester.

</doc>
<doc id="4282862" url="https://pl.wikipedia.org/wiki?curid=4282862" title="Sielsowiet Ciurle">
Sielsowiet Ciurle

Sielsowiet Ciurle (biał. "Цюрлёўскі сельсавет", ros. "Тюрлевский сельсовет") – sielsowiet na Białorusi, w obwodzie mińskim, w rejonie mołodeczańskim. Siedziba urzędu mieści się w Ciurlach. Od wschodu graniczy z Mołodecznem.

</doc>
<doc id="4282863" url="https://pl.wikipedia.org/wiki?curid=4282863" title="Alcolu">
Alcolu

Alcolu – jednostka osadnicza w Stanach Zjednoczonych, w stanie Karolina Południowa, w hrabstwie Clarendon.

</doc>
<doc id="4282869" url="https://pl.wikipedia.org/wiki?curid=4282869" title="Mieczysław Urbański (poseł)">
Mieczysław Urbański (poseł)



</doc>
<doc id="4282872" url="https://pl.wikipedia.org/wiki?curid=4282872" title="Travis Scott">
Travis Scott

Jacques Berman Webster II, szerzej znany jako Travis Scott (ur. 30 kwietnia 1991 w Houston) – amerykański raper, wokalista i producent muzyczny.
Życiorys.
Wczesne lata.
Urodził się i dorastał w Houston w Teksasie jako syn Wandy i Jacquesa Websterów. Jego matka pracowała dla Apple, a ojciec miał własną firmę. Wychowywała go babcia. Jacques ma dwójkę młodszego rodzeństwa, brata Josha oraz siostrę Jordan. Uczęszczał do Lawrence E. Elkins High School w Missouri City. Następnie studiował na Uniwersytecie Teksańskim w San Antonio.
Kariera.
. W 2012 Scott podpisał swój pierwszy kontrakt z wytwórnią Epic Records. W listopadzie tego samego roku, po wystąpieniu na kompilacyjnym albumie – Cruel Summer, podpisał także kontrakt z wytwórnią Kanye’go Westa – GOOD Music. W kwietniu 2013 oficjalnie ogłoszono, że Scott podpisał kontrakt z wytwórnią płytową amerykańskiego rapera T.I. – Grand Hustle Records.
Pierwszy mixtape Scotta – Owl Pharaoh, został wydany 21 maja 2013. Rok później ukazał się kolejny mixtape – Days Before Rodeo.
Debiutancki album studyjny – Rodeo, który zawierał singiel "Antidote", został wydany we wrześniu 2015. Drugi album – Birds in the Trap Sing McKnight zawierający utwór "goosebumps", nagrany przez artystę wraz z Kendrickiem Lamarem, ujrzał światło dzienne 2 września 2016. Wszystkie publikacje otrzymały pozytywne recenzje.
W 2017 roku Travis i raper Quavo wspólnie wydali album kolaboracyjny – Huncho Jack, Jack Huncho, pod pseudonimem Huncho Jack.
3 sierpnia 2018 roku ukazał się jego trzeci album – Astroworld. Pierwsze zapowiedzi albumu pojawiały się jeszcze dwa lata przed jego premierą. Travis mówi o nim jako o albumie skupiającym najlepszą muzykę jaką potrafi stworzyć.
Astroworld Festival 2021.
5 listopada 2021 rozpoczął się zorganizowany przez Travisa Scotta festiwal muzyczny "Astroworld Festival" w Houston, który został odwołany następnego dnia z powodu śmierci 10 osób poprzez stratowanie podczas koncertu wokalisty 6 listopada. Scott został obiektem powszechnej krytyki; zarzucano mu niedostateczne zadbanie o ochronę na festiwalu, a także fakt, iż nie zaprzestał koncertu mimo trwającej tragedii.
Życie prywatne.
Jest związany z celebrytką Kylie Jenner, z którą ma córkę Stormi Webster (ur. 1 lutego 2018), oraz syna Aire Webster (ur. 2 lutego 2022).
Dyskografia.
Albumy
Nagrody.
Nagrody Grammy.
Travis był nominowany sześć razy do nagrody Grammy.

</doc>
<doc id="4282873" url="https://pl.wikipedia.org/wiki?curid=4282873" title="KFC Lommel">
KFC Lommel



</doc>
<doc id="4282879" url="https://pl.wikipedia.org/wiki?curid=4282879" title="Zamek w Silves">
Zamek w Silves

Zamek w Silves (port: "Castelo de Silves") – zamek w Silves w portugalskim Algarve. Uważa się, że pierwsze fortyfikacje zbudowano na prawdopodobnym luzytańskim castro, przez Rzymian lub Wizygotów. W okresie od VIII do XIII wieku zamek został zajęty przez Maurów, którzy go rozbudowali, co czyni go jednym z najlepiej zachowanych mauretańskich fortyfikacji w Portugalii. 
Zamek jest klasyfikowany jako Pomnik Narodowy od 1910. 

</doc>
<doc id="4282880" url="https://pl.wikipedia.org/wiki?curid=4282880" title="John Buana N’Galula">
John Buana N’Galula

John Buana N’Galula (ur. 23 czerwca 1968 w Kinszasie) – kongijski piłkarz występujący na pozycji obrońcy.
Kariera klubowa.
N’Galula karierę rozpoczynał w 1988 roku w drugoligowym belgijskim zespole K Boom FC. Jego barwy reprezentował do 1992 roku. Następnie grał w pierwszoligowych drużynach KSC Lokeren oraz KFC Lommel, gdzie rozegrał łącznie 48 ligowych spotkań, w których zdobył 4 bramki.
Kariera reprezentacyjna.
W 1988 roku N’Galula został powołany do reprezentacji Zairu na Puchar Narodów Afryki, zakończony przez Zair na fazie grupowej. Zagrał na nim w meczach z Marokiem (1:1), Wybrzeżem Kości Słoniowej (1:1) i Algierią (0:1).
W 1992 roku ponownie wziął udział w Pucharze Narodów Afryki. Wystąpił na nim w spotkaniach z Marokiem (1:1), Kamerunem (1:1) i Nigerią (0:1), a Zair osiągnął ćwierćfinał turnieju.

</doc>
<doc id="4282883" url="https://pl.wikipedia.org/wiki?curid=4282883" title="Santa Ana del Yacuma">
Santa Ana del Yacuma

Santa Ana del Yacuma – miasto w Boliwii, położone w środkowej części departamentu Beni nad rzeką Mamoré.
Opis.
Miejscowość została założona 26 czerwca 1708 roku. W Santa Ana del Yacuma znajduje się krajowy port lotniczy.
Demografia.
Źródło.

</doc>
<doc id="4282885" url="https://pl.wikipedia.org/wiki?curid=4282885" title="Jacques Kingambo">
Jacques Kingambo

Jacques Kingambo, właśc. Jacques Kinkomba Kingambo (ur. 4 stycznia 1962 w Mabulu) – kongijski piłkarz występujący na pozycji pomocnika.
Kariera klubowa.
Kingambo karierę rozpoczynał w 1982 roku w drugoligowym belgijskim zespole Eendracht Aalst. Jego barwy reprezentował do 1984 roku. Następnie grał w pierwszoligowych klubach RFC Seraing oraz Sint-Truidense VV, z którym w sezonie 1990/1991 spadł do drugiej ligi. W 1992 roku wrócił do pierwszej ligi, zostając zawodnikiem RFC Liège. Występował tam przez trzy lata, a później grał w trzecioligowym RCS Verviétois, a także w czwartoligowym Jeunesse Rochefortoise, gdzie w 1999 roku zakończył karierę.
Kariera reprezentacyjna.
W 1988 roku Kingambo został powołany do reprezentacji Zairu na Puchar Narodów Afryki, zakończony przez Zair na fazie grupowej. Zagrał na nim w meczach z Marokiem (1:1), Wybrzeżem Kości Słoniowej (1:1) i Algierią (0:1).
W 1992 roku ponownie wziął udział w Pucharze Narodów Afryki. Wystąpił na nim w spotkaniach z Marokiem (1:1), Kamerunem (1:1) i Nigerią (0:1), a Zair osiągnął ćwierćfinał turnieju.

</doc>
<doc id="4282892" url="https://pl.wikipedia.org/wiki?curid=4282892" title="Tarik Muhammad">
Tarik Muhammad



</doc>
<doc id="4282898" url="https://pl.wikipedia.org/wiki?curid=4282898" title="Kościół San Teodoro w Pawii">
Kościół San Teodoro w Pawii

Kościół San Teodoro – rzymskokatolicki kościół w Pawii pod wezwaniem św. Teodora z tegoż miasta. Jest kościołem parafialnym parafii San Teodoro. Administracyjnie należy do diecezji Pawii.
Jest miejscem przechowywania relikwii św. Teodora z Pawii.
Historia.
Pierwotny kościół.
Na miejscu obecnej świątyni znajdował się pierwotnie kościół pod wezwaniem św. Agnieszki (Sant’Agnese). Został on założony przypuszczalnie w połowie VIII wieku i związany był z działalnością Teodora, biskupa Pawii w latach 742–753, pochowanego po śmierci w jego murach. Na temat tej świątyni nic bliższego nie wiadomo.
Obecny kościół.
Obecny kościół w stylu romańskim został zbudowany w drugiej połowie XII wieku na miejscu kościoła Sant’Agnese. Jego wzniesienie było przypuszczalnie podyktowane potrzebą zachowania w nim szczątków św. Teodora. Szczątki świętego zostały przeniesione prawdopodobnie z kościoła San Giovanni in Borgo i złożone w poświęconej mu krypcie, zrealizowanej podczas budowy nowego kościoła. W połowie XVI wieku zbudowano kampanilę i latarnię nad tyburium. Wewnątrz dodano poprzeczne łuki wzmacniające sklepienia, które uległy odkształceniu ze względu na nierówność podtrzymujących je elementów. Pod koniec XVII wieku wnętrze przebudowano w stylu barokowym prezbiterium, a na początku XVIII wieku przeprowadzono prace wzmacniające konstrukcję krypty. W latach 1887 i 1909 wykonano prace mające na celu usunięcie XV–XVII-wiecznych naleciałości i przywrócenie przypuszczalnego, pierwotnego stanu obiektu.
Architektura.
Kościół jest położony w południowo-zachodnim narożniku miasta, na pochyłym terenie, opadającym w kierunku rzeki Ticino.
Apsydy.
Kościół został zbudowany jako trzynawowa, trzyprzęsłowa bazylika z trzema apsydami, z których środkowa jest dłuższa od bocznych. Ich ściany wykonano z dwukolorowego ciosu. Półokrągłą ścianę apsydy środkowej przebito trzema monoforiami. Wszystkie apsydy zostały w swych górnych partiach udekorowane fryzem arkadkowym.
Korpus nawowy.
Ściany boczne korpusu nawowego zostały rozczłonkowane pilastrami, podobnymi do tych z fasady. Również portal, umieszczony w lewej ścianie, przypomina ten z fasady. Nawy zostały przekryte sklepieniami krzyżowymi wspartymi na filarach typu romańskiego. Przecina je tzw. fałszywy transept, widoczny na zewnątrz jako konstrukcja wyższa od nich, natomiast w rzucie poziomym wychodząca tylko nieznacznie poza obrys ścian. Taki typ transeptu został przypuszczalnie zaczerpnięty z kościołów San Pietro in Ciel d’Oro i Santa Maria del Popolo. Transept wewnątrz przekrywa sklepienie kolebkowe. Na skrzyżowaniu naw wznosi się ośmioboczne tyburium zwieńczone latarnią, której ściany przepruto biforiami. Do południowego boku świątyni przylega kampanila oraz zakrystia.
Fasada.
Charakterystyczna, dwuspadowa fasada, podzielona pionowo na trzy części pilastrami i zwieńczona loggią, jest jednym z przykładów bogactwa sztuki romańskiej w Pawii w XII wieku. Jej dzisiejszy wygląd jest efektem XX-wiecznej restauracji. Nad portalem, zwieńczonym półkolistym tympanonem, znajduje się centralne triforium, flankowane dwoma biforiami, a powyżej nich – okno środkowe w kształcie krzyża greckiego, flankowane dwoma oculusami.
Wnętrze.
Prezbiterium.
Prezbiterium jest podwyższone w stosunku do nawy. Jego obecny wygląd jest efektem prac restauracyjnych z 1903 roku. Na neoklasycystycznym ołtarzu głównym, zrealizowanym w ciągu trzech pierwszych dekad XIX wieku, znajdują się dwa boczne medaliony ukazujące świętych biskupów: Syrusa i Epifaniusza. Po obu stronach mensy ołtarzowej umieszczono dwa obrazy ze scenami z życia świętego Teodora, przypisywane Mistrzowi Scen Świętej Agnieszki. Na sklepieniu apsydy widnieje, namalowana w 1924 przez Antonia Villę z Pawii, "Trójca Święta w otoczeniu biskupów i świętych". Wśród tych ostatnich znajduje się św. Teodor z modelem kościoła. Po lewej stronie prezbiterium stoi, datowana na XIII–XIV wiek, marmurowa rzeźba św. Teodora z modelem miasta.
Krypta.
Znajdująca się pod prezbiterium krypta ma sklepienie krzyżowe. Kolumny dzielą ją na siedem niewielkich naw. Kolumny i ich kapitele pokrywają wzory geometryczne lub motywy roślinne i zwierzęce, charakterystyczne dla sztuki romańskiej. Na lewej ścianie znajduje się tablica z 1524 roku, wykonana dla upamiętnienia Giovanniego Luchino Cortiego i wspieranych przez niego prac konserwatorskich. W krypcie znajduje się wykonany z piaskowca grobowiec, udekorowany żłobionymi pilastrami, belkami pokrytymi kimationem z motywami muszli oraz inskrypcją, flankowaną dwoma geniuszami.
Nawy i transept.
Mozaiki na posadzce.
W posadzce w pierwszym przęśle prawej nawy, podczas prac wykonanych w 1998 roku w trakcie instalacji systemu ogrzewania, odkryto fragment mozaiki, przedstawiającej sceny otoczone motywami dekoracyjnymi i ikonograficznymi typowymi dla sztuki romańskiej. Widoczny jest tam mężczyzna z nagim torsem, satyr, chrześcijanin uzbrojony w tarczę i miecz, walczący z lwem oraz kilka ozdobnych meandrów.
"Widok Pawii".
Z fresków zdobiących wnętrze najbardziej znany jest, widoczny w lewej nawie, "Widok Pavii" pędzla Bernardina Lanzaniego z 1522 roku, przedstawiający miasto podczas wojny między Hiszpanami a Francuzami. W górnej części, na chmurach ukazani zostali: Bóg Ojciec oraz święci patroni miasta: Syrus, Augustyn i Teodor. W dolnej części, na pierwszym planie, rozciąga się szeroki pejzaż z miastem, zamkiem Viscontich z parkiem, natomiast w tle widoczny jest łańcuch Alp. Fresk ten jest najstarszym widokiem Pawii.
"Sceny z życia św. Agnieszki".
W prawym transepcie znajduje się cykl fresków z 1514 roku, zrealizowany przez malarza, zbliżonego warsztatowo do Bramantina, przedstawiający sceny z życia św. Agnieszki. Narracja ikonograficzna rozpoczyna się od syna prefekta, który zakochuje się w przyszłej świętej, poprzez jej odmowę złożenia hołdu bożkom, publiczne jej ukaranie, cuda podczas tortur, którym była poddawana i ostatecznie skazanie jej na śmierć poprzez spalenie na stosie.
"Sceny z życia św. Teodora".
Na północnej ścianie transeptu znajdują się "Sceny z życia św. Teodora", namalowane w 1514 roku. Cykl został podzielony na 12 kwadratowych pól, ułożonych w trzech rzędach i uzupełniony 4 scenami namalowanymi na bocznych łukach. Sceny główne przypisuje się malarzowi zbliżonemu stylem do Bernardina Lanzaniego, natomiast sceny boczne – autorowi "Scen z życia św. Agnieszki". Program ikonograficzny rozpoczyna wybór Teodora na biskupa Pawii, zatwierdzenie go na tym stanowisku przez papieża, oblężenie Pawii przez wojska Karola Wielkiego, cudowne czyny dokonane przez Teodora w trakcie tych zmagań i sceny finałowe, obejmujące jego śmierć i pogrzeb z udziałem papieża.
Pozostałe dzieła sztuki.
W prawej nawie znajduje się tryptyk "Wniebowstąpienie", pędzla Bernardina Lanzaniego z 1513 roku. Filary naw bocznych oraz fasadę krypty zdobią freski wotywne z XII-XIII wieku z widocznymi wpływami bizantyńskimi. Malowidła na filarach nawy głównej noszą ślady dymu, pochodzącego od świec, umieszczonych przypuszczalnie na niewielkich, drewnianych ołtarzach, przymocowanych do pilastrów.

</doc>
<doc id="4282900" url="https://pl.wikipedia.org/wiki?curid=4282900" title="Południowa Obwodnica Kolejowa Warszawy">
Południowa Obwodnica Kolejowa Warszawy

Południowa Obwodnica Kolejowa Warszawy – planowana linia kolejowa w Warszawie, element przyjętego przez Sejm w 1929 r. projektu rozbudowy warszawskiego węzła kolejowego, który przewidywał jej budowę na terenie Ochoty, Mokotowa i Grochowa (łącząca nad Wisłą lewobrzeżną i prawobrzeżną części miasta). Do koncepcji południowej obwodnicy powrócono w latach 1950., pierwsze prace budowlane miały rozpocząć się w 1959 r. i miały trwać 10 lat. Na linii mającej biec m.in. po moście Łazienkowskim zaplanowano wówczas przystanki Podskarbińska, Saska Kępa-Wersalska, Siekierki, Pole Mokotowskie, Pole Mokotowskie II. Linia kolejowa o przebiegu zbliżonym do obwodnicy południowej została umieszczona w rządowej koncepcji rozwoju sieci kolejowej związanej z budową Centralnego Portu Komunikacyjnego.
W czasie kampanii samorządowej w 2018 do koncepcji powróciło stowarzyszenie Miasto Jest Nasze, proponując linię zaczynającą się na linii radomskiej w rejonie lotniska Okęcie i prowadzącą po południowej stronie Służewca, tunelem do Wierzbna, następnie przez Czerniaków z włączeniem na linię otwocką w rejonie przystanków Anin i Wawer.

</doc>
<doc id="4282902" url="https://pl.wikipedia.org/wiki?curid=4282902" title="Lublin (motoryzacja)">
Lublin (motoryzacja)



</doc>
<doc id="4282904" url="https://pl.wikipedia.org/wiki?curid=4282904" title="Synoikizm">
Synoikizm



</doc>
<doc id="4282906" url="https://pl.wikipedia.org/wiki?curid=4282906" title="Bulboaca (rejon Anenii Noi)">
Bulboaca (rejon Anenii Noi)

Bulboaca – wieś w Mołdawii, w rejonie Anenii Noi.
Położenie i opis.
Wieś leży w rejonie Anenii Noi, w odległości 46 km od Kiszyniowa i 8 km od stolicy rejonu, Anenii Noi.
Pierwsza wzmianka o miejscowości pochodzi z 1741 r. Od 1901 r. Bulboaca jest ośrodkiem winiarstwa.
W miejscowości w 1871 r. wzniesiono stację kolejową na nowo otwartej trasie z Kiszyniowa do Tyraspola.
Demografia.
W 2004 r. we wsi żyło 5095 osób, z czego zdecydowana większość, 4437, wskazało narodowość mołdawską. Ponadto 297 osób podało narodowość rosyjską, 199 osób – ukraińską, 83 – rumuńską, 29 – bułgarską, 12 – gagauską, zaś pojedyncze osoby zadeklarowały narodowość romską, polską, żydowską. 26 respondentów wybrało odpowiedź "inna" lub nie określili się narodowościowo.

</doc>
<doc id="4282907" url="https://pl.wikipedia.org/wiki?curid=4282907" title="Czyść">
Czyść

Czyść (biał. "Чысць", ros. "Чисть") – osiedle na Białorusi, w obwodzie mińskim, w rejonie mołodeczańskim, w sielsowiecie Czyść, którego jest siedzibą.
Znajduje się tu parafialna cerkiew prawosławna pw. św. Mikołaja Cudotwórcy.
Czyść powstał w latach 50. XX w. na miejscu błot o tej samej nazwie. Początkowo był osiedlem robotników zajmujących się wydobyciem torfu. Po osuszeniu torfowisk wydobywano glinę. W latach 80. powstała działająca do dziś fabryka materiałów budowlanych i dachówek.

</doc>
<doc id="4282914" url="https://pl.wikipedia.org/wiki?curid=4282914" title="Osowiec (rejon mołodecki)">
Osowiec (rejon mołodecki)

Osowiec (biał. "Асавец", ros. "Осовец") – wieś na Białorusi, w obwodzie mińskim, w rejonie mołodeczańskim, w sielsowiecie Czyść.
Dawniej wieś i dwa folwarki.

</doc>
<doc id="4282920" url="https://pl.wikipedia.org/wiki?curid=4282920" title="Bernardo de Iriarte">
Bernardo de Iriarte

Bernardo de Iriarte Nieves Rabelo (ur. 18 lutego 1735 w Puerto de la Cruz, zm. 13 lipca 1814 w Bordeaux) – hiszpański polityk. Brat poety Tomása de Iriarte y Oropesa.
Życiorys.
Był jednym z najwybitniejszych polityków swoich czasów, członkiem Rady Państwa i Rady Indii. Był entuzjastą sztuki, otrzymał tytuł wiceprotektora Królewskiej Akademii Sztuk Pięknych św. Ferdynanda w Madrycie. W 1797 został mianowany Ministrem Rolnictwa, Handlu, Żeglugi i Posiadłości Zamorskich. Został pierwszym dyrektorem Królewskiej Kompanii Filipin. Był człowiekiem o szerokich horyzontach otwartym na nowe idee. Należał do okupacyjnego rządu Józefa I, dlatego po powrocie Ferdynanda VII na tron musiał wyemigrować do Francji. Zmarł w Bordeaux w 1814 roku.

</doc>
<doc id="4282924" url="https://pl.wikipedia.org/wiki?curid=4282924" title="Teodor z Pawii">
Teodor z Pawii

Teodor z Pawii (wł. Teodoro di Pavia, zm. 769, 778 lub 785 przypuszczalnie w Pawii) – biskup Pawii, święty Kościoła katolickiego. Jego wspomnienie liturgiczne wypada 20 maja.
Życiorys.
Teodor od wczesnych lat był związany z duchowieństwem Pawii: najpierw archiprezbiter, potem jako archidiakon i od 740 (lub 743) roku biskup Pawii. Pierwsze lata jego posługi biskupiej przebiegały pod znakiem wojny między Frankami a Longobardami, której kulminacją było oblężenie Pawii w 754 roku. Kilkakrotnie był wypędzany z diecezji przez będących zwolennikami arianizmu królów longobardzkich. Po zwycięstwie Karola Wielkiego powrócił do swojej siedziby. Jego życie obrosło legendami; według jednej z nich miał bronić miasta przed atakiem Franków. Zmarł około 769, 778 lub 785 roku. Według legendy miał być konsekrowany przez papieża Leona III. Jego szczątki zostały złożone w kościele Sant’Agnese, na gruzach której w XII wieku wzniesiono kościół pod jego wezwaniem. Zarys jego życiorysu pojawił się w "Compendium", wydanym w 1523 roku w Pawii, a także w "Cronica brevis de Ss. Episcopis Ticinensibus".
Jego wspomnienie liturgiczne przypada 20 maja. Razem ze św. Syrusem z Pawii i św. Augustynem jest patronem miasta Pavia.

</doc>
<doc id="4282927" url="https://pl.wikipedia.org/wiki?curid=4282927" title="Kirksville (Missouri)">
Kirksville (Missouri)



</doc>
<doc id="4282929" url="https://pl.wikipedia.org/wiki?curid=4282929" title="Zjawisko końca języka">
Zjawisko końca języka

Zjawisko końca języka ("tip-of-the-tongue phenomenon", TOT) – odczuwamy je, gdy nie możemy sobie wyraźnie przypomnieć określonego słowa, ale mamy poczucie, że je znamy. 
Poszukujemy na przykład w pamięci zapomnianej nazwy miasta, nazwiska czy innego rzadko używanego słowa i wydaje nam się, że już je znaleźliśmy, ale jednak niezupełnie. Wiemy jak ono brzmi, na jaką literę się zaczyna, ile ma sylab – po prostu mamy je „na końcu języka”, ale nie możemy podać jego dokładnego brzmienia. 
Jest to szczególnego rodzaju luka w pamięci, która nie jest pusta: zawarte są w niej pewne szczegóły, które sprawiają, że poszukiwania idą w określonym kierunku, chwilami zdaje się, że jesteśmy bardzo blisko, prawie słyszymy to słowo, potrafimy też odrzucić błędne pomysły, ponieważ nie pasują do kształtu luki. 
Zjawisko „końca języka” jest irytujące, a znalezienie odpowiedniego słowa przynosi wyraźną ulgę.

</doc>
<doc id="4282931" url="https://pl.wikipedia.org/wiki?curid=4282931" title="Tiquipaya">
Tiquipaya

Tiquipaya – miasto w Boliwii, położone w zachodniej części departamentu Cochabamba.
Opis.
Miejscowość została założona 23 sierpnia 1957 roku. W mieście znajduje się Uniwersytet Privada del Valle, który został założony 4 października 1988 roku. Tiquipaya wchodzi w skład obszaru metropolitalnego Cochabamba.
Demografia.
Źródło.

</doc>
<doc id="4282935" url="https://pl.wikipedia.org/wiki?curid=4282935" title="Tarik Abdelslam">
Tarik Abdelslam



</doc>
<doc id="4282940" url="https://pl.wikipedia.org/wiki?curid=4282940" title="Nazar Kulchytskyy">
Nazar Kulchytskyy



</doc>
<doc id="4282942" url="https://pl.wikipedia.org/wiki?curid=4282942" title="Loretta Abbott">
Loretta Abbott

Loretta Abbott (ur. 1 marca 1933 w Nowym Jorku, zm. 5 czerwca 2016 tamże) – amerykańska tancerka, aktorka, piosenkarka, choreografka i nauczycielka. Tańczyła m.in. na Broadwayu. Była afroamerykanką.
Biografia.
Loretta Abbott urodziła się 1 marca 1933 w Nowym Jorku jako córka panamczyka Alfreda Bruce Abbotta. Zaczęła tańczyć w wieku 3 lat. Zaczęła brać lekcje fortepianu, śpiewu i tańca w wieku 5 lat, jej nauczycielami byli Ruth Williams i Henry La Tanga. W 1971 Została członkiem założycielem Universal Experience Dance George Faison. Abbott zaczęła wkrótce występować w pokazów talentów dla dzieci. Ukończyła Hunter College i zaczęła przez krótki czas pracować jako nauczycielka. Wystąpiła w takich filmach jak: Lenox Hill Playhouse (1960) i Dark Of The Moon. W latach 60 zaczęła tańczyć w Teatrze Tańca Alvina Aileya. Loretta Abbott pracowała z takimi tancerzami jak: Walter Nicks, Talley Beatty, Geoffrey Holder, Eleo Pomare, Louis Johnson, Marvin Gordon, Jean Leon Destine, Fred Benjamin, Andy Torres, Glenn Brooks i Donald McKayle. Podczas pracy z Walterem Nicksem poznała tancerza Ala Perrymana, który został jej partnerem tanecznym przez całe życie.
Zmarła 5 czerwca 2016 w wieku 83 lat w swoim domu w Nowym Jorku.

</doc>
<doc id="4282943" url="https://pl.wikipedia.org/wiki?curid=4282943" title="NRP Liz">
NRP Liz

NRP „Liz” – nazwa noszona na przestrzeni dziejów przez okręty portugalskiej marynarki wojennej:

</doc>
<doc id="4282946" url="https://pl.wikipedia.org/wiki?curid=4282946" title="Zamek w Nowym Mieście nad Metują">
Zamek w Nowym Mieście nad Metują

Zamek w Nowym Mieście nad Metują (czes. "Zámek v Novém Městě nad Metují") – średniowieczny zamek położony w Nowym mieście nad Metują, w kraju hradeckim w Czechach.
Zamek stoi w miejscu wcześniejszej twierdzy. Początkowo stanowił część miejskich fortyfikacji, jest jednak oddzielony od miasta wyraźną fosą. Pochodzi z XIV wieku, został jednak rozbudowany w XVI wieku przez Pernštejnów, a w XVII wieku przebudowany według planów Carla Lugara. Swój współczesny wygląd zawdzięcza kolejnej przebudowie dla nowych właścicieli – przemysłowców Jozefa i Cyrila Bartoňa z Dobenína na początku XX wieku. Przebudowy tej dokonano według planów Dušana Jurkoviča, który zaprojektował też zamkowy ogród z drewnianym mostem nad fosą.
W roku 1948 zamek skonfiskowano. Pozostawał własnością państwa aż do roku 1992, kiedy to zwrócono go rodzinie Bartoňów. Obecnie jest udostępniony zwiedzającym.
Od 2008 roku zamek posiada status narodowego zabytku kultury Republiki Czeskiej.

</doc>
<doc id="4282950" url="https://pl.wikipedia.org/wiki?curid=4282950" title="Tx26 (typ W1A)">
Tx26 (typ W1A)



</doc>
<doc id="4282953" url="https://pl.wikipedia.org/wiki?curid=4282953" title="Janusz Pytel">
Janusz Pytel

Janusz Pytel (ur. 1950 zm. 19 marca 2021) – polski artysta fotograf. Członek rzeczywisty i Artysta Fotoklubu Rzeczypospolitej Polskiej. Prezes Zarządu Jeleniogórskiego Towarzystwa Fotograficznego. Członek Zarządu Czeskiego Stowarzyszenia Fotografów Euroregionu Nysa "Kontakt".
Życiorys.
Janusz Pytel związany z jeleniogórskim oraz dolnośląskim środowiskiem fotograficznym – mieszkał, pracował i tworzył w Jeleniej Górze Fotografował od lat młodzieńczych. Miejsce szczególne w jego twórczości zajmowała fotografia przyrodnicza, fotografia górska (Karkonosze), fotografia krajobrazowa, fotografia architektury oraz fotografia reportażowa.
Janusz Pytel był autorem i współautorem wielu wystaw fotograficznych; indywidualnych i zbiorowych, poplenerowych oraz pokonkursowych; krajowych i międzynarodowych – w Polsce i za granicą. Otrzymał wiele akceptacji, nagród, wyróżnień, dyplomów i listów gratulacyjnych. Uczestniczył w pracach jury wielu konkursów fotograficznych.
W 2009 roku został przyjęty w poczet członków Fotoklubu Rzeczypospolitej Polskiej Stowarzyszenia Twórców. Decyzją Komisji Kwalifikacji Zawodowych Fotoklubu RP, otrzymał dyplom potwierdzający kwalifikacje do wykonywania zawodu artysty fotografa, fotografika (legitymacja nr 255). Prace Janusza Pytla zaprezentowano w "Almanachu (1995–2017)", wydanym przez Fotoklub Rzeczypospolitej Polskiej Stowarzyszenie Twórców. W 2018 roku został uhonorowany Medalem „Za Zasługi dla Fotografii Polskiej” – odznaczeniem przyznawanym przez Kapitułę Fotoklubu Rzeczypospolitej Polskiej Stowarzyszenia Twórców – w 100. rocznicę odzyskania przez Polskę niepodległości. W 2020 odznaczony Złotym Medalem „Za Fotograficzną Twórczość” – odznaczeniem ustanowionym przez Zarząd i przyznawanym przez Kapitułę Fotoklubu Rzeczypospolitej Polskiej Stowarzyszenia Twórców, w odniesieniu do obchodów 25-lecia powstania Fotoklubu RP. 
Zmarł 19 marca 2021, pochowany 26 marca na Cmentarzu Komunalnym w Jeleniej Górze.
Wybrane wystawy indywidualne.
Źródło.
Odznaczenia.
Źródło.

</doc>
<doc id="4282955" url="https://pl.wikipedia.org/wiki?curid=4282955" title="NRP Guadiana">
NRP Guadiana

NRP „Guadiana” – nazwa noszona na przestrzeni dziejów przez okręty portugalskiej marynarki wojennej. Nazwa pochodzi od rzeki Gwadiana (port. "Guadiana"):

</doc>
<doc id="4282960" url="https://pl.wikipedia.org/wiki?curid=4282960" title="Narzeczona księcia">
Narzeczona księcia

Narzeczona księcia (ang". The Princess Bride") – powieść Williama Goldmana z 1973 roku. Książka jest pastiszem awanturniczej powieści fantasy, połączoną z romansem i komedią. Oryginalnie została wydana w USA przez Harcourt Brace Jovanovich. Po raz pierwszy w Polsce została wydana w 1995 roku nakładem wydawnictwa Prószyński i S-ka. Drugiego wydania doczekała się w 2018 roku, nakładem Wydawnictwa Jaguar. Powieść powstała po tym, jak autor spytał swoje córki, o czym chciałyby, aby napisał. Jedna odpowiedziała, że ma być to powieść o księżniczce, a druga – o pannie młodej.
W 1987 roku powieść została zekranizowana, a autorem scenariusza filmu zatytułowanego Narzeczona dla księcia był William Goldman.
Konstrukcja.
Powieść zawiera skróconą wersję fikcyjnej książki autorstwa S. Morgensterna. Opowieść jest przeplatana historią powstania współczesnej wersji oraz streszczeniem pominiętych fragmentów dzieła Morgensterna. Narrator daje do zrozumienia, że historia, którą przedstawia czytelnikom, jest pozbawioną dłużyzn wersją powieści, którą czytał mu jej ojciec.
Fabuła.
W erze renesansu, w państwie Florin mieszka Buttercup (ang. "jaskier"). Dziewczyna żyje na wsi i jest niebywale piękna. Posiada parobka, któremu cały czas rozkazuje, a ten posłusznie wykonuje jej rozkazy, na każdy z nich odpowiadając „jak sobie życzysz”. Spędza czas jeżdżąc na swoim koniu i nie przejmuje się swoim wyglądem. Gdy dociera do niej, że w odpowiedzi chłopaka kryje się tak naprawdę „kocham cię”, zauważa, że także żywi do niego uczucie. Młodzi dowiadują się wzajemnie o swoim uczuciu. Niestety, Westley jest biedny. Postanawia więc wyruszyć za ocean, aby zarobić i móc utrzymać swoją ukochaną. Wkrótce do Buttercup dociera informacja o jego śmierci – statek Westleya został zaatakowany przez Pirata Robertsa, który nie bierze jeńców.
Pogrążona w rozpaczy Buttercup obiecuje sobie, że już nigdy się nie zakocha, jednocześnie stopniowo zaczynając dbać o siebie, co sprawia, że staje się najpiękniejszą kobietą epoki. Wkrótce dziewczyna zostaje narzeczoną księcia Humperdinck, którego tak naprawdę nie kocha. Kilka lat później ma odbyć się ich ślub. Niestety, dziewczyna zostaje porwana, nim do niego dochodzi.

</doc>
<doc id="4282961" url="https://pl.wikipedia.org/wiki?curid=4282961" title="SlowDroid">
SlowDroid

SlowDroid – aplikacja stworzona przez Maurizio Aiello i Enrico Cambiaso pozwalająca urządzeniu mobilnemu unieruchomić serwer www przy pomocy łącza o względnie małej przepustowości.
Działanie tej aplikacji jest podobne do działania Slowloris, gdyż tworzy wiele połączeń z serwerem ofiary. W odróżnieniu od reszty ataków DoS SlowDroid zamiast tworzyć fałszywe żądania HTTP, wypełnia je nieskończenie dużą ilością spacji. Najbardziej istotnym czynnikiem wyróżniającym SlowDroid jest jego implementacja, gdyż został stworzony do współpracy z systemem Android (system operacyjny).
Slowdroid został pierwotnie opublikowany w Google Play. Ze względu na warunki użytkowania, aplikacja została usunięta ze sklepu i jest obecnie dostępna na stronie jej autorów.

</doc>
<doc id="4282964" url="https://pl.wikipedia.org/wiki?curid=4282964" title="Adnotacja (Java)">
Adnotacja (Java)

Adnotacja w języku programowania Java – składniowa forma metadanej, która może zostać dodana do kodu źródłowego.
Klasy, metody, zmienne, parametry czy też moduły mogą zostać oznaczone adnotacjami. Tak jak tagi w dokumentacji Javy, adnotacje mogą być odczytywane z plików źródłowych, jednak w przeciwieństwie do nich, adnotacje mogą być wbudowane oraz odczytywane z plików o rozszerzeniu .class generowanych przez kompilator. Pozwala to na pozostawienie ich w kodzie przez maszynę wirtualną javy w trakcie wykonywania się programu, a następnie odczytanie ich za pomocą refleksji. Możliwe jest tworzenie meta-adnotacji z tych już istniejących w Javie.

</doc>
<doc id="4282970" url="https://pl.wikipedia.org/wiki?curid=4282970" title="Mbala Balenga">
Mbala Balenga

Mbala Balenga, właśc. Henri Mbala Makuka Balenga (ur. 17 grudnia 1966) – kongijski piłkarz występujący na pozycji napastnika.
Kariera klubowa.
Balenga karierę rozpoczynał w 1985 roku w pierwszoligowym belgijskim zespole Royal Antwerp FC. Jego barwy reprezentował do 1987 roku. Następnie grał w drugoligowym klubie K Boom FC, a od 1989 do 1998 ponownie występował w pierwszej lidze, będąc zawodnikiem drużyn KAA Gent oraz KSV Waregem. W 1998 roku odszedł do trzecioligowego Excelsioru Virton, a na początku 1999 roku przeniósł się do luksemburskiego F91 Dudelange. W sezonie 1998/1999 wywalczył z nim wicemistrzostwo Luksemburga, po czym zakończył karierę.
Kariera reprezentacyjna.
W 1992 roku Balenga został powołany do reprezentacji Zairu na Puchar Narodów Afryki. Zagrał na nim w meczach z Marokiem (1:1), Kamerunem (1:1) i Nigerią (0:1), a Zair osiągnął ćwierćfinał turnieju.

</doc>
<doc id="4282972" url="https://pl.wikipedia.org/wiki?curid=4282972" title="Spiski Szczawnik">
Spiski Szczawnik



</doc>
<doc id="4282973" url="https://pl.wikipedia.org/wiki?curid=4282973" title="Avenida 9 de Julio">
Avenida 9 de Julio



</doc>
<doc id="4282976" url="https://pl.wikipedia.org/wiki?curid=4282976" title="Skulik łąkowiec">
Skulik łąkowiec

Skulik łąkowiec ("Scymnus frontalis") – gatunek owada z rodziny biedronkowatych z rzędu chrząszczy.
Ekologia.
Spotykany przeważnie w środowiskach kserotermicznych, zwłaszcza na południowych, trawiastych zboczach, na nasypach kolejowych oraz skarpach dróg, rowów i rzek, niekiedy również na łąkach, polach uprawnych i w ogrodach. Bywa poławiany przeważnie na roślinach zielnych, a wiosną i jesienią także na krzewach i drzewach liściastych i iglastych. Zimuje w ściółce pod roślinami, pod suchymi opadłymi liśćmi, wśród korzeni i suchych traw oraz pod mchem.
Występowanie.
Gatunek eurosyberyjski, w Europie rozprzestrzeniony od krajów śródziemnomorskich aż do południowych części Anglii i Norwegii, środkowych prowincji Szwecji i Finlandii oraz do Karelii, wykazywany również z Kaukazu i Azji Mniejszej. W Polsce, choć nie jest jeszcze znany ze wszystkich krain, występuje prawdopodobnie na całym obszarze kraju.

</doc>
<doc id="4282978" url="https://pl.wikipedia.org/wiki?curid=4282978" title="Progress MS-07">
Progress MS-07

Progress MS-07 (w oznaczeniach NASA jako Progress 68 lub 68P) – misja statku transportowego Progress, prowadzona przez rosyjską agencję kosmiczną Roskosmos na potrzeby zaopatrzenia Międzynarodowej Stacji Kosmicznej.
Ładunek.
Całkowity ładunek, który Progress MS-07 dostarczył na Międzynarodową Stację Kosmiczną ważył 2549 kg. Statek dostarczył żywność, paliwo (880 kg), wodę (420 kg) i inne zaopatrzenie.

</doc>
<doc id="4282980" url="https://pl.wikipedia.org/wiki?curid=4282980" title="Hollywood Walk of Fame">
Hollywood Walk of Fame



</doc>
<doc id="4282982" url="https://pl.wikipedia.org/wiki?curid=4282982" title="Ligue A w piłce siatkowej mężczyzn (2016/2017)">
Ligue A w piłce siatkowej mężczyzn (2016/2017)

Ligue A siatkarzy 2016/2017 – 78. sezon walki o mistrzostwo Francji organizowany przez Ligue Nationale de Volley. Zainaugurowany został 20 października 2016 i trwał do 6 maja 2017 roku.
W sezonie 2016/2017 w Lidze Mistrzów Francję reprezentowały i , w Pucharze CEV − i , a w Pucharze Challenge − .
Mistrzem Francji po raz pierwszy w historii została drużyna .
System rozgrywek.
W rozgrywkach wzięło udział 12 drużyn. Rozegrały one w fazie zasadniczej po 22 mecze systemem kołowym (mecz u siebie i rewanż u przeciwnika). Osiem najlepszych drużyn awansowało do fazy play-off, gdzie w ćwierćfinałach i półfinałach rywalizowały do dwóch zwycięstw. Finał składał się tylko z jednego spotkania i wyłonił mistrza Francji. Nie były rozgrywane mecze o miejsca 3-8. Najsłabsza drużyna po fazie zasadniczej spadła do Ligue B, natomiast przedostatnia drużyna rywalizowała w barażach z drużynami z miejsc 2-8 z Ligue B o utrzymanie się w Ligue A. 
Drużyny uczestniczące.
 
 
 
 
 
 
Faza zasadnicza.
Terminarz i wyniki spotkań.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="4282983" url="https://pl.wikipedia.org/wiki?curid=4282983" title="Mistrzostwa Świata w Kolarstwie Torowym 2018">
Mistrzostwa Świata w Kolarstwie Torowym 2018

115. Mistrzostwa Świata w Kolarstwie Torowym 2018 – zawody sportowe, które odbyły się w dniach 28 lutego – 4 marca 2018 roku, na torze kolarskim Omnisport Apeldoorn w Apeldoorn.

</doc>
<doc id="4282984" url="https://pl.wikipedia.org/wiki?curid=4282984" title="Breanne Leigh Graham">
Breanne Leigh Graham



</doc>
<doc id="4282986" url="https://pl.wikipedia.org/wiki?curid=4282986" title="Royal Exhibition Building">
Royal Exhibition Building



</doc>
<doc id="4282990" url="https://pl.wikipedia.org/wiki?curid=4282990" title="Katedra św. Jana w Nowym Jorku">
Katedra św. Jana w Nowym Jorku



</doc>
<doc id="4282991" url="https://pl.wikipedia.org/wiki?curid=4282991" title="Katedra św. Patryka w Nowym Jorku">
Katedra św. Patryka w Nowym Jorku



</doc>
<doc id="4282993" url="https://pl.wikipedia.org/wiki?curid=4282993" title="William L. Marcy">
William L. Marcy

William Learned Marcy (ur. 12 grudnia 1786 w Southbridge, zm. 4 lipca 1857 w hrabstwie Saratoga) – amerykański polityk.
Życiorys.
Urodził się 12 grudnia 1786 w Southbridge. Uczęszczał do publicznych szkół oraz akademii w Leicesterze i Woodstocku. Ukończył studia na Uniwersytecie Browna, następnie został nauczycielem, studiował nauki prawne i został przyjęty do palestry. Prowadził prywatną praktykę prawniczą w Troy i brał udział w wojnie z Wielką Brytanią. Pracował m.in. jako stanowy rewident księgowy, a także sędzia Sądu Najwyższego Nowego Jorku. W 1831 roku został wybrany do Senatu z ramienia jacksonistów, jednakże po dwóch latach zrezygnował z mandatu. Został wówczas wybrany gubernatorem Nowego Jorku i pełnił tę funkcję przez sześć lat. W 1845 roku James Polk zaproponował mu objęcie stanowiska sekretarza wojny. Po zakończeniu kadencji prezydenckiej, Marcy powrócił do praktykowania prawa. W 1853 roku Franklin Pierce złożył mu ofertę posady sekretarza stanu. Funkcję tę pełnił do końca kadencji. Zmarł 4 lipca 1857 roku na terenie hrabstwa Saratoga.
Był dwukrotnie żonaty – z Dolly Newell i Cornelią Knower. Miał czworo dzieci.

</doc>
<doc id="4282994" url="https://pl.wikipedia.org/wiki?curid=4282994" title="Niszczyciele typu Guadiana">
Niszczyciele typu Guadiana

Niszczyciele typu Guadiana – portugalskie niszczyciele z początku XX wieku. W latach 1913–1924 w stoczniach Yarrow Shipbuilders w Glasgow i Estaleiro Real de Lisboa w Lizbonie zbudowano cztery okręty tego typu. Jednostki weszły w skład Marinha Portuguesa w latach 1913–1924. Trzy okręty skreślono z listy floty w latach 30., a ostatni – „Tâmega” – został wycofany ze służby w 1945 roku.
Projekt i budowa.
Projekt okrętów typu "Guadiana" powstał w brytyjskiej stoczni Yarrow Shipbuilders i był zbliżony do budowanych dla Royal Navy niszczycieli typu "River".
Wszystkie okręty typu "Guadiana" zostały zbudowane w stoczni Yarrow w Glasgow, a następnie przetransportowane w gotowych sekcjach i zmontowane w stoczni Estaleiro Real de Lisboa w Lizbonie. Jednostki zostały zwodowane w latach 1913–1922, a ukończono je w latach 1913–1924.
Dane taktyczno-techniczne.
Okręty typu "Guadiana" były niewielkimi niszczycielami o długości 73,2 metra, szerokości 7,2 metra i maksymalnym zanurzeniu 2,3 metra. Wyporność standardowa wynosiła 515 ton, zaś pełna 660 ton. Okręty napędzane były przez dwa zestawy turbin parowych Parsonsa o łącznej mocy 11 000 KM, do których parę dostarczały trzy kotły Yarrow. Prędkość maksymalna napędzanych dwiema śrubami okrętów wynosiła 27 węzłów. Okręty mogły zabrać zapas węgla o masie 146 ton, co zapewniało maksymalny zasięg 1600 Mm przy prędkości 15 węzłów.
Na uzbrojenie artyleryjskie okrętów składały się: pojedyncze działo kalibru 100 mm A10 L/45 i dwa pojedyncze działa kal. 76 mm L/40. Uzbrojenie uzupełniały dwa podwójne aparaty torpedowe kal. 450 mm (18 cali). 
Załoga pojedynczego okrętu składała się z 80 oficerów, podoficerów i marynarzy.
Służba.
Pierwsza para okrętów („Douro” i „Guadiana”) została przyjęta w skład Marinha Portuguesa w latach 1913–1915, a kolejna („Vouga” i „Tâmega”) dopiero po zakończeniu I wojny światowej (w latach 1920–1924). 1 maja 1931 roku zatonęła „Vouga”. W tym samym roku ze służby został wycofany „Douro”, a w 1934 roku „Guadiana”. Najdłużej służył „Tâmega”, który podczas II wojny światowej pełnił funkcję okrętu szkolnego. Jednostka została skreślona z listy floty w 1945 roku.

</doc>
<doc id="4282995" url="https://pl.wikipedia.org/wiki?curid=4282995" title="Panteón Nacional de los Héroes">
Panteón Nacional de los Héroes



</doc>
<doc id="4283002" url="https://pl.wikipedia.org/wiki?curid=4283002" title="Kyven Gadson">
Kyven Gadson

Kyven Ross Gadson (ur. 9 lipca 1992) – amerykański zapaśnik walczący w stylu wolnym. Srebrny medalista mistrzostw panamerykańskich w 2018. Trzeci w Pucharze Świata w 2019 roku.
Zawodnik Waterloo East High School i Iowa State University. Trzy razy All-American (2013–2015) w NCAA Division I; pierwszy w 2015; czwarty w 2014 i piąty w 2013 roku.

</doc>
<doc id="4283003" url="https://pl.wikipedia.org/wiki?curid=4283003" title="Pacyfikacja Skałki Polskiej">
Pacyfikacja Skałki Polskiej

Pacyfikacja Skałki Polskiej – masowy mord na ludności cywilnej, połączony z grabieżą i niszczeniem mienia, dokonany przez okupantów niemieckich 11 maja 1943 roku we wsi Skałka Polska na Kielecczyźnie.
Pacyfikację przeprowadzono w odwecie za atak oddziału Gwardii Ludowej na zamieszkany przez ludność niemiecką Antonielów. Funkcjonariusze policji ochronnej i żandarmerii wsparci przez uzbrojonych volksdeutschów z Antonielowa zamordowali 93 Polaków, w tym wiele kobiet i dzieci. Wieś po uprzednim ograbieniu doszczętnie spalono.
Geneza.
Skałka Polska jest przysiółkiem wsi Ewelinów. Leży w dolinie rzeki Czarnej, otaczają ją lasy oraz podmokłe łąki i pastwiska. W okresie międzywojennym należała do gminy Oleszno w powiecie włoszczowskim. W 1943 roku liczyła 18 gospodarstw i około 120 mieszkańców. Była przy tym miejscowością stosunkowo zamożną; jej mieszkańcy utrzymywali się zarówno z rolnictwa, jak też z pracy w pobliskim tartaku, przy wyrębie lasów lub w majątku w Lasocinie. W okresie niemieckiej okupacji miejscowa ludność udzielała wsparcia partyzantom Armii Krajowej z oddziału Mieczysława Tarchalskiego ps. „Marcin” oraz partyzantom Gwardii Ludowej z oddziału Stanisława Olczyka ps. „Garbaty”. Miała także pomagać ukrywającym się Żydom oraz czerwonoarmistom zbiegłym z niemieckiej niewoli. Kilku mieszkańców Skałki należało do placówki AK w Mninie.
W 1943 roku w odpowiedzi na rosnącą aktywność ruchu oporu Niemcy gwałtownie zaostrzyli terror wobec ludności wiejskiej dystryktu radomskiego. Brutalne pacyfikacje dotknęły zwłaszcza środkową część dystryktu, tj. tereny przedwojennych powiatów iłżeckiego, kieleckiego, koneckiego i włoszczowskiego. Spacyfikowana została m.in. Luta w powiecie koneckim, gdzie 18 i 22 kwietnia niemiecka żandarmeria zamordowała 30 Polaków. W odwecie za tę zbrodnię oddział Gwardii Ludowej przeprowadził atak na Antonielów. Wieś tę w XIX wieku zasiedlili niemieccy koloniści, a ich potomkowie mimo upływu wielu dziesięcioleci zachowali poczucie odrębności narodowej. Po rozpoczęciu okupacji wielu mieszkańców Antonielowa zadeklarowało się jako volksdeutsche, a wieś – znana również pod nazwą Skałki Niemieckiej – stała się dla władzy okupacyjnej silnym punktem oparcia. Podczas ataku volksdeutsche stawili polskim partyzantom zbrojny opór. Osiemnastu zginęło w czasie walki, spłonęły także trzy gospodarstwa.
W odwecie za atak na Antonielów władze okupacyjne postanowiły przeprowadzić szeroko zakrojoną akcję represyjną. 27 kwietnia 1943 roku niemiecka policja spacyfikowała Naramów, mordując 24 osoby i paląc pięć zagród. Na wieść o tej zbrodni wielu mieszkańców Skałki Polskiej uciekło ze swych domów. Chcąc uśpić ich czujność, Niemcy uciekli się do podstępu. Publicznie ogłosili, że nie będą stosować dalszych represji oraz pozwolili przyjąć w szpitalu w Końskich rannych mieszkańców Naramowa. Działania te skłoniły część Polaków do powrotu do domów. Wielu mężczyzn i młodych chłopców nadal nocowało jednak w pobliskich lasach i na polach, powracając do Skałki tylko na czas pracy w gospodarstwach. W tej sytuacji okupanci podjęli kolejne działania dezinformacyjne. 9 maja sołtys Antoni Łapot zwołał zebranie, w którego trakcie przekazał wezwanie władz okupacyjnych, aby „ludzie niepotrzebnie ukrywający się po lasach, którzy z partyzantami nie mają nic wspólnego, powrócili do swych domów”. Apelom o zachowanie spokoju i powrót do pracy towarzyszyła groźba, że osoby ukrywające się będą uważane za „wspólników bandytów”. W rezultacie niemal wszyscy mieszkańcy Skałki zaprzestali ukrywania się. Prawdopodobnie wpływ na tę decyzję miało również zmęczenie wielodniowym koczowaniem pod gołym niebem oraz nadzieja na pomoc ze strony placówek ruchu oporu z Łopuszna i Mnina.
Przebieg pacyfikacji.
10 maja sołtys Antoni Łapot udał się na posterunek straży krajowej ("Landwacht") w Antonielowie, aby zameldować, że mieszkańcy Skałki powrócili do swych domów. Tego samego dnia na posterunku żandarmerii w Łopusznie odbyła się narada, której przewodniczył mjr Seiler, dowódca II batalionu 22. pułku policji ochronnej. Jej celem było omówienie planu pacyfikacji Skałki. Postanowiono, że w akcji wezmą udział żandarmi z komendy rejonowej w Kielcach i posterunku w Łopusznie, członkowie "Landwacht" z Antonielowa oraz specjalna grupa policji ochronnej ("Schutzpolizei") z Kielc. Komendę nad ekspedycją karną objął kpt. Gerulf Mayer, dowódca komendy żandarmerii w Kielcach. Policjantom i żandarmom zapowiedziano, że powinni się spodziewać oporu partyzantów. Niemiecki plan przewidywał, że wieś otoczy kordon strzelców rozstawionych co 20-30 metrów, a na obu jej krańcach wystawione zostaną posterunki uzbrojone w broń maszynową. Wewnątrz operować miały trzyosobowe grupy policjantów i żandarmów, których zadaniem było „zniszczenie wroga w domach i zabudowaniach”.
Jednym z żandarmów, którego wyznaczono do udziału w pacyfikacji, był Adolf Karl Landl z posterunku w Łopusznie. Funkcjonariusz ten był Austriakiem, który z powodu antynazistowskich przekonań podjął współpracę z wywiadem Armii Krajowej. Przez swą przyjaciółkę Jadwigę Wcisło zdołał przekazać ostrzeżenie, że o świcie 11 maja rozpocznie się pacyfikacja Skałki Polskiej. Wcisło dostarczyła tę wiadomość leśniczemu Zawadzie z Jasienia. Ten z kolei przekazał ostrzeżenie sołtysowi Łapotowi, który – o czym wtedy jeszcze nie wiedziano – współpracował z Gestapo. Konfident nie tylko nie ostrzegł mieszkańców Skałki, lecz zdobyte informacje przekazał Adolfowi Golkemu, komendantowi posterunku w Antonielowie.
Po północy 11 maja ekspedycja karna wyruszyła z Kielc. Około godziny 3:00 Mayer i jego ludzie dotarli do Łopuszna, skąd zabrali grupę żandarmów z tamtejszego posterunku. Następnie wyruszyli do Antonielowa, gdzie dołączyli do nich uzbrojeni volksdeutsche. Mayer polecił miejscowym Niemcom, aby po „zlikwidowaniu bandytów” udali się furami do Skałki i zabrali z tamtejszych gospodarstw całe mienie, którego nie zagarnie grupa gospodarcza policji.
Niedługo później Skałkę otoczył kordon niemieckiej policji, której za przewodników służyli miejscowi volksdeutsche. Na obu krańcach wsi wystawiono posterunki. Mayer polecił sołtysowi, aby uspokoił ludność, że nie grozi jej nic złego. Mieszkańcy, których Łapot uprzedził już wcześniej, że Niemcy przybędą do wsi, aby sprawdzić, czy wszystkie ukrywające się osoby powróciły do swych domów, uwierzyli uspokajającym zapewnieniom. Sam sołtys na rozkaz Mayera zamknął się wraz z rodziną w swoim gospodarstwie. Przed jego domem Niemcy wystawili wartę. Niedługo później do zagrody sołtysa doprowadzono jeszcze rodzinę jego brata Władysława. Zanim rozpoczęła się masakra, z rąk Niemców zginął agronom Antoni Fatalski, który był dowódcą miejscowej drużyny AK. Jego śmierć skłoniła niektórych mieszkańców do poszukiwania schronienia. Niedługo później zastrzelono Stefana Komisarczyka, który usiłował wyminąć niemiecki kordon.
Masakra rozpoczęła się na dany przez Mayera trzykrotny sygnał gwizdkiem. Trzyosobowe grupy policjantów i żandarmów krążyły od domu do domu, zabijając napotkanych mieszkańców. Ludność mordowano bez względu na wiek i płeć. Niemcy strzelali do uciekających, wrzucali granaty przez okna domów, dobijali rannych, mordowali kobiety i dzieci przy użyciu kolb karabinowych. Dwuletniemu Stefanowi Fijołkowi jeden z żandarmów roztrzaskał głowę o przydrożny kamień.
Pacyfikacja trwała sześć godzin. Gdy zakończyło się mordowanie ludności, volksdeutsche z okolicznych wsi przystąpili do grabieży opustoszałych zagród. Inwentarz żywy oraz wartościowe przedmioty zabrano na posterunek żandarmerii w Łopusznie. Po zakończeniu rabunku Niemcy wrzucili zwłoki pomordowanych do zabudowań, które następnie podpalili. Zginęła wtedy pewna liczba Polaków, którzy wciąż ukrywali się na terenie wsi. Skałka została niemal doszczętnie spalona; nie oszczędzono nawet zagród sołtysa i jego brata. Ocalały tylko dom i kuźnia należące do rodziny Fatalskich.
Tego dnia zamordowano 91 mieszkańców Skałki Polskiej. W gronie ofiar znalazło się 29 mężczyzn, 23 kobiety, 21 dzieci i młodocianych w wieku 7–18 lat oraz 18 dzieci poniżej 7. roku życia. Z masakry ocalało zaledwie dziewięć osób, nie licząc sołtysa i jego najbliższych. Aresztowany w czasie pacyfikacji Stanisław Łapot został po śledztwie wywieziony do obozu Auschwitz-Birkenau. Udało mu się przeżyć pobyt w obozie, zginął tam natomiast wywieziony wraz z nim brat sołtysa, Władysław.
Epilog.
Po odejściu Niemców na miejscu kaźni zaczęli się gromadzić Polacy z okolicznych wsi. Wieczorem 11 maja przepędzili ich stamtąd uzbrojeni volksdeutsche z Antonielowa, którzy następnie dokończyli rabunek i spalili ocalały dom Fatalskich.
Rankiem 12 maja żandarmi z Łopuszna i volksdeutsche z Antonielowa ponownie urządzili obławę na ludność polską, która przybyła na zgliszcza Skałki. Postrzelono wtedy jedną osobę, a cztery inne zatrzymano. Niemcy puścili wolno dwie kobiety, lecz rozstrzelali ujętego Tadeusza Lesiaka oraz dziesięcioletniego N.N. chłopca. Tym samym liczba ofiar pacyfikacji wzrosła do 93 osób. Zwłoki obu zamordowanych wrzucono do kuźni Fatalskich, którą następnie podpalono.
Niemcy polecili sołtysowi pobliskiego Ewelinowa, Antoniemu Ociepce, zorganizować pochówek ofiar. 15 maja zwłoki zamordowanych złożono w zbiorowej mogile, którą wykopano na środku wsi, przy skrzyżowaniu wiejskiej uliczki z drogą łączącą Ewelinów z Antonielowem. Po zakończeniu wojny rodziny ofiar oznaczyły mogiłę krzyżem. W 1956 roku odsłonięto tam skromny pomnik ufundowany przez mieszkańców powiatu włoszczowskiego.
9 maja 1977 roku Skałka Polska została odznaczona Orderem Krzyża Grunwaldu III klasy „w uznaniu patriotycznej postawy mieszkańców, za czynny udział w walce z hitlerowskim najeźdźcą oraz w walce o umocnienie władzy ludowej”.
Odpowiedzialność sprawców.
Sołtys Antoni Łapot zamieszkał w Ewelinowie. Pod koniec lipca 1943 roku został zastrzelony przez żołnierzy AK z oddziału „Marcina”.
Gerulf Mayer został postawiony w stan oskarżenia pod koniec lat 60. Jego proces toczył się przed austriackim sądem w Grazu. W charakterze świadków wystąpili wtedy m.in. dwaj ocalali mieszkańcy Skałki Polskiej, Józef Fatalski i Antoni Sobczyk. Wyrokiem z 28 marca 1969 roku Mayer został uznany winnym kierowania pacyfikacją Skałki oraz likwidacją żydowskich gett w Chmielniku i Chęcinach. Skazano go na 11 lat ciężkiego więzienia.
Po 1960 roku materiały dotyczące pacyfikacji wielu polskich wsi zostały przekazane przez Główną Komisję Badania Zbrodni Hitlerowskich w Polsce do Centrali Badania Zbrodni Narodowosocjalistycznych w Ludwigsburgu. W rezultacie zachodnioniemiecka prokuratura wszczęła śledztwo w sprawie pacyfikacji Naramowa i niewymienionej z nazwy Skałki Polskiej. Po pewnym czasie zostało ono jednak umorzone. W postanowieniu wydanym przez prokuraturę we Freiburgu znalazła się sugestia, że pacyfikacje były usprawiedliwione wcześniejszym atakiem polskich partyzantów na Antonielów.

</doc>
<doc id="4283004" url="https://pl.wikipedia.org/wiki?curid=4283004" title="NRP Liz (1915)">
NRP Liz (1915)



</doc>
<doc id="4283007" url="https://pl.wikipedia.org/wiki?curid=4283007" title="Port lotniczy Johna F. Kennedy’ego">
Port lotniczy Johna F. Kennedy’ego



</doc>
<doc id="4283010" url="https://pl.wikipedia.org/wiki?curid=4283010" title="Lockheed Martin X-44A">
Lockheed Martin X-44A

Lockheed Martin X-44A – prototypowy, amerykański bezzałogowy aparat latający, zaprojektowany w należących do Lockheed Martin zakładach Skunk Works.
Historia.
Maszyna przez wiele lat pozostawała tajną konstrukcją, o której jedyne informacje jakie dostały się do publicznej wiadomości pochodziły z rysunku patentowego pochodzącego z 1994 roku. Ujawniono również informacje o fakcie jego zbudowania i oblatania. Maszyn została po raz pierwszy zaprezentowana publicznie 23 marca 2018 roku na pokazach zorganizowanych z okazji 75. lecia zakładów Skunk Works, w których X-44A został zaprojektowany, wybudowany w 1999 roku i oblatany w 2001 roku. Do napędu maszyny zastosowano prawdopodobnie turbowentylatorowy silnik Williams F112. Samolot stanowi element ewolucyjnego rozwoju bezzałogowych aparatów latających wytwórni Lockheed Martin. Po anulowaniu w 1999 roku programu RQ-3 DarkStar, powstał X-44A, który pozwolił uzyskać doświadczenie wykorzystane przy budowie i projektowaniu kolejnej maszyny, Lockheed Martin RQ-170 Sentinel. Nieznany jest zakres, w jakim konstruktorzy chcieli obniżyć skuteczną powierzchnię odbicia radiolokacyjnego aparatu. Jednak przyjęty układ konstrukcyjny latającego skrzydła oraz wysoko umieszczony na kadłubie wlot powietrza do silnika, osłaniający łopatki pierwszego stopnia sprężarki silnika sugeruje, iż było to jednym z priorytetów konstrukcyjnych.

</doc>
<doc id="4283011" url="https://pl.wikipedia.org/wiki?curid=4283011" title="Sanktuarium Bom Jesus w Congonhas">
Sanktuarium Bom Jesus w Congonhas



</doc>
<doc id="4283015" url="https://pl.wikipedia.org/wiki?curid=4283015" title="Pomnik Chrystusa Odkupiciela w Rio de Janeiro">
Pomnik Chrystusa Odkupiciela w Rio de Janeiro



</doc>
<doc id="4283018" url="https://pl.wikipedia.org/wiki?curid=4283018" title="Link Control Protocol">
Link Control Protocol

Link Control Protocol (LCP) – część protokołu point-to-point i standard zapewniający transport wieloprotokołowych datagramów przez łącza typu point-to-point. PPP używa LCP do ustanowienia, konfiguracji oraz testowania połączenia. Urządzenia wysyłające jak i odbierające wysyłają pakiety LCP aby ustalić standardy wynikające z transmisji danych. LCP pracuje w warstwie łącza danych.
PPP używa LCP do zapewniania usług najczęściej używanych do negocjacji i sprawdzania ramek podczas implementacji kontroli PPP. LCP jest dokładnie opisane w dokumencie RFC 1570.
Ustanowienie łącza.
Ustanowienie łącza jest pierwszą fazą operacji LCP. Operacja ta musi zostać ukończona pomyślenie, zanim pakiety warstwy sieci będą mogły zostać wymieniane. W czasie gdy trwa ustanawianie łącza, LCP otwiera połączenie i negocjuje parametry konfiguracyjne. Proces ustanawiania łącza zaczyna się od przesłania przez inicjowane urządzenie ramki configure-request do odbiorcy. Ramka ta zawiera zmienną liczbę opcji konfiguracyjnych wymaganych do skonfigurowania połączenia.
Zamykanie połączenia.
Po transmisji danych w warstwie sieci, protokół LCP kończy połączenie.

</doc>
<doc id="4283019" url="https://pl.wikipedia.org/wiki?curid=4283019" title="William M. Evarts">
William M. Evarts

William Maxwell Evarts (ur. 6 lutego 1818 w Bostonie, zm. 28 lutego 1901 w Nowym Jorku) – amerykański polityk.
Życiorys.
Urodził się 6 lutego 1818 roku w Bostonie. Jego rodzicami byli Jeremiah Evarts i Mehitabel Barnes Sherman. Ukończył studia na Uniwersytecie Yale, studiował nauki prawne w Harvard Law School, został przyjęty do palestry i otworzył prywatną praktykę. W 1843 ożenił się z Helen Minervą Wardner i miał z nią dwanaścioro dzieci. W latach 1849–1853 pracował jako asystent prokuratora okręgowego. W 1861 bezskutecznie kandydował do Senatu z ramienia Partii Republikańskiej. W 1868 Andrew Johnson powołał go na stanowisko prokuratora generalnego, które piastował przez rok. W czasie procesu o impeachment Evarts był jednym z głównych obrońców prezydenta. Był także przedstawicielem Stanów Zjednoczonych przed trybunałem genewskim w sprawie roszczeń Alabamy. Zanim powołano komisję weryfikującą sporne głosy oddane w wyborach prezydenckich z 1876, Evarts był adwokatem Rutherforda Hayesa. W czasie jego kadencji pełnił funkcję sekretarza stanu. Jednym z kluczowych zagadnień tego czasu było uznanie nowego rządu Meksyku, prowadzonego przez Porfiria Díaza. W zamian za to uznanie Evarts zażądał od Meksykanów zgody na swobodne wchodzenie oddziałów armii amerykańskiej na terytorium Meksyku przy pościgach za Indianami szukającymi tam schronienia. W 1885 został wybrany do Senatu, w którym zasiadał sześć lat. Był uważany za dobrego mówcę. Po zakończeniu mandatu przeszedł na polityczną emeryturę, z uwagi na stan zdrowia. Przez ostatnie jedenaście lat życia był niewidomy. Zmarł 28 lutego 1901 roku w Nowym Jorku.

</doc>
<doc id="4283021" url="https://pl.wikipedia.org/wiki?curid=4283021" title="Hiroshi Sakurazaka">
Hiroshi Sakurazaka

 – japoński twórca fantastyki, tworzący powieści z gatunku light novel. Zadebiutował w 2002 roku. Najbardziej znany jest ze swojej powieści "Na skraju jutra", na podstawie której powstał film pod tym samym tytułem.
Życiorys.
Początkowo pracował w branży IT. Zadebiutował w 2002 w trakcie drugiej edycji Nagrody Super Dash Shōsetsu Shinjin książką "Mahō tsukai no netto". Powieść została wydana w 2003 roku pod tytułem "Yoku wakaru gendai mahō." Następnie przerodziła się w serię light novel, a na jej bazie powstało anime. W 2004 roku zdobył Nagrodę S-F Magazine Dokusha za opowiadanie "Saitama chēnsō shōjo". W 2004 roku została wydana jego książka "Na skraju jutra" ("All You Need Is Kill"), której polskie tłumaczenie wydało w 2014 roku wydawnictwo Galeria Książki.

</doc>
<doc id="4283022" url="https://pl.wikipedia.org/wiki?curid=4283022" title="Dagzê">
Dagzê

Dagzê, Dazi (tyb. སྟག་རྩེ་ཆུས།, Wylie: "stag rtse chus", ZWPY: "Dagzê Qü"; ) – dzielnica w centralnej części Tybetańskiego Regionu Autonomicznego, w prefekturze Lhasa. W 1999 roku, Dagzê liczył 25 445 mieszkańców.

</doc>
<doc id="4283032" url="https://pl.wikipedia.org/wiki?curid=4283032" title="Doilungdêqên">
Doilungdêqên

Doilungdêqên, Duilongdeqing (tyb. སྟོད་ལུང་བདེ་ཆེན་ཆུས།, Wylie: "stod lung bde chen chus", ZWPY: "Doilung Dêqên Qü"; ) – dzielnica w centralnej części Tybetańskiego Regionu Autonomicznego, w prefekturze Lhasa. W 1999 roku, jako powiat, Doilungdêqên liczył 39 736 mieszkańców.

</doc>
<doc id="4283036" url="https://pl.wikipedia.org/wiki?curid=4283036" title="Michael Deeley">
Michael Deeley

Michael Deeley (ur. 6 sierpnia 1932 w Londynie) – brytyjski producent filmowy.
Laureat Oscara 1979 w kategorii: najlepszy film za "Łowcę jeleni" (wspólnie z: Michaelem Cimino, Barrym Spikingsem i Johnem Peverallem).
Wybrana filmografia.
jako producent:

</doc>
<doc id="4283038" url="https://pl.wikipedia.org/wiki?curid=4283038" title="Air Luxor">
Air Luxor

Air Luxor – była portugalską linią lotniczą powstałą w 1988 r. i działającą do 2006 r. Swoją siedzibę miała w Lizbonie. Jej założycielami była rodzina Mripuri, która zdecydowała się przekształcić posiadaną przez siebie prywatną flotę samolotów w publiczną linię lotniczą. Początkowo były to małe samoloty biznesowe. Później firma wkroczyła na rynek przewozów dużymi samolotami pasażerskimi. Początkowo były to loty czarterowe a później również regularne połączenia. Do jej floty należały samoloty Lockheed L-1011 TriStar, Boeing 757-200, oraz Airbus A319, Airbus A320 i Airbus A330.
W czasie swojej działalności oferowała m.in. połączenia: Lizbona – Paryż-Orly, Lizbona – Madera, Porto – Paryż-Orly, Madera – Porto, Paryż-Orly – Madera, Paryż-Orly – Faro.

</doc>
<doc id="4283039" url="https://pl.wikipedia.org/wiki?curid=4283039" title="Belly-to-belly suplex">
Belly-to-belly suplex



</doc>
<doc id="4283042" url="https://pl.wikipedia.org/wiki?curid=4283042" title="Figure-four leglock">
Figure-four leglock



</doc>
<doc id="4283047" url="https://pl.wikipedia.org/wiki?curid=4283047" title="Zhanang">
Zhanang

Zhanang (tyb. གྲ་ནང་རྫོང, Wylie: "gra nang rdzong", ZWPY: "Chanang Zong"; ) – powiat w południowo-wschodniej części Tybetańskiego Regionu Autonomicznego, w prefekturze Shannan. W 1999 roku powiat liczył 36 384 mieszkańców.

</doc>
<doc id="4283053" url="https://pl.wikipedia.org/wiki?curid=4283053" title="Sparta Rotterdam w europejskich pucharach">
Sparta Rotterdam w europejskich pucharach



</doc>
<doc id="4283055" url="https://pl.wikipedia.org/wiki?curid=4283055" title="WarGames match">
WarGames match



</doc>
<doc id="4283056" url="https://pl.wikipedia.org/wiki?curid=4283056" title="Gonggar">
Gonggar

Gonggar, Gongga (tyb. གོང་དཀར་རྫོང, Wylie: "gong dkar rdzong", ZWPY: "Konggar Zong"; ) – powiat w południowo-wschodniej części Tybetańskiego Regionu Autonomicznego, w prefekturze Shannan. W 1999 roku powiat liczył 46 154 mieszkańców.
&lt;br&gt;

</doc>
<doc id="4283061" url="https://pl.wikipedia.org/wiki?curid=4283061" title="Barry Spikings">
Barry Spikings

Barry Spikings (ur. 23 listopada 1939 w Bostonie, Wielka Brytania) – brytyjski producent filmowy.
Laureat Oscara 1979 w kategorii: najlepszy film za "Łowcę jeleni" (wspólnie z Michaelem Cimino, Michaelem Deeleyem i Johnem Peverallem).
Filmografia.
jako producent:

</doc>
<doc id="4283064" url="https://pl.wikipedia.org/wiki?curid=4283064" title="Aneta Prymaka-Oniszk">
Aneta Prymaka-Oniszk

Aneta Prymaka-Oniszk (ur. 1975 w Knyszewiczach) – polska dziennikarka i publicystka.
Życiorys.
Pochodzi z Knyszewicz (woj. podlaskie). Pełniła między innymi funkcję rzecznika prasowego Centrum Nauki Kopernik w Warszawie, gdy to było w fazie organizacyjnej. Jako dziennikarka publikowała między innymi w "Gazecie Wyborczej", "Polityce", "National Geographic", a także czasopiśmie "Karta".
W 2016 nakładem Wydawnictwa Czarne ukazała się jej debiutancka książka pt. "Bieżeństwo 1915. Zapomniani uchodźcy", za którą została wyróżniona Nagrodą Literacką Prezydenta Miasta Białegostoku im. Wiesława Kazaneckiego za 2016 rok oraz Warszawską Premierą Literacką – książka listopada 2016 roku. Była także nominowana do Nagrody im. Ryszarda Kapuścińskiego za Reportaż Literacki 2016, Nagrody Literackiej m.st. Warszawy oraz Nagród Historycznych Polityki za debiut w dziale prac naukowych i popularnonaukowych.
W kwietniu 2018 roku Sobór biskupów Polskiego Autokefalicznego Kościoła Prawosławnego przyznał jej Order św. Marii Magdaleny III stopnia.

</doc>
<doc id="4283065" url="https://pl.wikipedia.org/wiki?curid=4283065" title="Angela Aames">
Angela Aames

Angela Aames właśc. Lois Marie Tlustos (ur. 27 stycznia 1956 w Pierre, zm. 27 listopada 1988 w West Hills, Los Angeles) – amerykańska aktorka i modelka.
Życie prywatne.
Urodziła się 27 stycznia 1956 r. w Pierre, Dakota Południowa. Uczyła się na University of South Dakota, jednak zakończyła studia w 1978 r., aby pojechać do Hollywood i rozpocząć karierę aktorską. Jej pierwszym filmem był "Fairy Tales" (1978). W 1987 r. poślubiła Marka Haughlanda. Angela Aames została znaleziona martwa w domu swojego przyjaciela w West Hills, dzielnicy Los Angeles, 27 listopada 1988 r. Koroner orzekł zgon na skutek zawału serca, wywołanego najprawdopodobniej wirusem. Zmarła w wieku 32 lat.
Wybrana filmografia.
Angela Aames, w ciągu 10-letniej kariery, wystąpiła łącznie w 30 produkcjach filmowych.

</doc>
<doc id="4283068" url="https://pl.wikipedia.org/wiki?curid=4283068" title="Óscar Tigreros">
Óscar Tigreros

Óscar Eduardo Tigreros Urbano (ur. 28 lipca 1997) – kolumbijski zapaśnik startujący w stylu wolnym. Olimpijczyk z Tokio 2020, gdzie zajął dziesiąte miejsce w kategorii 57 kg.
Dziewiąty na mistrzostwach świata w 2019. Piąty na igrzyskach panamerykańskich w 2019. Wicemistrz panamerykański w 2018 i 2019; trzeci w 2022. Złoty medalista igrzysk Ameryki Południowej w 2022 i srebrny w 2018. Brązowy medalista igrzysk Ameryki Środkowej i Karaibów w 2018. Triumfator igrzysk boliwaryjskich w 2022. Wicemistrz panamerykański juniorów w 2014 i 2017 roku.

</doc>
<doc id="4283073" url="https://pl.wikipedia.org/wiki?curid=4283073" title="Santiago Martínez">
Santiago Martínez

Santiago Martínez Restrepo (ur. 13 czerwca 1992) – kolumbijski zapaśnik startujący w stylu wolnym. Zajął 25 miejsce na mistrzostwach świata w 2018. Srebrny medalista mistrzostw panamerykańskich w 2019 i brązowy w 2018 roku.

</doc>
<doc id="4283075" url="https://pl.wikipedia.org/wiki?curid=4283075" title="Rezerwat przyrody Rezerwat Tysiąclecia na Cergowej Górze">
Rezerwat przyrody Rezerwat Tysiąclecia na Cergowej Górze



</doc>
<doc id="4283080" url="https://pl.wikipedia.org/wiki?curid=4283080" title="Lady Morán">
Lady Morán

Lady Raysa Morán Valenzuela (ur. 1 czerwca 1997) – ekwadorska zapaśniczka startująca w stylu wolnym. Brązowa medalistka mistrzostw panamerykańskich w 2018. Wicemistrzyni panamerykańska juniorów w 2016 roku.

</doc>
<doc id="4283082" url="https://pl.wikipedia.org/wiki?curid=4283082" title="LumberJack match">
LumberJack match



</doc>
<doc id="4283083" url="https://pl.wikipedia.org/wiki?curid=4283083" title="John Peverall">
John Peverall

John Peverall (ur. 1931 w Londynie, zm. 3 października 2009) – brytyjski producent filmowy.
Laureat Oscara 1979 w kategorii: najlepszy film za "Łowcę jeleni" (wspólnie z Michaelem Cimino, Barrym Spikingsem i Michaelem Deeleyem). Jako asystent reżysera pracował przy filmach takich jak: "Pies Baskerville'ów" (1959) czy "Mumia" (1959). Jego drugą żoną była aktorka Hersha Parady.

</doc>
<doc id="4283084" url="https://pl.wikipedia.org/wiki?curid=4283084" title="Andrimar Lázaro">
Andrimar Lázaro

Andrimar Daniela Lázaro Díaz (ur. 22 listopada 1995) – wenezuelska zapaśniczka startująca w stylu wolnym. Zajęła piąte miejsce na igrzyskach panamerykańskich w 2019. Brązowa medalistka mistrzostw panamerykańskich w 2018 i zawodów juniorów w 2015. Trzecia na mistrzostwach Ameryki Środkowej i Karaibów w 2018 roku.

</doc>
<doc id="4283086" url="https://pl.wikipedia.org/wiki?curid=4283086" title="WarGames">
WarGames



</doc>
<doc id="4283088" url="https://pl.wikipedia.org/wiki?curid=4283088" title="The Voice of Holland">
The Voice of Holland

The Voice of Holland (pol. Głos Holandii), znany również jako TVOH – holenderski program telewizyjny typu talent show, stworzony przez Johna de Mol, emitowany na RTL4. Od pierwszej edycji program prowadzą Martijn Krabbé i Wendy van Dijk.
Jednym z ważnych założeń programu jest jakość talentu wokalnego. Czterech trenerów, sami popularni artyści, trenuje młode talenty w swojej grupie i od czasu do czasu występuje z nimi. Talenty wybierane są na przesłuchaniach w ciemno, gdzie trenerzy nie widzą, tylko słuchają uczestnika.
Format.
Przesłuchania w ciemno.
Pierwszym telewizyjnym etapem są przesłuchania w ciemno, podczas których uczestnicy śpiewają przed trenerami. Trenerzy siedzą odwróceni tyłem do uczestników. Trenerzy najpierw oceniają jedynie siłę, czystość, rodzaj i wyjątkowość umiejętności artysty śpiewającego. Jeśli podoba im się to, co usłyszą i chcą mieć daną osobę w swojej drużynie, wtedy naciskają przycisk przy swoim fotelu, który obraca krzesło, co pozwala zobaczyć artystów po raz pierwszy. Jeśli obraca się więcej niż jeden trener, uczestnik może wybrać sobie trenera. Jeśli żaden z trenerów nie odwróci swojego krzesła, uczestnik nie zostaje zakwalifikowany do następnego etapu. Na koniec każdy z trenerów będzie miał pewną liczbę artystów w swoim zespole, którzy przejdą do następnej rundy.
Bitwy.
Drugi etap, „Bitwy”, to miejsce, w którym dwóch uczestników jest prowadzonych, a następnie rozwijanych przez ich trenera. Każdy członek swojej drużyny walczy z innym członkiem ze swojego zespołu. Śpiewają jednocześnie tę samą piosenkę, a ich trener decyduje, kto powinien przejść do następnego etapu.

</doc>
<doc id="4283089" url="https://pl.wikipedia.org/wiki?curid=4283089" title="Denis-Simon de Marquemont">
Denis-Simon de Marquemont

Denis-Simon de Marquemont (ur. 30 września 1572 w Paryżu, zm. 16 września 1626 w Rzymie) – francuski duchowny katolicki, arcybiskup Lyonu, prymas Galii, kardynał.
Życiorys.
Pochodził z arystokratycznego rodu. W grudniu 1603 w Paryżu przyjął święcenia kapłańskie. 5 listopada 1612 został wybrany arcybiskupem Lyonu (urząd powiązany z tytułem prymasa Galii), którym pozostał już do śmierci. 11 listopada 1612 w Rzymie przyjął sakrę z rąk kardynała François de La Rochefoucaulda (współkonsekratorami byli arcybiskup Volpiano Volpi i biskup Alessandro Borghi). 19 stycznia 1626 Urban VIII wyniósł go do godności kardynalskiej, a 9 lutego 1626 nadał mu tytuł kardynała prezbitera Kościoła Santissima Trinità dei Monti.

</doc>
<doc id="4283090" url="https://pl.wikipedia.org/wiki?curid=4283090" title="Strap Match">
Strap Match



</doc>
<doc id="4283093" url="https://pl.wikipedia.org/wiki?curid=4283093" title="Los Angeles FC">
Los Angeles FC

Los Angeles Football Club, w skrócie LAFC – amerykański klub piłkarski z siedzibą w Los Angeles (Kalifornia). Od sezonu 2018 występuje w Major League Soccer w Konferencji Zachodniej. W 2022 roku wywalczyli tytuł mistrzowski.
Historia.
30 października 2014 Don Garber (komisarz ligi) ogłosił, że do MLS wejdzie nowa drużyna z Los Angeles. 15 września 2015 została ogłoszona nazwa klubu: Los Angeles Football Club.
W lipcu 2017 włodarze ogłosili, że pierwszym trenerem w historii klubu będzie Bob Bradley, dołączając do dyrektora generalnego Johna Thorringtona w poszukiwaniu zawodników. 11 sierpnia 2017 pierwszym zawodnikiem Los Angeles FC został meksykański pomocnik Carlos Vela. Vela jest też pierwszym Designated Player (wyznaczony gracz) w historii LAFC.
4 marca 2018 Los Angeles FC rozegrali inauguracyjne spotkanie w Major League Soccer. W Seattle na stadionie CenturyLink Field podopieczni Boba Bradleya wygrali 1:0 w meczu z Seattle Sounders. W 11. minucie gola strzelił Diego Rossi, asystował Carlos Vela.
31 marca 2018 zostały rozegrane pierwsze derby Los Angeles, zwane potocznie El Tráfico. Los Angeles FC prowadzili 3:0, ale ostatecznie przegrali to spotkanie 3:4. Zwycięskiego gola dla LA Galaxy strzelił debiutujący w MLS Zlatan Ibrahimović. 6 października 2018 LAFC zajęło pierwsze miejsce w play-offach po zwycięstwie 3:0 z Colorado Rapids, zajmując trzecie miejsce na Zachodzie, ale odpadło u siebie w pierwszej rundzie po przegranym 2:3 z szósta drużyną Realem Salt Lake.
W 2020 LAFC pojawiło się po raz pierwszy w Lidze Mistrzów CONCACAF i awansowało w 1/8 finału po pokonaniu meksykańskiej drużyny Club León w dwumeczu 3:2 i 0:2.
Barwy i logo.
Barwy i logo klubu zostały zaprezentowane 7 stycznia 2016 na stacji kolejowej w Los Angeles Union Station. Podstawowymi kolorami klubu są czerń i złoto, z czerwonymi i szarymi akcentami. Logo zawiera zarys tarczy odwołującej się do pieczęci miasta ze skrzydlatym "LA", monogram oraz wyrazy "Los Angeles" i "Football Club". Herb został zaprojektowany przez Matthew Wolffa.
Sponsoring.
31 stycznia 2018 LAFC ogłosiło, że logo ich sponsora YouTube TV będzie widoczne na koszulkach klubu, oprócz transmitowania lokalnych meczów w języku angielskim. 11 października 2019 LAFC ogłosiło wieloletnie partnerstwo z marką detaliczną Target, dzięki czemu stają się pierwszym klubem Major League Soccer, który podpisał umowę sponsorską z logo na rękawie.
Stadion.
Los Angeles FC rozgrywają swoje mecze na Banc of California Stadium. Obiekt może pomieścić 22 000 widzów.
17 maja 2015 Los Angeles Times podał, że pojemność stadionu to 22 000 miejsc, a koszt budowy będzie wynosić 250 milionów dolarów. 6 maja 2016 rada miasta Los Angeles zatwierdziła plany budowy stadionu. Ceremonia otwarcia Banc of California Stadium odbyła się 18 kwietnia 2018. 29 kwietnia został rozegrany pierwszy mecz na nowym obiekcie. Los Angeles FC wygrali 1:0 z Seattle Sounders po golu Laurenta Cimana w doliczonym czasie gry.
Właściciele klubu.
W 2016 trzech lokalnych inwestorów Brandon Beck, Larry Berg i Bennett Rosenthal przejęło funkcję właścicieli zarządzających klubem, a Berg pełnił funkcję głównego właściciela zarządzającego. Prezesem wykonawczym klubu jest Peter Guber, prezydentem jest Tom Penn (m.in. były prezes NBA), wiceprzewodniczącym jest Henry Nguyen. Grupa właścicielska obejmuje również biznesmena Rubena Gnanalingama. Pozostali właściciele i inwestorzy części to Will Ferrell, Nomar Garciaparra, Mia Hamm, Chad Hurley, Magic Johnson, Joseph Tsai, Tucker Kain, Kirk Lacob, Mitch Lasky, Mark Leschly, Mike Mahan, Irwin Raij, Tony Robbins, Lon Rosen, Paul Schaeffer, Brandon Schneider, Allen Shapiro, Mark Shapiro, Jason Sugarman, Harry Tsao i Rick Welts.
W lutym 2020 właściciele LAFC rozpoczęli proces wykupu 20% udziałów należących do malezyjskiego biznesmena Vincenta Tana. Wykup zaowocował wyceną klubu na 700 milionów dolarów, największą w historii drużyny Major League Soccer w tamtym czasie.
El Tráfico.
Historia derbowych spotkań z Los Angeles Galaxy.

</doc>
<doc id="4283094" url="https://pl.wikipedia.org/wiki?curid=4283094" title="Street Fight">
Street Fight



</doc>
<doc id="4283095" url="https://pl.wikipedia.org/wiki?curid=4283095" title="Denis-Simon de Marguemont">
Denis-Simon de Marguemont



</doc>
<doc id="4283100" url="https://pl.wikipedia.org/wiki?curid=4283100" title="Ariel Fis">
Ariel Fis

Ariel Fis Batista (ur. 9 kwietnia 1994) – kubański zapaśnik startujący w stylu klasycznym. Zajął 24 miejsce na mistrzostwach świata w 2018. Złoty medalista mistrzostw panamerykańskich w 2018 i mistrzostw Ameryki Środkowej i Karaibów w 2018. Triumfator igrzysk Ameryki Środkowej i Karaibów w 2018 roku.

</doc>
<doc id="4283101" url="https://pl.wikipedia.org/wiki?curid=4283101" title="Tag Team Turmoil match">
Tag Team Turmoil match



</doc>
<doc id="4283103" url="https://pl.wikipedia.org/wiki?curid=4283103" title="No Disqualification">
No Disqualification



</doc>
<doc id="4283104" url="https://pl.wikipedia.org/wiki?curid=4283104" title="Annemarie Schimmel">
Annemarie Schimmel

Annemarie Schimmel (ur. 7 kwietnia 1922 w Erfurcie, zm. 26 stycznia 2003 w Bonn) – niemiecka naukowiec, orientalistka, pisarka, wykładowca akademicki, profesor na Uniwersytecie Harvarda w latach 1967–1992.
Wczesne życie.
Annemarie Schimmel pochodziła z protestanckiej, wykształconej klasy średniej. Jej ojciec Paul był pracownikiem pocztowym, a matka Anna należała do rodziny powiązanej z żeglugą i międzynarodowym handlem. Po ukończeniu szkoły średniej w wieku 15 lat pracowała dobrowolnie przez pół roku w Reichsarbeitsdienst, organizacji przystosowania obywatelskiego i wojskowego młodzieży w III Rzeszy, która w trakcie II wojny światowej wykonywała funkcje pomocnicze wobec Wehrmachtu. W 1939 rozpoczęła studia na Uniwersytecie w Berlinie, gdzie była pod silnym wpływem nauczyciela Hansa Heinricha Schaedera, który zasugerował, aby studiowała "Dīvān-e Šams-e Tabrīzī", jedno z głównych dzieł Dżalala ad-Din ar-Rumi, wybitnego poety sufickiego, mistyka perskiego, teologa islamskiego, założyciel bractwa „wirujących derwiszy”.
W listopadzie 1941 uzyskała doktorat na podstawie obrony pracy magisterskiej "Pozycja kalifa i Qadi w późnośredniowiecznym Egipcie" (Die Stellung des Kalifen und der Qadis im spätmittelalterlichen Ęgypten). Niedługo potem została zatrudniona przez Auswärtiges Amt, niemieckie ministerstwo spraw zagranicznych, gdzie pracowała przez kilka następnych lat, kontynuując w wolnym czasie naukę. Po zakończeniu II wojny światowej, w maju 1945, przez kilka miesięcy była przetrzymywana przez władze USA w celu zbadania jej działalności jako niemieckiego pracownika służb zagranicznych, ale została oczyszczona z wszelkich podejrzeń o współpracę z nazistami. W 1946, w wieku 23 lat, została profesorem studiów arabskich i islamskich na Uniwersytecie w Marburgu w Niemczech. Przez krótki okres życia (1955-1957) pozostawała w związku małżeńskim, ale życie domowe jej nie odpowiadało i wkrótce powróciła do swoich naukowych badań. w 1954 otrzymała drugi doktorat z historii religii.
Rozwój kariery.
W 1954 nastąpił punkt zwrotny w życiu Schimmel, kiedy została mianowana profesorem historii religii na Uniwersytecie w Ankarze. Spędziła pięć lat w stolicy Turcji, nauczając w języku tureckim i zgłębiając kulturę i mistyczne tradycje tego kraju. Była pierwszą kobietą i pierwszą niemuzułmanką, która uczyła teologii na uniwersytecie w Turcji. W 1967 zainaugurowała program studiów indo-muzułmańskich na Uniwersytecie Harvarda i pozostała na wydziale amerykańskiej uczelni przez następne dwadzieścia pięć lat. Mieszkała w kwaterze na kampusie Harvardu, często odwiedzała Nowy Jork, gdzie była zatrudniona jako konsultantka w Metropolitan Museum of Art i słynęła ze zdolności do robienia manuskryptów w stylu kaligrafii. Jej pamięć o stylach kaligraficznych była niemal fotograficzna. W latach osiemdziesiątych pracowała w redakcji "Encyclopedia of Religion", wydanej w 16 tomach, przez wydawnictwo Macmillan, pod redakcją Mircea Eliade. W 1992 po przejściu na emeryturę na Harvardzie, została mianowana Professor Emerita of Indo-Muslim Culture. Została także mianowana honorowym profesorem na Uniwersytecie w Bonn. Po odejściu z Harvardu powróciła do Niemiec, gdzie mieszkała w Bonn aż do swojej śmierci w 2003.
Schimmel uczyła pokolenia studentów w wyjątkowym stylu, była wielojęzyczna – oprócz niemieckiego, angielskiego, francuskiego, hiszpańskiego, włoskiego, łaciny i tureckiego mówiła po arabsku, persku, urdu i pendżabsku. Opublikowała ponad pięćdziesiąt książek i setki artykułów na temat literatury, mistycyzmu i kultury islamskiej, a także przetłumaczyła perską, urdu, arabską, sindhijską i turecką poezję i literaturę na język angielski i niemiecki. Jej szczególne zamiłowanie do kotów skłoniło ją do napisania książki o ich roli w literaturze muzułmańskiej, a zainteresowanie mistyką zaowocowało książką o symbolice numerycznej w różnych kulturach. Największą jej pasją był sufizm, mistyczna gałąź islamu. Nawet wybitni sufici uznali ją za jednego z czołowych ekspertów w ich historii i tradycji.
Życie prywatne.
Annemarie Schimmel w 1955 poślubiła w Ankarze tureckiego inżyniera. Małżeństwo wkrótce zakończyło się rozwodem (1957), a związek ten utrzymywała w tajemnicy przez całe życie.

</doc>
<doc id="4283106" url="https://pl.wikipedia.org/wiki?curid=4283106" title="Mabelkis Capote">
Mabelkis Capote

Mabelkis Capote Pérez (ur. 5 czerwca 1998) – kubańska zapaśniczka startująca w stylu wolnym. Brązowa medalistka igrzysk panamerykańskich w 2019, mistrzostw panamerykańskich w 2018, a także igrzysk Ameryki Środkowej i Karaibów w 2018. Wicemistrzyni Ameryki Środkowej i Karaibów w 2018. Mistrzyni panamerykańska juniorów w 2015 i 2017, druga w 2016 roku.

</doc>
<doc id="4283107" url="https://pl.wikipedia.org/wiki?curid=4283107" title="Lilianet Duanes">
Lilianet Duanes

Lilianet Duanes Andrés (ur. 20 września 1997) – kubańska zapaśniczka startująca w stylu wolnym. Siódma na igrzyskach panamerykańskich w 2019. Brązowa medalistka mistrzostw panamerykańskich w 2018; 2019 i mistrzostw Ameryki Środkowej i Karaibów w 2018. Wicemistrzyni igrzysk Ameryki Środkowej i Karaibów w 2018 roku.

</doc>
<doc id="4283111" url="https://pl.wikipedia.org/wiki?curid=4283111" title="Gabriel Rosillo">
Gabriel Rosillo

Gabriel Alejandro Rosillo Kindelán (ur. 4 stycznia 1999) – kubański zapaśnik startujący w stylu klasycznym. Olimpijczyk z Tokio 2020, gdzie zajął trzynaste miejsce w kategorii 97 kg. Dziewiąty na mistrzostwach świata w 2019. Mistrz igrzysk panamerykańskich w 2019. Złoty medalista mistrzostw panamerykańskich w 2019, srebrny w 2020 i brązowy w 2018. Srebrny mistrzostw Ameryki Środkowej i Karaibów w 2018 roku.

</doc>
<doc id="4283112" url="https://pl.wikipedia.org/wiki?curid=4283112" title="Combe du Queyras">
Combe du Queyras

Combe du Queyras – wąwóz, znajdujący się w Queyras, pomiędzy Guillestre i Château-Queyras, we francuskim departamencie Alp Wysokich. 
Położenie.
W dolinie Combe du Queyras znajduje się rzeka Guil, wzdłuż której prowadzi głęboki wąwóz w górach Queyras, mający 17 kilometrów długości. Wzdłuż wąwozu biegnie częściowo mocno przylegająca do skały droga, która zimą jest jedynym dojściem do Parku Regionalnego Queyras. Latem można podążać doliną, a potem dalej przez Col d’Izoard lub wędrować trasą przez Alpy Wysokie. Droga przez dolinę Combe du Queyras, pomiędzy Guillestre i osadą Maison du Roi jest wąska i kręta. Do tego prowadzi dodatkowo przez małe, nieoświetlone tunele. Ścieżka, pomiędzy Château-Queyras i Maison du Roi jest w porównaniu lepsza, rzeka, która się tam znajduje jest często wykorzystywana przez sportowców, pasjonujących się sportami wodnymi.

</doc>
<doc id="4283114" url="https://pl.wikipedia.org/wiki?curid=4283114" title="Top Rope Knee Drop">
Top Rope Knee Drop



</doc>
<doc id="4283115" url="https://pl.wikipedia.org/wiki?curid=4283115" title="Figure Four Leg Lock">
Figure Four Leg Lock



</doc>
<doc id="4283116" url="https://pl.wikipedia.org/wiki?curid=4283116" title="Andribeth Rivera">
Andribeth Rivera

Andribeth Rivera Belliard – portorykańska zapaśniczka walcząca w stylu wolnym. Złota medalistka mistrzostw panamerykańskich w 2018; srebrna w 2019 i brązowa w 2017. Druga na mistrzostwach panamerykańskich juniorów w 2016 i trzecia w 2017 roku.

</doc>
<doc id="4283117" url="https://pl.wikipedia.org/wiki?curid=4283117" title="Ethan Ramos">
Ethan Ramos

Ethan Adrian Ramos (ur. 3 kwietnia 1995) – portorykański zapaśnik walczący w stylu wolnym. Zajął piąte miejsce na mistrzostwach świata w 2022; siódme w 2021. Srebrny medalista mistrzostw panamerykańskich w 2018 i brązowy w 2022 roku.
Zawodnik Hawthorne High School z Hawthorne i University of North Carolina at Chapel Hill. All-American w NCAA Division I; zajął szóste miejsce w 2015. Mistrz Atlantic Coast Conference w 2016 i 2018; drugi w 2017 roku.
Jest bratem bliźniakiem zapaśnika Evana Ramosa.

</doc>
<doc id="4283119" url="https://pl.wikipedia.org/wiki?curid=4283119" title="Juan Antonio Rodríguez (zapaśnik)">
Juan Antonio Rodríguez (zapaśnik)

Juan Antonio Rodríguez Jovel – salwadorski zapaśnik walczący u obu stylach. Brązowy medalista mistrzostw panamerykańskich w 2018, a także igrzysk Ameryki Środkowej w 2017 roku.

</doc>
<doc id="4283125" url="https://pl.wikipedia.org/wiki?curid=4283125" title="Reinier Jiménez">
Reinier Jiménez

Reinier Jiménez Terry (ur. 3 września 1990) – gwatemalski zapaśnik startujący w stylu klasycznym. Zajął czternaste miejsce na mistrzostwach świata w 2018. Srebrny medalista mistrzostw panamerykańskich w 2022 i brązowy w 2018 i 2021. Trzeci na mistrzostwach Ameryki Środkowej i Karaibów w 2018 roku.

</doc>
<doc id="4283126" url="https://pl.wikipedia.org/wiki?curid=4283126" title="Reinier Jimenez">
Reinier Jimenez



</doc>
<doc id="4283130" url="https://pl.wikipedia.org/wiki?curid=4283130" title="Snapmare">
Snapmare



</doc>
<doc id="4283131" url="https://pl.wikipedia.org/wiki?curid=4283131" title="Shinbreaker">
Shinbreaker



</doc>
<doc id="4283132" url="https://pl.wikipedia.org/wiki?curid=4283132" title="Double Underhook Suplex">
Double Underhook Suplex



</doc>
<doc id="4283134" url="https://pl.wikipedia.org/wiki?curid=4283134" title="Low Blow">
Low Blow



</doc>
<doc id="4283135" url="https://pl.wikipedia.org/wiki?curid=4283135" title="Stalling Suplex">
Stalling Suplex



</doc>
<doc id="4283136" url="https://pl.wikipedia.org/wiki?curid=4283136" title="Eye Gouge">
Eye Gouge



</doc>
<doc id="4283137" url="https://pl.wikipedia.org/wiki?curid=4283137" title="Back Suplex">
Back Suplex



</doc>
<doc id="4283138" url="https://pl.wikipedia.org/wiki?curid=4283138" title="Chop Block">
Chop Block



</doc>
<doc id="4283139" url="https://pl.wikipedia.org/wiki?curid=4283139" title="Inverted Atomic Drop">
Inverted Atomic Drop



</doc>
<doc id="4283146" url="https://pl.wikipedia.org/wiki?curid=4283146" title="Trent Seven">
Trent Seven

Benjamin Maurice Webb (ur. 21 sierpnia 1981 w Wolverhampton) – brytyjski profesjonalny wrestler, obecnie występujący pod pseudonimem ringowym Trent Seven. Występuje w federacji WWE w rozwojowym brandzie NXT, jak również pracuje w wielu federacjach niezależnych w Europie i Stanach Zjednoczonych.
Seven i Tyler Bate utworzyli drużynę Moustache Mountain, gdzie wspólnie zdobyli między innymi Progress Tag Team Championship i RPW Undisputed British Tag Team Championship w Wielkiej Brytanii, a także Chikara Campeonatos de Parejas w Stanach Zjednoczonych. Seven, Bate i Pete Dunne występują również jako grupa „British Strong Style”. W swojej solowej zdobył ICW World Heavyweight Championship.
Wczesne życie.
Webb urodził się 21 sierpnia 1981 w Wolverhampton w regionie West Midlands. W młodości pragnął być aktorem, lecz po obejrzeniu jednej z gal WrestleManii postanowił w przyszłości zostać wrestlerem. Dorastając, Webb i wielu jego przyjaciół trenowało amatorsko wrestling na podwórkach. W 2008 rozpoczął treningi na profesjonalnego wrestlera, a także zakupił na własność wrestlingowy ring. Swoje pierwsze gale przepracował w 2010 i zaadaptował pseudonim ringowy „Trent Seven”. Jego debiut odbył się na gali federacji Alternative Wrestling World w Birmingham.
Kariera profesjonalnego wrestlera.
W 2011 i 2012, Seven podróżował do Stanów Zjednoczonych by móc występować dla Combat Zone Wrestling (CZW), lecz przegrywał swoje pojedynki. W 2012 wyruszył do Japonii i przepracował trzy gale dla Big Japan Pro Wrestling, w tym jedną w Korakuen Hall.
Fight Club Pro (2010–2017).
Pomimo rzadkich wystąpień na początku kariery, Seven otrzymał szansę na walkę o Ring of Honor World Championship podczas touru tejże federacji po Wielkiej Brytanii. Przegrał pojedynek z broniącym mistrzostwa Daveyem Richardsem 15 lipca 2011 podczas show promowanego przez federację Fight Club Pro (FCP). W 2011 stał się pierwszym posiadaczem FCP Championship, lecz tytuł utracił 25 listopada na rzecz Eddiego Edwardsa. W 2013 wygrał coroczny turniej „FCP Infinity Trophy Tournament” pokonując Marka Haskinsa w finale. 5 lutego 2016 zmierzył się i przegrał z Trevorem Lee o tytuł X-Division Championship federacji Total Nonstop Action Wrestling (TNA). 7 stycznia 2017, Moustache Mountain (Seven i Tyler Bate) wraz z Joelem Allenem pokonali #CCK (Chrisa Brookesa i Kida Lykosa) oraz Shaya Pursera, dzięki czemu Allen stał się posiadaczem tytułu Attack! 24:7 Championship.
Chikara (2015–2017).
Na początku 2015, Seven i Bate zadebiutowali dla amerykańskiej federacji Chikara, która w międzyczasie organizowała gale w Wielkiej Brytanii; duo pokonało The Hunter Brothers w Dark matchu z 3 kwietnia, lecz przegrało z The Devastation Corporation (Maxem Smashmasterem i Blasterem McMassivem) trzy dni później. W ich trzeciej walce, Saven, Bate i Clint Margera podjęli Pete'a Dunne'a, Damiana Dunne'a i Jimmy'ego Havoca w przegranym starciu. Seven, Bate i Dan Moloney wzięli udział w tegorocznym turnieju King of Trios jako Team Fight Club: Pro, gdzie dotarli do półfinałów, w których zostali wyeliminowani przez Bullet Club (A.J. Stylesa i Matta Jacksona i Nicka Jacksona). W 2016, Seven i Bate zaczęli regularniej występować w federacji Chikara. 21 sierpnia pokonali Los Ice Creams (Hijo Del Ice Cream i Ice Cream Jr.'a), N_R_G (Hype Rockwella i Race'a Jaxona) oraz The Devastation Corporation zdobywając Chikara Campeonatos de Parejas. Zostali pozbawieni tytułów podczas nagrań sezonu 17 Chikary bez podawania przyczyny.
Seven powrócił do Chikara 1 września 2017; on, Tyler Bate i Pete Dunne byli przedstawiani jako „House Strong Style” i wzięli udział w turnieju Kinf of Trios 2017. Zdołali pokonać House Whitewolf (A-Kida, Adama Chase'a i Zayasa) w pierwszej rundzie, House Throwbacks (Dashera Hatfielda, Marka Angelosetti'ego i Simona Grimma) w ćwierćfinale, House Rot (Frightmare'a, Hallowickeda i Kobalda) poprzez poddanie walki w półfinale, a także House Sendai Girls (Cassandrę Miyagi, Sasha Chisako i Meiko Satomurę) w finale, tym samym wygrywając cały turniej.
Progress Wrestling (2016–2018).
Seven i Tyler Bate zadebiutowali dla Progress Wrestling podczas gali Chapter 28, gdzie przegrali z Damianem i Pete’em Dunnem. Seven powrócił na gali Chapter 32 i przegrał z Rampage Brownem. Na gali Chapter 33 stał się antagonistą i atakując Tylera Bate'a sprzymierzył się z Pete’em Dunnem, by uformować drużynę British Strong Style. Podczas gali Chapter 36, Seven i Dunne pokonali The London Riots (Jamesa Davisa i Roba Lyncha) zdobywając tytuły Progress Tag Team Championship, które obronili później w rewanżu na gali Chapter 39. Seven i Dunne wzięli udział osobno w siedmioosobowej eliminacyjnej walce o zwakowany Progress World Championship, który wygrał Dunne po ataku powracającego Tylera Bate'a na Jimmym Havocu. Dzięki tej pomocy, Bate również stał się antagonistą i dołączył do grona British Strong Style. 16 grudnia odebrano Progress Tag Team Championship od Sevena i Dunne'a, gdyż Dunne chciał, aby to Bate mógł bronić tytułów za niego. Dwa tygodnie później na gali Chapter 41, Seven i Bate pokonali The London Riots i The LDRS of the New School (Marty'ego Scurlla i Zacka Sabre'a Jr.'a) zdobywając zawieszone tytuły.
W 2017, Seven wziął udział w turnieju Super Strong Style 16, lecz w pierwszej rundzie został pokonany przez Matta Riddle'a. Podczas drugiego dnia turnieju, Seven i Dunne pokonali Davida Starra i Pastora Williama Eavera, zaś następnego dnia Seven pokonał Marka Haskinsa w submission matchu. Po pokonaniu takich drużyn jak South Pacific Power Trip (TK Coopera i Travisa Banksa) oraz The Hunter Brothers, Seven i Bate utracili tytuły podczas gali Chapter 50 na rzecz #CCK (Chrisa Brookesa i Kida Lykosa). Duo odzyskało tytuły miesiąc później na gali Chapter 51. 10 września, Seven i Bate ponownie stracili tytuły na rzecz #CCK w ladder matchu.
WWE.
NXT (od 2016).
15 grudnia 2016 zostało ogłoszone, że Seven będzie członkiem szesnastoosobowego turnieju koronującego inauguracyjnego posiadacza WWE United Kingdom Championship. W pierwszej rundzie Seven pokonał HC Dyera i awansował do ćwierćfinałów, w których został pokonany przez Wolfganga. W styczniu 2017, Seven podpisał kontrakt z WWE, który wciąż mu pozwalał występować w federacjach niezależnych. 15 lutego Seven zadebiutował w rozwojowym brandzie NXT, gdzie nie zdołał odebrać Tylerowi Bate'owi jego United Kingdom Championship. 11 listopada Moustache Mountain (Bate i Seven) pokonali Pete'a Dunne'a i Marka Andrewsa. 6 grudnia podczas odcinka tygodniówki "NXT" został pokonany przez Killiana Daina w pojedynku o miano do tytułu NXT Championship.
Kariera aktorska.
Webb pojawił się w filmie "" w roli Hengista.
Życie prywatne.
Webb obecnie mieszka w Wolverhampton w West Midlands. Jest weganem.

</doc>
<doc id="4283147" url="https://pl.wikipedia.org/wiki?curid=4283147" title="Benjamin Webb">
Benjamin Webb



</doc>
<doc id="4283148" url="https://pl.wikipedia.org/wiki?curid=4283148" title="Ben Shamrock">
Ben Shamrock



</doc>
<doc id="4283150" url="https://pl.wikipedia.org/wiki?curid=4283150" title="1-Heksen">
1-Heksen

1-Heksen, heks-1-en – organiczny związek chemiczny z grupy alkenów, jeden z kilkunastu izomerycznych heksenów. Jest bezbarwną, nierozpuszczalną w wodzie cieczą.
Otrzymywanie.
Jedną z głównych metod otrzymywania 1-heksenu jest oligomeryzacja etenu. Może też być otrzymywany poprzez dehydratację 1-heksanolu.
Zastosowanie.
1-Heksen jest stosowany głównie jako komonomer przy produkcji liniowego niskociśnieniowego polietylenu o małej gęstości (LLDPE), podczas której powoduje powstawanie krótkołańcuchowych rozgałęzień. Stosowany jest również do otrzymywania heptanalu w procesie hydroformylowania.

</doc>
<doc id="4283153" url="https://pl.wikipedia.org/wiki?curid=4283153" title="Mistrzostwa Świata Wojskowych w Zapasach 2018">
Mistrzostwa Świata Wojskowych w Zapasach 2018

XXXIII Mistrzostwa Świata Wojskowych w zapasach w 2018 rozgrywane były między 14 a 20 maja w stolicy Rosji, Moskwie.

</doc>
<doc id="4283171" url="https://pl.wikipedia.org/wiki?curid=4283171" title="Luis Román">
Luis Román

Luis Alberto Román Barrios (ur. 23 maja 1989) – meksykański zapaśnik startujący w stylu klasycznym. Brązowy medalista mistrzostw panamerykańskich w 2018 i igrzysk Ameryki Środkowej i Karaibów w 2018. Wicemistrz panamerykański juniorów w 2008 i 2009 roku.

</doc>
<doc id="4283187" url="https://pl.wikipedia.org/wiki?curid=4283187" title="Kona Reeves">
Kona Reeves

Noah Pang-Potjes (ur. 5 czerwca 1992 na Hawajach) – amerykański profesjonalny wrestler, obecnie występujący w federacji WWE w rozwojowym brandzie NXT pod pseudonimem ringowym Kona Reeves.
Kariera profesjonalnego wrestlera.
Federacje niezależne (2013–2014).
Pang-Potjes był trenowany przez Afę w Wild Samoan Pro Wrestling Training Center. Walczył dla federacji World Xtreme Wrestling (wXw) pod pseudonimem Noah Kekoa, gdzie raz zdobył WXW Heavyweight Championship.
WWE.
NXT (od 2014).
W maju 2014 zostało ogłoszone, że Pang-Potjes podpisał kontrakt z WWE i został przydzielony do rozwojowego brandu NXT. Swoje pierwsze występy przepracował podczas live eventów w kwietniu 2015. W listopadzie wraz z Alexandrem Wolfem wziął udział w inauguracyjnym turnieju drużynowym Dusty Rhodes Tag Team Classic, lecz duo zostało wyeliminowane w pierwszej rundzie przez The Hype Bros (Zacka Rydera i Mojo Rawleya). Jego pierwsza telewizyjna walka odbyła się 4 maja 2016 podczas odcinka tygodniówki "NXT", gdzie występując pod prawdziwym imieniem i nazwiskiem przegrał z No Way Josem. Potjes wystąpił kilka razy na galach NXT w roli jobbera i przegrywał z Tyem Dillingerem i Andrade „Cien” Almasem. W listopadzie 2016 zaadaptował nowy pseudonim Kona Reeves. 23 listopada podczas odcinka "NXT", walka Reevesa z Richem Swannem została przerwana przez członków grupy Sanity, którzy zaatakowali obu wrestlerów. Przez pierwszą połowę 2017 występował i przegrywał z Aleisterem Blackiem i Hideo Itamim.
Po wielomiesięcznej absencji w telewizji, 18 kwietnia 2018 podczas odcinka "NXT" zaczęto emitować winietki video promujące powrót Reevesa jako „The Finest” Kona Reeves. Dwa tygodnie później w roli aroganckiego antagonisty stoczył pojedynek pokonując jobbera Patricka Scotta.
Życie prywatne.
Pang-Potjes jest z pochodzenia Hawajczykiem, Chińczykiem, Holendrem, Indonezyjczykiem, Filipińczykiem i Hiszpanem.

</doc>
<doc id="4283189" url="https://pl.wikipedia.org/wiki?curid=4283189" title="Noah Pang-Potjes">
Noah Pang-Potjes



</doc>
<doc id="4283190" url="https://pl.wikipedia.org/wiki?curid=4283190" title="Noah Kekoa">
Noah Kekoa



</doc>
<doc id="4283191" url="https://pl.wikipedia.org/wiki?curid=4283191" title="Noah Potjes">
Noah Potjes



</doc>
<doc id="4283192" url="https://pl.wikipedia.org/wiki?curid=4283192" title="NRP Tejo (1933)">
NRP Tejo (1933)



</doc>
<doc id="4283195" url="https://pl.wikipedia.org/wiki?curid=4283195" title="NRP Douro (1933)">
NRP Douro (1933)



</doc>
<doc id="4283207" url="https://pl.wikipedia.org/wiki?curid=4283207" title="Otis Dozovic">
Otis Dozovic

Nikola „Niko” Bogojevic (ur. 21 grudnia 1991 w Duluth) – amerykański profesjonalny wrestler, obecnie występujący w federacji WWE w rozwojowym brandzie SmackDown pod pseudonimem ringowym Otis.
Wczesne życie.
Bogojevic uczęszczał do Superior High School, w którym praktykował amatorski wrestling. Był mistrzem w grecko-rzymskich zapasach juniorów w 2009. Ponadto zdobył trzecie miejsce w mistrzostwach Junior Freestyle 2009.
Oryginalnie będąc członkiem University of Wisconsin-Madison, Bogojevic praktykował zapasy na poziomie kolegialnym w Augsburg College i Colorado State University-Pueblo. Zdobył międzynarodowy tytuł w grecko-rzymskich zapasach podczas Junior Pan-American Games w 2011, a także zdobył brązowy medal w stylu klasycznym podczas mistrzostw panamerykańskich w 2014.
Kariera profesjonalnego wrestlera.
Wczesna kariera (2015–2016).
Bogojevic trenował wrestling w Mercury Pro Wrestling Academy w Arvadzie w stanie Kolorado. Pod pseudonimem Dozer występował w wielu regionalnych federacjach w Kolorado, między innymi Ultra Championship Wrestling-Zero i New Revolution Wrestling, w którym zdobył NRW Charged Championship.
WWE.
NXT (od 2016).
12 kwietnia 2016, Bogojevic został ogłoszony jednym z dziesięciu rekrutów mających rozpocząć treningi w WWE Performance Center. W ringu federacji WWE zadebiutował podczas live eventu rozwojowego brandu NXT z 8 lipca, gdzie wspólnie z Adrianem Jaoude zostali pokonani przez zespół The Authors of Pain. Tego samego miesiąca zaczął regularnie występować w parze z Tuckerem Knightem. Duo zadebiutowało w telewizji 19 października podczas odcinka tygodniówki "NXT", gdzie występując jako „Heavy Machinery” zostali pokonani przez Austina Ariesa i Rodericka Stronga w pierwszej rundzie turnieju Dusty Rhodes Tag Team Classic 2016. Od tamtej pory Bogojevic przyjął pseudonim ringowy Otis Dozovic. Dozovic i Knight powrócili 29 marca 2017 w odcinku "NXT" i po raz pierwszy odnieśli zwycięstwo pokonując Mike'a Marshalla i Jonathana Ortaguna. 12 lipca w odcinku "NXT", Heavy Machinery zmierzyło się i przegrało z The Authors of Pain o NXT Tag Team Championship.

</doc>
<doc id="4283208" url="https://pl.wikipedia.org/wiki?curid=4283208" title="Niko Bogojevic">
Niko Bogojevic



</doc>
<doc id="4283214" url="https://pl.wikipedia.org/wiki?curid=4283214" title="Stanley R. Jaffe">
Stanley R. Jaffe

Stanley R. Jaffe (ur. 31 lipca 1940 w New Rochelle) – amerykański producent i reżyser filmowy, laureat Oscara.
Filmografia.
jako producent:
jako reżyser:

</doc>
<doc id="4283221" url="https://pl.wikipedia.org/wiki?curid=4283221" title="NRP Zêzere">
NRP Zêzere



</doc>
<doc id="4283224" url="https://pl.wikipedia.org/wiki?curid=4283224" title="NRP Ave">
NRP Ave



</doc>
<doc id="4283228" url="https://pl.wikipedia.org/wiki?curid=4283228" title="NRP Cávado">
NRP Cávado



</doc>
<doc id="4283230" url="https://pl.wikipedia.org/wiki?curid=4283230" title="NRP Sado">
NRP Sado



</doc>
<doc id="4283233" url="https://pl.wikipedia.org/wiki?curid=4283233" title="NRP Mondego (1915)">
NRP Mondego (1915)



</doc>
<doc id="4283238" url="https://pl.wikipedia.org/wiki?curid=4283238" title="NRP Mondego">
NRP Mondego

NRP „Mondego” – nazwa noszona na przestrzeni dziejów przez okręty portugalskiej marynarki wojennej:

</doc>
<doc id="4283266" url="https://pl.wikipedia.org/wiki?curid=4283266" title="Mayo Clinic">
Mayo Clinic

Mayo Clinic – amerykańska organizacja non-profit działająca w branży medycznej. Jej siedziba mieści się w Rochester (Minnesota). Zatrudnia blisko 4,7 tys. lekarzy i naukowców oraz ok. 58,4 tys. współpracującego personelu służby zdrowia. Stowarzyszenie specjalizuje się w leczeniu ciężkich przypadków poprzez wysoce specjalistyczną opiekę zdrowotną. Roczne koszty przeznaczane na badania oraz na pracowników (ok. 3000 osób zatrudnionych na pełny etat) wynoszą ponad 750 mln USD (2017).
Oprócz głównego szpitala w Rochester, w ramach Mayo Clinic funkcjonują też kampusy w Arizonie i Florydzie. W ramach Mayo Clinic Health System funkcjonują placówki stowarzyszone działające w obrębie stanów: Minnesota, Wisconsin i Iowa.
W 2017 roku liczba różnych pacjentów leczących się w Mayo Clinic wynosiła ok. 1,3 mln.
Historia.
W 1845 roku William Worrall Mayo (1819–1911) przybył z Anglii do Nowego Jorku. W 1863 roku trafił do Rochester, gdzie został zatrudniony jako nadzorujący chirurg dla komisji poborowej w trakcie wojny secesyjnej. 27 stycznia 1864 roku Mayo zamieścił ogłoszenie w „Rochester City Post” informujące o otwarciu prywatnej spółki medycznej, która miała udzielać pomocy zarówno w dzień jak i w nocy ("all calls answered by day or night").
Obaj synowie lekarza, William James Mayo (1861–1939) i Charles Horace Mayo (1865–1939) dorastali w Rochester, i uczęszczali do szkoły medycznej. William ukończył naukę w 1883 roku, a Charles w 1888 roku i po zakończeniu edukacji dołączyli do ojca.
Kiedy pod koniec sierpnia 1883 roku przez Rochester przeszło tornado (37 ofiar śmiertelnych i 200 osób rannych) W. W. Mayo powołany został na stanowisko zarządzającego improwizowanym szpitalem, w którym siostry ze zgromadzenia Sisters of Saint Francis pomagały mu ratować rannych. Siostra przełożona zaproponowała budowę stałej placówki medycznej, zapewniając dostateczną sumę pieniędzy na ten cel, i powierzyła Mayo opiekę nad nowo powołaną instytucją. Szpital otwarto w 1889 roku pod nazwą Saint Mary’s Hospital. Placówka szybko stała się popularna, wpierw jako Mayo Clinic, a później (1915) jako Mayo Foundation.
W 1892 roku W. W. Mayo przeszedł na emeryturę, a szpital i prywatny gabinet powierzył synom. Zanim to zrobił poprosił dra Augustusa Stinchfielda, jednego z najlepszych lekarzy jakich znał, by dołączył do jego synów, a Stinchfield chętnie się zgodził na współpracę. Kiedy instytucja się rozwijała, doktorzy Christopher Graham, E. Star Judd, Henry Stanley Plummer, Melvin Millet i Donald Balfour dołączyli do zespołu. W 1903 roku wspólnie otworzyli placówkę. Pierwotnie była to jedynie klinika chirurgiczna. W 1911 roku W. W. Mayo zmarł.
W 1914 roku, kiedy w szpitalu zaczęło brakować przestrzeni na praktyki medyczne, postawiono nowy budynek. W tym samym roku szpital oficjalnie otrzymał nazwę Mayo Clinic. Placówka wyposażona była wówczas w pierwszy w kraju tak rozbudowany telefoniczny system przywoławczy.
W 1986 roku organizacja Mayo Clinic formalnie połączyła się z Rochester Methodist Hospital i Saint Mary’s Hospital.
Rankingi.
Po wielu latach funkcjonowania na amerykańskim rynku Mayo Clinic uznawana jest za jeden z najlepszych szpitali w Stanach Zjednoczonych, a internetowy magazyn U.S. News w 2017 roku umieścił tę medyczną sieć na 1. miejscu swojego zestawienia ("U.S. News 2017–18 Best Hospitals Honor Roll") wśród placówek medycznych w całym kraju. W 2017 roku organizacja została sklasyfikowana na 84. pozycji na liście 100 najlepszych przedsiębiorstw pod względem warunków pracy ("100 Best Companies to Work For"), która opublikowana została przez czasopismo „Fortune” (14 lat w tym zestawieniu).
Lokalizacje.
Organizacja Mayo Clinic obecna jest na terenie trzech amerykańskich obszarów metropolitarnych: Rochester (Minnesota), Jacksonville (Floryda) i Phoenix–Scottsdale (Arizona). Mayo Clinic zatrudnia ponad osób w głównym kampusie w Rochester, a w oddziałach w Arizonie i Florydzie pracuje odpowiednio: ok. 6,6 tys. i 5,8 tys. osób (stan na: 2017-12-31). Organizacji podlega częściowo Mayo Clinic Health System, którym zarządza. W skład MCHS wchodzi ponad 70 placówek medycznych (oprócz tego jest właścicielem 17 szpitali i 8 domów zdrowia) na terenie stanów Minnesota, Iowa i Wisconsin. W tej sieci placówek zdrowotnych zatrudnionych jest niespełna 15,5 tys. osób (2017).
Mayo Clinic zarządza też siecią placówek edukacyjnych Mayo Clinic College of Medicine and Science, która zrzesza szkoły medyczne, kształcące studentów, lekarzy, naukowców oraz stowarzyszonych pracowników służby zdrowia.
W 2017 roku uruchomiono w Londynie niezależną filię mającą w przyszłości zarządzać kliniką, której otwarcie w stolicy Anglii zaplanowane jest na początek 2019 roku. Placówka ma być uruchomiona w ramach partnerstwa amerykańskiej organizacji z Uniwersytetem Oksfordzkim i Oxford University Hospitals NHS Foundation Trust.

</doc>
<doc id="4283278" url="https://pl.wikipedia.org/wiki?curid=4283278" title="Balaiada">
Balaiada

Balaiada (nazywana także Guerra dos Bem-te-vis) – bunt niższych klas społecznych, który miał miejsce w prowincji Maranhão w Regionie Północno-Wschodnim Brazylii w latach 1838-41. Nazwa rewolty pochodzi od słowa „balaios” to znaczy „koszyki”, jako że wielu buntowników trudniło się wyplataniem koszy. Jeden z przywódców rebelii Manuel Francisco dos Anjos Ferreira nosił przydomek Balaio, od rzemiosła, którym się trudnił.
Tło historyczne.
Po uzyskaniu niepodległości przez Brazylię w 1822 roku nastąpił okres cesarstwa. W tym czasie gospodarka prowincji Maranhão, opierająca się na uprawie bawełny, przeżywała kryzys, spowodowany konkurencją na rynku światowym, głównie ze strony Stanów Zjednoczonych. Kryzys dotknął przede wszystkim niższe warstwy społeczne: niewykwalifikowanych robotników, pracowników rolnych i niewolników. Bieda, głód i nierówności społeczne doprowadziły do wzrostu niezadowolenia mas ludności w prowincji.
Poza kryzysem ekonomicznym, inną przyczyną rewolty było niezadowolenie z sytuacji politycznej. W tym czasie na arenie politycznej Maranhão rywalizowały ze sobą dwa obozy: konserwatyści, zwani "cabanos" oraz liberałowie, nazywani "bem-te-vis" od nazwy wydawanego przez nich dziennika.
Do 1837 roku liberałowie rządzili prowincją, jednak wraz z wygraną konserwatystów w rządzie centralnym w Rio de Janeiro, w Maranhão również nastąpiła zmiana i cabanos odsunęli bem-te-vis od władzy. Pozycję konserwatystów wzmocnił dodatkowo fakt, że regentem młodego cesarza Piotra II był w latach 1837-40 polityk partii konserwatywnej, wywodzący się z Maranhão, Araújo Lima. Niezadowolenie społeczeństwa wbudziło również ustanowienie prawa "Lei dos Prefeitos", które nadawało gubernatorowi prawo mianowania prefektów miast.
Przebieg rewolty.
13 grudnia 1838 roku Raimundo Gomes, wspierany przez Guarda Nacional (Gwardia Narodowa – oddział złożony z obywateli bez przeszkolenia wojskowego), napadł na więzienie w miejscowości Vila da Manga, zarządzane przez konserwatystę José Egito. Celem akcji było uwolnienie brata Gomesa, który zdaniem buntowników został uwięziony bez powodu. Wraz z bratem Raimundo Gomesa uwolniono wszystkich innych więźniów.
W tym samym czasie rzemieślnik Manuel Francisco dos Anjos Ferreira (Balaio) wzniecił bunt wśród niższych grup społecznych, a jego bezpośrednią przyczyną była seksualna napaść żołnierza na córki Balaio, za którą napastnik nie poniósł żadnej kary. Wyplatacz koszy zebrał grupę uzbrojonych ludzi i napadał na osady i posiadłości w głębi prowincji.
Raimundo Gomes i Balaio wkrótce połączyli siły i zyskali trzeciego sprzymierzeńca, którym był czarny dowódca Cosme Bento de Chagas, wywodzący się z quilombo (państwo zbiegłych niewolników) i dowodzący ok. 3 tysiącami czarnych uciekinierów z okolicznych plantacji. Liberałowie (bem-te-vis) na początku po cichu popierali rewoltę.
Początkowo buntownicy odnosili sukcesy. W 1839 roku zajęli Vila de Caxias, drugie po stolicy São Luis największe miasto prowincji. Ustanowili też "Junta Provisória" (Tymczasową Juntę), która postanowiła m.in. o wypędzeniu wszystkich Portugalczyków z miasta. Innymi postulatami junty były:
Balaios szybko się radykalizowali, co zrażało do nich klasę średnią. W szeregi buntowników wstępowali nie tylko zbiegli niewolnicy, ale także pospolici przestępcy. Miasto Vila de Caxias i okolice doświadczyły wielu aktów przemocy i bandytyzmu.
Losy rewolty odmieniły się na niekorzyść buntowników jeszcze w 1839 roku, kiedy dowództwo nad wojskami rządowymi objął prezydent prowincji Maranhão, pułkownik Luís Alves de Lima e Silva, przyszły książę Caxias. W 1840 roku na polecenie cesarza Piotra II ogłosił on amnestię dla buntowników, co spowodowało, że ok. 2500 balaios natychmiast się poddało, wśród nich jeden z liderów, Raimundo Gomes. Walki trwały do 1841 roku, zginęło w nich ok. 12 tysięcy buntowników.
Skutki rewolty.
Balaios ponieśli klęskę w walce przeciwko siłom rządowym. Wszyscy zbiegli niewolnicy, którzy przeżyli rewoltę, zostali z powrotem wtrąceni do niewoli. Jeden z przywódców, Raimundo Gomes, został deportowany do São Paulo, jednak nie przeżył podróży i zmarł na statku w drodze do miejsca zesłania. Manuel Balaio i Cosme Bento zginęli w wyniku represji po rewolcie. Bento udało się przedtem zbiec do Piauí, jednak został pojmany i powieszony w 1842 roku.
Pułkownik Luís Alves de Lima e Silva za zasługi w stłumieniu rebelii zyskał tytuł barona Caxias.

</doc>
<doc id="4283279" url="https://pl.wikipedia.org/wiki?curid=4283279" title="Maliye Piyango SK">
Maliye Piyango SK

Maliye Piyango SK – turecki męski klub siatkarski, powstały w 1995 r. w Ankarze. Od sezonu 2019/2020 klub nosi nazwę Spor Toto.
Bilans sezonów.
Poziom rozgrywek:
Sukcesy.
Puchar Turcji:
Kadra.
Sezon 2015/2016.
 

</doc>
<doc id="4283286" url="https://pl.wikipedia.org/wiki?curid=4283286" title="Cyrea szymborska">
Cyrea szymborska

Cyrea szymborska – gatunek otwornic z rodziny "Textularidae" odkryty w 2016 r. przez dr Marię Holzmann z Uniwersytetu Genewskiego w St. Cyr na francuskim wybrzeżu Morza Śródziemnego i opisany w 2018 r. w "Journal of Foraminiferal Research". Wielkość od 100 do 200 mikronów, występuje wśród glonów w wodach przybrzeżnych. Nazwany na cześć poetki Wisławy Szymborskiej, która w wydanym w 2009 r. tomiku "Tutaj" zamieściła wiersz pt. "Otwornice".

</doc>
<doc id="4283289" url="https://pl.wikipedia.org/wiki?curid=4283289" title="Grouvellinus leonardodicaprioi">
Grouvellinus leonardodicaprioi

Grouvellinus leonardodicaprioi – gatunek chrząszcza z rodziny osuszkowatych (Elmidae), występujący w rejonie rzeki Maliau w malezyjskiej części Borneo, odkryty przez ekspedycję kierowaną przez dr Ivę Njunjić i opisany w 2018 r. w czasopiśmie „ZooKeys”. Nazwany na cześć aktora Leonarda DiCaprio, który założył fundację Leonardo DiCaprio Foundation zajmującą się ochroną zagrożonych ekosystemów i dbaniem o bioróżnorodność.

</doc>
<doc id="4283292" url="https://pl.wikipedia.org/wiki?curid=4283292" title="Ligue A w piłce siatkowej mężczyzn (2017/2018)">
Ligue A w piłce siatkowej mężczyzn (2017/2018)

Ligue A siatkarzy 2017/2018 – 79. sezon walki o mistrzostwo Francji organizowany przez Ligue Nationale de Volley. Zainaugurowany został 13 października 2017 i trwał do 5 maja 2018 roku.
W sezonie 2017/2018 w Lidze Mistrzów Francję reprezentowały i , w Pucharze CEV − i , a w Pucharze Challenge − .
Mistrzem Francji po raz siódmy w historii została drużyna .
System rozgrywek.
W rozgrywkach wzięło udział 12 drużyn. Rozegrały one w fazie zasadniczej po 22 meczów systemem kołowym (mecz u siebie i rewanż u przeciwnika). Osiem najlepszych drużyn awansowało do fazy play-off, gdzie w ćwierćfinałach i półfinałach rywalizowały do dwóch zwycięstw. Finał składał się tylko z jednego spotkania i wyłonił mistrza Francji. Nie były rozgrywane mecze o miejsca 3-8. Najsłabsza drużyna po fazie zasadniczej spadła do Ligue B, natomiast przedostatnia drużyna rywalizowała w barażach z drużynami z miejsc 2-8 z Ligue B o utrzymanie się w Ligue A.
Drużyny uczestniczące.
 
 
 
 
 
 
Faza zasadnicza.
Terminarz i wyniki spotkań.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="4283293" url="https://pl.wikipedia.org/wiki?curid=4283293" title="Bonamana">
Bonamana

Bonamana ( "Miina (Bonamana)") – czwarty album studyjny południowokoreańskiej grupy Super Junior, wydany 13 maja 2010 roku przez SM Entertainment. Był promowany przez singel „Bonamana” (kor. 미인아 (Bonamana)). Sprzedał się w liczbie ponad egzemplarzy (stan na marzec 2013). Ukazał się w dwóch edycjach.
"Bonamana" został nagrany w dziesięcioosobowym składzie, bez udziału Kangina, Kibuma i Han Genga.
21 lipca 2010 roku album został wydany w Japonii, w dwóch wersjach CD oraz CD+DVD. Osiągnął 15 pozycję w rankingu Oricon i pozostawał na liście przez 25 tygodni.
Bonamana (Repackage).
28 czerwca 2010 roku album został wydany ponownie i zawierał dodatkowo cztery nowe utwory, w tym główny singel „No Other” (kor. 너 같은 사람 또 없어 (No Other)). Sprzedał się w liczbie ponad egzemplarzy (stan na grudzień 2011).
13 października 2010 roku album został wydany w Japonii.

</doc>
<doc id="4283294" url="https://pl.wikipedia.org/wiki?curid=4283294" title="Skrótowce przed imionami statków">
Skrótowce przed imionami statków



</doc>
<doc id="4283296" url="https://pl.wikipedia.org/wiki?curid=4283296" title="Wielkopolska Unia Socjaldemokratyczna">
Wielkopolska Unia Socjaldemokratyczna

Wielkopolska Unia Socjaldemokratyczna (WUS) – ugrupowanie polityczne, powstałe na początku 1990 w efekcie likwidacji i podziału środowiska Polskiej Zjednoczonej Partii Robotniczej.
Unia powstała w marcu 1990, początkowo jako regionalna organizacja Polskiej Unii Socjaldemokratycznej, podejmując działalność na terenie historycznej Wielkopolski: województw poznańskiego, leszczyńskiego i konińskiego. Z definicji PUS była federacją unii regionalnych, ale jedynie oddział wielkopolski uzyskał osobowość prawną. WUS została zarejestrowana przez sąd w styczniu 1991 PUS w tym samym roku się rozwiązała.
Członkowie partii występowali przeciwko tendencjom populistycznym, które pojawiły się w 1990 w polskiej polityce, podkreślali wagę czynnika menedżerskiego w zarządzaniu przedsiębiorstw. Występowali przeciwko upośledzeniom podatkowym i prawnym. Partia deklarowała dążenie do powstania w Polsce klasy średniej na wzór zachodnioeuropejski. W programie podkreślano świecki charakter państwa, neutralność światopoglądową i tolerancję. Partia była przeciwna zakazowi przerywania ciąży, a także wprowadzeniu religii do szkół. 
Przewodniczącym Unii był Michał Karoński, później zastąpiła go w tej roli Wiesława Ziółkowska, wśród jej znanych członków znaleźli się posłowie Andrzej Aumiller, Wiesława Ziółkowska, Marek Pol i Marek Król.
WUS funkcjonowała jeszcze przez kilka miesięcy po zaprzestaniu działalności przez Polską Unię Socjaldemokratyczną (lipiec 1991). W wyborach w 1991 uzyskała jeden mandat z utworzonego na jej bazie komitetu wyborczego „Wielkopolsce i Polsce”, który objęła Wiesława Ziółkowska. W 1992 WUS weszła w skład Unii Pracy.

</doc>
<doc id="4283297" url="https://pl.wikipedia.org/wiki?curid=4283297" title="Marek Sokołowski (golfista)">
Marek Sokołowski (golfista)

Marek Sokołowski (ur. 16 czerwca 1952 w Durham, Wielka Brytania) – brytyjsko/polski golfista na zawodowstwo przeszedł w 1989 roku. Reprezentant Polski w latach 1994 – 2000. Współzałożyciel PGA Polska. Organizator pierwszego „Polish Open”.
Pole golfowe.
Kalinowe Pola GC
Sprzęt.
Kije.
Cleveland
Piłki.
Srixon

</doc>
<doc id="4283301" url="https://pl.wikipedia.org/wiki?curid=4283301" title="Örebro SK w europejskich pucharach">
Örebro SK w europejskich pucharach



</doc>
<doc id="4283320" url="https://pl.wikipedia.org/wiki?curid=4283320" title="Huuuge Games">
Huuuge Games

Huuuge Games – globalny producent gier typu free-to-play i wydawca gier na urządzenia mobilne i platformy internetowe. Jest amerykańską spółką podlegającą prawu stanu Delaware. Firma najbardziej znana jest z gier z segmentu social casino. Tego typu gry oferują rywalizację pomiędzy graczami w czasie rzeczywistym w pokera i inne gry karciane oraz w jednorękiego bandytę (ang. slot). Gry social casino nie umożliwiają wymiany zdobytych w punktów/żetonów na prawdziwe pieniądze. Firma tworzy także gry z segmentu casual. W gry Huuuge Games grają gracze ze 195 krajów, z czego dziennie aktywnych jest ponad 1 milion użytkowników, a miesięcznie ponad 5 milionów.
Działalność Huuuge Games podzielona jest na trzy oddziały:
Firma zarabia zarówno na reklamach wyświetlanych w swoich grach jak i na mikropłatnościach. Zakupy w grach stanowią niemal 99% całkowitych przychodów spółki. Przychody Huuuge Games pochodzą głównie ze Stanów Zjednoczonych (59% w pierwszych 9 miesiącach 2020 r.).
Huuuge Games jest drugą spółką na GPW, która podlega prawu stanu Delaware. Wcześniej na warszawskiej giełdzie zadebiutowała już spółka Silvair. W efekcie jej akcjami inwestorzy indywidualni mogli handlować jedynie za pośrednictwem domów maklerskich, które spełniają wymagania Kategorii 3 Regulacji S oraz Zasady 144A na podstawie amerykańskiej Ustawy o papierach wartościowych z 1933 r., z późn. zm. (ang. Regulation S under the United States Securities Act of 1933). Zarząd GPW zniósł te ograniczenia 04.03.2022 r. Poza tym zmieniono nazwę skróconą z HUUUGE-S144 na HUUUGE oraz oznaczenie HUGE na HUG.
Po sesji 17.09.2021 r. Huuuge Games weszło w skład indeksów mWIG40 i mWIG40TR, zastępując spółkę Stalprodukt. Tę samą spółkę zastąpiło w indeksie WIG-ESG po sesji 17.12.2021 r. oraz spółkę PlayWay w indeksie WIG.GAMES.
Huuuge Games aktywnie uczestniczy w wydarzeniach branżowych jak Digital Dragons czy PGA. Organizuje także własny game jam.
Historia.
Za początki Huuuge Games można uznać rok 2002, kiedy Anton Gauffin z Finlandii, założyciel Huuuge Games, rozpoczął swoją pierwszą działalność. Była to spółka Gamelion, która zajmowała się produkcją gier dla takich przedsiębiorstw jak: Sony, EA Games, Namco Bandai czy Nokia. Pierwsze polskie studio powstało w Szczecinie w 2006 roku. W tym samym roku wprowadzono na rynek grę piłkarską 3D "FIFA Soccer" na system operacyjny Nokia Symbian. Był to początek dłuterminowej i zyskownej współpracy z EA Mobile.
W 2007 roku Anton Gauffin sprzedał przedsiębiorstwo i udał się do Doliny Krzemowej, poszukując kolejnych inspiracji. Zespół Gamelion w dalszym ciągu tworzył gry aż do roku 2014, kiedy Anton bogatszy o kolejne doświadczenia postanowił wrócić do Polski. Po powtórnym wykupieniu spółki zmienił jej profil działalności. Gamelion stał się studiem niezależnym i 11.02.2015 r. zmienił nazwę na Huuuge Games, stając się spółką prawa stanu Delaware. W 2015 roku premierę miała gra Huuuge Casino, a w 2016 Billionaire Casino.
Przedsiębiorstwo jest wspierane przez koreańskie fundusze inwestycyjne (Korea Investment Partners) i systematycznie zwiększa swój udział w rynku. W 2017 roku przekroczyło próg 100 mln USD przychodów. W 2018 otwarto wiele nowych biur i przekroczono próg 200 mln USD przychodów. W latach 2017-2019 przychody spółki rosły średnio o 30,6% w skali roku (CAGR). W ramach swojej strategii "buduj i kupuj" (ang. Build &amp; Buy), spółka przejęła twórcę gry "Bow Land" – Double Star Oy (ostateczna łączna wartość transakcji nie powinna przekroczyć 35 mln USD), studio TreasureHunt (za niecałe 5 mln USD), a także przedsiębiorstwo zajmujące się interaktywnymi reklamami – Playable Platform (również za niecałe 5 mln USD). W 2020 roku została wymieniona wśród 50 największych producentów gier mobilnych, a w 2021 roku wśród 10 największych wydawców na platformy mobilne w regionie EMEA.
W 2022 roku przedsiębiorstwo postanowiło przeznaczyć milion złotych na wsparcie poszkodowanych w wyniku inwazji Rosji na Ukrainę.
Debiut giełdowy.
Amerykańska spółka zdecydowała się zadebiutować na polskiej giełdzie. Za powody tej decyzji Anton Gauffin podał zarówno wielkość zespołu w Polsce (wówczas ponad 400 z 600 pracowników) oraz fakt, że po Japonii jest to druga co do wielkości giełda dla producentów gier na świecie.
Finansowy sukces.
Dla inwestorów instytucjonalnych budowano księgę popytu, która była zaplanowana na okres 27.01.2021 r. – 04.02.2021 r., ale została w pełni pokryta w ciągu pierwszej godziny. Ostateczna cena oraz liczba akcji zostały ustalone 05.02.2021 r. Poprzedzające debiut giełdowy zapisy na akcje skutkowały w przypadku inwestorów indywidualnych (28.01.2021 r. – 03.02.2021 r.) redukcją na poziomie 96,96%. Taki sam poziom redukcji dotyczył inwestorów instytucjonalnych. Innymi słowy: 
W efekcie była to druga największa redukcja w historii GPW. Aktualny rekord to 98,5% w przypadku People Can Fly. Poprzedni rekord od listopada 2009 należał do PGE i wynosił 96,5%. Poza tym było to największe IPO w branży gier mobilnych w Europie.
W zapisach wzięło udział 20 329 inwestorów indywidualnych, zapisując się na 54,7 mln akcji. Przy cenie 50 zł za sztukę, wartość tych zapisów wyniosła około 2,7 mld zł, czyli więcej niż wynosiła cała wartość oferty (zarówno dla inwestorów indywidualnych i instytucjonalnych). Na akcje zapisało się także 125 inwestorów instytucjonalnych.
Ostatecznie inwestorom indywidualnym sprzedano 1,66 mln akcji (4,5% całej oferty), a instytucjonalnym 31,65 mln akcji. Przy cenie 50 zł za sztukę, całkowita wartość pierwotnej oferty wyniosła 1,67 mld zł (około 371 mln EUR/422 mln USD), a kapitalizacja spółki wyniosła 4,2 mld zł (około 1,1 mld USD). Firma pozyskała w ten sposób z emisji nowych akcji około 565 mln zł brutto (około 150 mln USD). Spółka w przygotowanym prospekcie emisyjnym oszacowała, że wpływy z emisji nowych akcji już po odjęciu kosztów i wydatków związanych z ofertą wyniosą do około 140 mln USD. Pozostałe 1,1 mln zł stanowią istniejące akcje. Już przy wcześniejszych szacunkach wartości oferty publicznej do ok. 1,5 mld zł (ze względu na duże zainteresowanie spółka zdecydowała się zwiększyć pulę), oznaczało to największą ofertę firmy z branży gier w historii polskiej giełdy. Akcje zostały przydzielone 10.02.2021 r.
Organizacja debiutu.
Rola Globalnych Współkoordynatorów i Współprowadzących Księgę Popytu przypadła Credit Suisse Securities Sociedad de Valores, SA i J.P. Morgan AG, a rola Współprowadzącego Księgę Popytu i Firmy Inwestycyjnej – Ipopema Securities. Inwestorzy indywidualni mogli zapisywać się na akcje firmy za pośrednictwem: Ipopema Securities, mBank – Biuro Maklerskie, Biuro Maklerskie PKO BP, Dom Maklerski Banku Ochrony Środowiska, Dom Maklerski BDM S.A. oraz Noble Securities.
Datę debiutu wyznaczono na 19 lutego 2021 r. (trzeci z kolei debiut na rynku GPW w 2021 roku – po Answear i Photon Energy, a także 435. spółka notowana Głównym Rynku i 15 w sektorze gier). Przed fazą ciągłych notowań od 9:30 (określającą kurs otwarcia) zaplanowano nietypową fazę przed otwarciem (8:30-9:30). TKO okazał się równy cenie z zapisów, czyli 50 zł. Na koniec dnia debiutu zaplanowano kolejno: fazę przed zamknięciem (16:50-17:00), fazę zamknięcia – określającą kurs na zamknięciu (17:00) i fazę dogrywki (17:00-17:05). Spółka tego dnia znalazła się w grupie notowanych 4 największych firm z branży tworzenia gier na GPW (wraz z takimi firmami jak: CD Projekt, PlayWay i Ten Square Games) przy całkowitym obrocie akcji na poziomie 626 mln zł (całkowity obrót wszystkich akcji na polskiej giełdzie wyniósł tego dnia 1,38 mld).
Skutki debiutu.
Huuuge Games zadeklarowało, że ok. 90-95% pozyskanych środków chce przeznaczyć na realizację strategii "Buduj i Kupuj". Pozostałe środki mają być przeznaczone m.in. na rozwój nowych gier, marketing i pozyskiwanie nowych użytkowników, a także na dalszą działalność wydawniczą w zakresie gier.
Po debiucie jej dyrektorów oraz część pozostałych akcjonariuszy obowiązują ograniczenia w sprzedaży akcji spółki (tzw. umowa lock-up). W przypadku Huuuge Games, Antona Gauffina oraz Big Bets OÜ (firmy Antona Gauffina) wynosi on 360 dni oraz do 180 w pozostałych przypadkach.
Łączne koszty przeprowadzenia oferty wyniosły spółkę 7 371 600 USD (około 28 729 337 zł). Oznacza to, że średni koszt w przeliczeniu na akcję wyniósł 0,65 USD (około 2,54 zł).
Gry.
Średnia długość pojedynczej sesji w przypadku najlepszych gier mobilnych w swoich gatunkach dochodzi nawet do 90 minut dziennie. Huuuge Games ma w swoim portfolio gry z 5 gatunków o najdłuższej średniej – kolejno: karciane, planszowe, kasynowe, puzzle i casual. Spółka oferuje gry na takich platformach jak Apple App Store, Google Play, Amazon Appstore oraz Facebook.
Większość gier spółki ma na koncie co najmniej 1 mln pobrań w Google Play oraz średnią ocen powyżej 4,5. Najważniejsze tytuły firmy to Huuuge Casino i Billionaire Casino, które generują około 95% przychodów. W dniu przygotowania prospektu Huuuge Casino zajmowało 12 pozycję w App Store i 6 w Google Play wśród gier typu social casino pod względem przychodów. W tej samej kategorii Billionaire Casino zajmowało 27 pozycję w App Store i 17 w Google Play. Zarówno Huuuge Casino jak i Billionaire Casino mają ponad 10 mln pobrań w Google Play.
Własne produkcje.
Lista gier wyprodukowanych przez Huuuge Games:
Gra DreamWorks Trolls Pop została ogłoszona jedną z 5 najlepszych gier na Google Play w kategorii Pick Up &amp; Play za 2020 rok.
Gry pod marką Coffee Break Games wydawane są na oddzielnych kontach:
Huuuge Publishing.
Poza własnymi produkcjami Huuuge Games ma też w swoim portfolio gry z działalności wydawniczej:
Pierwszą grą opublikowaną we współpracy z zewnętrznym studiem było Traffic Puzzle. Przychód w wysokości 1 mln USD został wygenerowany w ciągu 8 tygodni od momentu opublikowania jej w Google Play.
Biura.
Miasta, w których swoje biura ma Huuuge Games:
Rada dyrektorów.
Aktualnie w radzie dyrektorów spółki zasiada 5 osób:

</doc>
<doc id="4283327" url="https://pl.wikipedia.org/wiki?curid=4283327" title="George Washington Bridge">
George Washington Bridge



</doc>
<doc id="4283332" url="https://pl.wikipedia.org/wiki?curid=4283332" title="Pseudelaphe">
Pseudelaphe

Pseudelaphe – rodzaj węża z podrodziny Colubrinae w rodzinie połozowatych (Colubridae).
Zasięg występowania.
Rodzaj obejmuje gatunki występujące w Meksyku, Belize, Gwatemali, Hondurasie i Nikaragui. 
Systematyka.
Etymologia.
"Pseudelaphe": "pseudos" „fałszywy”; rodzaj "Elaphe" .
Podział systematyczny.
Do rodzaju należą następujące gatunki: 

</doc>
<doc id="4283336" url="https://pl.wikipedia.org/wiki?curid=4283336" title="Włodzimierz Jaskólski">
Włodzimierz Jaskólski

Włodzimierz Szczepan Jaskólski (ur. 1955) – polski fizyk, profesor nauk fizycznych; specjalizuje się w fizyce ciała stałego, fizyce struktur niskowymiarowych oraz mechanice kwantowej układów wieloelektronowych; profesor zwyczajny Instytutu Fizyki Wydziału Fizyki, Astronomii i Informatyki Stosowanej Uniwersytetu Mikołaja Kopernika. 
Życiorys.
Staż podoktorski odbył w hiszpańskim Instituto de Ciencia de Materiales de Madrid (1988–1990). Habilitował się w 1996 na podstawie oceny dorobku naukowego i publikacji pt. "Confined many-electron systems". Jako stypendysta Fundacji Fulbrighta odbył staż w amerykańskim National Institute of Standards and Technology (1996–1997). Tytuł profesora nauk fizycznych został mu nadany w 2002. W Instytucie Fizyki UMK pracuje w Zakładzie Mechaniki Kwantowej oraz pełni funkcję kierownika Zespołu Teorii Struktur Niskowymiarowych. Ponadto pełnił także funkcję dyrektora Instytutu Fizyki UMK oraz szefa Centrum Optyki Kwantowej. W kadencji 2016–2020 jest dziekanem Wydziału Fizyki, Astronomii i Informatyki Stosowanej UMK.
Swoje prace publikował m.in. w „Journal of Chemical Physics", „Physical Review B", „Journal of Physical Chemistry" oraz w „Journal of Physics: Condensed Matter". 
Jest członkiem władz Fundacji Aleksandra Jabłońskiego.

</doc>
<doc id="4283341" url="https://pl.wikipedia.org/wiki?curid=4283341" title="Gare de Bitschwiller">
Gare de Bitschwiller

Gare de Bitschwiller – przystanek osobowy w miejscowości Bitschwiller-lès-Thann, w departamencie Górny Ren, w regionie Grand Est, we Francji. Jest zarządzany przez SNCF i obsługiwany przez pociągi TER Grand Est.
Położenie.
Znajduje się na linii Lutterbach – Kruth, na km 17,857 między stacjami Thann-Saint-Jacques i Willer-sur-Thur, na wysokości 360 m n.p.m. 

</doc>
<doc id="4283343" url="https://pl.wikipedia.org/wiki?curid=4283343" title="Ptyas">
Ptyas

Ptyas – rodzaj węża z podrodziny Colubrinae w rodzinie połozowatych (Colubridae).
Zasięg występowania.
Rodzaj obejmuje gatunki występujące w Turkmenistanie, Iranie, Afganistanie, Pakistanie, Chinach, na Tajwanie, w Indiach, na Sri Lance, w Bhutanie, Bangladeszu, Mjanmie, Tajlandii, Laosie, Wietnamie, Kambodży, Malezji, Singapurze, na Filipinach, Brunei, Indonezji i Japonii. 
Systematyka.
Podział systematyczny.
Do rodzaju należą następujące gatunki: 

</doc>
<doc id="4283344" url="https://pl.wikipedia.org/wiki?curid=4283344" title="Nasz film">
Nasz film

Nasz film – debiutancki album Antka Smykiewicza wydany w 2016 roku. Album osiągnął status złotej płyty sprzedając się w nakładzie ponad 15 tys. egzemplarzy. Płytę promowało pięć singli: "Pomimo burz", "Limit szans", "Jak sen", "Cud" oraz "Już nie Ty". 21 października wydał rozszerzoną wersję debiutanckiego albumu.

</doc>
<doc id="4283351" url="https://pl.wikipedia.org/wiki?curid=4283351" title="Brandizzo (stacja kolejowa)">
Brandizzo (stacja kolejowa)

Brandizzo (wł. "Stazione di Brandizzo") – stacja kolejowa w Brandizzo, w prowincji Turyn, w regionie Piemont, we Włoszech. Znajduje się na linii Turyn – Mediolan.
Według klasyfikacji RFI ma kategorię "srebrną".
Historia.
Stacja została otwarta w 1856 w ramach budowy pierwszego odcinka linii Turyn-Novara.
Ruch.
W Brandizzo zatrzymują się głównie pociągi linii w Pinerolo-Chivasso Kolei aglomeracyjnej w Turynie. Ponadto pociągi regionalne i międzyregionalne kursują na stację Lingotto.

</doc>
<doc id="4283355" url="https://pl.wikipedia.org/wiki?curid=4283355" title="HOIC">
HOIC

Wysokoorbitalne Działo Jonowe (, HOIC) – narzędzie open-source służące do przeprowadzania internetowych testów stresowych i ataków DoS. HOIC został napisany w BASIC i zaprojektowany do przeprowadzania ataków na maksymalnie 256 adresów URL w tym samym czasie. Został stworzony w celu zastąpienia Niskoorbitalnego Działa Jonowego (LOIC). Doradztwo bezpieczeństwa dla HOIC zostało opublikowane przez Prolexic Technologies w lutym 2012 r.
Historia.
HOIC został zaprogramowany podczas rekonesansu po Operacji Payback przez Anonymous. Po zakończeniu Operacji Payback zauważono duży nacisk na agencje bezpieczeństwa, które ścigały więcej niż 13 osób mających związek z tym ugrupowaniem. To zmusiło wielu członków Anonymous do przemyślenia ich planu działania co później zaowocowało przeprowadzeniem Operacji Leakspin. Mimo to duża część Anonymous pozostała skoncentrowana na przeprowadzaniu ataków DDoS. Ponieważ Niskoorbitalne Działo Jonowe nie było wystarczająco wydajne, używano go do przeprowadzania ataków z ograniczoną liczbą atakujących. Natomiast HOIC został stworzony, aby zaradzić temu poprzez generowanie HTTP Floodu ze względnie małą liczbą użytkowników – zaledwie 50 użytkowników było w stanie przeprowadzić atak z powodzeniem, a koordynacja pomiędzy użytkownikami powodowała zwiększenie skutków takiego ataku. HOIC był pierwszym narzędziem, które wspierało „pliki boostujące”, czyli konfigurowalne moduły napisane w VBScript, których zadaniem było losowanie nagłówków HTTP wysyłanych z atakujących komputerów, umożliwiając tworzenie milionów losowych kombinacji dla użytkowników.

</doc>
<doc id="4283359" url="https://pl.wikipedia.org/wiki?curid=4283359" title="Tilburg Reeshof">
Tilburg Reeshof

Tilburg Reeshof (ned: "Station Tilburg Reeshof") – stacja kolejowa w Tilburgu, w prowincji Brabancja Północna, w Holandii. Stacja znajduje się na linii Breda – Eindhoven.

</doc>
<doc id="4283361" url="https://pl.wikipedia.org/wiki?curid=4283361" title="Norton (producent motocykli)">
Norton (producent motocykli)



</doc>
<doc id="4283368" url="https://pl.wikipedia.org/wiki?curid=4283368" title="Potenza Picena-Montelupone">
Potenza Picena-Montelupone

Potenza Picena-Montelupone (wł. "Stazione di Potenza Picena-Montelupone") – przystanek osobowy w Porto Potenza Picena (część gminy Potenza Picena), w prowincji Macerata, w regionie Marche, we Włoszech. Znajduje się na linii Adriatica (Ankona – Lecce). Obsługuje również pobliską gminę Montelupone.
Według klasyfikacji RFI ma kategorię "brązową".
Historia.
Początkowo stacja, została zdegradowana do roli przystanku kolejowego 19 grudnia 2002.

</doc>
<doc id="4283377" url="https://pl.wikipedia.org/wiki?curid=4283377" title="Merelbeke (stacja kolejowa)">
Merelbeke (stacja kolejowa)

Merelbeke () – stacja kolejowa w Merelbeke, w prowincji Flandria Wschodnia, w Belgii. Znajduje się na linii 59 Antwerpia - Gandawa. 

</doc>
<doc id="4283380" url="https://pl.wikipedia.org/wiki?curid=4283380" title="Steven Fulop">
Steven Fulop

Steven Fulop (ur. 28 lutego 1977) – amerykański polityk demokratyczny, radny, a od 2013 roku burmistrz Jersey City.
Życiorys.
Urodzony 28 lutego 1977 roku w żydowskiej rodzinie imigrantów. Dorastał w Edison w stanie New Jersey. Jego ojciec był właścicielem sklepu spożywczego, w którym młody Fulop pomagał po szkole i w weekendy. Jego matka pracowała w biurze imigracyjnym. Ukończył Binghamton University, a następnie uzyskał MBA na Uniwersytecie Nowojorskim. W czasie studiów na Binghamton University spędził pewien okres na Uniwersytecie Oksfordzkim.
Po ukończeniu edukacji podjął pracę w banku Goldman Sachs, najpierw w Chicago, a potem w Nowym Jorku, jednak po kilku latach wstąpił do wojska i po przeszkoleniu od 14 stycznia 2003 roku przez pół roku służył w piechocie morskiej w Iraku w batalionie wsparcia inżynierskiego. Wchodził w skład jednostki, która jako jedna z pierwszych wkroczyła do Bagdadu. Jego postawa i porzucenie kariery biznesowej na rzecz służby w armii sprawiły, że stał się bohaterem materiałów informacyjnych redagowanych przez amerykańskie wojska w Iraku. Po zakończeniu służby wrócił do USA w stopniu kaprala i otrzymał propozycję wejścia do polityki od ówczesnego burmistrza Jersey City, również weterana piechoty morskiej.
W 2004 roku Fulop bez powodzenia (12,61%) ubiegał się o nominację Partii Demokratycznej w wyborach do Senatu ze stanu New Jersey. Rok później z wynikiem 62,91% uzyskał mandat w radzie miasta Jersey City, a w 2013 roku z wynikiem 52,97% wygrał wybory na burmistrza. W czasie swojej kadencji Fulop wprowadził dla pracowników instytucji miejskich płacę minimalną i płatne zwolnienia chorobowe, zalegalizował wynajem mieszkań turystom za pomocą serwisu "Airnbnb" oraz uruchomił sieć wypożyczalni rowerów, a także promował równouprawnienie mniejszości seksualnych. W listopadzie 2017 roku z wynikiem 77,44% uzyskał reelekcję.
Aktywny społecznie, w okresie pobytu w Chicago pracował społecznie w centrum dla maltretowanych dzieci i angażował się w zbiórki funduszy charytatywnych. W Jersey City działał w stowarzyszeniu sąsiedzkim i został przewodniczącym The Historic Paulus Hook Association.
Odznaczenie i wyróżnienia:

</doc>
<doc id="4283390" url="https://pl.wikipedia.org/wiki?curid=4283390" title="Dorupe (przystanek kolejowy)">
Dorupe (przystanek kolejowy)

Dorupe (łotewski: "Dorupe") – zlikwidowany przystanek kolejowy w miejscowości Dorupe, w Gminie Jełgawa, na Łotwie. Znajduje się na linii Jełgawa – Lipawa. Perony zostały zburzone w 2016.
Historia.
Przystanek został otwarty w 1934. Do sierpnia 2001 zatrzymał się tu pociąg spalinowy Ryga-Lipawa, a do lutego 2010. Ryga-Reņģe. Od 15 lutego 2010 przystanek nie jest używany.

</doc>
<doc id="4283394" url="https://pl.wikipedia.org/wiki?curid=4283394" title="Ent (album)">
Ent (album)

Ent – dwunasty album studyjny zespołu Varius Manx nagrany ponownie z drugą wokalistką Kasią Stankiewicz, wydany 13 kwietnia 2018 roku nakładem Wydawnictwa Agora.
Jest to pierwsza studyjna płyta zespołu od 7 lat. Album dotarł do 2 miejsca listy OLiS i uzyskał status złotej płyty.
Lista utworów.
Opracowano na podstawie materiału źródłowego:

</doc>
<doc id="4283405" url="https://pl.wikipedia.org/wiki?curid=4283405" title="Powiat przeworski (I Rzeczpospolita)">
Powiat przeworski (I Rzeczpospolita)

Powiat przeworski – jednostka terytorialna województwa ruskiego Korony Królestwa Polskiego z centrum w Przeworsku.
Na terenie powiatu przeworskiego znajdowały się takie miasta, jak Rzeszów, Łańcut, Leżajsk, Sieniawa.
Powiat przeworski graniczył:

</doc>
<doc id="4283411" url="https://pl.wikipedia.org/wiki?curid=4283411" title="Budynek przy ul. Mostowej 3 w Toruniu">
Budynek przy ul. Mostowej 3 w Toruniu

Budynek przy ul. Mostowej 3 w Toruniu – budynek na zrębie gotyckim, wzniesiony jako spichlerz, obecnie kamienica.
Lokalizacja.
Dom znajduje się w południowej części Zespołu Staromiejskiego, sąsiaduje ze Spichrzem Szwedzkim oraz kamienicą przy ul. Mostowej 5. Dawny numer adresowy budynku to Stare Miasto 32.
Architektura.
Budynek jest objęty ochroną konserwatorską jako element historycznego układu urbanistycznego Starego i Nowego Miasta.

</doc>
<doc id="4283417" url="https://pl.wikipedia.org/wiki?curid=4283417" title="III Kielecki Batalion Etapowy">
III Kielecki Batalion Etapowy

III Kielecki batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
W myśl rozkazu Naczelnego Dowództwa WP L24550/IV, rozkazem oficerskim nr 1 z 19 sierpnia 1919, z wszystkich formacji etapowych podległych DOE „Lwów“, sformowano sześć batalionów etapowych. 3 batalion etapowy (III Kielecki be) uzupełniono z kadry wartowniczej przy batalionie zapasowym 25 pułku piechoty. W jego skład weszły wszystkie formacje etapowe w powiatach: Tarnopol, Zbaraż, Skałat i Trembowola. Były to kompanie etapowe nr: 13, 17, 30, 31, 32, 33, 34 i 60. Z nich utworzono etatowe cztery kompanie etapowe batalionu. Dowódcą batalionu został kpt. Antoni Domaradzki, a miejscem postoju dowództwa batalionu stał się Tarnopol.
Otrzymał on nazwę okręgu generalnego, w którym powstał i kolejny numer porządkowy oznaczany cyfrą rzymską. W myśl rozkazu NDWP nr 2900/IV z 30 stycznia 1920 III batalion etapowy stacjonujący w Tarnopolu otrzymał nazwę III Kielecki batalion etapowy.
Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji. We wrześniu 1919 dowództwo batalionu stacjonowało w Grodnie. 
10 września batalion przebywał na koncentracji wojsk etapowych 6 Armii w Winnikach. Liczył wtedy w stanie żywionych 15 oficerów oraz 622 podoficerów i szeregowców, w stanie bojowym zaś 15 oficerów oraz 525 podoficerów i szeregowców.
W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów.
W 1921 bataliony etapowe ochraniające granicę przekształcono w bataliony celne. III Kielecki batalion etapowy utworzył 23 Batalion Celny.

</doc>
<doc id="4283424" url="https://pl.wikipedia.org/wiki?curid=4283424" title="II Kielecki Batalion Etapowy">
II Kielecki Batalion Etapowy

II Kielecki batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
Formowanie batalionu rozpoczęto na przełomie 1918-1919 roku. Otrzymał on nazwę okręgu generalnego, w którym powstał i kolejny numer porządkowy oznaczany cyfrą rzymską. Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji. We wrześniu 1919 roku dowództwo batalionu stacjonowało w Grodnie. 
Wiosną 1920 batalion podlegał Dowództwu Okręgu Etapowego Mińsk.
W lipcu batalion pełnił służbę garnizonową w Białymstoku. Po jego opuszczeniu, będąc w podporzadkowaniu 10 Dywizji Piechoty gen. Lucjana Żeligowskiego, walczył przez kilka dni w obronie linii Narwi i poniósł duże straty. 29 lipca liczył w stanie bojowym 6 oficerów i 280 podoficerów i szeregowców. Posiadał 1 ckm.
W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów. 
W 1921 bataliony etapowe ochraniające granicę przekształcono w bataliony celne. II Kielecki batalion etapowy przemianowany został na 28 batalion celny.
Służba etapowa.
W marcu 1921 batalion obsadzał pododcinek kordonowy Brasław od Porobrodzia (wyłącznie) do Miazany (włącznie). W maju nastąpiło przesuniecie kordonu na linię graniczną. Batalion ochraniał odcinek od Kality do Wiat.

</doc>
<doc id="4283426" url="https://pl.wikipedia.org/wiki?curid=4283426" title="IV Krakowski Batalion Etapowy">
IV Krakowski Batalion Etapowy

IV Krakowski batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
Formowanie batalionu rozpoczęto na przełomie 1918-1919 roku. Otrzymał on nazwę okręgu generalnego, w którym powstał i kolejny numer porządkowy oznaczany cyfrą rzymską. Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji. 
We wrześniu 1919 roku dowództwo batalionu Stacjonowało w Grodnie. Wiosną 1920 batalion podlegał Dowództwu Okręgu Etapowego „Mołodeczno”. 
W lipcu batalion pełnił służbę garnizonową w Białymstoku. Po jego opuszczeniu, będąc w podporzadkowaniu 10 Dywizji Piechoty gen. Lucjana Żeligowskiego, walczył przez kilka dni w obronie linii Narwi i poniósł duże straty. 29 lipca liczył w stanie bojowym 2 oficerów i 58 podoficerów i szeregowców.
W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów. W 1921 bataliony etapowe ochraniające granicę przekształcono w bataliony celne.
IV Krakowski batalion etapowy wspólnie z II Krakowskim batalionem etapowym utworzyły 31 batalion celny.
Służba etapowa.
Celem zwolnienia wojsk liniowych ze służby kordonowej i szczelniejszego zamknięcia granicy państwa, w marcu 1921 Ministerstwo Spraw Wojskowych zarządziło obsadzenie Kordonu Naczelnego Dowództwa WP przez Bataliony Etapowe. IV Krbe przejął od I/11 pp odcinek granicy od m. Woronówka do Karpiłówki. Dowództwo rozmieściło się w m. Czubel (ew. Tyczno). Z końcem miesiąca Dowództwo Wołyńskiej Inspekcji Etapowej sprecyzowało zadanie i nakazało batalionowi obsadzić granicę od Noronoski do Klesowa. W kwietniu 1921 uległa zmianie granica kordonowa. Batalion przesunął się w kierunku wschodnim na linię Bleżowo–Woronówka. Dowództwo batalionu miało przemieścić się do Rokitna.

</doc>
<doc id="4283427" url="https://pl.wikipedia.org/wiki?curid=4283427" title="I Krakowski Batalion Etapowy">
I Krakowski Batalion Etapowy

I Krakowski batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
Formowanie batalionu rozpoczęto na przełomie 1918-1919 roku. Otrzymał on nazwę okręgu generalnego, w którym powstał i kolejny numer porządkowy oznaczany cyfrą rzymską. Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji. 
We wrześniu 1919 roku dowództwo batalionu stacjonowało w Grodnie. Wiosną 1920 batalion podlegał Dowództwu Okręgu Etapowego „Mołodeczno”. We wrześniu batalion wchodził w skład IVa Brygady Etapowej. Dowództwo baonu i 1. kompania stacjonowała w Bielsku przy Dowództwie Powiatu Etapowego Bielsk, natomiast 2. kompania w Czeremsze, a 3. kompania w Hajnówce. Stan baonu wynosił wówczas 14 oficerów i 412 szeregowców. W październiku 1920 zreorganizowano brygady etapowe 4 Armii. Batalion nadal wchodził w skład IVa Brygady Etapowej.
W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów. 
W 1921 bataliony etapowe ochraniające granicę przekształcono w bataliony celne. I Krakowski batalion etapowy zlikwidowany został przez 12 pułk piechoty
Służba etapowa.
W lutym 1921 batalion pełnił służbę wartowniczą i eskortową w punkcie Wymiany jeńców w Baranowiczach.

</doc>
<doc id="4283430" url="https://pl.wikipedia.org/wiki?curid=4283430" title="IV Lubelski Batalion Etapowy">
IV Lubelski Batalion Etapowy

IV Lubelski batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
Formowanie batalionu rozpoczęto na przełomie 1918-1919 roku. Sformowany jako VI batalion Milicji Ludowej, potem przemianowany na IV Lubelski batalion etapowy.Otrzymał on nazwę okręgu generalnego, w którym powstał i kolejny numer porządkowy oznaczany cyfrą rzymską. 
Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji. We wrześniu 1919 roku dowództwo batalionu stacjonowało w Baranowiczach. Wiosną 1920 batalion podlegał Okręgowi Etapowemu „Wilno”.
W lipcu batalion pełnił służbę garnizonową w Białymstoku. Po jego opuszczeniu, będąc w podporzadkowaniu 10 Dywizji Piechoty gen. Lucjana Żeligowskiego, walczył przez kilka dni w obronie linii Narwi i poniósł duże straty. 29 lipca liczył w stanie bojowym 2 oficerów i 70 podoficerów i szeregowców. Posiadał 1 ckm.
W październiku zreorganizowano brygady etapowe 4 Armii. Batalion wszedł w podporządkowanie dowódcy IVb Brygady Etapowej.
W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów.
W 1921 bataliony etapowe ochraniające granicę przekształcono w bataliony celne.
Służba etapowa.
7 stycznia 1921 dowództwo batalionu przedyslokowane zostało do Nowogródka. Swoją 1 i 2 kompanię ulokowało w Nowogródku, 3 ke w Nowojelni, a 4 ke w Walówce. Zadaniem batalionu było ochraniać linię kolejową Baranowicze–Sielec. W tym też dniu czasowo przydzielona do batalionu kompania I Kieleckiego be odeszła do Baranowicz. Tam zluzowała posterunki IV kieleckiego be na linii kolejowej Baranowicze–Stołpce.
14 marca 1921 batalion otrzymał zadanie przekazać służbę garnizonową w Baranowiczach I Kieleckiemu batalionowi etapowemu i objęcia służby garnizonowej w Słonimie.
W czerwcu 1921 2 kompanię etapową z Kobrynia i 3 kompanię z Prużan przeniesiono do Brześcia.

</doc>
<doc id="4283433" url="https://pl.wikipedia.org/wiki?curid=4283433" title="I Warszawski Batalion Etapowy">
I Warszawski Batalion Etapowy

I Warszawski batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
Formowanie batalionu rozpoczęto na przełomie 1918-1919 roku. Otrzymał on nazwę okręgu generalnego, w którym powstał i kolejny numer porządkowy oznaczany cyfrą rzymską. Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji. 
We wrześniu 1919 roku dowództwo batalionu stacjonowało w Mińsku. Wiosną 1920 batalion podlegał Dowództwu Okręgu Etapowego „Mińsk”. 
We wrześniu batalion wchodził w skład IVb Brygady Etapowej, stacjonował w twierdzy brzeskiej stanowiąc załogę Obozu Warownego „Brześć Litewski”. Stan baonu wynosił wówczas 9 oficerów i 460 szeregowców.
W październiku 1920 zreorganizowano brygady etapowe 4 Armii. Batalion wszedł w podporządkowanie dowódcy IVa (c) Brygady Etapowej. Z końcem 1920 roku w Grodnie utworzono II Brygadę Etapową. Batalion wszedł w jej skład.
W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów.
W 1921 bataliony etapowe ochraniające granicę przekształcono w bataliony celne.

</doc>
<doc id="4283437" url="https://pl.wikipedia.org/wiki?curid=4283437" title="Olena Pacholczyk">
Olena Pacholczyk



</doc>
<doc id="4283439" url="https://pl.wikipedia.org/wiki?curid=4283439" title="I Poznański Batalion Etapowy">
I Poznański Batalion Etapowy

I Poznański batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
I Poznański batalion etapowy sformowany został 20 października 1919 jako batalion polowy Okręgu Wojskowego nr I Gniezno. I i II batalion garnizonowy wydzielił 470 żołnierzy, a na dowódcę wyznaczono ppor. Szymona Wachowiaka z 59 pułku piechoty. W początkowym okresie batalion używał też nazw: I Wielkopolski batalion etapowy lub I batalion etapowy 2 Dywizji Strzelców Wielkopolskich.
Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji.
We wrześniu 1919 roku dowództwo batalionu stacjonowało w Mińsku. Wg Ochała 14 listopada 1919 batalion przydzielono do dyspozycji frontu litewsko-białoruskiego w Lidzie. 19 listopada wyjechał do Lidy, a tam podporządkowany został Dowództwu Okręgu Etapowego Mińsk. Od 27 listopada 1919 batalion pełnił służbę garnizonową, wartowniczą oraz prowadził ekspedycje karne i rozbrajał ludność w grupie kpt. Górskiego. Wiosną 1920 batalion podlegał nadal DOE „Mińsk”. We wrześniu batalion wchodził w skład IVa Brygady Etapowej. Stacjonował w Białej Podlaskiej przy Dowództwie Powiatu Etapowego Biała. Stan baonu wynosił wówczas 2 oficerów i 271 szeregowców. W październiku 1920 zreorganizowano brygady etapowe 4 Armii. Batalion wszedł w podporządkowanie dowódcy IVb Brygady Etapowej.
W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów.
W 1921 bataliony etapowe ochraniające granicę przekształcono w bataliony celne.
Służba kordonowa.
Wiosną 1920 batalion otrzymał uzupełnienie. 27 maja 1920 część batalionu przydzielona została na II linię bojową na odcinku Ihumeń-Puchowica. 10 lipca batalion rozpoczął odwrót.Część batalionu ze Stołpc, przez Baranowicze została skierowana do Wołkowyska. Dowództwo i tabory maszerowały pieszo przez Mir i Słonim na Białystok. 21 lipca batalion podjął walkę z rosyjskim podjazdem. Następnie kontynuował odwrót przez Sokółkę, Zambrów, Komorowo do Serocka, a tam, wspólnie ze szwadronem 6 pułku Strzelców Granicznych obsadził przyczółek mostowy Wierzbica. następnie wycofał się do Zegrza celem reorganizacji.
4 września zszedł z przyczółka i został skierowany do punktu zbornego batalionów etapowych w Łukowie. 8 września został przydzielony do Dowództwa Powiatu Etapowego „Biała Podlaska". 3 października został przesunięty do Wołkowyska do zabezpieczenia linii kolejowych Mosty-Wołkowysk-Zelwa. 15 października przydzielony został do DPE „Pińsk". Podczas marszu na trasie: Izabelin, Podorsk, Kossow, Iwaczewica, Ozapie, Łogiszyn batalion prowadził działania przeciwko bandom oraz wystawiał stację etapową Łogiszyn. Od 26 października stacjonował w Pińsku. 14 marca 1921 batalion otrzymał zadanie przegrupować się do Łunińca. Od 22 do 31 maja w ramach DOK „Baranowicze" obsadzał pododcinek kordonowy nr 6, od rzeki Morocz do Słucza. Dowództwo, 1. i 2 kompania stacjonowały w Mikaszewiczach, 3 kompania w Maleszewie, 4 kompania w Leninie. Następnie batalion służył jako osłona Stacji Kontrolnej „Mikaszewicze" od Wieliczkowicz do rzeki Stwigi. Tu został zluzowany przez 33 Batalion Celny. 
Z końcem lipca 1921 batalion przeszedł do ochrony granicy na Suwalszczyźnie. Dowództwo batalionu i 1. kompanię rozlokowano w Suwałkach. 31 sierpnia zlikwidowano 4. kompanię, a jej żołnierze zostali przydzieleni do 2. i 3 kompanii etapowej. Te ostatnie w następnych dniach przejęły ochronę linii kordonowej od Szlinokiemia do Rakówka. Kompanie etapowe zluzowały stacjonujące tam dwie kompanie I/24 pułku piechoty

</doc>
<doc id="4283440" url="https://pl.wikipedia.org/wiki?curid=4283440" title="II Poznański Batalion Etapowy">
II Poznański Batalion Etapowy

II Poznański batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
Formowanie batalionu rozpoczęto na przełomie 1918-1919 roku. Otrzymał on nazwę okręgu generalnego, w którym powstał i kolejny numer porządkowy oznaczany cyfrą rzymską. Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji. We wrześniu 1919 roku dowództwo batalionu stacjonowało w Mińsku. Wiosną 1920 batalion podlegał Dowództwu Okręgu Etapowego „Mińsk”. We wrześniu batalion wchodził w skład IVa Brygady Etapowej. Dowództwo baonu oraz 1. i 3. kompania stacjonowała w Janowie Podlaskim przy Dowództwie Powiatu Etapowego Janów, natomiast 2. kompania w Wysokiem Litewskim. Stan baonu wynosił wówczas 2 oficerów, 4 podchorążych i 223 szeregowców. W październiku 1920 zreorganizowano brygady etapowe 4 Armii. Batalion pozostał w składzie IVa Brygady Etapowej.
W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów. W 1921 bataliony etapowe ochraniające granicę przekształcono w bataliony celne.
Służba kordonowa.
W grudniu 1919 batalion przydzielony został do dyspozycji Frontu Litewsko-Białoruskiego. Ochraniał linie kolejowe Mińsk-Borysów i Mińsk-Bobrujsk-Osipowicze-Słuck. We wrześniu 1920 podlegał DOE 5 Armii, a po jej likwidacji był w składzie IVa Brygady Etapowej. Od 24 września 1920 ochraniał linię kolejową Brześć-Czeremcha-Bielsk i Czeremcha-Hajnówka. W styczniu 1921 był w dyspozycji DPE „Prużany", a jego kompanie stacjonowały w Białowieży, Szerszowej i Prużanach. Do marca 1921 stacjonował w Berezie Kartuskiej, a jego dowództwo było zarazem dowództwem odcinka kolejowego Brześć-Baranowicze. Od 17 do 24 marca w rejonie Nieświeża w ochraniał stację kontrolną i odcinek kordonu od Niemna do Sołtanowszczyzny. W tym czasie dowództwo batalionu stacjonowało w folwarku Rudawka i podlegało Dowództwu Odcinka Kordonowego „Baranowicze". 14 marca 1921 batalion otrzymał zadanie ściągnąć wszystkie swoje posterunki i przegrupować się do Nieświeża. Od 1 maja batalion podlegał DOE 2 Armii. 

</doc>
<doc id="4283444" url="https://pl.wikipedia.org/wiki?curid=4283444" title="IV Lwowski Batalion Etapowy">
IV Lwowski Batalion Etapowy

IV Lwowski batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
Formowanie batalionu rozpoczęto na przełomie 1918-1919 roku. Sformowany jako IV batalion Milicji Ludowej, a potem przemianowany przemianowany na IV Lwowski batalion etapowy. Otrzymał on nazwę okręgu generalnego, w którym powstał i kolejny numer porządkowy oznaczany cyfrą rzymską. Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji. Batalion podlegał Dowództwu Okręgu Etapowego Białystok, a od maja Dowództwo Okręgu Etapowego Wołkowysk wyróżnił się wzorowym pełnieniem służby ochronnej na linii kolejowej Mosty–Lida–Wilno i Lida–Bogdanów.
We wrześniu 1919 roku dowództwo batalionu stacjonowało w Mińsku. Wiosną 1920 batalion podlegał Dowództwu Okręgu Etapowego Mińsk. 
W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów. W 1921 bataliony etapowe ochraniające granicę przekształcono w bataliony celne.

</doc>
<doc id="4283447" url="https://pl.wikipedia.org/wiki?curid=4283447" title="IV Warszawski Batalion Etapowy">
IV Warszawski Batalion Etapowy

IV Warszawski batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
Formowanie batalionu rozpoczęto na przełomie 1918–1919 roku. Otrzymał on nazwę okręgu generalnego, w którym powstał i kolejny numer porządkowy oznaczany cyfrą rzymską. Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji. We wrześniu 1919 dowództwo batalionu stacjonowało w Nieświeżu. Wiosną 1920 batalion podlegał Dowództwu Okręgu Etapowego „Mińsk”. 
W październiku 1920 zreorganizowano brygady etapowe 4 Armii. Batalion wszedł w podporządkowanie dowódcy IVb Brygady Etapowej. 
Stacjonował w twierdzy brzeskiej. Liczył wówczas 5 oficerów i 371 szeregowców. W skład batalionu wchodziły trzy kompanie, których dowódcami byli podporucznicy: Gorzkowski (1), Gruszka (2) i Pisarkiewicz (3). Adiutantem batalionu był ppor. Kochan.
W lutym 1921 bataliony etapowe przejęły ochronę granicy polsko–rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów. 
14 marca 1921 batalion otrzymał zadanie przegrupować się do Klecka.
W 1921 bataliony etapowe ochraniające granicę przekształcono w bataliony celne.

</doc>
<doc id="4283448" url="https://pl.wikipedia.org/wiki?curid=4283448" title="IV Łódzki Batalion Etapowy">
IV Łódzki Batalion Etapowy

IV Łódzki batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
Formowanie batalionu rozpoczęto na przełomie 1918-1919 roku. Sformowany jako III batalion Milicji Ludowej i potem przemianowany na IV Łódzki batalion etapowy. Otrzymał on nazwę okręgu generalnego, w którym powstał i kolejny numer porządkowy oznaczany cyfrą rzymską.
Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji. We wrześniu 1919 roku dowództwo batalionu stacjonowało w Słonimiu. W czerwcu 1920 batalion liczył 9 oficerów, 357 podoficerów i szeregowców.
W lipcu batalion pełnił służbę garnizonową w Białymstoku. Po jego opuszczeniu, będąc w podporzadkowaniu 10 Dywizji Piechoty gen. Lucjana Żeligowskiego, walczył przez kilka dni w obronie linii Narwi i poniósł duże straty. 29 lipca liczył w stanie bojowym 9 oficerów i 349 podoficerów i szeregowców. Posiadał 4 ckm-y.
W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów. 
W 1921 bataliony etapowe ochraniające granicę przekształcono w bataliony celne.
Służba etapowa.
W marcu 1921 batalion obsadzał pododcinek kordonowy Turmont od Miazany [wył.] do Liguny [wł.]. W maju nastąpiło przesuniecie kordonu na linię graniczną. Batalion ochraniał odcinek od Lagun do Kality. 15 grudnia 1921 batalion nadal pełnił służbę kordonową. Dowództwo batalionu stacjonowało wtedy w Duksztach. Latem 1922 batalion przekazał odcinek Dukszty 9 baonowi celnemu.

</doc>
<doc id="4283449" url="https://pl.wikipedia.org/wiki?curid=4283449" title="II Warszawski Batalion Etapowy">
II Warszawski Batalion Etapowy

II Warszawski batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
II Warszawski batalion etapowy sformowano w Łomży w kwietniu 1919 jako II zapasowy batalion wartowniczy.
Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji. 
We wrześniu 1919 roku dowództwo batalionu stacjonowało w Słucku. Wiosną 1920 batalion podlegał Dowództwu Okręgu Etapowego „Mołodeczno”. 
W lipcu batalion pełnił służbę garnizonową w Białymstoku. Po jego opuszczeniu, będąc w podporzadkowaniu 10 Dywizji Piechoty gen. Lucjana Żeligowskiego, walczył przez kilka dni w obronie linii Narwi i poniósł duże straty. 29 lipca liczył w stanie bojowym 5 oficerów i 120 podoficerów i szeregowców. Posiadał 1 ckm.
W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów. 
Jako uzupełnienie batalion wcielił w swoje struktury żołnierzy 1/IX Grodzieńskiego batalionu wartowniczego.
Z końcem 1920 roku w Grodnie utworzono II Brygadę Etapową. Batalion wszedł w jej skład. 
W 1921 bataliony etapowe ochraniające granicę przekształcono w bataliony celne.
Służba kordonowa.
Batalion we wrześniu 1919 stacjonował w Warszawie na Pradze. W grudniu 1919 wszedł w podporządkowanie DPE „Wilno" i stacjonował w Mołodecznie. Ochraniał tam szlaki kolejowe z Mołodeczna do Wilna, Potocka i Mińska. Kompanie stacjonowały w Sołach, Wilejce i Mołodecznie. 16 lutego 1920 przegrupował się ze Słucka do Mołodeczna (?) i ochraniał linię kolejową Mołodeczno–Połock. W kwietniu podlegał DOE „Mołodeczno", a we wrześniu 1920 podlegał II Brygadzie Etapowej DOE 2 Armii. 

</doc>
<doc id="4283450" url="https://pl.wikipedia.org/wiki?curid=4283450" title="IV Kielecki Batalion Etapowy">
IV Kielecki Batalion Etapowy

IV Kielecki batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
Formowanie batalionu rozpoczęto na przełomie 1918-1919 roku. Otrzymał on numer i nazwę Okręgu Generalnego „Kielce”, w którym powstał i kolejny numer porządkowy oznaczany cyfrą rzymską (Baon Etapowy 3.IV. Kielce).
Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji. 
We wrześniu 1919 roku dowództwo batalionu stacjonowało w Wilnie. 
W lipcu 1920 batalion pełnił służbę garnizonową w Białymstoku. Po jego opuszczeniu, będąc w podporzadkowaniu 10 Dywizji Piechoty gen. Lucjana Żeligowskiego, walczył przez kilka dni w obronie linii Narwi i poniósł duże straty. 29 lipca liczył w stanie bojowym 2 oficerów i 200 podoficerów i szeregowców. Posiadał 1 ckm.
W październiku 1920 zreorganizowano brygady etapowe 4 Armii. Batalion wszedł w podporządkowanie dowódcy IVb Brygady Etapowej.
W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów.
W 1921 bataliony etapowe ochraniające granicę przekształcono w bataliony celne.
Służba etapowa.
7 stycznia 1921 dowództwo batalionu przedyslokowane zostało do Nowogródka. 1 i 2 kompanię ulokowało w Nowogródku, 3 ke w Nowojelni, a 4 ke w Walówce. Zadaniem batalionu było ochraniać linię kolejową Baranowicze–Sielec. W tym też dniu czasowo przydzielona do batalionu kompania I Kieleckiego be odeszła do Baranowicz. Tam zluzowała posterunki IV kieleckiego be na linii kolejowej Baranowicze–Stołpce.
W lutym 1921 2 kompania etapowa ochraniała linię kolejową Baranowicze-Stołpce do Kołosowa. Dowództwo tej kompanii miało być przeniesione do Stołpców. Linie kolejową Baranowicze - Sielec ochraniała 1 kompania, a linie kolejową Nowojelnia-Nowogródek 3 kompania etapowa z dowództwem w Klecku.
14 marca 1921 batalion otrzymał zadanie przegrupować się w pełnym składzie do Iwieńca do dyspozycji tamtejszej stacji kontrolnej.

</doc>
<doc id="4283451" url="https://pl.wikipedia.org/wiki?curid=4283451" title="Open Eyes Economy Summit">
Open Eyes Economy Summit

Open Eyes Economy Summit (OEES) – międzynarodowy szczyt ekonomiczny odbywający się w Krakowie od 2016 roku, gromadzący uczestników ze świata nauki, ekonomii, kultury i polityki. Kongres jest poświęcony ekonomii opartej na wartościach społecznych. Pomysłodawcami wydarzenia są Jerzy Hausner i Mateusz Zmyślony.
Idea.
W 2014 roku Jerzy Hausner i Mateusz Zmyślony stworzyli koncepcję o nazwie Open Eyes Economy, podejmując próbę zbudowania teoretycznych podstaw nowej filozofii prowadzenia biznesu. Open Eyes Economy to ruch koncentrujący się na wartościach, przy czym wartości ekonomiczne są tylko jednymi z wielu. Wartości niematerialne (np. design, zaangażowanie społeczne, odpowiedzialność ekologiczna), które dotychczas miały drugorzędne znaczenie, stają się dla marek coraz bardziej istotne. W dobie kryzysu społecznego zaufania do biznesu marki powinny uczynić z nich cel swojego istnienia. Gdy tak się stanie, firma może być nazywana „firmą-ideą”, a marka określana jako „marka-kultura”. Jednym z podstawowych założeń ekonomii otwartych oczu jest przekonanie, że w refleksji nad gospodarką zanadto skupiono się na interesach, transakcjach i pomnażaniu kapitału, odrzucając myślenie w kategoriach porządku aksjonormatywnego. Open Eyes Economy wyrasta z poczucia upadku związanego z wyczerpywaniem się surowców, katastrof ekologicznych, zmian klimatu i niepokojów społecznych wywołanych rozwarstwieniem majątkowym i zderzeniem kultur. Wszystko to staje się impulsem do pracowania nad nową, opartą na poszukiwaniu i wytwarzaniu wartości w obrębie struktur i organizacji, ścieżką – taką, „która pozwoli nam zachować świat w niezniszczonym stanie i rozwijać go”. Działania twórców Open Eyes Economy zmierzają do zaangażowania jak największej liczby przedstawicieli rozmaitych grup zawodowych w dyskusję nad tymi problemami – zapewniając twórczą różnorodność, która umożliwia przeprowadzenie niezbędnych zmian.
Formuła.
OEES odchodzi od formuły tradycyjnego kongresu w kierunku form otwartych i interaktywnych. Zrezygnowano z konwencjonalnych paneli dyskusyjnych na rzecz sesji inspiracyjnych, "living case studies" (tj. inspirujących studiów przypadków z całego świata) oraz intelektualnych bitew inspirowanych pojedynkami raperów (ang. "slam battles"), w ramach których ścierają się ze sobą osoby o różnych punktach widzenia. Nad merytoryczną koncepcją kongresu czuwa rada programowa składająca się z przedstawicieli świata nauki, władz samorządowych i biznesu.
Od roku 2020 Kongres Open Eyes Economy odbywa się w formule hybrydowej, co oznacza, że jest organizowany stacjonarnie w Krakowie, a także online, aby każdy zainteresowany niezależnie od miejsca pobytu mógł wziąć udział w wydarzeniu.
Edycje.
OEES 2016.
Na pierwszą edycję kongresu złożyło się ok. 50 wystąpień, w których uczestniczyli prelegenci z całego świata. Byli wśród nich: prof. dr hab. Adam Daniel Rotfeld, Danuta Hübner, Anna Palacio, Premier Włodzimierz Cimoszewicz oraz przedstawiciele największych światowych firm. Dyskusja toczyła się wokół bloków tematycznych zatytułowanych: firma-idea, miasto-idea i marka-kultura. W ramach kongresu miały miejsce wydarzenia kulturalne, m.in. koncert pt. "Dziady" kompozytora i pianisty jazzowego Piotra „Pianohooligana” Orzechowskiego z kwartetem High Definition, koncert Wojciecha Waglewskiego z zespołem oraz koncert muzyki jazzowej w wykonaniu Piotra Domagały i Kwartetu Śląskiego.
OEES 2017.
Druga edycja kongresu odbyła się w dniach 14–15.11.2017. W Krakowie spotkało się 180 prelegentów z ponad 25 krajów. Byli wśród nich: Robert Biedroń, Elżbieta Bieńkowska, Jerzy Owsiak czy Günter Verheugen. Debatowano w blokach: firma-idea, marka-kultura, miasto-idea, człowiek – praca. Tym razem położono nacisk na rolę inicjatyw oddolnych, tworzących wyspy i archipelagi poglądów i idei oddziałujących na gospodarkę i kulturę. Blok człowiek – praca związany był z przyszłością rynku pracy oraz oczekiwaniami, jakie mają pracodawcy i pracownicy. Blok marka-kultura poświęcono sprawiedliwemu handlowi – udowodniono, że Fairtrade to już nie tylko znak umieszczany na produktach, ale międzynarodowy społeczny i ekonomiczny ruch zmieniający relacje między firmami, ich dostawcami i klientami. Tradycyjnie ważne miejsce w obradach zajął ład międzynarodowy. Wśród wydarzeń towarzyszących znalazły się wystawy i projekcje filmowe oraz oryginalny spektakl "Chopin bez fortepianu".
OEES 2018.
Trzecia edycja kongresu odbyła się 20–21.11.2018 r. Wzięło w niej udział niemal 200 mówców oraz 2500 uczestników. Wszystko po to, aby rozmawiać o zrównoważonym rozwoju, inspirować oraz wymieniać się wiedzą i doświadczeniami. Rozważania trzeciej edycji kongresu toczyły się wokół pięciu bloków tematycznych: firma-idea, marka – kultura, miasto-idea, człowiek – praca oraz ład międzynarodowy.
Wśród mówców Open Eyes Economy Summit 3 byli m.in.: Luca Jahier, prof. Jacqueline Cramer, prof. Shalini Randeria, prof. Jacek Purchla, Adam Bodnar, David Briggs, Jennifer Morgan, prof. Zhu Wenyi, Janina Ochojska, David Černý oraz Tomáš Sedláček.
W ramach sesji specjalnej „Mała czarna wielka sprawa” wyemitowano film o łańcuchu dostaw i produkcji kawy w Rwandzie "The Second Sunrise. Coffee and Rwanda" w reżyserii Karola Kowalskiego wyprodukowany przez Fundację GAP.
Wśród wydarzeń towarzyszących odbyły się: koncert "Mów Spokojniej – Zagajewski &amp; Pawlik", spektakl "Bursztynowe Drzewo", happening Cecylii Malik – "Artysta zmienia świat", wystawa "Przestrzeń dla sztuki. Franciszek Bunsch", wystawa fotografii "Fantazje krakowskie Ryszarda Horowitza".
OEES 2019.
Czwarta edycja Open Eyes Economy Summit odbyła się 18 i 19 listopada w Krakowie, zgromadziła w dawnej stolicy Polski ponad 3000 gości oraz 200 mówców. Część merytoryczna kongresu składała się z czterech bloków tematycznych: FIRMA-IDEA, MARKA – KULTURA, MIASTO-IDEA, ŁAD MIĘDZYNARODOWY. Rozmowy oraz wystąpienia podczas Open Eyes Economy Summit 4 dotyczyły takich tematów jak: „Świat (bez) pracy”, „FIRMA-IDEA jako fabryka wiedzy: kompetencje gospodarki cyfrowej”, „Overtourism”, „Sprawiedliwość terytorialna w relacji miasto – wieś”, „Odpowiedzialne marki kontra misselling i konsumeryzm”, „Kultura jako sposób wyjścia z kryzysu”.
Podczas czwartej odsłony Kongresu uczestnicy mieli okazję wysłuchać m.in.: Alberto Acosty, ks. Adama Bonieckiego, prof. Jerzego Bralczyka, Nancy Githaiga, Subindu Garkhel, Szymona Hołowni, Thomasa Keneally’ego, prof. dr hab. Szymona Malinowskiego, abp Grzegorza Rysia, Magdaleny Środy czy prof. Davida Throsby’ego.
W ramach sesji inspiracyjnej „Overtourism – jak poradzić sobie z klęską obfitości?” odbyła się premiera filmu dokumentalnego „Overtourism” w reżyserii Michała Materny. Na przykładzie Amsterdamu przedstawia on problemy współczesnej turystyki. Producentem jest Fundacja GAP.
Wydarzeniu po raz kolejny towarzyszył Open Eyes Festival promujący projekty artystyczne, w ramach którego można było uczestniczyć w wystawie „Wiesław Dymny. Jestem ranny człowiek. Pisarz, malarz, aktor”, a także wziąć udział w wyreżyserowanym przez Krzysztofa Maternę spektaklu pt. „Dymny” poświęconym życiu i twórczości tego krakowskiego artysty. Jedną z części OE Festivalu była również sesja specjalna „Artysta zmienia świat” z udziałem Maurycego Gomulickiego, towarzyszyła jej prezentacja wybranych prac artysty. Odbyły się również wystawa Ryszarda Otręby „Przestrzeń dla sztuki” i projekcja filmu „Klątwa obfitości” Ewy Ewart połączona ze spotkaniem z autorką oraz Alberto Acostą.
OEES 2020.
Kongres Open Eyes Economy Summit 5 został nagrodzony w dwóch konkursach: MP Power Awards, w kategorii „Kongres online” oraz Conventa Best Event Award w kategorii „Nagroda Publiczności” oraz zajął drugie miejsce w kategorii „Digital events”.
OEES 2021.
Szósta edycja Open Eyes Economy Summit odbyła się w formule hybrydowej, w dniach 16–17 listopada 2021. Uczestnicy mogli wziąć udział w wydarzeniu w Krakowie lub przed ekranami swoich komputerów, w domowym zaciszu. W 83 panelach dyskusyjnych wzięło udział 250 prelegentów, którzy rozmawiali na temat potrzeby nawiązania dialogu międzygeneracyjnego na wielu płaszczyznach.
OEES on Tour.
Poza jesienną krakowską edycją kongres ma także odsłonę całoroczną – Open Eyes Economy on tour. Jest to cykl mniejszych wydarzeń odbywających się w największych miastach Polski i wybranych innych miastach europejskich. Organizowane w ramach cyklu sesje, konferencje i seminaria są poświęcone m.in. gospodarce, ekonomii, edukacji, kulturze i problemom społecznymi, a sposób interpretacji tych zagadnień jest zakorzeniony w filozofii Open Eyes Economy.
Publikacje.
Z kongresem związane jest pismo „Open Eyes Magazine” ukazujące przedsięwzięcia i organizacje oparte na wartościach bliskich OEES. Porusza zagadnienia takie jak Fairtrade, czysta energia, gig economy czy upcykling, idea lokalności w biznesie czy zrównoważony rozwój. W ramach prac nad kongresem powstaje także seria wydawnictw książkowych – dotychczas ukazały się: "Open Eyes Book", "Open Eyes Book 2" i "Open Eyes Book 3." Zawierają one teksty teoretyczne i naukowe analizy związane z ideami i tematyką OEES.

</doc>
<doc id="4283454" url="https://pl.wikipedia.org/wiki?curid=4283454" title="III Warszawski Batalion Etapowy">
III Warszawski Batalion Etapowy

III Warszawski batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
Formowanie batalionu rozpoczęto na przełomie 1918-1919 roku. Otrzymał on nazwę okręgu generalnego, w którym powstał i kolejny numer porządkowy oznaczany cyfrą rzymską. Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji. 
W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów. 
Z końcem 1920 roku w Grodnie utworzono II Brygadę Etapową. Batalion wszedł w jej skład. W 1921 batalion stacjonował w Obozie Warownym „Grodno”.
W 1921 bataliony etapowe ochraniające granicę przekształcono w bataliony celne.

</doc>
<doc id="4283455" url="https://pl.wikipedia.org/wiki?curid=4283455" title="V Warszawski Batalion Etapowy">
V Warszawski Batalion Etapowy

V Warszawski batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
Formowanie batalionu rozpoczęto na przełomie 1918-1919 roku. Otrzymał on nazwę okręgu generalnego, w którym powstał i kolejny numer porządkowy oznaczany cyfrą rzymską. Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji.
Rozkazem nr 10 000 mob. z 19 lipca 1920 Minister Spraw Wojskowych przemianował 3/I Batalion Wartowniczy na V Warszawski batalion etapowy.
W tym samym miesiącu 3/I batalion wartowniczy budował pozycje obronne wokół Lwowa, a 31 lipca został przekazany do pełnienia służby wartowniczej w Kowlu. 2 sierpnia zlikwidowano Dowództwo Powiatu Etapowego Kowel, a batalion wycofał się do Dorohuska nad Bugiem, do dyspozycji DOE Chełm.
We wrześniu 1920 batalion znajdował się w strukturze 3 Armii, stacjonował w Lublinie, liczył 6 oficerów oraz 334 podoficerów i szeregowców.

</doc>
<doc id="4283456" url="https://pl.wikipedia.org/wiki?curid=4283456" title="VII Warszawski Batalion Etapowy">
VII Warszawski Batalion Etapowy

VII Warszawski batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
Formowanie batalionu rozpoczęto na przełomie 1918-1919 roku. Otrzymał on nazwę okręgu generalnego, w którym powstał i kolejny numer porządkowy oznaczany cyfrą rzymską. 
Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji. W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów. 
W 1921 bataliony etapowe ochraniające granicę przekształcono w bataliony celne.

</doc>
<doc id="4283457" url="https://pl.wikipedia.org/wiki?curid=4283457" title="I Kielecki Batalion Etapowy">
I Kielecki Batalion Etapowy

I Kielecki batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej i granicy polsko-litewskiej.
Formowanie i zmiany organizacyjne.
I Kielecki batalion etapowy sformowany został w marcu 1919. Otrzymał on nazwę okręgu generalnego, w którym powstał i kolejny numer porządkowy oznaczany cyfrą rzymską. Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji. 
Wiosną 1920 batalion podlegał Okręgowi Etapowemu „Mińsk”. We wrześniu batalion wchodził w skład IVa Brygady Etapowej. Stacjonował we Włodawie przy Dowództwie Powiatu Etapowego Włodawa. Stan baonu wynosił wówczas 9 oficerów i 607 szeregowców. W październiku 1920 zreorganizowano brygady etapowe 4 Armii. Batalion wszedł w podporządkowanie dowódcy IVc Brygady Etapowej. 4 listopada część żołnierzy I Kieleckiego batalionu etapowego przydzielona została jako wsparcie do IV Kieleckiego batalionu etapowego, w celu obsadzenia Nowogródka. Stan batalionu w tym czasie wynosił 539 szeregowych, w tym 117 ochotników. 
W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów.
31 sierpnia 1921 I Kielecki batalion etapowy został rozformowany. Bataliony etapowe ochraniające granicę przekształcono w bataliony celne.
Służba kordonowa.
W maju 1919 batalion przydzielony został do dyspozycji Dowództwa Okręgu Etapowego „Wilno”. Już w sierpniu brał udział w walkach z Litwinami pod Mejszagołą oraz zabezpieczał Stację Zborną Jeńców w Krzywiczach. W połowie grudnia ochraniał linię kolejową Landwarów-Jewie-Wilno. W styczniu 1920 przydzielony został do Grupy Operacyjnej gen. Józefa Lasockiego. Stacjonował wtedy w Nowych Święcianach. Pod koniec kwietnia wszedł w podporządkowanie Dowództwa Okręgu Etapowego „Mińsk”, a kompanie przydzielone zostały do Dowództw Powiatów Etapowych: „Ihumeń” i „Borysów”. Od 27 maja jedną kompanią batalion zabezpieczał linię kolejową Mińsk-Baranowicze. W czerwcu pełnił służbę wartowniczą w Mińsku, ochraniał linię kolejową Mińsk-Borysów oraz obsadzał Stację Etapową „Okołów”. 9 lipca batalion został ewakuowany przez Baranowicze, Słonim do Derewnoje. Od 18 lipca ochraniał mosty na Niemnie, a po ich zerwaniu skierowany został do grupy gen. Jędrzejewskiego. 23 lipca, we współdziałaniu z XXXIV Brygadą Piechoty, walczył w rejonie Wołpy. 24 lipca został skierowany do Siedlec, do dyspozycji Dowództwa Okręgu Etapowego 4 Armii. Od 15 sierpnia w Dęblinie pełnił służbę wartowniczą. We wrześniu podlegał Dowództwu Powiatu Etapowego „Włodawa” i ochraniał linie kolejowe oraz wystawiał obsadę Stacji Etapowej w Parczewie. Od 8 października stacjonował w Wołkowysku. Od 15 października podlegał IVc Brygadzie Etapowej. 17 października przybył do Bytynia i obsadził linię kolejową Baranowicze-Domanowo. 20 października dyslokowany został do Obszaru Warownego „Brześć Litewski”. W styczniu 1921 był w dyspozycji DOE 4 Armii, a kompanie stacjonowały w Baranowiczach, Słonimiu, Stołpcach. 14 marca 1921 batalion otrzymał zadanie przejąć służbę garnizonową w Baranowiczach. 

</doc>
<doc id="4283458" url="https://pl.wikipedia.org/wiki?curid=4283458" title="LKS Gołuchów">
LKS Gołuchów



</doc>
<doc id="4283459" url="https://pl.wikipedia.org/wiki?curid=4283459" title="II Krakowski Batalion Etapowy">
II Krakowski Batalion Etapowy

II Krakowski batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
Formowanie batalionu rozpoczęto na przełomie 1918-1919 roku. Otrzymał on nazwę okręgu generalnego, w którym powstał i kolejny numer porządkowy oznaczany cyfrą rzymską. Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji. 
Wiosną 1920 batalion podlegał Dowództwu Okręgu Etapowego „Mołodeczno”.
W lipcu 1920 batalion pełnił służbę garnizonową w Białymstoku. Po jego opuszczeniu, będąc w podporzadkowaniu 10 Dywizji Piechoty gen. Lucjana Żeligowskiego, walczył przez kilka dni w obronie linii Narwi i poniósł duże straty. 29 lipca liczył w stanie bojowym 6 oficerów i 320 podoficerów i szeregowców.
W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów.
W 1921 bataliony etapowe ochraniające granicę przekształcono w bataliony celne. II Krakowski batalion etapowy wspólnie z IV Krakowskim batalionem etapowym utworzyły 31 Batalion Celny.

</doc>
<doc id="4283460" url="https://pl.wikipedia.org/wiki?curid=4283460" title="III Krakowski Batalion Etapowy">
III Krakowski Batalion Etapowy

III Krakowski batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
Formowanie batalionu rozpoczęto na przełomie 1918-1919 roku. Otrzymał on nazwę okręgu generalnego, w którym powstał i kolejny numer porządkowy oznaczany cyfrą rzymską. Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji.
Wiosną 1920 batalion podlegał Dowództwu Okręgu Etapowego „Wilno”. W czerwcu 1920 batalion liczył 20 oficerów, 777 podoficerów i szeregowców.
W lipcu batalion pełnił służbę garnizonową w Białymstoku. Po jego opuszczeniu, będąc w podporzadkowaniu 10 Dywizji Piechoty gen. Lucjana Żeligowskiego, walczył przez kilka dni w obronie linii Narwi i poniósł duże straty. 29 lipca liczył w stanie bojowym 8 oficerów i 230 podoficerów i szeregowców.
W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów.
W 1921 bataliony etapowe ochraniające granicę przekształcono w bataliony celne. III Krakowski batalion etapowy wspólnie z V Krakowskim batalionem etapowym utworzyły 27 batalion celny.
Służba etapowa.
W marcu 1921 batalion obsadzał pododcinek kordonowy Pohost od Łużek [wł.] do Porobrodzia [wł.].
W maju nastąpiło przesuniecie kordonu na linię graniczna. Batalion ochraniał odcinek od Wiat do Masurina (granica DOK Wilejka).
Z chwilą powstania 27 batalionu celnego, objął on dotychczasowe odcinki III i V Krakowskich batalionów etapowych i częściowo odcinek I Lubelskiego batalionu etapowego.

</doc>
<doc id="4283461" url="https://pl.wikipedia.org/wiki?curid=4283461" title="V Krakowski Batalion Etapowy">
V Krakowski Batalion Etapowy

V Krakowski batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
Formowanie batalionu rozpoczęto na przełomie 1918-1919 roku. Rozkazem nr 10 000 mob. z 19 lipca 1920 Minister Spraw Wojskowych przemianował 1/V batalion wartowniczy Krakowski na V Krakowski batalion etapowy. Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji. 
10 września batalion przebywał na koncentracji wojsk etapowych 6 Armii w Winnikach. Liczył wtedy w stanie żywionych 7 oficerów oraz 222 podoficerów i szeregowców, w stanie bojowym zaś 8 oficerów oraz 224 podoficerów i szeregowców(?).
W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów. 
W 1921 bataliony etapowe ochraniające granicę przekształcono w bataliony celne. V Krakowski batalion etapowy wspólnie z III Krakowskim batalionem etapowym utworzyły 27 batalion celny.
Służba etapowa.
Celem zwolnienia wojsk liniowych ze służby kordonowej i szczelniejszego zamknięcia granicy państwa, w marcu 1921 Ministerstwo Spraw Wojskowych zarządziło obsadzenie Kordonu Naczelnego Dowództwa WP przez Bataliony Etapowe. V Kbe przejął od I/50 pp odcinek granicy od m. Ożenin do Ostaszewki. Dowództwo rozmieściło się w m. Butryn. W kwietniu 1921 uległa zmianie granica kordonowa. Batalion pozostał na swoich stanowiskach.
Z chwilą powstania 27 batalionu celnego objął on dotychczasowe odcinki III i V Krakowskich batalionów etapowych i częściowo odcinek I Lubelskiego batalionu etapowego.

</doc>
<doc id="4283462" url="https://pl.wikipedia.org/wiki?curid=4283462" title="I Lubelski Batalion Etapowy">
I Lubelski Batalion Etapowy

I Lubelski batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
Formowanie batalionu rozpoczęto na przełomie 1918-1919 roku. Otrzymał on nazwę okręgu generalnego, w którym powstał i kolejny numer porządkowy oznaczany cyfrą rzymską. 
Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji. W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów. 
W 1921 bataliony etapowe ochraniające granicę przekształcono w bataliony celne.
Służba etapowa.
Z chwilą powstania 27 batalionu celnego, objął on dotychczasowe odcinki III i V Krakowskich batalionów etapowych i częściowo odcinek I Lubelskiego batalionu etapowego.

</doc>
<doc id="4283463" url="https://pl.wikipedia.org/wiki?curid=4283463" title="II Lubelski Batalion Etapowy">
II Lubelski Batalion Etapowy

II Lubelski batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
Formowanie batalionu rozpoczęto na przełomie 1918-1919 roku. Otrzymał on nazwę okręgu generalnego, w którym powstał i kolejny numer porządkowy oznaczany cyfrą rzymską. 
Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji. W czerwcu 1920 batalion liczył 5 oficerów, 324 podoficerów i szeregowców.
We wrześniu 1920 batalion znajdował się w strukturze 3 Armii, stacjonował w Hrubieszowie, liczył 6 oficerów oraz 305 podoficerów i szeregowców.
W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów. 
W 1921 bataliony etapowe ochraniające granicę przekształcono w bataliony celne.
II Lubelski batalion etapowy wspólnie z VI Lwowskim batalionem etapowym utworzyły 26 batalion celny.
Służba etapowa.
Celem zwolnienia wojsk liniowych ze służby kordonowej i szczelniejszego zamknięcia granicy państwa, w marcu 1921 Ministerstwo Spraw Wojskowych zarządziło obsadzenie Kordonu Naczelnego Dowództwa WP przez Bataliony Etapowe. II Lbe przejął od III/44 pp odcinek granicy od m. Chmielewka do Woronówki. Dowództwo rozmieściło się w m. Ludwipol.

</doc>
<doc id="4283464" url="https://pl.wikipedia.org/wiki?curid=4283464" title="III Lubelski Batalion Etapowy">
III Lubelski Batalion Etapowy

III Lubelski batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
Formowanie pododdziałów etapowych rozpoczęto na przełomie 1918-1919 roku. 
W myśl rozkazu Naczelnego Dowództwa WP L24550/IV, rozkazem oficerskim nr 1 z 19 sierpnia 1919, z wszystkich formacji etapowych podległych DOE „Lwów“, sformowano 6 batalionów etapowych. 1 batalion etapowy (III Lubelski be) uzupełniono z kadry wartowniczej przy batalionie zapasowym 23 pułku piechoty. W jego skład weszły wszystkie formacje etapowe w powiatach: Brody, Radziechów, Kamionka Strumiłowa i Złoczów. Były to kompanie etapowe:5.,14.,20.,25.,35.,36.,40. i 41. Z nich utworzono etatowe 4 kompanie etapowe batalionu. Dowódcą batalionu został kpt. Władysław Pieniążek, a mp dowództwa batalionu stał się Złoczów.
Otrzymał on nazwę okręgu generalnego i kolejny numer porządkowy oznaczany cyfrą rzymską.
W myśl rozkazu NDWP nr 2900/IV z 30 stycznia 1920 I batalion etapowy stacjonujący w Złoczowie otrzymał nazwę III Lubelski batalion etapowy.
Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji. 16 lipca 1920 batalion posiadał 700 żołnierzy i 3 cekaemy.
10 września batalion przebywał na koncentracji wojsk etapowych 6 Armii w Winnikach. Liczył wtedy w stanie żywionych 3 oficerów oraz 161 podoficerów i szeregowców, w stanie bojowym zaś 7 (?) oficerów oraz 113 podoficerów i szeregowców.
W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów. 
W 1921 bataliony etapowe ochraniające granicę przekształcono w bataliony celne. VII Lubelski batalion etapowy wspólnie z III Lubelskim batalionem etapowym utworzyły 22 batalion celny.

</doc>
<doc id="4283466" url="https://pl.wikipedia.org/wiki?curid=4283466" title="V Lubelski Batalion Etapowy">
V Lubelski Batalion Etapowy

V Lubelski batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-radzieckiej.
Formowanie i zmiany organizacyjne.
Formowanie batalionu rozpoczęto na przełomie 1918–1919 roku. Otrzymał on nazwę okręgu generalnego, w którym powstał i kolejny numer porządkowy oznaczany cyfrą rzymską. Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji. 
We wrześniu batalion wchodził w skład IVb Brygady Etapowej. Stacjonował we Brześciu Litewskim, stanowiąc tymczasową załogę Obozu Warownego Brześć. Stan baonu wynosił wówczas 5 oficerów i 408 szeregowców. W październiku 1920 zreorganizowano brygady etapowe 4 Armii. Batalion wszedł w podporządkowanie dowódcy IVa Brygady Etapowej.
W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów.
W 1921 bataliony etapowe ochraniające granicę przekształcono w bataliony celne.

</doc>
<doc id="4283467" url="https://pl.wikipedia.org/wiki?curid=4283467" title="Hanna Kalinina">
Hanna Kalinina

Hanna Kalinina (ukr. Ганна Георгіївна Калініна, ur. 1 maja 1979 w Kijowie) – ukraińska żeglarka sportowa, srebrna medalistka olimpijska z Aten.
Zawody w 2004 były jej jedynymi igrzyskami olimpijskimi. Zajęła drugie miejsce w klasie Yngling. Załogę jachtu tworzyły również Switłana Matewuszewa i Rusłana Taran. 

</doc>
<doc id="4283469" url="https://pl.wikipedia.org/wiki?curid=4283469" title="VI Lubelski Batalion Etapowy">
VI Lubelski Batalion Etapowy

VI Lubelski batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
Formowanie batalionu rozpoczęto na przełomie 1918-1919 roku. Otrzymał on nazwę okręgu generalnego, w którym powstał i kolejny numer porządkowy oznaczany cyfrą rzymską. Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji. W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów. 
We wrześniu 1920 batalion znajdował się w strukturze 3 Armii, stacjonował w Dorohusku i Rudce, liczył 7 oficerów oraz 346 podoficerów i szeregowców.
W 1921 bataliony etapowe ochraniające granicę przekształcono w bataliony celne.
Służba etapowa.
Celem zwolnienia wojsk liniowych ze służby kordonowej i szczelniejszego zamknięcia granicy państwa, w marcu 1921 Ministerstwo Spraw Wojskowych zarządziło obsadzenie Kordonu Naczelnego Dowództwa WP przez Bataliony Etapowe. II Lbe przejął stanowiska od II/43 pp i stanowił obsadę miejscowości Korzec.
Obsada personalna.
8 lipca 1920 roku zostali przeniesieni do baonu niżej wymienieni oficerowie:

</doc>
<doc id="4283470" url="https://pl.wikipedia.org/wiki?curid=4283470" title="VII Lubelski Batalion Etapowy">
VII Lubelski Batalion Etapowy

VII Lubelski batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
Formowanie batalionu rozpoczęto na przełomie 1918-1919 roku. Rozkazem nr 10 000 mob. z 19 lipca 1920 Minister Spraw Wojskowych przemianował 6/II batalion wartowniczy Lubelski na VII Lubelski batalion etapowy.
Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji. W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów. 
W 1921 bataliony etapowe ochraniające granicę przekształcono w bataliony celne. VII Lubelski batalion etapowy wspólnie z III Lubelskim batalionem etapowym utworzyły 22 batalion celny.

</doc>
<doc id="4283471" url="https://pl.wikipedia.org/wiki?curid=4283471" title="I Lwowski Batalion Etapowy">
I Lwowski Batalion Etapowy

I Lwowski batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
Formowanie pododdziałów etapowych rozpoczęto na przełomie 1918-1919 roku.
W myśl rozkazu Naczelnego Dowództwa WP L24550/IV, rozkazem oficerskim nr 1 z 19 sierpnia 1919, z wszystkich formacji etapowych podległych DOE „Lwów“, sformowano 6 batalionów etapowych. 
4 batalion etapowy (I Lwowski be) uzupełniono z kadry wartowniczej przy batalionie zapasowym 40 pułku piechoty. W jego skład weszły wszystkie formacje etapowe w powiatach: Czortków, Husatyn, Buczacz i Borszczów. Były to kompanie etapowe:8.,15.,19.,24. (1 pluton), 48. (1 pluton), 51.,53.,54.,58.,59. Z nich utworzono etatowe 4 kompanie etapowe batalionu. Dowódcą batalionu został por. Eugeniusz Steyer, a mp dowództwa batalionu stał się Czortków.
Otrzymał on nazwę okręgu generalnego, w którym powstał i kolejny numer porządkowy oznaczany cyfrą rzymską.
W myśl rozkazu NDWP nr 2900/IV z 30 stycznia 1920 IV batalion etapowy stacjonujący w Bazalii otrzymał nazwę I Lwowski batalion etapowy.
Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji. 
W pierwszej połowie sierpnia batalion walczyły w szeregach 12 Dywizji Piechoty.
10 września batalion przebywał na koncentracji wojsk etapowych 6 Armii w Winnikach. Liczył wtedy w stanie żywionych 9 oficerów oraz 275 podoficerów i szeregowców, w stanie bojowym zaś 6 oficerów oraz 218 podoficerów i szeregowców.
W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów. 
W 1921 bataliony etapowe ochraniające granicę przekształcono w bataliony celne.
I Lwowski batalion etapowy wspólnie z VI Lwowskim batalionem etapowym utworzyły 25 batalion celny.
Żołnierze batalionu.
Dowódcy batalionu
oficer batalionu 

</doc>
<doc id="4283473" url="https://pl.wikipedia.org/wiki?curid=4283473" title="II Lwowski Batalion Etapowy">
II Lwowski Batalion Etapowy

II Lwowski batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
Formowanie pododdziałów etapowych rozpoczęto na przełomie 1918-1919 roku.
W myśl rozkazu Naczelnego Dowództwa WP L24550/IV, rozkazem oficerskim nr 1 z 19 sierpnia 1919, z wszystkich formacji etapowych podległych DOE „Lwów“, sformowano 6 batalionów etapowych. 5 batalion etapowy (II Lwowski be) uzupełniono z kadry wartowniczej przy batalionie zapasowym 40 pułku piechoty. W jego skład weszły wszystkie formacje etapowe w powiatach: Horodenka, Zaleszczyki i Śniatyn. Były to kompanie etapowe:2.(1 pluton),3.,11.,18.,22.,26.,27.,28.,29.,55. Z nich utworzono etatowe 4 kompanie etapowe batalionu. Dowódcą batalionu został por. Stanisław Rarogiewicz, a mp dowództwa batalionu stały się Zaleszczyki.
Otrzymał on nazwę okręgu generalnego, w którym powstał i kolejny numer porządkowy oznaczany cyfrą rzymską.
W myśl rozkazu NDWP nr 2900/IV z 30 stycznia 1920 5 batalion etapowy stacjonujący w Zaleszczyki otrzymał nazwę II Lwowski batalion etapowy.
Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji. 
10 września 1920 batalion przebywał na koncentracji wojsk etapowych 6 Armii w Winnikach. Liczył wtedy w stanie żywionych 4 oficerów oraz 84 podoficerów i szeregowców, w stanie bojowym zaś 7 oficerów oraz 221 podoficerów i szeregowców(sic!).
W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów. 
W 1921 bataliony etapowe ochraniające granicę przekształcono w bataliony celne.
II Lwowski batalion etapowy wspólnie z VI Lwowskim batalionem etapowym utworzyły 24 batalion celny.

</doc>
<doc id="4283474" url="https://pl.wikipedia.org/wiki?curid=4283474" title="III Lwowski Batalion Etapowy">
III Lwowski Batalion Etapowy

III Lwowski batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
Formowanie formacji etapowych rozpoczęto na przełomie 1918-1919 roku.
W myśl rozkazu Naczelnego Dowództwa WP L24550/IV, rozkazem oficerskim nr 1 z 19 sierpnia 1919, z wszystkich formacji etapowych podległych DOE „Lwów“, sformowano 6 batalionów etapowych. 6 batalion etapowy (III Lwowski) uzupełniono z kadry wartowniczej przy batalionie zapasowym 40 pułku piechoty. W jego skład weszły wszystkie formacje etapowe w powiatach: Kołomyja, Pesyniżyn, Kossów. Były to kompanie etapowe:2.,10.,18.,27.,48.,49.,56. Z nich utworzono etatowe 4 kompanie etapowe batalionu. Dowódcą batalionu został por. Julian Drumer, a mp dowództwa batalionu stał się Kołomyja.
Otrzymał on nazwę okręgu generalnego, w którym powstał i kolejny numer porządkowy oznaczany cyfrą rzymską.
W myśl rozkazu NDWP nr 2900/IV z 30 stycznia 1920 VI batalion etapowy stacjonujący w Kołomyi otrzymał nazwę III Lwowski batalion etapowy.
Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji. 16 lipca 1920 batalion posiadał 600 żołnierzy i 4 cekaemy.
10 września batalion przebywał na koncentracji wojsk etapowych 6 Armii w Winnikach. Liczył wtedy w stanie żywionych 7 oficerów oraz 193 podoficerów i szeregowców, w stanie bojowym zaś 7 oficerów oraz 123 podoficerów i szeregowców.
W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów. 
W 1921 bataliony etapowe ochraniające granicę przekształcono w bataliony celne.
I Lwowski batalion etapowy wspólnie z III Lwowskim batalionem etapowym utworzyły 24 batalion celny.

</doc>
<doc id="4283475" url="https://pl.wikipedia.org/wiki?curid=4283475" title="V Lwowski Batalion Etapowy">
V Lwowski Batalion Etapowy

V Lwowski batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
Formowanie batalionu rozpoczęto na przełomie 1918-1919 roku. Otrzymał on nazwę okręgu generalnego, w którym powstał i kolejny numer porządkowy oznaczany cyfrą rzymską. Batalion powstał z I Pomorskiego batalionu etapowego. W myśl rozkazu NDWP nr 2900/IV z 30 stycznia 1920 VII batalion etapowy stacjonujący w Wiśniowcu otrzymał nazwę V Lwowski batalion etapowy. Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji. 
We wrześniu 1920 batalion znajdował się w strukturze 3 Armii, stacjonował w Sawinie, liczył 4 oficerów oraz 423 podoficerów i szeregowców.
W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów. W 1921 bataliony etapowe ochraniające granicę przekształcono w bataliony celne.
Służba etapowa.
31 lipca 1920 batalion otrzymał zadanie wejść w skład grupy kpt. Zajchowskiego z miejscem postoju w Kamieniu Koszyrskim.
Celem zwolnienia wojsk liniowych ze służby kordonowej i szczelniejszego zamknięcia granicy państwa, w marcu 1921 Ministerstwo Spraw Wojskowych zarządziło obsadzenie Kordonu Naczelnego Dowództwa WP przez Bataliony Etapowe. V Lwbe przejął odcinek granicy od m. Karpiłówka do Stolina. Dowództwo rozmieściło się w m. Oziery. Z końcem miesiąca Dowództwo Wołyńskiej Inspekcji Etapowej sprecyzowało zadanie i nakazało batalionowi obsadzić granicę od Klesowa do Stolina. W kwietniu 1921 uległa zmianie granica kordonowa. Batalion przesunął się w kierunku wschodnim na linię Oznamicze–Bleżowo. Dowództwo batalionu miało przemieścić się do Bierezowa lub Glinnoje.

</doc>
<doc id="4283476" url="https://pl.wikipedia.org/wiki?curid=4283476" title="VI Lwowski Batalion Etapowy">
VI Lwowski Batalion Etapowy

VI Lwowski batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
Formowanie batalionu rozpoczęto na przełomie 1918-1919 roku. Otrzymał on nazwę okręgu generalnego, w którym powstał i kolejny numer porządkowy oznaczany cyfrą rzymską.
Batalion powstał z II Pomorskiego batalionu etapowego.
W myśl rozkazu NDWP nr 2900/IV z 30 stycznia 1920 VIII batalion etapowy stacjonujący w Kamieńcu Podolskim otrzymał nazwę VI Lwowski batalion etapowy.
Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji. 16 lipca 1920 batalion posiadał 538 żołnierzy i 3 cekaemy.
10 września batalion przebywał na koncentracji wojsk etapowych 6 Armii w Winnikach. Liczył wtedy w stanie żywionych 4 oficerów oraz 139 podoficerów i szeregowców, w stanie bojowym zaś 7 (?) oficerów oraz 132 podoficerów i szeregowców.
W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów. 
W 1921 bataliony etapowe ochraniające granicę przekształcono w bataliony celne.
I Lwowski batalion etapowy wspólnie z VI Lwowskim batalionem etapowym utworzyły 25 batalion celny.
Służba etapowa.
Celem zwolnienia wojsk liniowych ze służby kordonowej i szczelniejszego zamknięcia granicy państwa, w marcu 1921 Ministerstwo Spraw Wojskowych zarządziło obsadzenie Kordonu Naczelnego Dowództwa WP przez Bataliony Etapowe. VI Lwbe przejął 18 kilometrowy odcinek granicy od m. Rypcza do Antonowic. Dowództwo rozmieściło się w Tylawce (ew. Uhorsk). Zluzowany batalion graniczny stał się częścią VI Lwbe i rozwinął się linii Antonowce−Buszcza.
W kwietniu 1921 uległa zmianie granica kordonowa. Batalion przesunął się na linię Kuty–Temnogajca. Dowództwo batalionu miało przemieścić się do Ugorska lub innej miejscowości wg uznania dowódcy batalionu.
Z początkiem maja granicę kordonu przesunięto na linię graniczną. VI Lwowski batalion etapowy wzmocniony został żołnierzami zlikwidowanego batalionu granicznego...

</doc>
<doc id="4283479" url="https://pl.wikipedia.org/wiki?curid=4283479" title="II Łódzki Batalion Etapowy">
II Łódzki Batalion Etapowy

II Łódzki batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
Formowanie batalionu rozpoczęto na przełomie 1918-1919 roku. Otrzymał on nazwę okręgu generalnego, w którym powstał i kolejny numer porządkowy oznaczany cyfrą rzymską. 
Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji. W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów. 
W 1921 bataliony etapowe ochraniające granicę przekształcono w bataliony celne. II Łódzki batalion etapowy wcielony został częściowo do IV Łódzkiego batalionu etapowego.
10 września batalion przebywał na koncentracji wojsk etapowych 6 Armii w Winnikach. Liczył wtedy w stanie żywionych 8 oficerów oraz 128 podoficerów i szeregowców, w stanie bojowym zaś 9 (sic!) oficerów oraz 114 podoficerów i szeregowców.

</doc>
<doc id="4283480" url="https://pl.wikipedia.org/wiki?curid=4283480" title="III Łódzki Batalion Etapowy">
III Łódzki Batalion Etapowy

III Łódzki batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
Formowanie pododdziałów etapowych rozpoczęto na przełomie 1918-1919 roku.
W myśl rozkazu Naczelnego Dowództwa WP L24550/IV, rozkazem oficerskim nr 1 z 19 sierpnia 1919, z wszystkich formacji etapowych podległych DOE „Lwów“, sformowano 6 batalionów etapowych. 2 batalion etapowy (III Łódzki be) uzupełniono z kadry wartowniczej przy batalionie zapasowym 26 pułku piechoty. W jego skład weszły wszystkie formacje etapowe w powiatach: Brzeżany, Zborów i Podhajce. Były to kompanie etapowe:4.,1.,6.,9.,16.,21.,50.,52. Z nich utworzono etatowe 4 kompanie etapowe batalionu. Dowódcą batalionu został por. Andrzej Błażejowski, a mp dowództwa batalionu stał się Zborów.
Otrzymał on nazwę okręgu generalnego, w którym powstał i kolejny numer porządkowy oznaczany cyfrą rzymską.
W myśl rozkazu NDWP nr 2900/IV z 30 stycznia 1920 II batalion etapowy stacjonujący w Brzeżanach otrzymał nazwę III Łódzki batalion etapowy.
Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji. 
10 września batalion przebywał na koncentracji wojsk etapowych 6 Armii w Winnikach. Liczył wtedy w stanie żywionych 4 oficerów oraz 199 podoficerów i szeregowców, w stanie bojowym zaś 5 (?) oficerów oraz 135 podoficerów i szeregowców.
W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów. 
W 1921 bataliony etapowe ochraniające granicę przekształcono w bataliony celne.

</doc>
<doc id="4283481" url="https://pl.wikipedia.org/wiki?curid=4283481" title="V Łódzki Batalion Etapowy">
V Łódzki Batalion Etapowy

V Łódzki batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
Formowanie batalionu rozpoczęto na przełomie 1918-1919 roku. Rozkazem nr 10 000 mob. z 19 lipca 1920 Minister Spraw Wojskowych przemianował 5/IV (V) batalion wartowniczy Łódzki na V Łódzki batalion etapowy.
Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji. Wiosną 1920 batalion podlegał Okręgowi Etapowemu „Wilno”. 
We wrześniu 1920 batalion znajdował się w strukturze 3 Armii, stacjonował w Rejowcu, liczył 7 oficerów oraz 306 podoficerów i szeregowców.
W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów. W 1921 bataliony etapowe ochraniające granicę przekształcono w bataliony celne.
Służba etapowa.
Celem zwolnienia wojsk liniowych ze służby kordonowej i szczelniejszego zamknięcia granicy państwa, w marcu 1921 Ministerstwo Spraw Wojskowych zarządziło obsadzenie Kordonu Naczelnego Dowództwa WP przez Bataliony Etapowe. Batalion przejął od I/36 pp odcinek granicy od m. Buszcza do Ożenina. Dowództwo rozmieściło się w Mizoczu. W kwietniu 1921 uległa zmianie granica kordonowa. Batalion pozostał na swoich stanowiskach.

</doc>
<doc id="4283483" url="https://pl.wikipedia.org/wiki?curid=4283483" title="VI Łódzki Batalion Etapowy">
VI Łódzki Batalion Etapowy

VI Łódzki batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
Formowanie batalionu rozpoczęto na przełomie 1918-1919 roku. Otrzymał on nazwę okręgu generalnego, w którym powstał i kolejny numer porządkowy oznaczany cyfrą rzymską. Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji. 
W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów. W 1921 bataliony etapowe ochraniające granicę przekształcono w bataliony celne.

</doc>
<doc id="4283484" url="https://pl.wikipedia.org/wiki?curid=4283484" title="III Poznański Batalion Etapowy">
III Poznański Batalion Etapowy

III Poznański batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej i polsko-pruskiej.
Formowanie i zmiany organizacyjne.
Formowanie batalionu rozpoczęto na przełomie 1918-1919 roku. Otrzymał on nazwę okręgu generalnego, w którym powstał i kolejny numer porządkowy oznaczany cyfrą rzymską. 
Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji. 
W pierwszej połowie sierpnia 1920 batalion wzmocnił obronę 7 Dywizji Piechoty nad Bugiem i odsadził przyczółek mostowy w Dorohusku.
We wrześniu 1920 batalion znajdował się w strukturze 3 Armii, stacjonował w Chełmie, posiadał 1 oficera oraz 136 podoficerów i szeregowców.
W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów. Z końcem 1920 roku w Grodnie utworzono II Brygadę Etapową. Batalion wszedł w jej skład. 
W 1921 bataliony etapowe ochraniające granicę przekształcono w bataliony celne.
Służba etapowa.
31 lipca 1920 batalion otrzymał zadanie ochraniać linie kolejowe: Kowel–Hełm i Kowel–Kamieneic Koszyrski.

</doc>
<doc id="4283487" url="https://pl.wikipedia.org/wiki?curid=4283487" title="IV Poznański Batalion Etapowy">
IV Poznański Batalion Etapowy

IV Poznański batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
Batalion sformowano w Poznaniu w marcu 1920. Otrzymał on nazwę okręgu generalnego, w którym powstał i kolejny numer porządkowy oznaczany cyfrą rzymską. Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji.
W pierwszej połowie sierpnia 1920 batalion wzmocnił obronę 7 Dywizji Piechoty nad Bugiem i dozorował linię Bugu między Dorohuskiem i Uhruskiem.
W październiku 1920 zreorganizowano brygady etapowe 4 Armii. Batalion wszedł w podporządkowanie dowódcy IVc Brygady Etapowej.
W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów.
W 1921 bataliony etapowe ochraniające granicę przekształcono w bataliony celne.
Służba etapowa.
15 kwietnia 1920 IV Poznański batalion etapowy został skierowany do dyspozycji kwatermistrza 2 Armii. W rejonie Zwiahla ochraniał magazyny, urządzenia i przejazdy mostowe oraz linię kolejową Zwiahl-Szepetówka. W maju 1920 przeszedł w podporządkowanie dowództwa 3 Armii w Kijowie. W dniach 6-20 czerwca cofał się spod Kijowa przez Korosteń i Sarny. W tych ostatnich pełnił służbę garnizonową. Od 25 czerwca był w składzie DOE „Korosteń" i pełnił służbę wartowniczą w Powursku, Wielicku, Hołubach, Bruchowiczach i Mielnicy. Od 22 lipca podlegał DPE „Kowel" i ochraniał linię kolejową od Stachocka do Czartoryska. 31 lipca 1920 batalion otrzymał zadanie ochraniać linie kolejowe: Kowel–Powursk i Kowel–Rożyszcze. 26 września przeszedł do Prużan i podlegał DOK „Baranowicze". Od 2 grudnia w Kłecku, a kompanie w Iwieńcu, Sieniawce, Nieświeżu i Stołpcach. 3 grudnia został przesunięty do Baranowicz. W lutym 1921 batalion liczył tylko 322 żołnierzy. 14 marca 1921 batalion stacjonował w Stołpcach. W maju ochraniał Stację Kontrolną „Stołpce" i odcinek kordonu od Niemna do Liwja. Jedną kompanią ochraniał także Stację Przekazywania Jeńców i Uchodźców w Kołosowie.
W lipcu do dyspozycji batalion przydzielono do dyspozycji dowódcy odcinka kordonowego „Grodno". 1 sierpnia po przyjeździe batalionu ze Stołpc do Augustowa, ze względu na brak możliwości zakwaterowania, dowództwo rozlokowano w Augustowie, kompanie zakwaterowano we wsiach: Reszki, Pomian i Grabowo. W ostatnich dniach sierpnia dowództwo i kompanie zostały przesunięte do garnizonu suwalskiego.

</doc>
<doc id="4283488" url="https://pl.wikipedia.org/wiki?curid=4283488" title="V Poznański Batalion Etapowy">
V Poznański Batalion Etapowy

V Poznałski batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
Formowanie batalionu rozpoczęto na przełomie 1918-1919 roku. Rozkazem nr 10 000 mob. z 19 lipca 1920 Minister Spraw Wojskowych przemianował 1/VII batalion wartowniczy Poznański na V Poznański batalion etapowy.
Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji
10 września batalion przebywał na koncentracji wojsk etapowych 6 Armii w Winnikach. Liczył wtedy w stanie żywionych 6 oficerów oraz 156 podoficerów i szeregowców, w stanie bojowym zaś 6 oficerów oraz 160 podoficerów i szeregowców(?).
W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów. 
W czerwcu 1921 w batalionie pełnili służbę między innymi: ppor. piech. Wiktor Kociałkowski z 68 pp, ppor. piech. Jan Antoni Sierosławski z 68 pp i ppor. lek. dr Mojżesz Rabach z Kompanii Zapasowej Sanitarnej Nr 7.
W 1921 bataliony etapowe ochraniające granicę przekształcono w bataliony celne.

</doc>
<doc id="4283490" url="https://pl.wikipedia.org/wiki?curid=4283490" title="I Litewsko-białoruski Batalion Etapowy">
I Litewsko-białoruski Batalion Etapowy

I Litewsko-białoruski batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
W maju 1919 został utworzony Litewsko-Białoruski batalion straży kolejowej, który 30 stycznia 1920 został przemianowany na I Litewsko-Białoruski batalion etapowy. 15 lipca, 15 sierpnia i 15 września 1919 roku „baon straży kolejowej” był wykazywany w Ordre de Bataille Frontu Litewsko-Białoruskiego. Oddział został podporządkowany Dowództwu Okręgu Etapowego „Wilno”. Do lipca 1920 kompanie batalionu stacjonowały w Wornianach. Od września batalion podlegał I Brygadzie Etapowej. W lutym 1921 podlegał Dowództwu Powiatu Etapowego „Troki". Pod koniec lutego przeszedł w rejon Wornian, do rejonu Dowództwa Powiatu Etapowego „Nowa Wilejka" i zabezpieczał południowo-zachodni terenu powiatu na linii Wilno-Bieniakonie, ochraniał Komendę Placu w Jaszunach i Stację Kontrolną „Olkieniki”. 19 maja 1921 stacjonował w Koszarach im. Szeptyckiego w Wilnie. Tu do jego składu prawdopodobnie zostali włączeni żołnierze ze zlikwidowanego III Litewsko-Białoruskiego batalionu etapowego. Z Wilna batalion odszedł na odcinek kordonowy. 
Według Odziemkowskiego było odwrotnie. 6 maja 1919 w Wilnie na rozkaz gen. Rydza-Śmigłego przystąpiono do formowania I Litewsko-Białoruskiego batalionu etapowego. Niedługo potem batalion przemianowany został na batalion straży kolejowej i już w połowie maja trafił do służby. Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji.
W czerwcu 1920 batalion liczył 7 oficerów, 274 podoficerów i szeregowców.
W lipcu batalion pełnił służbę garnizonową w Białymstoku. Po jego opuszczeniu, będąc w podporzadkowaniu 10 Dywizji Piechoty gen. Lucjana Żeligowskiego, walczył przez kilka dni w obronie linii Narwi i poniósł duże straty. 29 lipca liczył w stanie bojowym 3 oficerów i 80 podoficerów i szeregowców. Posiadał 1 ckm.
19 października 1920 Minister Spraw Wojskowych przydzielił batalion, pod względem ewidencyjnym i uzupełnień, do Baonu Zapasowego Wojsk Wartowniczych i Etapowych Nr IV w Łodzi oraz nakazał szefowi Departamentu I MSWojsk. sformowanie 4 kompanii przy baonie zapasowym Wojsk Wartowniczych i Etapowych Nr IV, której zadaniem było prowadzenie ewidencji i uzupełnianie baonów etapowych litewsko-białoruskich. Równocześnie zapowiedziano przeformowanie tej kompanii, "„w swoim czasie”", w kadrę baonu zapasowego lub jej rozwinięcie w baon zapasowy wojsk wartowniczych i etapowych dla Ekspozytury Dowództwa Okręgu Generalnego Warszawa w Białymstoku.
Na początku czerwca 1921 przesunięto z Womian i Wilna jego pododdziały na odcinek kordonowy „Wilno”. Pododcinek w rejonie Mejszagoły został obsadzony przez posterunki 1 kompanii w Baszkunach, Jawniunach, Mejszagóle, Kiemiele, Duksztach, Antokolu i Surmańcach. Dowództwo 1 kompanii por. Piotra Tappera zostało rozmieszczone w Mejszagole. 2 kompania etapowa utrzymywała placówki między innymi w Dekszni, Pomereczu i Pengle. 3 kompania trzymała placówkę m.in. w Mostach. Dowództwo batalionu pozostało w Wilnie. 
We wrześniu 1922 Litewsko-Białoruski batalion etapowy został zlikwidowany.
Rozmieszczenie batalionu.
Organizacja 31 grudnia 1921

</doc>
<doc id="4283491" url="https://pl.wikipedia.org/wiki?curid=4283491" title="Women For Hire">
Women For Hire

Women For Hire – wrocławska grupa tworząca muzykę z pogranicza gatunków: synth-pop, modern R’n’B, indietronica.
Kariera muzyczna.
Zespół utworzony został przez braci kompozytorów, multiinstrumentalistów, producentów muzycznych i autorów tekstów Mateusza Malarta i Krzysztofa Malarta. W grudniu 2014 roku premierę miał singiel pt. "Time to waste", który wzbudził duże zainteresowanie mediów – po jego pozytywnym odbiorze Women For Hire otrzymali zaproszenie na showcase Spring Break 2015 w Poznaniu. Singiel "Time to waste" dostał się na listę przebojów Fresh Top 20 radia Planeta.fm i dotarł ostatecznie do 3. pozycji. Piosenką zainteresował się również Dawid Podsiadło, prezentując ją w swojej audycji w Czwórce i przeprowadzając wywiad z zespołem. Utwór prezentowany był również w wielu innych rozgłośniach radiowych m.in. Muzo.fm. 
W marcu 2015 roku premierę miał kolejny singiel pt. "Careless", który opublikowany został również na albumie Ram Cafe 10 przygotowanym przez szefa muzycznego wrocławskiego Radia Ram, Piotra Bartysia oraz na kompilacji Odkryj, prezentującej selekcję najciekawszych nowych artystów Dolnego Śląska.
18 sierpnia 2015 miała miejsce premiera "Time to Waste EP", na którym znalazły się również dwa remiksy tytułowego utworu stworzone przez Teielte i Gazella. Wydawnictwo zostało dobrze przyjęte przez media polskie i zagraniczne – m.in. brytyjski blog Indietronica.org.
5 grudnia 2015 roku zespół wystąpił na gali 15-lecia Radia Ram w Sali Koncertowej Polskiego Radia Wrocław. 10 grudnia zwyciężyli w głosowaniu publiczności i zagrali koncert podczas Moico Enjoy Music. W lutym 2016 Women For Hire wystąpili podczas CitySounds Showcase.
17 listopada 2016 zespół opublikował nagranie pt. "Metefora" z gościnnym udziałem Ptakovej, którym zainteresował się szereg rozgłośni radiowych, m.in. RMF MAXXX.
12 sierpnia 2017 roku zespół zagrał koncert zamykający podczas 17. Międzynarodowego Festiwalu Filmowego Nowe Horyzonty na scenie T-Mobile Electronic Beats. We wrześniu 2017 roku Women For Hire zostali wyłonieni w eliminacjach do finału konkursu Uncovered – Daj się odkryć, w którego jury zasiadali m.in. członkowie zespołu Kamp! Po zwycięskim głosowaniu publiczności zespół zagrał podczas prestiżowego Blue Night by Absolut w Warszawie, dzieląc scenę m.in. z Elle Eyre, Sarsą, Kamp!.
15 lutego 2018 premierę miał miejsce singiel "The Return" wraz z teledyskiem w całości wyprodukowanym przez braci Malart, którego zdjęcia miały miejsce w Berlinie. Teledysk inspirowany jest twórczością Dawida Lyncha. 15 marca zespół opublikował wersje live singla wykonaną podczas koncertu na festiwalu Nowe Horyzonty.
15 maja 2018 w serwisie YouTube zespół udostępnił nową piosenkę pt. "What U’ve got", w formie 14 minutowego filmu live.
20 lipca 2018 podczas rozmowy w Czwórce zespół zaprezentował przedpremierowo nowy singiel pt. "Warm Farewell" oraz poinformował, że jego premiera odbędzie się we wrześniu. 12 września 2018 singiel ukazał się oficjalnie wraz z teledyskiem.
Styl muzyczny.
Styl grupy Women For Hire cechują wpływy francuskiej i brytyjskiej muzyki synth-popowej oraz indie-rockowej z szerokim wykorzystaniem brzmień analogowych, wyrazistymi liniami basowymi i charakterystycznymi damsko-męskimi wokalami śpiewanymi razem i pojedynczo. Dziennikarze podkreślają „zachodni” charakter i brzmienie kompozycji zespołu wykraczające poza lokalną stylistykę.

</doc>
<doc id="4283498" url="https://pl.wikipedia.org/wiki?curid=4283498" title="Lyambo Etshele">
Lyambo Etshele

Lyambo Etshele (ur. 29 sierpnia 1968 w Kinszasie) – kongijski piłkarz występujący na pozycji pomocnika.
Kariera klubowa.
Etshele karierę rozpoczynał w 1986 roku w zespole AS Kalamu, z którym w tym samym roku zdobył Puchar Zairu. W 1988 roku został zawodnikiem francuskiego klubu Gazélec, grającego w trzeciej lidze. W sezonie 1989/1990 awansował z nim do drugiej ligi. Barwy Gazélec reprezentował do 1993 roku.
Następnie występował w także drugoligowym Valenciennes FC, a w 1994 roku przeszedł do Lille OSC, występującego w pierwszej lidze. Zadebiutował w niej 2 sierpnia 1994 w wygranym 1:0 meczu z RC Strasbourg. W Lille spędził sezon 1994/1995, a w następnym grał w innym pierwszoligowym zespole – Le Havre AC.
W 1996 roku Etshele odszedł do trzecioligowego Saint-Denis Saint-Leu, którego graczem pozostał do 1998 roku. Potem występował jeszcze w drużynie Aubervilliers, gdzie w 2000 roku zakończył karierę.
Kariera reprezentacyjna.
W 1992 roku Etshele został powołany do reprezentacji Zairu na Puchar Narodów Afryki. Zagrał na nim w meczu z Marokiem (1:1), a Zair osiągnął ćwierćfinał turnieju.

</doc>
<doc id="4283502" url="https://pl.wikipedia.org/wiki?curid=4283502" title="Switłana Matewuszewa">
Switłana Matewuszewa

Switłana Matewuszewa (ukr. Світлана Валеріївна Матевушева, ur. 22 lipca 1981 w Sewastopolu) – ukraińska żeglarka sportowa, srebrna medalistka olimpijska z Aten.
Zawody w 2004 były jej jedynymi igrzyskami olimpijskimi. Zajęła drugie miejsce w klasie Yngling. Załogę jachtu tworzyły również Hanna Kalinina i Rusłana Taran. 

</doc>
<doc id="4283504" url="https://pl.wikipedia.org/wiki?curid=4283504" title="II Litewsko-białoruski Batalion Etapowy">
II Litewsko-białoruski Batalion Etapowy

II Litewsko-białoruski batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
Wiosną 1920 batalion podlegał Dowództwu Okręgu Etapowego „Mołodeczno”. W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów. 
W 1921 bataliony etapowe ochraniające granicę przekształcono w bataliony celne.
Do 30 stycznia 1920 II Litewsko-białoruski batalion etapowy funkcjonował jako II wileński batalion etapowy. Po przemianowaniu został podporządkowany DOE „Wilno". W kwietniu podlegał DOE „Molodeczno" w składzie 1 Armii. We wrześniu znajdował się w składzie I Brygady Etapowej DOE 2 Armii. 
19 października 1920 Minister Spraw Wojskowych przydzielił batalion, pod względem ewidencyjnym i uzupełnień, do Baonu Zapasowego Wojsk Wartowniczych i Etapowych Nr IV w Łodzi oraz nakazał szefowi Departamentu I MSWojsk. sformowanie 4. kompanii przy Baonie Zapasowym Wojsk Wartowniczych i Etapowych Nr IV, której zadaniem było prowadzenie ewidencji i uzupełnianie baonów etapowych litewsko-białoruskich. Równocześnie zapowiedziano przeformowanie tej kompanii, "„w swoim czasie”", w kadrę baonu zapasowego lub jej rozwinięcie w baon zapasowy wojsk wartowniczych i etapowych dla Ekspozytury Dowództwa Okręgu Generalnego Warszawa w Białymstoku.
Latem 1922 batalion przekazał odcinek Landwarowa 17 baonowi celnemu, a we wrześniu tego roku został rozformowany.

</doc>
<doc id="4283505" url="https://pl.wikipedia.org/wiki?curid=4283505" title="III Litewsko-białoruski Batalion Etapowy">
III Litewsko-białoruski Batalion Etapowy

III Litewsko-białoruski batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
Formowanie batalionu rozpoczęto w 1919 roku. Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji. 
Wiosną 1920 batalion podlegał Dowództwu Okręgu Etapowego „Mińsk”. We wrześniu batalion wchodził w skład IVb Brygady Etapowej. Dowództwo baonu stacjonowało w Brześciu Litewskim przy Dowództwie Powiatu Etapowego Brześć, 1. kompania w Małorycie 2. kompania w miejscowości Kostylów, a 3. kompania w Wysokiem Litewskim. Stan baonu wynosił wówczas 5 oficerów i 211 szeregowców. W październiku 1920 zreorganizowano brygady etapowe 4 Armii. Batalion wszedł w podporządkowanie dowódcy IVc Brygady Etapowej.
19 października 1920 Minister Spraw Wojskowych przydzielił batalion, pod względem ewidencyjnym i uzupełnień, do Baonu Zapasowego Wojsk Wartowniczych i Etapowych Nr IV w Łodzi oraz nakazał szefowi Departamentu I MSWojsk. sformowanie 4. kompanii przy Baonie Zapasowym Wojsk Wartowniczych i Etapowych Nr IV, której zadaniem było prowadzenie ewidencji i uzupełnianie baonów etapowych litewsko-białoruskich. Równocześnie zapowiedziano przeformowanie tej kompanii, "„w swoim czasie”", w kadrę baonu zapasowego lub jej rozwinięcie w baon zapasowy wojsk wartowniczych i etapowych dla Ekspozytury Dowództwa Okręgu Generalnego Warszawa w Białymstoku.
W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów. III Litewsko-białoruski batalion etapowy wcielony został do I Litewsko-białoruskiego batalionu etapowego.
Obsada personalna.
Obsada personalna baonu we wrześniu 1920 roku:

</doc>
<doc id="4283506" url="https://pl.wikipedia.org/wiki?curid=4283506" title="Władysława Nowogórska">
Władysława Nowogórska

Władysława Nowogórska (ur. w 1933 w Grodnie) – polska artystka fotograf. Członkini Związku Polskich Artystów Fotografików. Członkini Zarządu Gorzowskiego Towarzystwa Fotograficznego.
Życiorys.
Władysława Nowogórska związana z gorzowskim środowiskiem fotograficznym – mieszka w Gorzowie Wielkopolskim od 1945 roku. Ukończyła Technikum Chemiczne uczęszczając do klasy o profilu fotograficznym. Od 1951 roku była pracownikiem laboratorium fotograficznego Zakładów Włókien Chemicznych "Chemitex" Stilon w Gorzowie Wielkopolskim, gdzie m.in. opracowywała dokumentację fotograficzną z działalności przedsiębiorstwa. W 1962 roku została członkinią Gorzowskiego Towarzystwa Fotograficznego, gdzie w latach 1973–1975 pełniła funkcję członka Zarządu oraz członka komisji artystycznej. W ramach działalności w GTF – w 1969 roku była współorganizatorką Gorzowskich Konfrontacji Fotograficznych. Miejsce szczególne w twórczości Władysławy Nowogórskiej zajmuje fotografia architektury, fotografia krajobrazowa, pejzażowa, fotografia przyrodnicza oraz fotografia przemysłowa, fotografia portretowa, fotografia ludzi w kontekście ich życia codziennego.
Władysława Nowogórska jest autorką i współautorką wielu wystaw fotograficznych; indywidualnych i zbiorowych, poplenerowych oraz pokonkursowych; krajowych i międzynarodowych – w Polsce i za granicą. Jej fotografie były prezentowane m.in. w Kanadzie, Niemczech, Rumunii. Otrzymała wiele akceptacji, nagród, wyróżnień, dyplomów i listów gratulacyjnych. Uczestniczy w pracach jury wielu konkursów fotograficznych. W 1978 roku została przyjęta w poczet członków Okręgu Wielkopolskiego Związku Polskich Artystów Fotografików (legitymacja nr 514).
Współpracowała z lokalnymi czasopismami – m.in. z "Gazetą Zielonogórską", "Ziemią Gorzowską". Od 1993 roku była fotoreporterem pisma kulturalno-artystycznego "Lamus".
Odznaczenia.
Źródło.

</doc>
<doc id="4283507" url="https://pl.wikipedia.org/wiki?curid=4283507" title="IV Litewsko-białoruski Batalion Etapowy">
IV Litewsko-białoruski Batalion Etapowy

IV Litewsko-białoruski batalion etapowy – oddział wojsk wartowniczych i etapowych w okresie II Rzeczypospolitej pełniący między innymi służbę ochronną na granicy polsko-sowieckiej.
Formowanie i zmiany organizacyjne.
Formowanie batalionu rozpoczęto na przełomie 1918-1919 roku. Otrzymał on nazwę okręgu generalnego, w którym powstał i kolejny numer porządkowy oznaczany cyfrą rzymską. Do batalionu wcielono żołnierzy starszych wiekiem i o słabszej kondycji fizycznej. Oficerowie i podoficerowie nie mieli większego doświadczenia bojowego. Batalion nie posiadał broni ciężkiej, a broń indywidualną żołnierzy stanowiły stare karabiny różnych wzorów z niewielką ilością amunicji. 
Wiosną 1920 batalion podlegał Dowództwu Okręgu Etapowego „Wilno”. 
19 października 1920 Minister Spraw Wojskowych przydzielił litewsko-białoruskie bataliony etapowe nr I, II i III, pod względem ewidencyjnym i uzupełnień, do Baonu Zapasowego Wojsk Wartowniczych i Etapowych Nr IV w Łodzi oraz nakazał szefowi Departamentu I MSWojsk. sformowanie 4. kompanii przy Baonie Zapasowym Wojsk Wartowniczych i Etapowych Nr IV, której zadaniem było prowadzenie ewidencji i uzupełnianie baonów etapowych litewsko-białoruskich. Rozkaz nie wymieniał IV baonu.
W lutym 1921 bataliony etapowe przejęły ochronę granicy polsko-rosyjskiej. Początkowo pełniły ją na linii kordonowej, a w maju zostały przesunięte bezpośrednio na linię graniczną z zadaniem zamknięcia wszystkich dróg, przejść i mostów. W 1921 bataliony etapowe ochraniające granicę przekształcono w bataliony celne.

</doc>
<doc id="4283515" url="https://pl.wikipedia.org/wiki?curid=4283515" title="Bundesliga niemiecka w piłce siatkowej mężczyzn (2014/2015)">
Bundesliga niemiecka w piłce siatkowej mężczyzn (2014/2015)

Bundesliga niemiecka w piłce siatkowej mężczyzn 2014/2015 – 59. sezon walki o mistrzostwo Niemiec organizowany przez Deutsche Volleyball Liga. Zainaugurowany został 16 października 2014 i trwał do 3 maja 2015 roku.
W sezonie 2014/2015 w Lidze Mistrzów Niemcy reprezentowały i , a w Pucharze CEV − .
Przed startem sezonu z rywalizacji zrezygnowały drużyny i , które w poprzednim sezonie zajęły miejsca gwarantujące udział w najwyższej klasie rozgrywkowej. Decyzją organizatora rozgrywek do rywalizacji została zaproszona drużyna juniorów z klubu .
Mistrzem Niemiec po raz trzynasty w historii została drużyna .
System rozgrywek.
W rozgrywkach wzięło udział 12 drużyn. Miały one rozegrać w fazie zasadniczej po 22 mecze systemem kołowym (mecz u siebie i rewanż u przeciwnika), jednakże w trakcie sezonu z rozgrywek wycofała się drużyna . Wyniki rozegranych przez nią do tej pory spotkań zostały anulowane, a kolejne spotkania odwołane.
Po zakończeniu fazy zasadniczej sześć najlepszych drużyn awansowało bezpośrednio do fazy play-off, a cztery kolejne wzięły udział w kwalifikacjach do tej części rozgrywek. W ćwierćfinałach rywalizowano do dwóch zwycięstw, a w półfinałach i w finale do trzech.Nie były rozgrywane mecze o miejsca 3-8.
Drużyny uczestniczące.
 
 
 
 
 
 
Faza zasadnicza.
Terminarz i wyniki spotkań.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="4283520" url="https://pl.wikipedia.org/wiki?curid=4283520" title="Linia kolejowa Königs Wusterhausen – Töpchin">
Linia kolejowa Königs Wusterhausen – Töpchin

Linia kolejowa Königs Wusterhausen – Töpchin – jednotorowa i niezelektryfikowana lokalna linia kolejowa w kraju związkowym Brandenburgia, w Niemczech. Łączy stacje Königs Wusterhausen przez Mittenwalde z Töpchin.

</doc>
<doc id="4283522" url="https://pl.wikipedia.org/wiki?curid=4283522" title="Budynek Poczty Polskiej w Lwówku Śląskim">
Budynek Poczty Polskiej w Lwówku Śląskim

Budynek Poczty Polskiej w Lwówku Śląskim (niem. "Kaiserliches Postamt") – budynek biurowy w Lwówku Śląskim, w którym znajduje się Urząd Pocztowy nr 1 w Lwówku Śląskim.
Zabytek ujęto w ewidencji Narodowego Instytutu Dziedzictwa. Budynek powstał w czasach modernizacji pruskiej poczty cesarskiej. Obiekt znajduje się w Lwówku Śląskim przy ulicy Daszyńskiego 1 (Poststrasse). Nawiązujący do renesansu obiekt wzniesiono w 1889 r. Jego elewację wykonano z cegły licówki uzupełnionej kamiennymi elementami. U szczytu fasady frontowej i nad oknami umieszczono sztukatorskie reliefy nawiązujące do symboli pocztowych (m.in.: gołąb pocztowy, trąbka pocztowa). Główne wejście, znajdujące się z lewej strony ujęto w ozdobny portal. Piętrowy budynek zwieńczono mansardowym dachem.
Linki zewnętrzne.
Zdjęcia archiwalne i współczesne Urzędu Pocztowego (dawny Kaiserliches Postamt):

</doc>
<doc id="4283528" url="https://pl.wikipedia.org/wiki?curid=4283528" title="Kościół św. Jerzego w Gliwicach-Łabędach">
Kościół św. Jerzego w Gliwicach-Łabędach

Kościół świętego Jerzego – rzymskokatolicki kościół parafialny należący do dekanatu Gliwice-Łabędy diecezji gliwickiej. Znajduje się na gliwickim osiedlu Łabędy.
Świątynia została zaprojektowana przez architektów: Theodora Ehla i Otto Lindera. Prace budowlane były prowadzone przez firmę Kaller i Stachnik pod kierownictwem rządowego budowniczego Wieczorka. W imieniu Kościoła budowa była prowadzona przez księdza proboszcza parafii Wniebowzięcia Najświętszej Maryi Panny, Emanuela Malejkę. Pierwsze prace rozpoczęły się w dniu 3 listopada 1937 roku. Środkami finansowymi były sumy pieniężne pochodzące od dawnej fundacji księdza proboszcza Ignacego Ledwocha, z ofiar parafian, w tym hrabiego Nicolausa Ballestrema, oraz zaciągnięty kredyt. Świątynia została poświęcona przez kardynała Adolfa Bertrama w dniu 24 czerwca 1939 roku i w tym samym dniu została przez niego erygowana nowa parafia pod wezwaniem św. Jerzego. 
Restauracja świątyni została przeprowadzona w latach 1962, 1998–2000 i 2008–2011. Podczas ostatniej restauracji została podwyższona wieża świątyni i został zmieniony jej szczyt. Obecny wystrój wnętrza zaprojektował architekt Jacek Mistur, a autorem jego wyposażenia jest Zdzisław Budziński. W prezbiterium powstało duże okrągłe okno i został zamontowany w nim witraż z wizerunkiem patrona świątyni, zaprojektowany przez Piotra Gierasińskiego z Warszawy. Wszystkie witraże wykonał Ryszard Mysiakowski z Czechowic, natomiast patronem przebudowy świątyni był ksiądz proboszcz Antoni Pleśniak. W 2016 roku został uzupełniony wystrój wnętrza o mozaikę wykonaną na ścianie tęczowej przez M. Wichrowską-Tomal i K. Sokołowską. Mozaika przedstawiająca figury archaniołów Michała i Gabriela oraz wizerunki Jezusa Miłosiernego i Matki Bożej Nieustającej Pomocy została poświęcona przez biskupa seniora Jana Wieczorka w dniu 26 grudnia 2016 roku.

</doc>
<doc id="4283542" url="https://pl.wikipedia.org/wiki?curid=4283542" title="Tadeusz Nowacki (agrotechnik)">
Tadeusz Nowacki (agrotechnik)



</doc>
<doc id="4283546" url="https://pl.wikipedia.org/wiki?curid=4283546" title="Lomme – Lambersart – Arthur-Notebart">
Lomme – Lambersart – Arthur-Notebart

Lomme – Lambersart – Arthur-Notebart – stacja metra w Lille, położona na linii 2. Znajduje się w Lille i w gminie Lambersart. Stacja obsługuje gminy Lomme i Lambersart.
Została oficjalnie otwarta 1 kwietnia 1989.

</doc>
<doc id="4283547" url="https://pl.wikipedia.org/wiki?curid=4283547" title="Nigori">
Nigori



</doc>
<doc id="4283549" url="https://pl.wikipedia.org/wiki?curid=4283549" title="Canteleu (stacja metra)">
Canteleu (stacja metra)

Canteleu – stacja metra w Lille, położona na linii 2. Znajduje się w Lille, w dzielnicy Bois Blancs. Stacja obsługuje dzielnicę Canteleu.
Została oficjalnie otwarta 1 kwietnia 1989.

</doc>
<doc id="4283552" url="https://pl.wikipedia.org/wiki?curid=4283552" title="Bois Blancs (stacja metra)">
Bois Blancs (stacja metra)

Bois Blancs – stacja metra w Lille, położona na linii 2. Znajduje się w Lille, w dzielnicy Bois Blancs.
Została oficjalnie otwarta 1 kwietnia 1989. 

</doc>
<doc id="4283554" url="https://pl.wikipedia.org/wiki?curid=4283554" title="Port de Lille (stacja metra)">
Port de Lille (stacja metra)

Port de Lille – stacja metra w Lille, położona na linii 2. Znajduje się w Lille, w dzielnicy Vauban Esquermes. Stacja obsługuje port rzeczy Lille.
Została oficjalnie otwarta 1 kwietnia 1989. 

</doc>
<doc id="4283556" url="https://pl.wikipedia.org/wiki?curid=4283556" title="Janina Strzembosz">
Janina Strzembosz

Janina Strzembosz (ur. 31 sierpnia 1908 we Lwowie, zm. 21 grudnia 1991 w Krakowie) – polska tancerka, choreograf, pedagog, publicystka, pianistka, dyrygent, reżyserka. Jedna z najwybitniejszych postaci polskiego tańca w XX wieku, uczennica Isadory Duncan. Wychowała kilka pokoleń tancerzy choreografów i instruktorów tańca.
Życiorys.
Janina Strzembosz pochodziła z polskiej rodziny ziemiańskiej. Ojciec, Marian Strzembosz ukończył prawo na Uniwersytecie Jagiellońskim oraz malarstwo u Franza von Lenbacha w Monachium zostając w 1900 roku członkiem „Kunstvereinu”, gdzie od tej pory stale wystawiał obrazy, głównie portrety. Matka, Helena z Cieńskich Strzemboszowa, pianistka, uczennica Edvarda Griega, pochodziła z polskiej arystokracji i z rodziny artystycznej. Babka ze strony matki, Malwina z Malczewskich Cieńska była zdolną pianistką, uczennicą Ferenca Liszta.
Życiowe Losy Janiny Strzembosz splecione były z muzyką, teatrem i tańcem. Przez monachijski salon jej rodziców przewinęła się plejada znakomitości świata artystycznego, m.in.: Eleonora Duse, Richard Strauss, Bruno Walter, Siegmund von Hausegger, Robert Heger, Józef Brandt, Gabriele d'Annunzio, Edward Gordon Craig, Felix Weingartner, ks. Józef Umiński, Ferrucio Busoni, książę Feliks Jusupow, Eugéne d'Albert, Alban Berg, Hermann Hesse, Selma Lagerlof.
Młodość Janina Strzembosz spędziła w Monachium, gdzie otrzymała staranne wykształcenie klasyczne i ukończyła Konserwatorium oraz Kurs koncertowy w zakresie pianistyki. Od 1913 roku była uczennicą Isadory Duncan. Przez lata szkolne uczyła się u niej zarówno w Monachium, w Zurychu, Berlinie, Florencji, Paryżu, Monte Carlo. Otrzymała jako jedna z niewielu uczennic świadectwo ukończenia szkoły Isadory Duncan. Ponadto w Monachium uczyła się rytmiki w Zakładzie dr Rudolfa Bode, tańca klasycznego w Studio Very Ornelii – Lucy Kieselhausen, tańca gestycznego w szkole Franciszki Zwingmann oraz gry aktorskiej i reżyserii u Maxa Reinhardta w Wiedniu. Bywała na kursach Mary Wigman w Dreźnie, Rudolfa von Labana w Berlinie, Haralda Kreuzberga w Wiedniu.
Po wojnie zamieszkała w Krakowie. W latach 1946-48 pracowała w Państwowej Szkole Teatralnej im. Ludwika Solskiego w Krakowie (wówczas Państwowej Szkole Dramatycznej), jako nauczycielka ruchu scenicznego i plastyki tanecznej, zaangażowana przez Juliusza Osterwę, który powiedział: „Będziemy mieć Isadorę Duncan u siebie w szkole”. W 1947 roku, pomimo wielu przeciwności, założyła Instytut Choreograficzny będący filią Ludowego Instytutu Muzycznego w Łodzi, który niestety z przyczyn finansowych upadł w 1951 roku.
Wszechstronne umiejętności i rozległa wiedza pozwoliły jej nawiązać współpracę z instytucjami artystycznymi Krakowa takim jak Stary Teatr, Teatr im. Juliusza Słowackiego, Teatr Groteska, Teatr Młodego Widza, Krakowskie Towarzystwo Operowe.  Od 1949 pracowała w Wojewódzkim Domu Kultury Związków Zawodowych, późniejszym Krakowskim Domu Kultury w Pałacu „Pod Baranami”, gdzie prowadziła Klub Instruktora – Choreografa oraz Kursy Kwalifikacyjne pod patronatem Ministerstwa Kultury i Sztuki.
Działała także w latach 1977-1981 w Studium Tanecznym, gdzie pracowała z zespołem tańca dramatycznego „Mimus”, dla którego przygotowała przedstawienia: „Poprzez wieki”, „Suita tańców historycznych XVI wieku”, „Otrzęsiny drukarskie”. Pracowała także z zespołem tańca historycznego „Ars Antiqua”, z którym w latach 1979-1989 przygotowywała przedstawienia, m.in. „Listy z okresu Romantyzmu”, „Nie masz to, jak król Jan III Sobieski”, „Polonia”, „Przebaczam”, „Tajemniczy uśmiech Mony Lisy”, „Stanisław i Anna Oświecimowie”, „Aleksandro Cagliostro”, „Intryga Królowej (Zygmunt August i Barbara)”.

</doc>
<doc id="4283557" url="https://pl.wikipedia.org/wiki?curid=4283557" title="Cormontaigne (stacja metra)">
Cormontaigne (stacja metra)

Cormontaigne – stacja metra w Lille, położona na linii 2. Znajduje się w Lille, w dzielnicy Vauban Esquermes. Stacja obsługuje plac Cormontaigne.
Została oficjalnie otwarta 1 kwietnia 1989. 

</doc>
<doc id="4283561" url="https://pl.wikipedia.org/wiki?curid=4283561" title="Montebello (stacja metra)">
Montebello (stacja metra)

Montebello – stacja metra w Lille, położona na linii 2. Znajduje się w Lille, w dzielnicy Wazemmes. Stacja obsługuje rue Montebello.
Została oficjalnie otwarta 1 kwietnia 1989. 

</doc>
<doc id="4283566" url="https://pl.wikipedia.org/wiki?curid=4283566" title="Messages Quartet">
Messages Quartet

Messages Quartet – polski kwartet smyczkowy założony w 2014 roku.
Zespół.
Messages Quartet swoją działalność skupia wokół muzyki polskiej XX i XXI wieku, propagując szczególnie tę wciąż odkrywaną i rzadko wykonywaną. W swoim repertuarze ma dzieła takich twórców, jak Szymon Laks, Andrzej Panufnik, Eugeniusz Morawski, Mieczysław Wajnberg, Erwin Schulhoff, Philipp i Xaver Scharwenka, Grażyna Bacewicz, Karol Szymanowski, Dmitrij Szostakowicz, jak również arcydzieła światowej literatury kwartetowej. Zespół dokonał wielu prawykonań – utworów autorstwa m.in. Marty Ptaszyńskiej, Evgeny’ego Irshai’a, Rafała Janiaka i Michalisa Travlosa. Nazwa zespołu nawiązuje do II Kwartetu smyczkowego „Messages” (1980) Andrzeja Panufnika (1914–1991).
Pod koniec 2014 roku nakładem Wydawnictwa Akademii Muzycznej w Krakowie ukazała się publikacja książkowa z płytą CD muzyków kwartetu, zawierającą utwory kameralne Phillippa i Xavera Scharwenków. Zespół jest laureatem Programu Stypendialnego „Młoda Polska” (2016), dzięki któremu wydał swą debiutancką płytę z kompletem zachowanych kwartetów smyczkowych Szymona Laksa (wydawnictwo DUX). Album ten otrzymał znakomite recenzje w prasie francuskiej, niemieckiej, brytyjskiej, amerykańskiej i polskiej.
Messages Quartet koncertował w prestiżowych salach koncertowych Polski i za granicą, m.in. w Wiedniu, Londynie, Moskwie, w São Paulo. Zespół zaprezentował nowatorski repertuar w ramach serii koncertów kameralnych w siedzibie Narodowej Orkiestry Symfonicznej Polskiego Radia w Katowicach.
„Messages Quartet (...) to niewątpliwie nowa siła kwartetowa na polskiej estradzie i należy ją obserwować”, pisała w „Ruchu Muzycznym” (12/2015) Marta Januszkiewicz, a już 2 lata później Anna Woźniakowska określiła zespół jako „jeden z najlepszych obecnie polskich kwartetów smyczkowych”.

</doc>
<doc id="4283569" url="https://pl.wikipedia.org/wiki?curid=4283569" title="DAMP">
DAMP

DAMP lub alarminy, które określane są także jako: struktury molekularne związane z uszkodzeniem, struktury molekularne związane z zagrożeniem (od ang. "Danger/Damage Associated Molecular Patterns") – endogenne cząsteczki uwalniane w następstwie uszkodzenia lub śmierci komórek w przebiegu martwicy lub pyroptozy, które sygnalizując zagrożenie aktywują mechanizmy odporności nieswoistej za pomocą interakcji z receptorami rozpoznającymi wzorce (PRR). Obecność cząsteczek DAMP inicjuje również mechanizmy naprawy uszkodzonych tkanek.
Najlepiej poznane cząsteczki DAMP to:
Alarminami mogą być nawet całe mitochondria (być może dlatego, że ich ewolucyjne pochodzenie jest prokariotyczne).
Pomimo podstawowego korzystnego działania w mechanizmach odpornościowych cząsteczki DAMP mogą również wywierać szkodliwy prozapalny wpływ w schorzeniach takich jak: reumatoidalne zapalenie stawów, SLE, zwyrodnienie stawów, miażdżyca, choroba Alzheimera, Parkinsona, czy choroba nowotworowa.

</doc>
<doc id="4283575" url="https://pl.wikipedia.org/wiki?curid=4283575" title="Gruppo d'Ambin">
Gruppo d'Ambin



</doc>
<doc id="4283578" url="https://pl.wikipedia.org/wiki?curid=4283578" title="Mistrzostwa Austrii w piłce nożnej mężczyzn">
Mistrzostwa Austrii w piłce nożnej mężczyzn

Mistrzostwa Austrii w piłce nożnej (niem. "Österreichischen Fußballmeisterschaft") – rozgrywki piłkarskie, prowadzone cyklicznie - corocznie lub co sezonowo (na przełomie dwóch lat kalendarzowych) - mające na celu wyłonienie najlepszej męskiej drużyny w Austrii.
Historia.
Mistrzostwa Austrii w piłce nożnej rozgrywane są od 1911 roku. Obecnie rozgrywki odbywają się w wielopoziomowych ligach: Bundesliga, Erste Liga, Fußball-Regionalliga oraz niższych klasach regionalnych.
22 sierpnia 1894 roku w Wiedniu powstał pierwszy austriacki klub piłkarski First Vienna FC założony przez Anglików.
Po założeniu austriackiej federacji piłkarskiej – ÖFV (Österreichischen Fußball-Verbands - w 1926 zmienił nazwę na ÖFB) 18 marca 1904 roku, rozpoczął się proces zorganizowania pierwszych oficjalnych Mistrzostw Austrii w sezonie 1911/12. Wcześniej od 1900 roku w formacie ligowym rozgrywano rozgrywki pucharowe w Wiedniu zwane "Neues Wiener Tagblatt Pokal".
W sezonie 1911/12 po raz pierwszy wystartowały rozgrywki o mistrzostwo na terenie Austro-Węgier, zwane 1. Klasse, które zostały zorganizowane przez "Niederösterreichischer Fußball-Verband" (Związek Piłki Nożnej Dolnej Austrii), a uczestnicy walczyli o tytuł "Niederösterreichische Landesmeister" (mistrza Dolnej Austrii). Od 1924 roku liga została uznana za zawodową i zmieniła nazwę na I. Liga. W 1929 roku po raz pierwszy rozegrano amatorskie mistrzostwo dla klubów z całej Austrii, wygrane przez Grazer AK, jednak kluby z ligi zawodowej w Wiedniu nie uczestniczyły w nich. W sezonie 1936/37 została wprowadzona Nationalliga, ale w niej grali tylko 12 zespołów z Wiednia.
W 1938 roku Austria została przyłączona do III Rzeszy (Anschluss). Krajowe zawody w piłce nożnej stały się częścią niemieckiej struktury ligowej jako Gauliga XVII. Po raz pierwszy kluby spoza Wiednia uzyskały zgodę na dołączenie do najwyższej ligi z wprowadzeniem Gauliga Ostmark w sezonie 1938/1939. W 1941 Rapid Wiedeń zwyciężył najpierw w Gaulidze, a potem był pierwszy w grupie 4 rozgrywek o mistrzostwo Niemiec, po czym w fazie pucharowej pokonał w półfinale 2:1 Dresdner SC, a w finale 4:3 Schalke 04, zdobywając tytuł mistrza Niemiec. W sezonie 1941/42 liga zmieniła nazwę na Gauliga Donau-Alpenland. 
W 1945 roku przywrócono republikę demokratyczną, po czym wznowione rozgrywki piłkarskie. Liga powróciła do formatu wiedeńskiego w 1945 roku i wróciła do nazwy 1. Klasse. W sezonie 1949/50 liga zmieniła nazwę na Staatsliga i w niej już uczestniczyły również zespoły spoza Wiednia. Od sezonu 1965/66 liga ponownie nazywała się Nationalliga. W sezonie 1974/75 po raz pierwszy została użyta nazwa Bundesliga, ale już od następnego sezonu nosiła nazwę 1. Division.
Rozgrywki zawodowej Bundesligi zainaugurowano w sezonie 1993/94 i była zarządzana przez Österreichische Fußball-Bundesliga.
Statystyka.
Klasyfikacja według klubów.
W dotychczasowej historii Mistrzostw Austrii na podium oficjalnie stawało w sumie 24 drużyny. Liderem klasyfikacji jest Rapid Wiedeń, który zdobył 32 tytuły mistrzowskie.
Stan po zakończeniu sezonu 2021/22.
Klasyfikacja według miast.
Siedziby klubów: Stan po zakończeniu sezonu 2021/2022.
Uczestnicy.
92 zespoły, które wzięły udział w 112 sezonach Mistrzostw Austrii, które były prowadzone od 1911/12 aż do sezonu 2022/23 łącznie. Tylko Rapid Wiedeń i Austria Wiedeń były zawsze obecne w każdej edycji.
Pogrubione zespoły biorące udział w sezonie 2022/23.

</doc>
<doc id="4283591" url="https://pl.wikipedia.org/wiki?curid=4283591" title="Jōyō">
Jōyō



</doc>
<doc id="4283592" url="https://pl.wikipedia.org/wiki?curid=4283592" title="Islandton">
Islandton

Islandton – jednostka osadnicza w Stanach Zjednoczonych, w stanie Karolina Południowa, w hrabstwie Colleton.

</doc>
<doc id="4283595" url="https://pl.wikipedia.org/wiki?curid=4283595" title="Jacksonboro">
Jacksonboro

Jacksonboro – jednostka osadnicza w Stanach Zjednoczonych, w stanie Karolina Południowa, w hrabstwie Colleton.

</doc>
<doc id="4283601" url="https://pl.wikipedia.org/wiki?curid=4283601" title="Villamontes">
Villamontes

Villamontes – miasto w Boliwii, położone w północnej części departamentu Tarija.
Opis.
Miejscowość została założona 25 grudnia 1905 roku.. W Villamontes znajduje się węzeł drogowy-RN9 i RN11 i krajowy Port lotniczy Lieutenant Colonel Rafael Pabón.
Demografia.
Źródło.

</doc>
<doc id="4283605" url="https://pl.wikipedia.org/wiki?curid=4283605" title="Hotel „Spichrz” w Toruniu">
Hotel „Spichrz” w Toruniu



</doc>
<doc id="4283608" url="https://pl.wikipedia.org/wiki?curid=4283608" title="Koronacja na Króla Polski">
Koronacja na Króla Polski



</doc>
<doc id="4283611" url="https://pl.wikipedia.org/wiki?curid=4283611" title="North Hartsville">
North Hartsville

North Hartsville – jednostka osadnicza w Stanach Zjednoczonych, w stanie Karolina Południowa, w hrabstwie Darlington.

</doc>
<doc id="4283614" url="https://pl.wikipedia.org/wiki?curid=4283614" title="Murphys Estates">
Murphys Estates

Murphys Estates – jednostka osadnicza w Stanach Zjednoczonych, w stanie Karolina Południowa, w hrabstwie Edgefield.

</doc>
<doc id="4283621" url="https://pl.wikipedia.org/wiki?curid=4283621" title="Jenkinsville">
Jenkinsville

Jenkinsville – miasto w Stanach Zjednoczonych, w stanie Karolina Południowa, w hrabstwie Fairfield.

</doc>
<doc id="4283627" url="https://pl.wikipedia.org/wiki?curid=4283627" title="Ukraina na Zimowych Igrzyskach Olimpijskich 2018">
Ukraina na Zimowych Igrzyskach Olimpijskich 2018

Ukraina na Zimowych Igrzyskach Olimpijskich 2018 – występ kadry sportowców reprezentujących Ukrainę na igrzyskach olimpijskich w Pjongczangu w 2018 roku.
W kadrze znalazło się 33 zawodników – 17 mężczyzn i 16 kobiet. Reprezentanci Ukrainy wystąpili w 42 konkurencjach w 9 dyscyplinach sportowych. Najliczniejszą reprezentację, liczącą 11 osób, Ukraina wystawiła w biathlonie.
Funkcję chorążego reprezentacji Ukrainy podczas ceremonii otwarcia igrzysk pełniła biathlonistka Ołena Pidhruszna, a podczas ceremonii zamknięcia – narciarz dowolny Ołeksandr Abramenko. Reprezentacja Ukrainy weszła na stadion jako 57. w kolejności, pomiędzy ekipami z Uzbekistanu i Iranu.
Jedyny medal dla Ukrainy – złoty – wywalczył Ołeksandr Abramenko w skokach akrobatycznych mężczyzn. Był to pierwszy w historii medal olimpijski dla Ukrainy w narciarstwie dowolnym. Był to zarazem trzeci w historii złoty medal zimowych igrzysk olimpijskich dla Ukrainy i pierwszy wywalczony przez mężczyznę. Zdobyte przez Abramenkę złoto pozwoliło Ukrainie zająć 21. miejsce w klasyfikacji medalowej igrzysk, "ex aequo" z Węgrami.
Był to 7. start reprezentacji Ukrainy na zimowych igrzyskach olimpijskich i 13. start olimpijski, wliczając w to letnie występy.
Skład reprezentacji.
Biathlon.
W składzie była też Ołena Pidhruszna, która miała początkowo wystąpić w sztafecie. Ostatecznie w zawodach nie wystartowała z powodów zdrowotnych.

</doc>
<doc id="4283632" url="https://pl.wikipedia.org/wiki?curid=4283632" title="Winnsboro Mills">
Winnsboro Mills

Winnsboro Mills – jednostka osadnicza w Stanach Zjednoczonych, w stanie Karolina Południowa, w hrabstwie Fairfield.

</doc>
<doc id="4283634" url="https://pl.wikipedia.org/wiki?curid=4283634" title="Murrells Inlet">
Murrells Inlet

Murrells Inlet – jednostka osadnicza w Stanach Zjednoczonych, w stanie Karolina Południowa, w hrabstwie Georgetown.

</doc>
<doc id="4283637" url="https://pl.wikipedia.org/wiki?curid=4283637" title="Mistrzostwa Oceanii U-20 w Rugby Union Mężczyzn 2018">
Mistrzostwa Oceanii U-20 w Rugby Union Mężczyzn 2018

Mistrzostwa Oceanii U-20 w Rugby Union Mężczyzn 2018 – czwarte mistrzostwa Oceanii U-20 w rugby union mężczyzn, oficjalne międzynarodowe zawody rugby union o zasięgu kontynentalnym organizowane przez Oceania Rugby mające na celu wyłonienie najlepszej w Oceanii męskiej reprezentacji narodowej złożonej z zawodników do lat dwudziestu. Zostały rozegrane w formie dwóch turniejów w okresie od 27 kwietnia do 8 grudnia 2018 roku. W walce o tytuł mistrzowski wzięły udział cztery zespoły, pozostałe drużyny, które przystąpiły do rozgrywek, wystąpiły zaś w niższej dywizji.
Championship.
Mistrzostwa zostały zorganizowane na boisku Bond University w Gold Coast w ciągu trzech meczowych dni pomiędzy 27 kwietnia a 5 maja 2018 roku i wzięły w nim udział cztery zespoły rywalizujące systemem kołowym. Dla trzech uczestniczących reprezentacji zawody były formą przygotowań do Mistrzostw Świata 2018 bądź World Rugby U-20 Trophy 2018. Sędziowie zawodów.
Z kompletem wysokich zwycięstw w turnieju triumfowała reprezentacja Nowej Zelandii.
Trophy.
Zawody odbyły się w formie dwóch meczów rozegranych w dniach 4 i 8 grudnia 2018 roku w samoańskim mieście Apia pomiędzy reprezentacjami Tonga i Samoa, a ich stawką było prawo gry w World Rugby U-20 Trophy 2019. Sędziował je Fidżyjczyk, Kaveni Talemaivavalagi. W obydwu meczach zwyciężyli Tongijczycy.

</doc>
<doc id="4283640" url="https://pl.wikipedia.org/wiki?curid=4283640" title="Kuc Kerry Bog">
Kuc Kerry Bog

Kuc Kerry Bog – rasa kuców, pochodząca z gór i wrzosowisk, wyhodowana w Irlandii. Prawdopodobnie wywodzi się od wymarłej już rasy Irish Hobby. Początkowo podobno żył w stanie półdzikim na torfowiskach w hrabstwie Kerry. Miejscowi wykorzystywali kucyki do transportu torfu i wodorostów do wiosek. Cechy charakterystyczne rasy to niska waga w stosunku do wzrostu i nietypowa budowa kopyta, która pomagała poruszać się im po miękkim podłożu, takim jak torfowiska. Kuce są znane z dużej wytrzymałości i zdolności do przetrwania w trudnych warunkach.
Wojna, wzrost mechanizacji oraz spadki lokalnej populacji rasy niemal doprowadziły do wyginięcia rasy. W 1994 roku John Mulvihil z Glenbeigh wykonał badania genetyczne i stworzył stado kuców liczące 20 sztuk, które wykorzystał jako materiał do odbudowy rasy. Rasa została zatwierdzona przez Irish Department of Agriculture and Food i Komisję Europejską. W tym czasie niewielka liczba przedstawicieli tej rasy trafiła do USA. W 2011 roku zarejestrowana populacja liczyła ponad 300 kuców Kerry Bog.
Charakterystyka.
Pierwszy opis standardu rasy powstał w 1994 roku, a modyfikacji uległ w 2005. Kuce Kerry Bog zwykle osiągają od 102 do 122 cm w kłębie. Według irlandzkiego standardu rasy klacze powinny mieć 103–110 cm, a ogiery i wałachy 110–120 cm. Dzięki temu, że w stosunku do wzrostu są dość lekkie, mogą swobodnie poruszać się po grząskiej powierzchni. Ich tylne kopyta często poruszają się na innej linii, niż przednie, co ułatwia im utrzymanie równowagi na torfowiskach. Kuce Kerry Bog są bardzo łatwe w hodowli: są w stanie wyżyć na wrzosowiskach, jedząc rośliny o bardzo niskiej zawartości składników odżywczych. W skład ich diety wchodzi wtedy między innymi mech torfowy oraz wodorosty. Są muskularne i silne. Mają głowy z wklęsłym profilem, małe uszy i duże oczy. Ich zimowa sierść jest gruba i długa, stanowiąc doskonałą ochronę przed złą pogodą. Mogą mieć wszystkie jednolite maści, w tym takie, jak izabelowata, a białe odmiany na głowie i nogach są w przypadku tej rasy bardzo powszechne. Kuce o maści srokatej nie są akceptowane. Rasa wykorzystywana jest do powożenia, jako pupile oraz do hippoterapii.
Rasa ta była historycznie znana jako „hobby”, być może od nawoływania kuców słowami „hub hub”. Jest uważana za jedną z typowych ras pochodzących z Wysp Brytyjskich, które powstały na terenach górskich i na wrzosowiskach. W badaniach genetycznych mitochondrialnego DNA z 2006 roku wykryto, że Kerry Bog nie są rasą blisko spokrewnioną z Irish Draught i z kucem Connemara. Ma rzadką haplogrupę, która zdradza, że kuce tej rasy są bliżej spokrewnione z końmi z zachodniej Europy, w tym z kucami szetlandzkimi i z koniem islandzkim. Badanie z 2012 roku wykazało związki tej rasy z kucem Dartmoor oraz Exmoor, ale brak powiązań z walijskim kucem górskim, a także potwierdziło brak związków z kucem Connemara. Badania wykazały również, że w latach 90. rasa była krzyżowana z innymi, w celu przedłużenia jej istnienia. Kerry Bog mógł przyczynić się do powstania rasy Tinker.
Historia.
Pierwotne pochodzenie rasy jest nieznane, ale wiadomo, że w hrabstwie Kerry, na torfowiskach funkcjonowała rasa dziko żyjących koni od co najmniej 1600 roku. Na ilustracji z książki z 1617 roku pojawiły się konie przypominające dzisiejszego Kuca Kerry Bog i oryginalne irlandzkie hobby, ukazując podobną morfologię dwóch ras. Oryginalnie kuce tej rasy były wykorzystywane do transportu torfu i wodorostów. Były znane ze swojej zdolności poruszania się na bagnach oraz na skałach, często przy wilgotnej i wietrznej pogodzie. Były też cenione za swoją dużą siłę w stosunku do swojego wzrostu. Niektóre osobniki przyuczano do ciągnięcia wozów. Gdy nie były potrzebne, wypuszczano je na wrzosowiska, by znów je łapać, gdy były przydatne w gospodarstwie. Nie istniały lub prawie nie istniały hodowle tej rasy. Zamiast tego pozwalano jej się rozmnażać w ich rodzimym otoczeniu. W 1720 roku Isaac Ware udał się do hrabstwa Kerry i zaobserwował, że konie przypominają kuce Asturcón z Hiszpanii.
Brytyjska kawaleria dowiedziała się o kucykach w 1804 roku podczas wojny na Półwyspie Iberyjskim i używała ich w jej trakcie jako koni jucznych. Większość z koni nie wróciła do Irlandii. Przez wielki głód w Irlandii w latach 1845–1852 rasa stała się jeszcze rzadsza: rolnicy, którzy wcześniej je wykorzystywali i utrzymywali, zmarli lub wyemigrowali. Ponadto na wyspę zostały przywiezione hiszpańskie osły, które miały zastąpić kucyki, a gdy torf przestał być wykorzystywany jako paliwo, rasa nie była więcej potrzebna. W połowie XIX wieku zaczęto łączyć gospodarstwa i wykorzystywać większą liczbę maszyn oraz koni pociągowych, co dodatkowo wpływało na zmniejszanie się populacji. Kerry Bogi żyły więc zdziczałe na wrzosowiskach, zwykle ignorowane przez miejscowych i niekiedy przez nich atakowane.
Odrodzenie rasy.
W 1994 roku John Mulvihill, właściciel restauracji The Red Fox Inn we wsi Kerry Bog w Glenbeigh rozpoczął poszukiwanie szczątków populacji rasy, pomimo doniesień dotyczących jej wymarcia. W końcu odnalazł 20 kucyków, które przypominały te, które pamiętał z dzieciństwa. Zabrał je z bagna do własnej stajni. W 1995 roku pobrał ich krew i oddał na badania do Weatherby's Ireland, które zbadało markery ich DNA. Kolejne testy wykazały, że Kerry Bogi to wyjątkowa rasa, znacznie różniąca się od innych lokalnych odmian, które występują w Irlandii i Wielkiej Brytanii. Wśród 20 zwierząt znajdował się tylko jeden ogier o imieniu Flashy Fox. W latach 1995–2012 spłodził ponad 140 źrebiąt i odegrał znaczącą rolę w ponownym odbudowaniu rasy.
Mulvihill kontynuował hodowlę oraz promowanie lokalnych kuców. W 2002 roku rasa została uznana przez irlandzki rząd jako Irish Heritage Pony. W tym samym roku powstało Kerry Bog Pony Society. Amerykanie zainteresowali się rasą i w 2003 roku do hodowli w Ohio zostało sprowadzone jedenaście Kerry Bogów. W 2005 roku powstało American Kerry Bog Pony Society. W tym samym roku Irish Department of Agriculture and Food i Komisja Europejska zatwierdziły rasę. W następnym roku Irish Horse Board wydał pierwsze paszporty dla przedstawicieli Kerry Bogów. Do 2009 roku istniała możliwość, aby rozmnażać konie bez dokumentów, ale za to o cechach tej rasy, których potomstwo było uznawane jako Kerry Bogi. Wynikało to między innymi z lęku przed chowem wsobnym. Rasa ta stała się też częścią programu Rural Environment Protection Scheme, który nagradzał rolników za używanie metod przyjaznych dla środowiska. Wieś Kerry Bog jest dzisiaj skansenem w Ring of Kerry, w którym znajduje się pierwsza populacja odrodzonej rasy.
Hodowla dzisiaj.
W 2011 roku w irlandzkim rejestrze było zapisanych 335 klaczy i 51 ogierów, w tym 59 źrebiąt z tego roku. Liczebność rasy bezustannie rośnie od kiedy w 2005 roku zaczęto ją oficjalnie rejestrować. Daje to kucowi trzecie miejsce pod względem popularności wśród innych irlandzkich ras kuców, za kucami Connemara oraz Irish Draugh. Pomimo rosnącej liczby, rasa wciąż jest uważana za krytycznie zagrożoną przez Equus Survival Trust. Końmi zarządza organizacja Kerry Bog Pony Co-Operative Society of Ireland (formalnie the Kerry Bog Pony Society), która znajduje się w Irlandii, z siedzibą w Wielkiej Brytanii. Każdy koń podlega kontroli zanim zostanie wpisany do księgi hodowlanej. Ta dzieli rasę na cztery klasy: kuce klasy 1 spełniają wszystkie wymagania, kuce klasy 2 nie spełniają wymagań dotyczących wysokości, kuce klasy 3 nie spełniają wymagań dotyczących maści, a kuce klasy 4 jeszcze nie poddały się oficjalnej kontroli. Stowarzyszenie hodowców od 2007 roku co roku prowadzi pokaz i sprzedaż koni tej rasy w Glenbeigh w hrabstwie Kerry.
W sierpniu 2016 roku dwa pierwsze kucyki wywiezione z Irlandii trafiły do Austrii. Międzynarodowe Stowarzyszenie Kuców Kerry Bog zostało utworzone w tym samym czasie przez grupę hodowców, aby utworzyć rejestr dla właścicieli kucyków obejmujących wiele krajów.
Tuż po narodzinach wszystkie nowo narodzone źrebaki mają wszczepiany chip.

</doc>
<doc id="4283643" url="https://pl.wikipedia.org/wiki?curid=4283643" title="Eric Bischoff">
Eric Bischoff

Eric Bischoff (ur. 27 maja 1955 w Detroit) – amerykański przedsiębiorca i producent telewizyjny, były prezes organizacji wrestlingu World Championship Wrestling (WCW). W czasie jego prezesury WCW prowadziło z konkurencyjnym World Wrestling Federation (WWF) rywalizację, która przeszła do historii jako Monday Night Wars. Oprócz tego odgrywał rolę osoby zarządzającej w programach telewizyjnych organizacji wrestlingu WCW, World Wrestling Entertainment (WWE) i Total Nonstop Action (TNA).
Wczesne życie.
Urodził się 27 maja 1955 w Detroit w stanie Michigan. Przez krótki czas studiował na Uniwersytecie Minnesoty, ale nigdy nie ukończył studiów. Zdobył czarny pas w karate. Oprócz tego trenował zapasy, boks i taekwondo.
Kariera związana z wrestlingiem.
Karierę związaną z wrestlingiem zaczynał od pracy w organizacji wrestlingu American Wrestling Association (AWA), gdzie odpowiadał za wynagrodzenia dla personelu, sponsoring oraz produkcję programów telewizyjnych. Pełnił też funkcję komentatora programów AWA na kanale ESPN. Gdy w 1991 organizacja została zamknięta, wysłał swoją kasetę na przesłuchanie do World Wrestling Federation, ale nie został przyjęty.
Po 1991 został zatrudniony w World Championship Wrestling (WCW) jako prezenter telewizyjny. Później awansował na stanowisko wiceprezesa, a następnie prezesa organizacji. We wrześniu 1995 podjął decyzję o emisji nowego programu telewizyjnego WCW, "Monday Nitro", w poniedziałki w tych samych godzinach co konkurencyjny program WWF, "Monday Night Raw". Rywalizacja między WCW, a WWF przeszła do historii pod nazwą Monday Night Wars.
Okazjonalnie Eric Bischoff występował także w ringu jako wrestler. 5 czerwca 2000 pokonał Terry’ego Funka w walce o mistrzostwo WCW Hardcore. Następnego dnia oddał swój tytuł tag teamowi The Mamalukes (Big Vito i Johnny The Bull).
23 marca 2001 World Championship Wrestling zostało wykupione przez World Wrestling Federation za 4,2 miliony dolarów.
Od 15 lipca 2002 występował w WWE Vince’a McMahona jako manager generalny brandu Raw. Rywalizował z managerem ECW, Teddy'm Longiem, z managerem SmackDown Stephanie McMahon i z Johnem Ceną. W 2003 od kwietnia do listopada dzielił stanowisko ze Steve’em Austinem, a w grudniu z Mickiem Foley. 5 grudnia 2005 Vince McMahon postawił Bischoffa przed sądem, sam będąc sędzią w jego sprawie, i wypomniał managerowi generalnemu różne momenty kiedy zachował się w sposób niemoralny. Po wyreżyserowanym procesie McMahon zwolnił Bischoffa i dosłownie wrzucił go do śmieciarki.
27 października 2009 Eric Bischoff podpisał umowę z Total Nonstop Action (TNA). On i Hulk Hogan odgrywali rolę przedstawicieli zarządu. 17 stycznia 2010 ogłosił zastąpienie sześciokątnego ringu TNA kwadratowym. 15 lipca 2012 jego syn Garett Bischoff wyzwał go do walki 5 na 5. AJ Styles, Austin Aries, Garett Bischoff, Mr. Anderson i Rob Van Dam pokonali Bully’ego Raya, Christophera Danielsa, Erica Bischoffa, Gunnera i Kazariana. Zgodnie z postanowieniami zakładu, Bischoff musiał odejść z organizacji.
Inne media.
Wystąpił gościnnie w 8 odcinku 4 sezonu sitcomu "Arli$$", "To Thine Own Self Be True", wyemitowanym 25 lipca 1999. Zagrał samego siebie.
Gry komputerowe.
Postać przedstaiwająca go pojawiła się w dziewięciu grach komputerowych. Były to kolejno: "" (N64, 1997), "Virtual Pro Wrestling 64" (N64, 1997), "WCW Nitro" (PS, 1998), "WCW/nWo Revenge" (N64, 1998), "WCW/nWo Thunder" (PS, 1998), "WCW Nitro" (N64, PC), "WCW Mayhem" (N64, GB, PS, 1999), "WCW Backstage Assault" (N64, PS, 2000) i "WWE SmackDown! Here Comes" (PS2, 2003)

</doc>
<doc id="4283644" url="https://pl.wikipedia.org/wiki?curid=4283644" title="Barbara Frischmuth">
Barbara Frischmuth

Barbara Frischmuth (ur. 5 lipca 1941 w Altaussee) – austriacka pisarka, dramaturg, scenarzystka, autorka audycji radiowych i tłumaczka.
Życiorys.
Barbara Frischmuth urodziła się w Altaussee, w kraju związkowym Styria, w powiecie Liezen. Jej ojciec, Anton Frischmuth, był hotelarzem, matka Maria z domu Schmidt, kontynuowała działalność męża do 1956, kiedy przeniosła się do Grazu, gdzie do 1976 roku prowadziła browar Reinighaus w Eggenberg. Barbara Frischmuth spędziła część swojego dzieciństwa w Altaussee, gdzie uczęszczała również do szkoły podstawowej. Kolejno uczyła się w Gmunden, a następnie od 1957 w szkole średniej w Bad Aussee. W lipcu 1959 zdała maturę, a jesienią zapisała się do instytutu tłumaczeń na Uniwersytecie w Grazu, gdzie uczyła się tureckiego i angielskiego. W tym samym roku opublikował pierwsze wiersze w "Graz Heimatsaal".
W latach 1960–1961 przebywała na stypendium na tureckim Uniwersytecie Atatürka w Erzurum. W tym samym czasie została członkiem założycielem Forum Stadtpark, gdzie wiosną 1961 po raz pierwszy opublikowano jej prace. Po powrocie na uniwersytet w Grazu rozpoczęła naukę języka węgierskiego w instytucie tłumaczeń ustnych. W 1963 roku otrzymała dyplom interpretacji tureckiej. Kolejne stypendium umożliwiło jej naukę na Uniwersytecie Lajosa-Kossutha w Debreczynie. Ukończyła studia na uniwersytecie węgierskim latem 1964 jako certyfikowany tłumacz. Jesienią przeniosła się do Wiednia i rozpoczęła studia na Uniwersytecie Wiedeńskim w zakresie turkologii, iranistyki i studiów islamistycznych. W latach 1965–1966 pracowała jako asystent w instytucie orientalistyki. Jesienią 1966 roku porzuciła studia i zaczęła pracować w pełnym wymiarze godzin jako pisarka i tłumacz.
W 1967 pojawiło się jako pierwsze tłumaczenie Frischmuth z węgierskiego, dziennik z obozu koncentracyjnego Any Novac, rok później wydana została jej pierwsza własna praca "Die Klosterschule". Od tego czasu publikowała kilkadziesiąt powieści, opowiadań, dramatów, słuchowisk radiowych i tłumaczeń z języka węgierskiego.
Barbara Frischmuth odwiedza do tej pory m.in. Turcję, Węgry, Egipt i Anglię, ale także Chiny (1982) i Japonię (1990). Kilkakrotnie podróżowała po Stanach Zjednoczonych, w 1976 spędziła trzy miesiące jako pisarz w Oberlin College w stanie Ohio, a w 1987 została zaproszona przez Washington University in St. Louis w stanie Missouri. Jesienią 1990 prowadziła wykłady z poezji na Uniwersytecie w Monachium pod tytułem "Traum der Literatur – Literatur des Traums". W latach 1997–1998 była jurorem konkursu Klagenfurt Ingeborg-Bachmann-Wettbewerb, a w latach 1997–2002 członkiem komitetu niemieckiego Towarzystwa Friedricha Schillera w Marbach am Neckar.
Barbara Frischmuth znana jest polskim czytelnikom z dwóch tłumaczonych książek – "Kai, czyli Miłość do ideałów" oraz "Zniknięcie cienia w słońcu". W 2012 odwiedziła Polskę na zaproszenie Studenckiego Centrum Kultury Uniwersytetu Opolskiego.
Życie prywatne.
Barbara Frischmuth ma z pierwszym mężem syna Floriana Anastasiusa Grüna (1973). W 1988 wyszła ponownie za mąż za dr. Dirka Pennera psychiatrę i neurologa. Od 1999 mieszka w Altaussee.

</doc>
<doc id="4283648" url="https://pl.wikipedia.org/wiki?curid=4283648" title="Adam Suzin (filareta)">
Adam Suzin (filareta)



</doc>
<doc id="4283680" url="https://pl.wikipedia.org/wiki?curid=4283680" title="Giro d'Italia 2018">
Giro d'Italia 2018



</doc>
<doc id="4283683" url="https://pl.wikipedia.org/wiki?curid=4283683" title="Alexander Cameron Rutherford">
Alexander Cameron Rutherford

Alexander Cameron Rutherford (ur. 2 lutego 1857, zm. 12 czerwca 1941) – kanadyjski prawnik i polityk. Premier prowincji Alberta.
Urodził się w miejscowości Osgoode, położonej w Carleton County w prowincji Ontario. Jego rodzice, James Rutherford i Elizabeth Cameron, przybyli do Kanady z Aberfeldy w Szkocji w 1855. Byli baptystami. Chodził do szkół publicznych w Ontario. Ukończył Woodstock College. W 1881 na McGill University uzyskał podwójny bakalaureat (Bachelor of Arts i Bachelor of Civil Law). Pracował w spółce Hodgkins, Kidd, and Rutherford. W 1885 uzyskał uprawnienia do wykonywania zawodu adwokata. 
W 1888 ożenił się z Marthą (zwaną Mattie) Birkett, córką Williama i Elizabeth Birkettów z Ottawy. Miał z nią trójkę dzieci: Cecila Alexandra, Hazel Elizabeth i Marjorie Cameron. 
Po tym, jak przeniósł się do miejscowości Strathcona w Terytoriach Północno-Zachodnich, został wybrany do North-West Legislative Assembly (Zgromadzenie Legislacyjne Terytoriów Północno-Zachodnich). Funkcję tę sprawował w latach 1902-1905. W 1905 wszedł w skład pierwszego rządu prowincji jako premier, skarbnik i minister edukacji. Jego administracja postawiła sobie za cel upowszechnienie edukacji, telefonii i rozwój sieci kolejowej. W 1906 wydał postanowienie o utworzeniu Uniwersytetu Alberty. W dowód uznania dla pracy na rzecz szkolnictwa otrzymał doktorat honorowy University of Toronto. Urząd premiera złożył w 1910. Po zakończeniu kariery politycznej wrócił do zawodu prawnika. Był też kanclerzem Uniwersytetu Alberty. Jego biblioteka wchodzi w skład księgozbioru uczelni.

</doc>
<doc id="4283688" url="https://pl.wikipedia.org/wiki?curid=4283688" title="Rodion Łuka">
Rodion Łuka

Rodion Łuka (ukr. Родіон Михайлович Лука, ur. 29 października 1972 w Wyszogrodzie) – ukraiński żeglarz sportowy, srebrny medalista olimpijski z Aten.
Brał udział w czterech igrzyskach (IO 96, IO 00, IO 04, IO 08). W 2004 zajął drugie miejsce w klasie 49er (w 1996 startował w igrzyskach w Laserze). Płynął z Heorhijem Łeonczuken. W 2005 był mistrzem świata, w 2001, 2003 i 2008 zdobywał brąz tej imprezy. W 2000 był brązowym medalistą mistrzostw Europy.

</doc>
<doc id="4283697" url="https://pl.wikipedia.org/wiki?curid=4283697" title="Autostrada AP-9 (Hiszpania)">
Autostrada AP-9 (Hiszpania)

Autostrada AP-9 (hiszp. "Autopista AP-9"), także "Autopista del Atlántico (Autostrada Atlantycka)" – autostrada w Hiszpanii przebiegająca przez teren wspólnoty autonomicznej Galicja.
Autostrada rozpoczyna się w Ferrol i przebiega przez Betanzos, Santiago de Compostela, Pontevedra, Vigo do granicy z Portugalią w Tui, gdzie dalej poprzez autostradę biegnie do Porto. Na całej swojej długości jest częścią trasy europejskiej . Przejazd drogą jest płatny, a koncesjonariuszem autostrady jest Itínere.

</doc>
<doc id="4283700" url="https://pl.wikipedia.org/wiki?curid=4283700" title="Na skraju jutra (powieść)">
Na skraju jutra (powieść)

Na skraju jutra (jap. "All You Need Is Kill") – japońska light novel autorstwa Hiroshiego Sakurazaki z ilustracjami Yoshitoshiego ABe. Po raz pierwszy została wydana w 2004 roku nakładem wydawnictwa Shūeisha. Jej polskie tłumaczenie wydało w 2014 roku wydawnictwo Galeria Książki, wraz z premierą filmu na jej bazie pod tym samym tytułem. Jest młodzieżową książką z gatunku science-fiction, której głównym bohaterem jest młody rekrut, Keiji Kiriya.
Fabuła.
Obcy zesłali na Ziemię stworzenia, które mają przygotować ją do zamieszkania przez nich i tym samym wybić całą ludzkość. Mimiki atakują Ziemię, a jej mieszkańcy stawiają opór.
Keiji Kiriya jest młodym rekrutem, który dopiero co dołączył do armii Zjednoczonych Sił Zbrojnych. Podczas swojej pierwszej bitwy zostaje zabity, ale z niewyjaśnionych przyczyn budzi się następnego ranka. Sytuacja powtarza się kilkukrotnie, a Keiji odkrywa, że wpadł w pętle czasu. Jednocześnie jego żołnierskie umiejętności rosną z każdym powtórzonym dniem.
Po kilkudziesięciu pętlach zdaje sobie sprawę, że jego los jest podobny do losu Rity Vrataski, wybitnej wojowniczki, która zabija mimiki toporem, a nie bronią palną. Rita pomaga mu w szkoleniu.

</doc>
<doc id="4283701" url="https://pl.wikipedia.org/wiki?curid=4283701" title="Budynek Towarzystwa Naukowego w Toruniu">
Budynek Towarzystwa Naukowego w Toruniu

Budynek Towarzystwa Naukowego w Toruniu – zabytkowa siedziba Towarzystwa Naukowego w Toruniu.
Początkowo Towarzystwo Naukowe w Toruniu działało w prywatnym lokum przy ulicy Łaziennej. W maju 1881 roku rozpoczęto budowę nowej siedziby przy ulicy Wysokiej. Budowę finansowano ze składek. Budynek oddano do użytku w 1882 roku. W lokum mieściły się zbiory muzealne, księgozbiór (liczący do 1916 roku 5 tys. woluminów) oraz odbywały się odczyty i spotkania. Przez pewien czas w budynku istniały hotel i restauracja. W 1923 roku w budynku utworzono Książnicę Miejską. W jej ramach Towarzystwo przekazało własny księgozbiór w trybie depozytu.
Podczas II wojny światowej władze III Rzeszy rozwiązały stowarzyszenie, a księgozbiór przejęła Stadtbibliothek Thorn.
W zachodniej ścianie budynku wmurowano tablicę upamiętniającą Ottona Steinborna, lekarza, działacza społecznego i naukowego, pierwszego komisarycznego burmistrza Torunia w niepodległej Polsce oraz działacza Towarzystwa Naukowego w Toruniu. Tablicę odsłonięto 4 sierpnia 1937 roku. Była ona sfinansowana ze składek mieszkańców miasta. Na tablicy znajduje się wizerunek Steinborna oraz napis: "W TYM DOMU DZIAŁAŁ 1899–1936 DR. MED. OTTON STEINBORN. CZEŚĆ JEGO PAMIĘCI".

</doc>
<doc id="4283703" url="https://pl.wikipedia.org/wiki?curid=4283703" title="Rajówka (rejon mołodecki)">
Rajówka (rejon mołodecki)

Rajówka (biał. "Раёўка", ros. "Раёвка") – wieś na Białorusi, w obwodzie mińskim, w rejonie mołodeckim, w sielsowiecie Czyść.
Historia.
W czasach zaborów zaścianek i folwark w okręgu wiejskim Karpowicze, w gminie Chocieńczyce, w powiecie wilejskim, w guberni wileńskiej Imperium Rosyjskiego. Pod koniec XIX wieku miała 6 dusz rewizyjnych, należały do dóbr Zaborze, własność Hrehorowiczów.
W latach 1921–1945 zaścianek i majątek leżały w Polsce, w województwie wileńskim, w powiecie wilejskim, w gminie Chocieńczyce. Przed 1939 w Polsce, w województwie wileńskim, w powiecie mołodeczańskim.
Według Powszechnego Spisu Ludności z 1921 roku zamieszkiwało:
Wierni należeli do parafii rzymskokatolickiej i prawosławnej w Ilji. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.
W miejscowości znajduje się parafialna cerkiew prawosławna pw. Wprowadzenia Matki Bożej do Świątyni.

</doc>
<doc id="4283720" url="https://pl.wikipedia.org/wiki?curid=4283720" title="Czerty (obwód miński)">
Czerty (obwód miński)

Czerty (biał. "Чарты", ros. "Черты") – wieś na Białorusi, w obwodzie mińskim, w rejonie mołodeczańskim, w sielsowiecie Czyść.

</doc>
<doc id="4283746" url="https://pl.wikipedia.org/wiki?curid=4283746" title="Sielsowiet Czyść">
Sielsowiet Czyść

Sielsowiet Czyść (biał. "Чысьцінскі сельсавет", ros. "Чистинский сельсовет") – sielsowiet na Białorusi, w obwodzie mińskim, w rejonie mołodeczańskim. Siedziba urzędu mieści się w Czyściu.

</doc>
<doc id="4283747" url="https://pl.wikipedia.org/wiki?curid=4283747" title="Tadeusz Kubik">
Tadeusz Kubik

Tadeusz Kubik (ur. 5 lutego 1925 w Krakowie, zm. 20 września 2002 tamże) – polski piłkarz, występujący na pozycji obrońcy.
Kariera.
Piłkarską karierę rozpoczął podczas II wojny światowej w drużynie Juvenii Kraków. W 1945 roku został zawodnikiem Wisły Kraków, gdzie grał na prawej obronie. W 1949 roku zdobył z klubem mistrzostwo Polski. Ogółem rozegrał 26 spotkań w I lidze.

</doc>
<doc id="4283768" url="https://pl.wikipedia.org/wiki?curid=4283768" title="Miejsce na górze">
Miejsce na górze

Oba filmy powstały na podstawie powieści "Wielka kariera" ("Room at the Top")

</doc>
<doc id="4283772" url="https://pl.wikipedia.org/wiki?curid=4283772" title="Room at the Top (film 2012)">
Room at the Top (film 2012)



</doc>
<doc id="4283807" url="https://pl.wikipedia.org/wiki?curid=4283807" title="Dekanat Smorgoń">
Dekanat Smorgoń



</doc>
<doc id="4283816" url="https://pl.wikipedia.org/wiki?curid=4283816" title="Room at the Top">
Room at the Top



</doc>
<doc id="4283819" url="https://pl.wikipedia.org/wiki?curid=4283819" title="Elaphe taeniura">
Elaphe taeniura



</doc>
<doc id="4283820" url="https://pl.wikipedia.org/wiki?curid=4283820" title="Face Awards">
Face Awards

FACE Awards – konkurs dla pasjonatów makijażu i charakteryzacji organizowany przez markę NYX. Jego główna edycja odbywa się w USA od 2011 roku. W 2016 roku wystartowała również polska edycja. Konkurs podzielony jest na etapy, z których każdy polega na wykonaniu makijażu zgodnego z narzuconym odgórnie tematem. Nie istnieją ograniczenia, jeśli chodzi o wiek, czy wykształcenie uczestników, jednak każda zgłoszona praca musi być koniecznie własnym, kreatywnym dziełem. Nazwa FACE to akronim, którego rozwinięcie brzmi "FREEDOM &amp; ARTISTRY FOR CREATIVE EXPRESSION". Finały w Polsce odbywają się na przełomie czerwca i lipca, zaś w USA w sierpniu. Zwycięzcy przysługuje tytuł "Beauty blogger of the year".
Nagroda w polskiej edycji to nagroda pieniężna i tygodniowa podróż do Los Angeles na finały amerykańskiej wersji.
Konkurs w Polsce w 2018 roku.
W roku 2018 jurorami byli: Ewa Grzelakowska-Kostoglu, Karolina Zientek, Sergey Kharkevich oraz Karol Tomaszewski. Organizatorem edycji była Martyna Dziubek. Do konkrstu zgłosiło się ponad pięćset osób. 

</doc>
<doc id="4283822" url="https://pl.wikipedia.org/wiki?curid=4283822" title="Lake Placid (Nowy Jork)">
Lake Placid (Nowy Jork)



</doc>
<doc id="4283826" url="https://pl.wikipedia.org/wiki?curid=4283826" title="Eugène Kabongo">
Eugène Kabongo

Eugène Kabongo, właśc. Eugène Kabongo Ngoy (ur. 3 listopada 1960 w Léopoldville) – kongijski piłkarz występujący na pozycji napastnika, a także trener.
Kariera klubowa.
Kabongo karierę rozpoczynał w 1983 roku w belgijskim zespole RFC Seraing, grającym w pierwszej lidze. W sezonie 1984/1985 z 19 bramkami zajął 5. miejsce w klasyfikacji ligowych strzelców. W 1985 roku przeszedł do francuskiego klubu Racing Club de France. W sezonie 1985/1986 zdobył 29 bramek w rozgrywkach drugiej ligi i został jej królem strzelców.
W 1986 roku wrócił do Belgii, gdzie został zawodnikiem Anderlechtu. Spędził tam sezon 1986/1987, w którym zdobył z zespołem mistrzostwo Belgii. W 1987 roku odszedł do francuskiego Olympique Lyon, występującego w drugiej lidze. W sezonie 1988/1989 wraz z klubem awansował do pierwszej ligi. Zadebiutował w niej 21 lipca 1989 w przegranym 1:4 meczu z Olympique Marsylia, a 29 lipca 1989 w wygranym 3:0 spotkaniu z Toulouse FC strzelił dwa pierwsze ligowe gole. Zawodnikiem Olympique był do 1990 roku.
Następnie Kabongo występował w drugoligowej Bastii, w której barwach w 1992 roku zakończył karierę.
Kariera reprezentacyjna.
W 1988 roku Kabongo został powołany do reprezentacji Zairu na Puchar Narodów Afryki, zakończony przez Zair na fazie grupowej. Zagrał na nim w meczach z Marokiem (1:1), Wybrzeżem Kości Słoniowej (1:1; gol) i Algierią (0:1).

</doc>
<doc id="4283827" url="https://pl.wikipedia.org/wiki?curid=4283827" title="Google Allo">
Google Allo

Google Allo – komunikator internetowy stworzony przez amerykańskie przedsiębiorstwo Google. Do korzystania z komunikatora wymagany jest numer telefonu. Komunikator zawiera Asystenta Google, z którym użytkownik może chatować. Użytkownik może prowadzić rozmowy z wykorzystaniem gotowych fraz i naklejek emoji. Tryb rozmów incognito, umożliwia szyfrowane rozmów oraz ich usunięcie z urządzenia po wyznaczonym przez rozpoczynającego rozmowę czasie. Aplikacja może również służyć wysyłaniu SMS-ów.
Google Allo zostało ogłoszone 18 maja 2016 roku, a 21 września komunikator został udostępniony. Aplikacja została zainstalowana ponad 10 milionów razy.
5 grudnia 2018 roku, Google ogłosiło zakończenie wsparcia dla aplikacji w marcu 2019 roku ze względu na przeniesienie zasobów na rozwijanie aplikacji Messages oraz Hangouts. Przed zamknięciem, wypuszczona została aktualizacja pozwalająca na pobranie historii czatów. Aplikacja ostatecznie zakończyła działanie 14 marca 2019 roku, a strona internetowa komunikatora rekomenduje przeniesienie się na aplikację Messages.

</doc>
<doc id="4283832" url="https://pl.wikipedia.org/wiki?curid=4283832" title="Parafia św. Michała Archanioła w Smorgoniach">
Parafia św. Michała Archanioła w Smorgoniach

Parafia św. Michała Archanioła w Smorgoniach – rzymskokatolicka parafia znajdująca się w Smorgoniach, w diecezji grodzieńskiej, w dekanacie smorgońskim, na Białorusi. Parafię prowadzą ojcowie salezjanie.
Parafia posiada kaplicę filialną pw. Dziewicy Maryi w Zalesiu.
Historia.
Drewniany kościół pw. św. Michała Archanioła oraz Zwiastowania NMP w Smorgoniach ufundował w 1503 właściciel miasteczka Jerzy Zenowicz. Wnuk fundatora, również Jerzy, przeszedł na kalwinizm i w 1552 rozpoczął budowę murowanego zboru. Jego wnuk Mikołaj Bogusław Zenowicz nawrócił się na katolicyzm i w 1617 zbór przekształcił w kościół konsekrowany pw. Trójcy Przenajświętszej. Przy smorgońskiej parafii działały szpital i szkoła.
W 1866 w ramach represji popowstaniowych kościół przekształcono w cerkiew prawosławną. Parafia odrodziła się w 1905. W 1911 na rogu ulic Mińskiej i Wilejskiej wybudowano monumentalny kościół ceglany pw. św. Michała Archanioła. Świątynia ta uległa całkowitemu zniszczeniu podczas I wojny światowej.
W 1920, po odzyskaniu przez Polskę niepodległości, zwrócono katolikom dawny kościół, który od tego czasu nosi wezwanie św. Michała Archanioła. W latach międzywojennych parafia należała do dekanatu oszmianskiego archidiecezji wileńskiej i liczyła ponad 4000 parafian.
Od 1947 kościół znacjonalizowany przez komunistów, służył celom świeckim. W 1990 zwrócony katolikom. Od 1989 w Smorgoniach posługują salezjanie.

</doc>
<doc id="4283833" url="https://pl.wikipedia.org/wiki?curid=4283833" title="Grzegorz Ojrzyński">
Grzegorz Ojrzyński

Grzegorz Ojrzyński (ur. 14 września 1961 w Radomsku) – polski artysta fotograf. Członek Bełchatowskiego Towarzystwa Fotograficznego. Członek Towarzystwa Fotograficznego im. Edmunda Osterloffa w Radomsku. Członek Ogólnopolskiej Fotograficznej Grupy Twórczej "Art Fokus 13""."
Życiorys.
Grzegorz Ojrzyński związany z radomszczańskim środowiskiem fotograficznym, mieszka i pracuje w Radomsku – fotografuje od końca lat 70. XX wieku. Od 2009 roku zajmuje się fotograficzną twórczością artystyczną. Szczególne miejsce w jego twórczości zajmuje fotografia krajobrazowa, fotografia przyrodnicza (kwiaty, owady, zwierzęta, ptaki), makrofotografia, fotografia ludzi (m.in. w krajobrazie), fotografia portretowa oraz fotografia ślubna. 
W 2011 roku został przyjęty w poczet członków Bełchatowskiego Towarzystwa Fotograficznego, w 2012 roku został członkiem grupy fotograficznej "Pictorial Team". W tym samym roku został członkiem nadzwyczajnym Fotoklubu Rzeczypospolitej Polskiej Stowarzyszenia Twórców. W 2014 roku został członkiem Towarzystwa Fotograficznego im. Edmunda Osterloffa w Radomsku. W 2014 roku był współzałożycielem Ogólnopolskiej Fotograficznej Grupy Twórczej "Art Fokus 13""," w której pełnił funkcję prezesa Zarządu – obecnie jest sekretarzem w Zarządzie "AF 13". 
Grzegorz Ojrzyński jest autorem i współautorem wielu wystaw fotograficznych; indywidualnych i zbiorowych oraz poplenerowych. Jego fotografie były prezentowane na wielu wystawach pokonkursowych – na których otrzymywały wiele nagród, wyróżnień, dyplomów i listów gratulacyjnych. W 2013 roku został przyjęty w poczet członków rzeczywistych Fotoklubu Rzeczypospolitej Polskiej Stowarzyszenia Twórców i uhonorowany tytułem Artysty Fotoklubu Rzeczypospolitej Polskiej (AFRP). Decyzją Komisji Kwalifikacji Zawodowych Fotoklubu RP, otrzymał dyplom potwierdzający kwalifikacje do wykonywania zawodu artysty fotografa, fotografika (legitymacja nr 360). 
Prace Grzegorza Ojrzyńskiego zaprezentowano w "Almanachu (1995–2017)", wydanym przez Fotoklub Rzeczypospolitej Polskiej Stowarzyszenie Twórców. W 2018 roku został uhonorowany Medalem „Za Zasługi dla Fotografii Polskiej” – odznaczeniem przyznawanym przez Kapitułę Fotoklubu Rzeczypospolitej Polskiej Stowarzyszenia Twórców – w 100. rocznicę odzyskania przez Polskę niepodległości. W działalności Fotoklubu RP uczestniczył do 2021. 

</doc>
<doc id="4283837" url="https://pl.wikipedia.org/wiki?curid=4283837" title="Google Duo">
Google Duo

Google Duo – nieistniejący komunikator internetowy stworzony przez amerykańskie przedsiębiorstwo Google. Do korzystania z komunikatora wymagany jest numer telefonu. Komunikator służy do przeprowadzania wideorozmów. Funkcja Puk, puk umożliwia wyświetlanie obrazu z kamery rozmówcy przed odebraniem połączenia. Aplikacja wyświetla również informacje na temat połączenia internetowego, za pośrednictwem którego realizowana jest wideorozmowa. Podczas wideorozmowy użytkownik może wyciszyć mikrofon lub zmienić kamerę, z której obraz przesyłany jest do odbiorcy. Połączenie jest szyfrowane za pomocą systemu komunikacji end-to-end.
Google Duo został oficjalnie udostępniony 18 maja 2016 roku. Komunikator został zainstalowany ponad miliard razy.
W lipcu 2022 ogłoszono plany połączenia Duo z usługą do wideo rozmów Google Meet. Doszło do tego w sierpniu tego samego roku, kiedy to aplikacja Duo zmieniła nazwę na Meet. Za to pierwotna aplikacja Google Meet zmieniła nazwę na Meet Original i będzie stopniowo wygaszana. 

</doc>
<doc id="4283838" url="https://pl.wikipedia.org/wiki?curid=4283838" title="Fuego (singel Eleni Fureiry)">
Fuego (singel Eleni Fureiry)

Fuego – utwór greckiej piosenkarki Eleni Fureiry, który miał swoją premierę 2 marca 2018 i został wydany przez wytwórnię Panik Records. Singiel napisali i wyprodukowali Alex Papaconstantinu, Geraldo Sandell, Viktor Svensson, Anderz Wrethov i Didrick.
W 2018 kompozycja reprezentowała Cypr w 63. Konkursie Piosenki Eurowizji w Lizbonie. Wersję demo piosenki nagrała grecko-szwedzka piosenkarka Elena Paparizou, laureatka 50. Konkursu Piosenki Eurowizji, jednak odrzuciła zaproszenie cypryjskiej telewizji do udziału w konkursie. Ofertę reprezentowania Cypru z piosenką odrzuciła także Tamta. Przed rozegraniem koncertu półfinałowego singiel był głównym faworytem bukmacherów do wygrania finału. 8 maja został zaprezentowany przez Fureirę jako ostatni, 19. w kolejności w pierwszym półfinale konkursu i zakwalifikował się do finału, rozgrywanego 12 maja. Zajął w nim drugie miejsce w głosowaniu komisji jurorskich i telewidzów.
2 marca na oficjalnym kanale wytwórni Panik Records na YouTube ukazał się teledysk do piosenki, którego reżyserem został Apollon Papatheocharis.
Singiel dotarł do czwartego miejsca greckiej listy przebojów.
Lista utworów.
Digital download

</doc>
<doc id="4283839" url="https://pl.wikipedia.org/wiki?curid=4283839" title="Tomé de Faría">
Tomé de Faría

Tomé de Faría OCarm (ur. 24 marca 1581, zm. 23 października 1628) – portugalski duchowny rzymskokatolicki, karmelita, sufragan lizboński.
Biografia.
22 sierpnia 1616 papież Paweł V prekonizował go biskupem pomocniczym lizbońskim oraz biskupem in partibus infidelium Targi. 15 stycznia 1617 przyjął sakrę biskupią z rąk emerytowanego biskupa Ceuty i Tangeru Jerónimo de Gouvei OFM.

</doc>
<doc id="4283844" url="https://pl.wikipedia.org/wiki?curid=4283844" title="Lejb Fogelman">
Lejb Fogelman

Lejb Fogelman (ur. 21 czerwca 1949) – polski prawnik, "senior partner" w kancelarii .
Życiorys.
Urodził się w Legnicy. Absolwent XLI Liceum Ogólnokształcącego im. Joachima Lelewela w Warszawie, do którego uczęszczał m.in. z Lechem i Jarosławem Kaczyńskimi. W latach 1967–1969 studiował na Wydziale Prawa i Administracji Uniwersytetu Warszawskiego.
W następstwie wydarzeń Marca 1968 wyemigrował do Stanów Zjednoczonych, gdzie ukończył studia na Uniwersytecie Stanowym w Nowym Jorku (licencjat, 1972), Uniwersytecie Columbia (magister nauk humanistycznych i magister filozofii, 1975; gdzie doktoryzował się w dziedzinie historii idei) i Uniwersytecie Harvarda (doktor praw, 1981). Ponadto uzyskał dyplom Uniwersytetu Paryskiego (1972), a w ramach stypendium Fulbrighta IREX przebywał na Uniwersytecie Moskiewskim (1977–1978).
Zawodowo zajmuje się prywatyzacją, fuzjami i przejęciami przedsiębiorstw. Jako prawnik zatrudniony m.in. w kancelarii Greenberg Traurig reprezentował wiele dużych banków i innych przedsiębiorstw. Wśród nich:
W 2013 roku Chambers Europe wyróżniła go Nagrodą „Outstanding Contribution to the Legal Profession” za wybitny wkład w rozwój branży prawniczej.
W 2012 wyprodukował w Teatrze IMKA "Kopenhagę" Michaela Frayna.
Jest bohaterem wywiadu rzeki "Warto żyć", przeprowadzonego przez Michała Komara (Wydawnictwo Czerwone i Czarne, 2018).

</doc>
<doc id="4283845" url="https://pl.wikipedia.org/wiki?curid=4283845" title="Barramundi">
Barramundi

Barramundi lub barramunda – nazwa zwyczajowa kilku różnych gatunków ryb. W polskiej i rosyjskiej literaturze ichtiologicznej pod tymi nazwami opisano rogoząba australijskiego ("Neoceratodus forsteri"). W innych językach jako "barramundi" lub "barramunda" opisywane są "Lates calcarifer" i "Scleropages leichardti".

</doc>
<doc id="4283848" url="https://pl.wikipedia.org/wiki?curid=4283848" title="Budka maszynisty">
Budka maszynisty



</doc>
<doc id="4283853" url="https://pl.wikipedia.org/wiki?curid=4283853" title="Manuel Bento Rodrigues da Silva">
Manuel Bento Rodrigues da Silva

Manuel Bento Rodrigues da Silva (ur. 25 grudnia 1800 w Vila Nova de Gaia, zm. 26 września 1869 w Lizbonie) – portugalski duchowny rzymskokatolicki, biskup Coimbry, patriarcha Lizbony, kardynał.
Biografia.
11 marca 1826 przyjął święcenia prezbiteriatu.
24 listopada 1845 papież Grzegorz XVI prekonizował go biskupem pomocniczym lizbońskim oraz arcybiskupem in partibus infidelium mityleńskim. 22 lutego 1846 w kościele św. Wincentego za Murami przyjął sakrę biskupią z rąk patriarchy Lizbony kard. Guilherme Henriquesa de Carvalho.
30 października 1851 został biskupem Coimbry z zachowaniem ad personam tytułu arcybiskupa, co zatwierdził papież Pius IX 15 marca 1852.
18 marca 1858 wybrany patriarchą Lizbony. Podczas konsystorza 25 czerwca 1858 został mianowany przez Piusa IX kardynałem prezbiterem. Nie objął kościoła tytularnego. Jako że zmarł za pontyfikatu Piusa IX, nigdy nie uczestniczył w konklawe.

</doc>
<doc id="4283856" url="https://pl.wikipedia.org/wiki?curid=4283856" title="Hariton Pushwagner">
Hariton Pushwagner

Hariton Pushwagner, właśc. Terje Brofos (ur. 2 maja 1940 w Oslo, zm. 24 kwietnia 2018 tamże) – norweski malarz i grafik, przedstawiciel pop-artu. 
Studiował w Akademii Sztuk Pięknych w Oslo (norw. Statens Kunstakademi) w latach 1963–1966, a także w Nowym Jorku, Paryżu, Sztokholmie i Londynie. Duży wpływ na jego twórczość i ideały miało poznanie w 1968 roku pisarza Axela Jensena. Pushwagner ilustrował wiele jego książek. Przełomem w jego 40-letniej karierze w Norwegii i na arenie międzynarodowej okazał się rok 2008, kiedy to artysta wystawiał swoje prace na V Berlin Biennale i XVI Biennale w Sydney. 
W 2011 powstał w Norwegii dokumentalny film o malarzu pt. "Pushwagner".
Był dwukrotnie żonaty, miał dwie córki. Zmarł w wieku 77 lat w szpitalu Diakonhjemmet sykehus w Oslo.

</doc>
<doc id="4283867" url="https://pl.wikipedia.org/wiki?curid=4283867" title="Lucia Annibali">
Lucia Annibali

Lucia Annibali (ur. 18 września 1977 w Urbino) – włoska polityk, prawniczka i działaczka społeczna, posłanka do Izby Deputowanych.
Życiorys.
Z wykształcenia prawniczka, praktykowała jako adwokat. 16 kwietnia 2013 została zaatakowana przez dwóch mężczyzn albańskiego pochodzenia, jej twarz została wówczas oblana i poparzona kwasem, ostatecznie udało się uratować jej wzrok. Napastnicy, jak ustalono, zostali nasłani przez byłego partnera kobiety. Mężczyznę skazano za ten czyn na karę 20 lat pozbawienia wolności, a Albańczyków na kary po 12 lat pozbawienia wolności.
Po rekonwalescencji Lucia Annibali zaangażowała się w działalność społeczną przeciwko przemocy, stając się rozpoznawalną osobą publiczną. Swoje wspomnienia spisała w publikacji książkowej, na jej podstawie powstał film telewizyjny "Io ci sono", w którym główną rolę zagrała Cristiana Capotondi.
Była doradcą podsekretarz stanu Marii Eleny Boschi. W 2018 przyjęła propozycję wystartowania z ramienia Partii Demokratycznej do parlamentu. Uzyskała wówczas mandat posłanki do Izby Deputowanych XVIII kadencji. We wrześniu 2019 dołączyła do partii Italia Viva, którą założył wówczas były premier Matteo Renzi. W 2022 z powodzeniem ubiegała się o poselską reelekcję.
Odznaczona Orderem Zasługi Republiki Włoskiej V klasy (2013).

</doc>
<doc id="4283868" url="https://pl.wikipedia.org/wiki?curid=4283868" title="Rhamnophis">
Rhamnophis

Rhamnophis – rodzaj węża z podrodziny Colubrinae w rodzinie połozowatych (Colubridae).
Zasięg występowania.
Rodzaj obejmuje gatunki występujące w Senegalu, Gwinei, Sierra Leone, Liberii, Wybrzeżu Kości Słoniowej, Ghanie, Togo, Nigerii, Kamerunie, Gwinei Równikowej (Bioko), Gabonie, Kongu, Demokratycznej Republice Konga, Republice Środkowoafrykańskiej, Ugandzie i Kenii. 
Systematyka.
Podział systematyczny.
Do rodzaju należą następujące gatunki: 

</doc>
<doc id="4283869" url="https://pl.wikipedia.org/wiki?curid=4283869" title="Sangri">
Sangri

Sangri (tyb. ཟངས་རི་རྫོང, Wylie: "zangs ri rdzong", ZWPY: "Sangri Zong"; ) – powiat w południowej części Tybetańskiego Regionu Autonomicznego, w prefekturze Shannan. W 1999 roku powiat liczył 15 470 mieszkańców.

</doc>
<doc id="4283870" url="https://pl.wikipedia.org/wiki?curid=4283870" title="Droga stanowa nr 375 w Nevadzie">
Droga stanowa nr 375 w Nevadzie



</doc>
<doc id="4283872" url="https://pl.wikipedia.org/wiki?curid=4283872" title="Rhinobothryum">
Rhinobothryum

 
Rhinobothryum – rodzaj węża z podrodziny Colubrinae w rodzinie połozowatych (Colubridae). 
Zasięg występowania.
Rodzaj obejmuje gatunki występujące w Hondurasie, Nikaragui, Kostaryce, Panamie, Kolumbii, Ekwadorze, Wenezueli, Gujanie, Gujanie Francuskiej, Brazylii, Boliwia i Peru. 
Systematyka.
Etymologia.
"Rhinobothryum": "rhis", ῥινος "rhinos" „nos”; βοθρυον "bothruon" „otwór”.
Podział systematyczny.
Do rodzaju należą następujące gatunki: 

</doc>
<doc id="4283873" url="https://pl.wikipedia.org/wiki?curid=4283873" title="Qonggyai">
Qonggyai

Qonggyai lub Qiongjie (tyb. འཕྱོངས་རྒྱས་རྫོང, Wylie: "′phyongs rgyas rdzong", ZWPY: "Qonggyai Zong"; ) – powiat w południowo-wschodniej części Tybetańskiego Regionu Autonomicznego, w prefekturze Shannan. W 1999 roku powiat liczył 17 491 mieszkańców.

</doc>
<doc id="4283874" url="https://pl.wikipedia.org/wiki?curid=4283874" title="Wyścigi Formuły 1">
Wyścigi Formuły 1



</doc>
<doc id="4283877" url="https://pl.wikipedia.org/wiki?curid=4283877" title="Qusum">
Qusum

Qusum lub Qusong (tyb. ཆུ་གསུམ་རྫོང, Wylie: "chu gsum rdzong", ZWPY: "Qusum Zong"; ) – powiat w południowo-wschodniej części Tybetańskiego Regionu Autonomicznego, w prefekturze Shannan. W 1999 roku powiat liczył 15 541 mieszkańców.

</doc>
<doc id="4283880" url="https://pl.wikipedia.org/wiki?curid=4283880" title="Ucieczka do Edenu">
Ucieczka do Edenu

Ucieczka do Edenu (tyt. oryginalny "Exit to Eden") – powieść erotyczna amerykańskiej autorki Anny Rice, wydana po raz pierwszy w 1985 roku pod pseudonimem Anne Rampling. Dedykowana jest Stanowi Rice.
W 1994 roku wyprodukowano film pod tym samym tytułem. Film oparto na motywach powieści Anny Rice, jednak znacząco zmieniając fabułę zmierzającą w stronę komedii kryminalnej. Rolę Lisy odegrała w nim Dana Delany, zaś Elliotta - Paul Mercurio.
Fabuła.
Zajmujący jedną z karaibskich wysp Klub "Eden" oferuje swoim Gościom przybytek, w którym mogą spełniać wszelkie seksualne fantazje. Na swoje usługi mają niewolników – osoby, które w zamian za utrzymanie i wynagrodzenie dobrowolnie pozbawiają się własnej woli i godzą się robić wszystko, na co Gość ma ochotę. Docelową grupą zarówno Gości jak niewolników są masochiści.
Elliott Slater – fotograf i korespondent wojenny, wciąż poszukujący spełnienia swoich erotycznych fantazji, decyduje się zostać przez dwa lata niewolnikiem "Edenu". Jego panią zostaje Lisa – współzałożycielka Klubu. Parę łączy niecodzienna, burzliwa namiętność, a także szczególne, masochistyczne upodobania.
Głównym wątkiem powieści są opisy seksualnych doznań głównych bohaterów i rozwój ich relacji w warunkach "Edenu". Oprócz tego, zawarte są tu wątki poszukiwania własnej tożsamości i zrozumienia motywacji własnych działań. Elliott Slater powoli przyznaje przed samym sobą, że jedynym napędem jego działania jako korespondent wojenny była masochistyczna potrzeba znalezienia się w sytuacji kryzysowej. Z kolei Lisa zastanawia się nad moralną oceną życia w półświatku tajemnego seksu, wyjętego poza normy życia tradycyjnego społeczeństwa.
W swoim dziele, Anne Rice często odwołuje się do życia seksualnego w Starożytnym Rzymie. W swoich fantazjach Elliott Slater przywołuje wiedzę na ten temat. Stosunki niewolni-właściciel przypominają te, jakie panowały w czasach rzymskich, co podkreśla też Lisa. Pojawiają się również nawiązania do klasyki literatury erotycznej, np. "Historii O".
Powieść nie traktuje o zjawisku niewolnictwa seksualnego. Powieściowi "niewolnicy" to osoby, które zrzekły się swojej własnej woli dobrowolnie i na przewidziany z góry okres.
Czas i miejsce akcji.
Główny bohater powieści, Elliott Slater był korespondentem wojennym wojny domowej w Salwadorze, która wybuchła w 1979 roku. Sama powieść została wydana w 1985 roku, stąd czas akcji można określić jako koniec lat 70. lub początek lat 80. XX wieku.
Większość akcji rozgrywa się na karaibskiej wyspie, siedzibie Klubu "Eden". Bohaterowie powieści zwiedzają też miasta Stanów Zjednoczonych. Wiele opisów poświęcono Nowemu Orleanowi. Obydwaj główni bohaterowie często wspominają "Dom" - posiadłość należącą do Martina Halifaxa, urządzoną z detalami w wiktoriańskim stylu (można tam odnaleźć m.in. autentyczne XIX-wieczne dagerotypy).
Eden.
Jako instytucja.
Większość akcji rozgrywa się na karaibskiej wyspie w całości należącej do "Edenu". Jako instytucję, "Eden" tworzy kilka kast ludzi. 
Najniższą kastę stanowią niewolnicy. Są to osoby, które w zamian za wysoką sumę godzą się przez czas trwania kontraktu na pełne pozbawienie własnej woli i stanie się własnością Klubu. Klub oferuje im kontrakty o długości od pół roku do dwóch lat, przy czym Członkowie Klubu uważają, że potrzeba pełnego, dwuletniego kontraktu, by niewolnik mógł osiągnąć pełnię satysfakcji z pobytu na wyspie. Podczas pobytu w "Edenie" mają obowiązek służyć Gościom Klubu oraz konkretnemu Członkowi Klubu (zwanemu też Panem lub Panią), którego są prywatną własnością. Oprócz tego niewolnicy wykonują też prace związane z utrzymaniem posiadłości, jak np. sprzątanie, prace ogrodowe, prace w kuchni. Grupa ta dzieli się na niewolników pełnoprawnych, którzy przeszli już pod okiem Członka Klubu szkolenie uczące całkowitej uległości, oraz na nowych niewolników dopiero poddawanych temu szkoleniu.
Niewolnicy nabywani są na aukcjach organizowanych przez liderów branży potajemnego seksu z całego świata. Zanim dana osoba zostanie zaproponowana Klubowi, musi przejść szereg szkoleń u danego mistrza. Szkolenie te wieńczone jest specjalnym egzaminem. Przyszły niewolnik poddawany jest też wielokrotnym badaniom lekarskim, w tym również już po przybyciu na wyspę. Wybierane są osoby szczególnie urodziwe. W celu uniknięcia problemów natury prawnej, niewolnikiem może zostać tylko osoba pełnoletnia (wg normy amerykańskiej, tj. po 21. roku życia), w pełni świadoma swoich czynów (zdrowa psychicznie oraz nieulegająca nałogom).
Motywacją do zostania niewolnika jest chęć przeżycia intensywnych doznań erotycznych, opartych przede wszystkim o sadomasochistyczne poczucie zniewolenia i poniżenia. Poddawani są rozmaitym torturom, zarówno fizycznym (np. bicie rzemieniem, kneblowanie), jak i psychicznym (pobudzanie seksualne bez zaspokojenia).
Goście Klubu w zamian za opłatę mogą korzystać z usług niewolników (zarówno seksualnych, jak i pospolitych prac), a także wszelkich udogodnień znajdujących się na wyspie. To właśnie z ich pieniędzy utrzymywany jest Klub.
Członkowie Klubu to osoby dbające o organizację i nadzór nad "Edenem". Każdy posiada własnych niewolników, których osobiście szkoli. Grupa ta nazywana jest stajnią danego Trenera. Przez niewolników nazywani są zawsze Panem lub Panią. Członkami Klubu często zostają byli niewolnicy.
Specyficzną funkcją wśród Członków Klubu jest posada Trenera Trenerów. Taka osoba uczy nowych Członków Klubu jak obchodzić się z niewolnikiem podczas jego szkolenia.
Wyspa.
Klub "Eden" zajmuje w całości nienazwaną wyspę w archipelagu karaibskim. Rząd Państwa, na którego terenie leży wyspa, chroni Klub od groźby zbrojnej interwencji, a jednocześnie zapewnia autonomię. Do "Edenu" można dostać się zarówno drogą lotniczą - Klub posiada własne lądowisko, z którego startują prywatne samoloty Członków i Gości Klubu - oraz drogą morską, przybijając do jachtu. W ten sposób do Klubu przybywają nowi niewolnicy. Znajdują się tu wszelkie możliwe udogodnienia, m.in. baseny, salony masażu, spa, siłownie. Klub zatrudnia też własną opiekę lekarską. Z uwagi na Gości, "Eden" wydaje własne wydawnictwo pt. "Gazeta Klubowa".

</doc>
<doc id="4283882" url="https://pl.wikipedia.org/wiki?curid=4283882" title="Comai">
Comai

Comai lub Cuomei (tyb. མཚོ་སམད་རྫོང, Wylie: "mtsho smad rdzong", ZWPY: "Comai Zong"; ) – powiat w południowej części Tybetańskiego Regionu Autonomicznego, w prefekturze Shannan. W 1999 roku powiat liczył 13 477 mieszkańców.

</doc>
<doc id="4283883" url="https://pl.wikipedia.org/wiki?curid=4283883" title="Eureka County">
Eureka County



</doc>
<doc id="4283886" url="https://pl.wikipedia.org/wiki?curid=4283886" title="Francisco de São Luiz Saraiva">
Francisco de São Luiz Saraiva

Francisco de São Luiz Saraiva OSB (ur. 26 stycznia 1766 w Ponte de Lima, zm. 7 maja 1845 w Lizbonie) – portugalski duchowny rzymskokatolicki, benedyktyn, biskup Coimbry, patriarcha Lizbony, kardynał.
Biografia.
29 stycznia 1782 złożył śluby zakonne w Zakonie Świętego Benedykta, a 7 marca 1789 przyjął święcenia prezbiteriatu.
18 grudnia 1821 wybrany koadiutorem biskupa Coimbry, co zatwierdził 19 kwietnia 1822 papież Pius VII. Jako że trzy dni wcześniej zmarł biskup Coimbry Francisco de Lemos de Faria Pereira Coutinho bp Saraiva objął diecezję w dniu zatwierdzenia. 15 września 1822 w katedrze w Coimbrze przyjął sakrę biskupią z rąk arcybiskupa São Salvador da Bahia Vicenta da Soledade e Castro OSB.
30 kwietnia 1824 zrezygnował z biskupstwa Coimbry. Odtąd nosił tytuł biskupa in partibus infidelium durańskiego.
W 1840 lub w 1842 mianowany patriarchą Lizbony, co zatwierdził 3 kwietnia 1843 papież Grzegorz XVI. Podczas konsystorza 19 czerwca 1843 został mianowany przez papieża kardynałem prezbiterem. Nie objął kościoła tytularnego. Jako że zmarł za pontyfikatu Grzegorza XVI nigdy nie uczestniczył w konklawe.

</doc>
<doc id="4283888" url="https://pl.wikipedia.org/wiki?curid=4283888" title="Elevador da Ribeira">
Elevador da Ribeira

Elevador da Ribeira (także Elevador da Lada) – zabytkowa winda i bezpłatny publiczny transport miejski zlokalizowany w mieście Porto w Portugalii. Łączy dzielnicę Ribeira (pod numerem 66 Largo dos Arcos da Ribeira, obok Ponte Dom Luís I) do połowy zbocza Barredo, za pomocą windy pionowej i kładki dla pieszych.
Winda jest czynna od poniedziałku do piątku w godzinach 8-20.

</doc>
<doc id="4283889" url="https://pl.wikipedia.org/wiki?curid=4283889" title="John W. Foster">
John W. Foster

John Watson Foster (ur. 2 marca 1836 w hrabstwie Pike, zm. 15 listopada 1917 w Waszyngtonie) – amerykański polityk.
Życiorys.
Urodził się 2 marca 1836 roku na terenie hrabstwa Pike. Ukończył studia na Uniwersytecie Indiany, a następnie studiował nauki prawne w Harvard Law School. Przeniósł się do Cincinnati, gdzie został przyjęty do palestry i otworzył prywatną praktykę. W czasie wojny secesyjnej walczył po stronie wojsk Unii i dosłużył się stopnia pułkownika. Po zakończeniu wojny powrócił do Indiany i zaangażował się w działalność polityczną na rzecz reelekcji Ulyssesa Granta. W latach 1873–1880 pełnił funkcję posła pełnomocnego w Meksyku, przez kolejny rok – posła pełnomocnego w Carstwie Rosyjskim. Na początku lat. 80. powrócił do praktykowania prawa, jednak w 1883 roku został wysłany na placówkę dyplomatyczną w Hiszpanii, gdzie spędził dwa lata. W 1892 roku prezydent Benjamin Harrison powołał go na stanowisko sekretarza stanu. Foster piastował ten urząd do lutego 1893 roku. Zmarł 15 listopada 1917 roku w Waszyngtonie.
Jego zięciem był Robert Lansing, a wnukiem – John Foster Dulles.

</doc>
<doc id="4283890" url="https://pl.wikipedia.org/wiki?curid=4283890" title="Zdjęcia Google">
Zdjęcia Google

Zdjęcia Google, nazwa oryginalna Google Photos – usługa internetowa, której właścicielem jest amerykańskie przedsiębiorstwo Google. Usługa umożliwia wysyłanie zdjęć w rozdzielczości do 16 megapikseli i filmów w 1080p. W Zdjęciach Google użytkownik może organizować i wyszukiwać zdjęcia według lokalizacji i przedstawionych na nich obiektach.
W 2017 Zdjęcia Google miały ponad 500 milionów aktywnych użytkowników, którzy wysłali ponad 1,2 miliarda zdjęć. Aplikacja Zdjęć Google została zainstalowana ponad miliard razy.

</doc>
<doc id="4283891" url="https://pl.wikipedia.org/wiki?curid=4283891" title="Google Photos">
Google Photos



</doc>
<doc id="4283892" url="https://pl.wikipedia.org/wiki?curid=4283892" title="Alessandro Valignano">
Alessandro Valignano

Alessandro Valignano SJ (ur. w lutym 1539 w Chieti, zm. 20 stycznia 1606 w Makau) – włoski prezbiter rzymskokatolicki, misjonarz.
Życiorys.
Urodził się we wpływowej rodzinie neapolitańskiej arystokracji, studiował prawo, a w 1566 roku wstąpił do zakonu jezuitów. Siedem lat później został wysłany na misję na Daleki Wschód, celem szerzenia chrześcijaństwa. W 1573 roku przybył do Indii Portugalskich i większość życia spędził w stanie Goa, w Makau i Japonii. W czasie jego pobytu w Chinach, jednym z jego uczniów był Matteo Ricci.
Kiedy po raz pierwszy przybył do Japonii, zorganizował misję jezuicką, która otrzymała część bardzo dochodowego handlu jedwabiami między Japonią i Makau. Dzięki temu, jego wyprawa była samowystarczalna, a ponadto skłoniła do nawrócenia na chrześcijaństwo kilku daimyō, m.in. Harunobu Arimę. Uczniowie Valignana ubierali się na wzór mnichów buddyjskich, w celu asymilacji z tamtejszym społeczeństwem. Dzięki temu, pozwolono mu otworzyć pierwszy w Japonii ośrodek szkoleniowy dla księży.
Z jego inicjatywy w 1582 roku wysłano do Rzymu czterech nastoletnich (mieli 13-14 lat w momencie wypłynięcia z Japonii) studentów seminarium duchownego (Misja Tenshō), co było pierwszą japońską misją dyplomatyczną w Europie. Powrócili w 1590 roku.
Pomimo że chrześcijaństwo zostało zakazane na początku XVII wieku, w Japonii było wówczas około 300 tysięcy wyznawców i ponad 100 księży.
Postać Alessandro Valignano została przedstawiona w filmie „Milczenie” Martina Scorsese.

</doc>
<doc id="4283893" url="https://pl.wikipedia.org/wiki?curid=4283893" title="Tully (film 2018)">
Tully (film 2018)

Tully – amerykański komediodramat z 2018 roku w reżyserii Jasona Reitmana, wyprodukowany przez wytwórnię Focus Features. Główne role w filmie zagrali Charlize Theron, Mackenzie Davis, Mark Duplass i Ron Livingston.
Premiera filmu odbyła się 23 stycznia 2018 podczas Sundance Film Festival. Cztery miesiące później, 4 maja, obraz trafił do kin na terenie Stanów Zjednoczonych. W Polsce premiera filmu odbyła się 11 maja 2018.
Fabuła.
Marlo (Charlize Theron) niedawno urodziła trzecie dziecko. Zmęczona i sfrustrowana kobieta ledwie sobie radzi z domowymi obowiązkami. Rzeczywistość przytłacza też jej męża Drew (Ron Livingston), który praktycznie przejął opiekę nad dwojgiem starszych, sprawiających trochę kłopotów dziećmi. Brat Marlo, Craig, chce pomóc zabieganej rodzinie, więc sprawia jej niezwykły prezent. Zatrudnia nianię, która nocami ma czuwać przy dzieciach, by Marlo i Drew mogli odpocząć. W ich domu pojawia się Tully (Mackenzie Davis) – dziwna, pogodna, pracowita i do bólu szczera młoda kobieta. Jej obecność przypomina Marlo o tym, jaką dziewczyną sama kiedyś była.
Produkcja.
Zdjęcia do filmu zrealizowano w Nowym Jorku (Stany Zjednoczone) i Vancouver (Kanada).
Odbiór.
Film "Tully" spotkał się z pozytywną reakcją krytyków. W serwisie Rotten Tomatoes 87% ze stu pięćdziesięciu jeden recenzji filmu jest pozytywne (średnia ocen wyniosła 7,8 na 10). Na portalu Metacritic średnia ocen z 51 recenzji wyniosła 75 punktów na 100.

</doc>
<doc id="4283894" url="https://pl.wikipedia.org/wiki?curid=4283894" title="Teodor z Amasei">
Teodor z Amasei

Teodor z Amasei (; zm. 17 lutego 306 w Amasei) – rzymski żołnierz, męczennik wczesnochrześcijański, święty Kościoła katolickiego i prawosławnego. Jest znany także jako Teodor Tyron (albo Tyro, Tiron, Tiro, Teron; ).
Życiorys.
Pochodził najprawdopodobniej z Euchaity. Był żołnierzem w armii cesarza rzymskiego Maksymiana i Galeriusza. Podczas prześladowań chrześcijan, odmówił konwersji na politeizm i podpalił świątynię w Amasei. Został za to skazany na śmierć, 17 lutego 306 roku.
Kościół katolicki obchodzi jego wspomnienie liturgiczne 9 listopada, natomiast Cerkiew prawosławna – 17 lutego i w pierwszą sobotę Wielkiego postu. Przedstawiany jest jako kawalerzysta i wspomożyciel w walkach konnicy.

</doc>
<doc id="4283895" url="https://pl.wikipedia.org/wiki?curid=4283895" title="Otton z Fryzyngi">
Otton z Fryzyngi

Otton z Fryzyngi, właśc. Otto von Freising (ur. ok. 1111, zm. 22 września 1158 w opactwie Morimond) – niemiecki biskup rzymskokatolicki, kronikarz.
Był synem margrabiego Austrii Leopolda III Świętego i jego żony Agnieszki von Waiblingen. W 1132 albo 1133 Otton wstąpił do zakonu cystersów w Morimond i po pięciu latach został opatem. W tym samym czasie został mianowany biskupem Fryzyngi. Miał wpływ na politykę swojego przyrodniego brata Konrada III Hohenstaufa i siostrzeńca Fryderyka I Barbarossę. W 1147 roku wziął udział w II wyprawie krzyżowej. Zmarł 22 września 1158 w opactwie Morimond.
Był autorem kronik „Chronica sive historia de duabus civitatibus” i „Gesta Friderici”, gdzie rozwinął koncepcje św. Augustyna.

</doc>
<doc id="4283897" url="https://pl.wikipedia.org/wiki?curid=4283897" title="Luigi Carlo Borromeo">
Luigi Carlo Borromeo

Luigi Carlo Borromeo (ur. 26 października 1893 w Graffignanie, zm. 4 lipca 1975 w Pesaro) – włoski biskup rzymskokatolicki.
Życiorys.
Urodził się 26 października 1893 roku w Graffignanie. W 1918 roku przyjął sakrament święceń. 4 listopada 1951 roku został mianowany biskupem pomocniczym Lodi, stając się jednocześnie biskupem tytularnym Chomy. Sakrę przyjął 2 grudnia tego samego roku. Pod koniec 1952 roku został przeniesiony do diecezji Pesaro. Zmarł 4 lipca 1975 roku w Pesaro.

</doc>
<doc id="4283898" url="https://pl.wikipedia.org/wiki?curid=4283898" title="Elevador da Nazaré">
Elevador da Nazaré

Elevador da Nazaré – kolej linowo-terenowa w Nazaré w Portugalii. Jest eksplorowany przez Urząd Miasta Nazaré i łączy centrum miasta, Praia da Nazaré, z Sítio da Nazaré. Jest to jedna z najważniejszych kolejek linowo-terenowych w całej Portugalii, o znaczącym ruchu, osiągającym milion pasażerów rocznie. Przejazd koleją w jedną stronę trwa 15 minut.

</doc>
<doc id="4283899" url="https://pl.wikipedia.org/wiki?curid=4283899" title="Meighen Island">
Meighen Island

Meighen Island – niezamieszkana wyspa w Kanadzie, w terytorium Nunavut, na Oceanie Arktycznym, należąca do grupy Wysp Sverdrupa. Położona jest na zachód od Wyspy Axela Heiberga oraz na północ od Wysp Amunda Ringnesa i Ellefa Ringnesa.
Wyspa liczy około 50 km długości i do 25 km szerokości. Powierzchnia wyspy wynosi 955 km², a długość linii brzegowej – 188 km. Płaskowyż w środkowej części wyspy wznosi się na wysokość około 300 m n.p.m.
Wyspa odkryta została w 1917 roku przez Vilhjalmura Stefanssona i nazwana nazwiskiem Arthura Meighena, ówczesnego ministra spraw wewnętrznych Kanady (późniejszego premiera).

</doc>
<doc id="4283901" url="https://pl.wikipedia.org/wiki?curid=4283901" title="Paweł z Samosaty">
Paweł z Samosaty

Paweł z Samosaty (ur. ok. 200, zm. ok. 273) – wczesnochrześcijański biskup, patriarcha Antiochii, teoretyk monarchianizmu.
Życiorys.
Urodził się około 200 r. i pochodził z Samosaty. Biskupem Antiochii został około 260 r. Paweł uważał Jezusa za człowieka narodzonego z Maryi, który został przysposobiony przez Boga. Odrzucał pogląd, że Chrystus był synem Bożym – twierdził, że stał się nim dopiero po narodzinach. Został potępiony przez dwa synody w latach 263–268, a trzeci w 269 złożył go z urzędu. Paweł zdołał utrzymać stolicę biskupią do 272 r., dzięki poparciu królowej Palmyry Septymii Zenobii. Został wówczas ostatecznie obalony, kiedy Antiochia została ponownie podbita przez cesarza Lucjusza Aureliana. Zmarł około 273 r. Jego zwolennicy działali jeszcze do końca IV wieku.

</doc>
<doc id="4283902" url="https://pl.wikipedia.org/wiki?curid=4283902" title="Meighen">
Meighen



</doc>
<doc id="4283903" url="https://pl.wikipedia.org/wiki?curid=4283903" title="Liga Narodów w piłce siatkowej kobiet">
Liga Narodów w piłce siatkowej kobiet

Liga Narodów w piłce siatkowej kobiet (oficjalnie: FIVB Volleyball Women's Nations League, VNL) – międzynarodowe rozgrywki w piłce siatkowej kobiet, organizowane corocznie od 2018 roku przez Międzynarodową Federację Piłki Siatkowej (FIVB) dla wybranych przez FIVB reprezentacji narodowych. Siatkarska Liga Narodów powstała w miejsce organizowanej w latach 1990-2017 Grand Prix.
Historia.
13 października 2017 roku FIVB zaprezentowała w Paryżu nowy format - Ligę Narodów - który zastąpił organizowane dotychczas Ligę Światową oraz World Grand Prix. Pierwsza edycja zaplanowała została między 15 maja a 1 lipca 2018 roku. Inauguracyjny turniej finałowy odbył się w Nankin w Chinach w którym zwyciężyły reprezentantki Stanów Zjednoczonych pokonując Turcję 3:2.
System rozgrywek.
W Lidze Narodów corocznie bierze udział 16 reprezentacji narodowych. Reprezentacje podzielone zostały na dwie kategorie - stałych uczestników oraz drużyn pretendujących. Stałymi uczestnikami są: Brazylia, Chiny, Holandia, Japonia, Korea Południowa, Niemcy, Rosja, Serbia, Stany Zjednoczone, Tajlandia, Turcja oraz Włochy. Do grupy pretendentów należą natomiast: Argentyna, Belgia, Bułgaria, Dominikana, Kanada oraz Polska. Stali uczestnicy mają zapewniony udział w rozgrywkach w kolejnym roku niezależnie od osiągniętego wyniku. Pretendenci natomiast będą zagrożeni spadkiem.
Drużyny rozegrają ze sobą po jednym spotkaniu w ramach 20 turniejów grupowych organizowanych przez poszczególnych uczestników. Każdy ze stałych uczestników będzie gospodarzem przynajmniej jednego turnieju grupowego. Do turnieju finałowego awansuje pięć najlepszych reprezentacji po rozegraniu wszystkich meczów grupowych oraz gospodarz turnieju finałowego.
W ramach turnieju finałowego drużyny rozstawione zostaną w dwóch grupach. W każdej grupie znajdą się po trzy zespoły. Dwie najlepsze drużyny z każdej z grup awansują do półfinałów. Zwycięzcy półfinałów zagrają o złoty medal, natomiast przegrani - o brązowy medal.

</doc>
<doc id="4283904" url="https://pl.wikipedia.org/wiki?curid=4283904" title="Google Keep">
Google Keep

Google Keep – usługa internetowa, której właścicielem jest amerykańskie przedsiębiorstwo Google. Usługa umożliwia tworzenie notatek tekstowych, dźwiękowych i ze zdjęciem. Użytkownik Google Keep może utworzyć notatkę z przypomnieniem opartym na lokalizacji oraz ustawić przypomnienie czasowe. Filtr umożliwia wyszukiwanie notatek według ich koloru i innych atrybutów. Oprócz tradycyjnego białego motywu, Google udostępnił czarny, który dostępny był w USA początkowo, jednakże później rozszerzono jego dostęp na inne kraje.
W 2013 roku aplikacja Google Keep znalazła się na liście 50 najlepszych aplikacji na system operacyjny Android według tygodnika „Time”. Aplikacja została zainstalowana ponad 100 milionów razy.

</doc>
<doc id="4283907" url="https://pl.wikipedia.org/wiki?curid=4283907" title="Związek gmin Nachbarschaftsverband Bischweier-Kuppenheim">
Związek gmin Nachbarschaftsverband Bischweier-Kuppenheim



</doc>
<doc id="4283908" url="https://pl.wikipedia.org/wiki?curid=4283908" title="Pacyfikacja Frankamionki">
Pacyfikacja Frankamionki

Pacyfikacja Frankamionki – masowe morderstwo na polskiej ludności cywilnej dokonane przez niemieckich żołnierzy Wehrmachtu wraz z policją ukraińską na służbie niemieckiej w marcu 1944 w kolonii Frankamionka w województwie lubelskim, w powiecie zamojskim, w gminie Miączyn.
Przebieg pacyfikacji.
W marcu 1944 podczas II wojny światowej i okupacji Polski przez Niemców hitlerowskich żołnierze Wehrmachtu wraz z policją ukraińską na służbie niemieckiej dokonali pacyfikacji wsi Frankamionka, leżącej wtedy w gminie Werbkowice. Okupanci spalili w całości 32 gospodarstwa. Zamordowali około 16 osób.
Wśród ofiar była sanitariuszka Wanda Cisek, która raniona przeżyła wcześniej bitwę pod Zaborecznem i pacyfikację wsi Róża w województwie lubelskim, w powiecie tomaszowskim, w gminie Susiec. Została przybita gwoździami na drzwiach stodoły.
Najeźdźcy poprzez ten akt terrorystyczny chcieli zastraszyć ludność miejscowości, aby nie wspomagała partyzantów.
Pomordowani cywile zostali pochowani we wsi Frankamionka. Po zakończeniu wojny dokonano ekshumacji ofiar i urządzono pogrzeb na cmentarzu w Zawalowie.
W czasie pacyfikacji na pomoc mieszkańcom pośpieszyli partyzanci z oddziału Armii Krajowej „Wiklina”, którzy odparli okupantów zabijając 4 napastników.

</doc>
<doc id="4283909" url="https://pl.wikipedia.org/wiki?curid=4283909" title="Metamorphosis (album Sławka Uniatowskiego)">
Metamorphosis (album Sławka Uniatowskiego)

Metamorphosis – debiutancki album polskiego piosenkarza Sławomira Uniatowskiego, wydany 20 kwietnia 2018 przez Wydawnictwo Agora.
Wydawnictwo uzyskało w Polsce certyfikat złotej płyty.

</doc>
<doc id="4283913" url="https://pl.wikipedia.org/wiki?curid=4283913" title="Waiheke">
Waiheke

Waiheke (ang. "Waiheke Island") – wyspa w Nowej Zelandii, w regionie administracyjnym Auckland, u północnego wybrzeża Wyspy Północnej, na zatoce Hauraki.
Wyspa liczy około 20 km długości i do 10 km szerokości. Powierzchnia wyspy wynosi 92 km² (piąta pod względem wielkości wyspa w kraju). Znaczną część wyspy zajmują wzgórza, o wysokości nieprzekraczającej 231 m n.p.m.
W XIX wieku na Waiheke eksploatowano złoża manganu. Współcześnie wyspa jest ośrodkiem turystyki, a w jej zachodniej części dominuje zabudowa mieszkalna. Prowadzona jest tu uprawa winorośli oraz hodowla owiec i bydła. W 2013 roku liczba ludności wynosiła 8259.
Wyspa ma połączenie promowe z oddalonym o około 20 km na zachód miastem Auckland.

</doc>
<doc id="4283914" url="https://pl.wikipedia.org/wiki?curid=4283914" title="Waiheke Island">
Waiheke Island



</doc>
<doc id="4283915" url="https://pl.wikipedia.org/wiki?curid=4283915" title="Strefa Schengen">
Strefa Schengen

Strefa Schengen – obszar obejmujący 27 państw, na którym zniesiono kontrole graniczne na granicach wewnętrznych, o powierzchni 4 368 693 kilometrów kwadratowych (z uwzględnieniem Chorwacji, członka strefy od 1 stycznia 2023).
Strefa ta została utworzona na podstawie układu z Schengen, podpisanego w 1985. Obowiązują w niej przepisy dotyczące między innymi ochrony granic, ochrony danych osobowych, wzajemnej współpracy między służbami policyjnymi państw członkowskich, wydawania wiz cudzoziemcom i działania Systemu Informacyjnego Schengen. W 1990 została podpisana "Konwencja wykonawcza do układu z Schengen". 
Wewnętrzne granice w strefie Schengen przekracza 3,5 miliona osób dziennie – przywrócenie na nich kontroli wygenerowałoby koszty od 100 miliardów do 230 miliardów euro na przestrzeni 10 lat, utrudniając 1,7 miliona osób transgraniczny dojazd do pracy. 
Państwa Strefy Schengen.
Lista państw należących do Strefy Schengen: 

</doc>
<doc id="4283916" url="https://pl.wikipedia.org/wiki?curid=4283916" title="Depesza METAR">
Depesza METAR



</doc>
<doc id="4283918" url="https://pl.wikipedia.org/wiki?curid=4283918" title="Georgina Campbell">
Georgina Campbell

Georgina Campbell (ur. 12 czerwca 1992 w Maidstone) – angielska aktorka, która wystąpiła m.in. w serialu "Krypton".

</doc>
<doc id="4283921" url="https://pl.wikipedia.org/wiki?curid=4283921" title="Ołeksandr Pućko">
Ołeksandr Pućko



</doc>
<doc id="4283923" url="https://pl.wikipedia.org/wiki?curid=4283923" title="MIC (mikrobiologia)">
MIC (mikrobiologia)



</doc>
<doc id="4283933" url="https://pl.wikipedia.org/wiki?curid=4283933" title="Money in the Bank (2018)">
Money in the Bank (2018)

Money in the Bank (2018) – gala wrestlingu wyprodukowana przez federację WWE dla zawodników z brandów Raw i SmackDown. Odbyła się 17 czerwca 2018 w Allstate Arena w Rosemont w stanie Illinois. Emisja była przeprowadzana na żywo za pośrednictwem WWE Network oraz w systemie pay-per-view. Była to dziewiąta gala w chronologii cyklu WWE Money in the Bank.
Podczas gali odbyło się jedenaście pojedynków, w tym jeden podczas pre-show. Kontrakty Money in the Bank zdobyli Braun Strowman i Alexa Bliss. Ponadto Bliss wykorzystała kontrakt po walce Nii Jax z Rondą Rousey o WWE Raw Women’s Championship i zdobyła mistrzostwo. Oprócz tego AJ Styles pokonał Shinsuke Nakamurę w Last Man Standing matchu i obronił WWE Championship, Seth Rollins obronił WWE Intercontinental Championship w starciu z Eliasem, zaś Carmella z pomocą powracającego Jamesa Ellswortha pokonała Asukę o WWE SmackDown Women’s Championship.
Produkcja.
Money in the Bank oferowało walki profesjonalnego wrestlingu z udziałem wrestlerów należących do brandów Raw i SmackDown. Oskryptowane rywalizacje (storyline’y) były kreowane podczas cotygodniowych gal "Raw" i "SmackDown Live". Wrestlerzy są przedstawieni jako heele (negatywni, źli zawodnicy i najczęściej wrogowie publiki) i face’owie (pozytywni, dobrzy i najczęściej ulubieńcy publiki), którzy rywalizują pomiędzy sobą w seriach walk mających budować napięcie. Kulminacją rywalizacji jest walka wrestlerska lub ich seria.
Rywalizacje.
Wedle tradycji gal Money in the Bank, podczas wydarzenia odbędzie się męski Money in the Bank ladder match o zawieszoną nad ringiem walizkę. W niej znajduje się kontrakt, który zwycięzca może wykorzystać do walki o WWE Championship lub WWE Universal Championship w dowolnym miejscu i czasie. Kontrakt może zostać wykorzystany do 12 miesięcy od dnia zdobycia walizki. W tegorocznej edycji wyznaczono czterech zawodników brandu Raw, a także czterech zawodników brandu SmackDown. 7 maja podczas odcinka tygodniówki "Raw", Braun Strowman pokonał Kevina Owensa i jako pierwszy zakwalifikował się do starcia. W walce wieczoru Finn Bálor pokonał Romana Reignsa i Sami'ego Zayna w triple threat matchu i zakwalifikował się do pojedynku. Dobę później podczas odcinka "SmackDown Live", The Miz i Rusev wygrali swoje walki z kolejno Jeffem Hardym i Danielem Bryanem, tym samym stając się kolejnymi potwierdzonymi uczestnikami. 14 maja podczas odcinka "Raw" odbyły się kolejne kwalifikacyjne walki, w których Bobby Roode pokonał Barona Corbina i No Way Josego, a także Owens (zastępujący kontuzjowanego Jindera Mahala) pokonał Bobby'ego Lashleya i Eliasa. 15 maja w odcinku "SmackDown Live", Big E i Xavier Woods reprezentujący drużynę The New Day pokonali Cesaro i Sheamusa, dzięki czemu zespół The New Day będzie mógł wybrać przedstawiciela do udziału w Money in the Bank ladder matchu. Tydzień później podczas edycji "SmackDown Live", Samoa Joe miał się zmierzyć z Big Cassem o ostatnie miejsce w ladder matchu, lecz Cass kilka dni wcześniej odniósł kontuzję. Daniel Bryan wygrał pojedynek z Jeffem Hardym, dzięki czemu wyznaczono jego pojedynek z Joe na przyszły tydzień. 29 maja przed rozpoczęciem pojedynku Bryana z Joe powrócił Big Cass, który został dołączony do ich pojedynku jako trzeci zawodnik; ostatecznie starcie i ostatnie miejsce w Money in the Bank ladder matchu zdobył Joe. Po walce Cass zaatakował Bryana. 2 czerwca ogłoszono, że Bryan i Cass zmierzą się w singlowej walce podczas gali Money in the Bank.
Federacja wyznaczyła również drugi w historii kobiecy Money in the Bank ladder match, dla czterech zawodniczek brandu Raw i czterech brandu SmackDown, którego zwyciężczyni będzie miała kontrakt na walkę o WWE Raw Women’s Championship lub WWE SmackDown Women’s Championship. 7 maja w odcinku "Raw", Ember Moon pokonała Sashę Banks i Ruby Riott, dzięki czemu uzyskała miejsce w walce. Następnego dnia podczas epizodu "SmackDown Live", Charlotte Flair zakwalifikowała się do pojedynku poprzez pokonanie Peyton Royce. 14 maja w odcinku "Raw", Alexa Bliss zdołała pokonać Bayley i Mickie James, zaś dzień później na gali "SmackDown Live", Becky Lynch pokonała Mandy Rose i Sonyę Deville. 21 maja podczas tygodniówki "Raw", Natalya pokonała Sarah Logan, Liv Morgan i Danę Brooke w fatal 4-way matchu i zakwalifikowała się do pojedynku. Dwa kolejne miejsca w walce zajęły Lana i Naomi, które pokonały kolejno Billie Kay i Deville podczas odcinka "SmackDown Live" z 22 maja. Ostatnie miejsce w walce wywalczyła Sasha Banks, która pokonała Bayley, Danę Brooke, Mickie James, Sarah Logan, Liv Morgan i Ruby Riott w siedmioosobowym gauntlet matchu podczas odcinka "Raw" z 28 maja.
Na WrestleManii 34, AJ Styles pokonał Shinsuke Nakamurę i obronił WWE Championship. Po walce Nakamura wykonał Stylesowi cios w krocze, przez co stał się antagonistą. Dwójka zawalczyła ze sobą również podczas gal Greatest Royal Rumble i Backlash, jednakże nie wyłoniono w nich zwycięzcy. 14 maja, komisarz brandu SmackDown Shane McMahon ogłosił, że kolejna walka odbędzie się podczas gali Money in the Bank. 15 maja w odcinku "SmackDown Live", Nakamura pokonał Stylesa w walce bez tytułu na szali, dzięki czemu będzie mógł wybrać rodzaj pojedynku mistrzowskiego. Tydzień później zawodnicy spotkali się w ringu, przy czym wywiązała się bijatyka. Ponadto Shinsuke oznajmił, że ich walką będzie Last Man Standing match. 5 czerwca podczas odcinka "SmackDown Live" odbyło się podpisanie kontraktu na walkę przez zawodników.
Podczas konferencji NBCUniversal Upfront z 14 maja przeprowadzono wywiad z Rondą Rousey, podczas którego pojawiła się posiadacza WWE Raw Women’s Championship Nia Jax. Mistrzyni wyzwała Rondę do walki podczas gali Money in the Bank, na co pretendentka się zgodziła. Tydzień później obydwie podpisały kontrakt na walkę. 28 maja w odcinku "Raw", Jax pobiła nieznaną zawodniczkę w ringu i wykonała swoje charakterystyczne ruchy aby wskazać Rondzie, że tak samo pokona ją podczas gali Money in the Bank. Podczas ataku wyśmiała publikę i przeciwniczkę, wskutek czego stała się antagonistką.
15 maja podczas odcinka tygodniówki "SmackDown Live", posiadaczka WWE SmackDown Women’s Championship Carmella celebrowała w ringu podczas segmentu „Mellabration”. W trakcie wygłaszania przemowy do ringu wkroczyła generalna menadżerka brandu SmackDown Paige, która poinformowała mistrzynię, że podczas gali Money in the Bank będzie broniła mistrzostwa w starciu z Asuką.
7 maja w odcinku "Raw", Jinder Mahal spowodował porażkę Romana Reignsa w pojedynku kwalifikacyjnym do Money in the Bank ladder matchu. Tydzień później Reigns dwukrotnie zaatakował Mahala na zapleczu, przez co Mahal nie był w stanie wystąpić w swojej walce kwalifikacyjnej. 21 maja podczas odcinka "Raw", tuż po tym jak Reigns i Seth Rollins pokonali Mahala i Kevina Owensa, Mahal zaatakował celebrujące duo stalowym krzesełkiem. Kilkanaście minut później ogłoszono, że podczas gali Money in the Bank, Reigns zmierzy się z Mahalem w singlowej walce.
22 maja podczas epizodu "SmackDown Live", Luke Gallows i Karl Anderson pokonali The Usos stając się pretendentami do WWE SmackDown Tag Team Championship będących w posiadaniu The Bludgeon Brothers.
23 kwietnia podczas odcinka "Raw" odbyła się walka drużynowa Bobby'ego Lashleya i Brauna Strowmana z Kevinem Owensem i Samim Zaynem, podczas której Lashley wykonał one-handed vertical suplex na Zaynie. Wedle scenariusza Zayn wyjawił, że przez ten atak miał zawroty głowy i nie mógł się zjawić podczas gali Greatest Royal Rumble. Podczas gali Backlash odbył się rewanż obydwu drużyn, który wygrali Lashley i Strowman. 7 maja podczas tygodniówki "Raw", Lashley odbył swój wywiad z Renee Young na temat swojej kariery i relacji rodzinnych z trzema siostrami. Dwa tygodnie później Zayn zorganizował komiczny segment w ringu, w którym zaprezentował trzy „siostry” Lashleya (trzech męskich aktorów przebranych w stroje kobiet), które wyśmiały swojego „brata”; po chwili do ringu wkroczył Lashley i został zaatakowany przez całą czwórkę. 28 maja ogłoszono, że Zayn i Lashley zawalczą ze sobą podczas gali Money in the Bank.
28 maja podczas odcinka "Raw", Seth Rollins przerwał występ Eliasa w ringu i zmusił go do opuszczenia go. Po walce Rollinsa z Jinderem Mahalem, Elias uderzył gitarą w plecy celebrującego Rollinsa. Trzy dni później ogłoszono, że podczas gali Money in the Bank, Rollins będzie bronił swojego Intercontinental Championship w starciu z Eliasem.

</doc>
<doc id="4283955" url="https://pl.wikipedia.org/wiki?curid=4283955" title="PoSAT-1">
PoSAT-1

PoSAT-1 (Portugese Satellite) – eksperymentalny satelita obserwacji Ziemi; pierwszy portugalski sztuczny satelita. Zbudowany przez konsorcjum podmiotów portugalskich z udziałem firmy SSTL i University of Surrey. Wystrzelony w 1993 jako ładunek dodatkowy do satelity SPOT 3. Pracował do 2006.
Satelita został zbudowany przez konsorcjum portugalskich firm i uczelni (Laboratório Nacional de Engenharia e Tecnologia Industrial (INETI), Efacec, Oficinas Gerais de Material Aeronaútico, Marconi, Alcatel, Instituto Superior Técnico, Universidade da Beira Interior, Centro de Desenvolvimento e Inovação Tecnológicos) pod kierownictwem dostawcy wykorzystanej platformy Microsat-70/SSTL-42, University of Surrey i firmą SSTL. Ta ostatnia odpowiadała za budowę stacji łączności koło Sintry, a także wyszkolenie zespołu 7 inżynierów.
Satelita został wyposażony w:
Satelita był stabilizowany polem grawitacyjnym (wysięgnik). Dysponował mocą elektryczną 20 W. Planowy czas pracy wynosił 5 lat.

</doc>
<doc id="4283971" url="https://pl.wikipedia.org/wiki?curid=4283971" title="Tucker Knight">
Tucker Knight

Levi Rolla Cooper (ur. 24 lipca 1990 w Clackamas) – amerykański profesjonalny wrestler, obecnie występujący w federacji WWE w rozwojowym brandzie NXT pod pseudonimem ringowym Tucker Knight.
Wczesne życie.
Cooper uczęszczał do North Marion High School, w którym praktykował amatorskie zapasy. Trenował na poziomie kolegiackim w Portland State University, California State University i Arizona State University. Ponadto zajął ósme miejsce w mistrzostwach NCAA Wrestling Championship w 2011.
Kariera profesjonalnego wrestlera.
WWE.
NXT (od 2013).
Cooper przyłączył się do WWE w 2013 po ukończeniu koledżu. Tego samego roku rozpoczął treningi w WWE Performance Center i przyjął pseudonim ringowy Tucker Knight.
Knight zadebiutował w ringu podczas live eventu rozwojowego brandu NXT w dniu 24 stycznia 2015, gdzie przegrał z Tyem Dillingerem. Jego telewizyjny debiut nastąpił 1 lipca podczas odcinka tygodniówki "NXT", gdzie w roli jobbera przegrał z Baronem Corbinem. Do końca 2015 i na początku 2016 kontynuował występy, by przegrywając promować innych wrestlerów.
W lipcu 2016, Knight uformował drużynę z Otisem Dozovicem i zaczęli występować jako „Heavy Machinery”. Duo wzięło udział w turnieju Dusty Rhodes Tag Team Classic 2016, jednakże zostali pokonani przez Austina Ariesa i Rodericka Stronga w pierwszej rundzie. Dozovic i Knight powrócili 29 marca 2017 w odcinku "NXT" i po raz pierwszy odnieśli zwycięstwo pokonując Mike'a Marshalla i Jonathana Ortaguna. W kwietniu 2018, Knight odbył swój debiut w głównym rosterze występując na gali Greatest Royal Rumble w Arabii Saudyjskiej. Wystąpił podczas 50-osobowego Royal Rumble matchu jako 22. zawodnik i wyeliminował Drewa Gulaka, lecz został wyrzucony z ringu przez Big E.

</doc>
<doc id="4283983" url="https://pl.wikipedia.org/wiki?curid=4283983" title="Poczet królów polskich (Bacciarelli)">
Poczet królów polskich (Bacciarelli)

Poczet królów polskich – cykl portretów królów polskich namalowany w latach 1768-1771 przez Marcella Bacciarellego.
Historia.
Cykl zamówiony został przez króla polskiego Stanisława Augusta do Pokoju Marmurowego na Zamku Królewskim w Warszawie, gdzie znajduje się obecnie. Zawiera 23 postaci królów, czyli niepełną listę nazwisk królów polskich. Powstał przed bardziej obecnie znanym pocztem królów i książąt polskich autorstwa Jana Matejki.
Obrazy.
Poczet królów polskich namalowany przez Bacciarellego obejmuje w sumie 23 obrazy:

</doc>
<doc id="4283984" url="https://pl.wikipedia.org/wiki?curid=4283984" title="Bur-ui yeosin Jeong-i">
Bur-ui yeosin Jeong-i

Bur-ui yeosin Jeong-i (hangul: 불의 여신 정이) – południowokoreański serial telewizyjny emitowany na antenie MBC. Był emitowany od 1 lipca do 22 października 2013 roku, w poniedziałki i wtorki o 22:00, liczy 32 odcinki. Serial kręcony był na planie Dae Jang-geum Park. Główne role odgrywają w nim Moon Geun-young, Lee Sang-yoon, Kim Bum, Park Gun-hyung i Seo Hyun-jin.
Serial historyczny przedstawia życie Yoo Jung, wzorowanej na prawdziwej postaci żyjącej w XVI wieku – Baek Pa-sun, znanej jako pierwsza kobieta garncarka i twórczyni porcelany w dynastii Joseon.
Jej zdolności szkliwienia naczyń były tak cenione, że została wyznaczona jako producent porcelany dla rodziny królewskiej. Jednakże jej sława przyciągnęła uwagę także zagranicznych najeźdźców, a podczas inwazji japońskiej w 1592 roku była jedną z koreańskich rzemieślników schwytanych i siłą zabranych do Japonii i tam zmuszonych do kontynuowania ich rzemiosła. Pod rozkazem Hideyoshiego Toyotomi wzbogacenia japońskiej kultury i sztuki, Baek pomogła rozwinąć wiele nowych rodzajów ceramiki, które miały być uznane za japońskie dzieła sztuki. Zyskała szacunek w Japonii, a w mieście Arita istnieje poświęcone jej miejsce.

</doc>
<doc id="4283985" url="https://pl.wikipedia.org/wiki?curid=4283985" title="Goddess of Fire">
Goddess of Fire



</doc>
<doc id="4283989" url="https://pl.wikipedia.org/wiki?curid=4283989" title="Poczet królów polskich">
Poczet królów polskich



</doc>
<doc id="4283992" url="https://pl.wikipedia.org/wiki?curid=4283992" title="Bateria (fortyfikacja)">
Bateria (fortyfikacja)

Bateria – zespół działobitni tworzący część dzieła obronnego lub samodzielne dzieło.
Baterie dzielą się na otwarte i zamknięte. W bateriach otwartych działobitnie nie są niczym przykryte; w zamkniętych nakryte są sklepieniem lub stropem. Baterie zamknięte umieszczano często w kazamatach. Szczególnym typem baterii zamkniętej jest (stosowana od drugiej połowy XIX w.) bateria pancerna, z działami osłoniętymi maskami pancernymi, lub umieszczonymi w obrotowych wieżach.
Bateria otwarta przyjmowała najczęściej postać ziemnego dzieła, osłoniętego wałem od czoła i barków, a z tyłu otwartego. Stosowana była jako wzmocnienie elementu obronnego (np. jako nadszaniec bastionu) lub jako samodzielne dzieło obronne.

</doc>
<doc id="4283998" url="https://pl.wikipedia.org/wiki?curid=4283998" title="Halmstads BK w europejskich pucharach">
Halmstads BK w europejskich pucharach



</doc>
<doc id="4284002" url="https://pl.wikipedia.org/wiki?curid=4284002" title="Balaton (Wodzisław Śląski)">
Balaton (Wodzisław Śląski)

Balaton – zbiornik wodny i ośrodek rekreacyjno-sportowy w Wodzisławiu Śląskim. Obiektem zarządza Miejski Ośrodek Sportu i Rekreacji Centrum w Wodzisławiu Śląskim.
Położenie.
Balaton znajduje się w ponad 50-hektarowym lesie miejskim na Grodzisku. Jest to atrakcyjne miejsce wypoczynkowo-rekreacyjne położone niedaleko centrum miasta. Nad Balaton można dotrzeć zarówno samochodem, jak i rowerem. Ośrodek wyposażony jest w wydzielony parking, a w pobliże zbiornika prowadzą również trasy rowerowe oraz leśne ścieżki piesze. W pobliżu zbiornika znajduje się leśniczówka oraz baszta rycerska.
Wypoczynek.
Zbiornik wodny ma wydzielone miejsce do kąpieli – piaszczystą plażę, a w okresie letnim jest strzeżony przez ratowników. Wejście na kąpielisko jest nieodpłatne. Balaton jest jednym z ulubionych miejsc letniego wypoczynku mieszkańców Wodzisławia Śląskiego i powiatu wodzisławskiego, jest również popularny wśród mieszkańców Rybnika i Jastrzębia-Zdroju.
Atrakcje.
Na terenie zalewu znajduje się przystań rowerków wodnych i kajaków. Teren ośrodka wyposażony został w urządzenia treningowe tworzące „PZU Trasę Zdrowia”. Zróżnicowany teren sprzyja bieganiu czy spacerom. Na Balatonie odbywają się imprezy sportowe i rekreacyjne, a najbardziej rozpoznawalną jest "Błękitna Wstęga Balatonu". Dla wędkarzy stworzone zostały specjalne stanowiska. Latem jest prowadzona sprzedaż napojów i posiłków. W pobliżu działa też restauracja „Syrenka”. Ośrodek wyposażony jest w plażę o wymiarach ok. 120 × 20 m i molo długości 35 m. Latem dla wypoczywających działa również wodny plac zabaw. W 2016 do użytku oddano również plac zabaw w kształcie statku pirackiego, przeznaczony dla 30 dzieci. W 2020 na Balatonie pojawiła się rzeźba wodzisławskiego utopca Zeflika wykonana przez Piotra Solisa z Towarzystwa Miłośników Ziemi Wodzisławskiej.
Historia.
Początki „Ośrodka Sportów Wodnych w Wodzisławiu Śląskim”, bo tak brzmiała jego pierwsza oficjalna nazwa, sięgają lat 60. XX wieku. Ośrodek służył Klubowi Żeglarskiemu „Teliga” z Wodzisławia Śląskiego. Kąpielisko i przystań kajakową budowali pracownicy kopalni. Zaczął popadać w ruinę już w latach 80. XX wieku. Dopiero w XXI wieku ponownie przywraca mu się rolę miejsca rekreacji.

</doc>
<doc id="4284005" url="https://pl.wikipedia.org/wiki?curid=4284005" title="Kościół św. Józefa w Gliwicach">
Kościół św. Józefa w Gliwicach

Kościół świętego Józefa – rzymskokatolicki kościół parafialny należący do dekanatu Gliwice-Sośnica diecezji gliwickiej. Znajduje się na gliwickim osiedlu Ligota Zabrska.
Obecna świątynia została zaadaptowana z domu, zabudowań gospodarczych i rzeźni kupionych w 1924 roku przez ówczesnego proboszcza parafii świętych Apostołów Piotra i Pawła w Gliwicach, księdza Józefa Jagłę. Materiały potrzebne do adaptacji zostały dostarczone przez dyrekcję kopalni w Sośnicy oraz cegielnię w Ligocie Zabrskiej. W 1925 roku świątynia została ukończona i w dniu 11 listopada została poświęcona pod wezwaniem św. Józefa. Budowla nie posiada określonego stylu, ponieważ powstała jako tymczasowa – na kilkanaście lat. Jednakże budowa przyszłej świątyni nigdy się nie rozpoczęła.

</doc>
<doc id="4284007" url="https://pl.wikipedia.org/wiki?curid=4284007" title="Alexander zu Dohna">
Alexander zu Dohna

Alexander zu Dohna, właśc. Wilhelm Hermann Alexander zu Dohna-Schlobitten (ur. 11 grudnia 1899 w Poczdamie, zm. 29 października 1997 w Bazylei) – niemiecki książę i junkier, przedstawiciel rodu zu Dohna-Schlobitten, ostatni przedwojenny właściciel pałacu w Słobitach i Prakwic, żołnierz, autor wspomnień.
Życiorys.
Był wnukiem Richarda Wilhelma zu Dohny, przyjaciela cesarza Wilhelma II, który został ojcem chrzestnym Alexandra.
Alexander zu Dohna dzieciństwo spędził na dworach w Słobitach i Bielicy. W 1918 r. zdał maturę i został powołany jako podchorąży do pułku Garde du Corps w Poczdamie, a stamtąd na front wschodni trwającej jeszcze I wojny światowej. Po zawieszeniu broni wrócił do rodzinnych Słobit, gdzie przejął majątek po zmarłym ojcu. W związku z tym, że nie miał stosownego przygotowania do nowej roli, w 1919 r. rozpoczął praktykę rolniczą u ziemskiego gospodarza. W latach 1922–1925 uzupełnił swoje wykształcenie o studia na Uniwersytecie w Bonn, gdzie należał do korporacji akademickiej Borussia.
26 maja 1926 r. książę ożenił się z hrabianką Fredą Antoinette von Arnim z Mużakowa, z którą doczekał się szóstki dzieci: Sophie Mathildie (ur. 1927), Richarda (ur. 1929), Friedricha (ur. 1933), Alexandry (ur. 1934), Ludwiga (ur. 1937) i Johanna (ur. 1943).
W latach 30. XX w. przez pewien czas należał do SS, ale nigdy nie wstąpił do NSDAP. W sierpniu 1939 r. dostał powołanie do 228 Dywizji Piechoty. 28 września jego oddział wkroczył do Warszawy. Walczył w wojnie przeciw Jugosławii i Grecji. W 1941 r. zu Dohna został dowódcą kompanii. Po wybuchu wojny z ZSRR został odznaczony Krzyżem Żelaznym. W 1942 r. został przeniesiony do nasłuchu radiowego pod Smoleńskiem, gdzie zaprzyjaźnił się z gen. Hennigiem von Tresckowem (spiskującym przeciwko Hitlerowi). We wrześniu 1942 r. trafił do XIV Korpusu Pancernego, który walczył pod Stalingradem. W styczniu 1944 r. trafił na front włoski, gdzie został zdegradowany i odesłany do Słobit z powodu niesubordynacji – odmówił wykonania rozkazu rozstrzelania amerykańskich spadochroniarzy. Uważał, że Amerykanie powinni być traktowani jak żołnierze regularnej armii (mieli mundury, a oficerowie dystynkcje) i powinni zostać odesłani do obozu jenieckiego. Po powrocie do Słobit zaczął planować wywiezienie rodziny na zachód oraz zabezpieczenie rodzinnych zbiorów sztuki i archiwaliów.
27 stycznia 1945 r. wraz z rodziną opuścił Słobity. Towarzyszył mu sformowany przezeń konwój uciekinierów z Prus Wschodnich: 500 osób oraz 200 koni z 50 wozami. Do celu bezpiecznie dotarło w sumie 330 osób, 140 koni i 38 wozów. Konwój ze Słobit, Prakwic i innych majątków Dohnów, dotarł na wiosnę 1945 r. do miasta Hoya pod Bremą, gdzie się rozwiązał. Po wojnie okazało się, że był to największy konwój uciekinierów z Prus Wschodnich do Niemiec.
Po wojnie zamieszkał w Grenzach. Pracował w firmie farmaceutycznej oraz podejmował starania w kierunku odtworzenia na terenie Niemiec hodowli koni rasy trakeńskiej ("Trakehner Verband"). W lipcu 1952 r. niemiecki Bundestag przyjął ustawę o podatku wyrównawczym na pokrycie szkód wojennych. Książę Dohna za majątek pozostawiony w Słobitach i Prakwicach, o wartości obliczanej na 6 350 000 DM, otrzymał tylko 2,7% jego wartości, czyli 172 000 DM. Za otrzymaną kwotę kupił w 1959 r. kawałek gruntu w Lörrach, gdzie wybudował dwupiętrowy dom z pralnią na parterze. Wszystkie maszyny były w kolorze niebieskim, także kontuar, natomiast ściany białe, czyli w herbowych kolorach Dohnów. Od 1961 r. aż do śmierci mieszkał w Bazylei.
W latach 70. XX w. zaczął przyjeżdżać do Polski, nawiązał kontakty z prof. Stanisławem Lorentzem i dr Kamilą Wróblewską. Regularnie odwiedzał Słobity. Pod koniec lat 80. zaczął spisywać swoje wspomnienia, które ukazały się drukiem w języku niemieckim.

</doc>
<doc id="4284014" url="https://pl.wikipedia.org/wiki?curid=4284014" title="Duemose (przystanek kolejowy)">
Duemose (przystanek kolejowy)

Duemose () – przystanek osobowy w miejscowości Helsinge, w Regionie Stołecznym, w Danii. 
Znajduje się na Gribskovbanen i jest obsługiwana przez pociągi regionalne Lokaltog.

</doc>
<doc id="4284018" url="https://pl.wikipedia.org/wiki?curid=4284018" title="Wien Zentralfriedhof">
Wien Zentralfriedhof

Wien Zentralfriedhof (niem: "Bahnhof Wien Zentralfriedhof") – przystanek kolejowy w Wiedniu, w Austrii. Znajduje się na linii Wien – Felixdorf, w dzielnicy Simmering. Zatrzymują się tutaj pociągi S-Bahn linii S7. Na wschód od przystanku znajduje się Cmentarz Centralny w Wiedniu, natomiast na zachód znajduje się centralna stacja rozrządowa "Wien-Kledering".

</doc>
<doc id="4284019" url="https://pl.wikipedia.org/wiki?curid=4284019" title="Okręg wyborczy nr 29 do Sejmu Polskiej Rzeczypospolitej Ludowej (1989–1991)">
Okręg wyborczy nr 29 do Sejmu Polskiej Rzeczypospolitej Ludowej (1989–1991)

Okręg wyborczy nr 29 do Sejmu Polskiej Rzeczypospolitej Ludowej (1989–1991) obejmował Kalisz oraz gminy Blizanów, Brzeziny, Ceków-Kolonia, Chocz, Czermin, Dobrzyca, Gizałki, Godziesze Wielkie, Gołuchów, Koźminek, Lisków, Mycielin, Nowe Skalmierzyce, Opatówek, Pleszew, Sieroszewice, Stawiszyn, Szczytniki i Żelazków (województwo kaliskie). W ówczesnym kształcie został utworzony w 1989. Wybieranych było w nim 4 posłów w systemie większościowym.
Siedzibą okręgowej komisji wyborczej był Kalisz.

</doc>
<doc id="4284020" url="https://pl.wikipedia.org/wiki?curid=4284020" title="Saarburg (miasto)">
Saarburg (miasto)



</doc>
<doc id="4284021" url="https://pl.wikipedia.org/wiki?curid=4284021" title="Gare de Willer-sur-Thur">
Gare de Willer-sur-Thur

Gare de Willer-sur-Thur – stacja kolejowa w miejscowości Willer-sur-Thur, w departamencie Górny Ren, w regionie Grand Est, we Francji. Jest zarządzany przez SNCF i obsługiwany przez pociągi TER Grand Est.
Położenie.
Znajduje się na linii Lutterbach – Kruth, na km 19,575 między stacjami Bitschwiller i Moosch, na wysokości 372 m n.p.m. 

</doc>
<doc id="4284025" url="https://pl.wikipedia.org/wiki?curid=4284025" title="Civitanova Marche-Montegranaro">
Civitanova Marche-Montegranaro

Civitanova Marche-Montegranaro (wł. "Stazione di Civitanova Marche-Montegranaro") – stacja kolejowa w Civitanova Marche, w prowincji Macerata, w regionie Marche, we Włoszech. Znajduje się na linii Adriatica (Ankona – Lecce). Administracyjnie stacja znajduje się w części zwanej Porto Civitanova i obsługuje również gminę Montegranaro.
Według klasyfikacji RFI ma kategorię "srebrną".

</doc>
<doc id="4284030" url="https://pl.wikipedia.org/wiki?curid=4284030" title="Gimnastyka na Letnich Igrzyskach Olimpijskich 1924 – wielobój indywidualny mężczyzn">
Gimnastyka na Letnich Igrzyskach Olimpijskich 1924 – wielobój indywidualny mężczyzn

Wielobój indywidualnie był jedną z konkurencji rozgrywanych w ramach gimnastyki podczas Letnich Igrzysk Olimpijskich 1924 r. Zawody zostały rozegrane w dniach 17-20 lipca 1924 r.
W skład wieloboju indywidualnego wchodziły następujące konkurencje:

</doc>
<doc id="4284032" url="https://pl.wikipedia.org/wiki?curid=4284032" title="Ispica (stacja kolejowa)">
Ispica (stacja kolejowa)

Ispica (wł. "Stazione di Ispica") – stacja kolejowa w Ispica, w prowincji Ragusa, w regionie Sycylia, we Włoszech. Stacja znajduje się na linii Syrakuzy – Canicattì.
Według klasyfikacji RFI ma kategorię "brązową".
Historia.
Stacja Noto została otwarta 23 grudnia 1891, wraz z odcinkiem linii z Noto do Modica.

</doc>
<doc id="4284034" url="https://pl.wikipedia.org/wiki?curid=4284034" title="Gefle IF w europejskich pucharach">
Gefle IF w europejskich pucharach



</doc>
<doc id="4284036" url="https://pl.wikipedia.org/wiki?curid=4284036" title="Fogueteiro (stacja kolejowa)">
Fogueteiro (stacja kolejowa)

Fogueteiro (port: "Estação Ferroviária de Fogueteiro") – stacja kolejowa w Arrentela (gmina Seixal), w dystrykcie Setúbal, w Portugalii. Znajduje się na Linha do Sul. Jest obsługiwana przez pociągi prywatnego przewoźnika Fertagus.
Historia.
Stacja ta została otwarta 6 października 2004.

</doc>
<doc id="4284037" url="https://pl.wikipedia.org/wiki?curid=4284037" title="Andrij Waskuł">
Andrij Waskuł

Andrij Waskuł (, ur. 1 kwietnia 1999) – ukraiński skoczek narciarski. Uczestnik mistrzostw świata seniorów (2019 i 2021) oraz juniorów (2018 i 2019). Medalista mistrzostw kraju.
Przebieg kariery.
W styczniu 2015 zadebiutował w oficjalnych zawodach międzynarodowych rozgrywanych przez FIS, plasując się dwukrotnie w siódmej dziesiątce konkursów FIS Cup, które odbyły się w Zakopanem. We wrześniu tego samego roku w Râșnovie po raz pierwszy wziął udział w Pucharze Karpat, dwukrotnie zajmując 9. pozycję.
W styczniu 2018 w Zakopanem zdobył pierwsze punkty FIS Cup, plasując się na 26. i 28. lokacie. W lutym 2018 wystartował w mistrzostwach świata juniorów – w konkursie indywidualnym awansował do drugiej serii i zajął 30. miejsce. W tym samym miesiącu w Planicy zadebiutował w Pucharze Kontynentalnym, dwukrotnie plasując się na 54. pozycji.
W styczniu 2019 w Lahti zajął 57. pozycję w mistrzostwach świata juniorów. W lutym 2019 zadebiutował w mistrzostwach świata seniorów, odpadając w kwalifikacjach do konkursu na skoczni normalnej. W lipcu 2019 w Szczuczyńsku, w ramach letniej edycji cyklu, zdobył pierwsze punkty Pucharu Kontynentalnego, zajmując w rozegranych tam konkursach 18. i 30. lokatę. Na przełomie lutego i marca 2021 w Oberstdorfie wziął udział w mistrzostwach świata seniorów – odpadł w kwalifikacjach do obu konkursów indywidualnych, a drużynowo zajął z ukraińską kadrą 13. lokatę. 
W styczniu 2022 został zdyskwalifikowany na cztery lata za naruszenie przepisów antydopingowych. Podczas inwazji Rosji na Ukrainę wstąpił do ukraińskiej armii.
Jest medalistą mistrzostw Ukrainy – latem 2017 zdobył złoty medal na skoczni normalnej i srebrny na średniej w konkursach drużynowych, zimą 2018 i latem 2018 złote w konkursach drużynowych na skoczni normalnej, zimą 2019 złoto i brąz indywidualnie na skoczni średniej oraz dwa srebrne medale w konkursach drużynowych na skoczni średniej, latem 2019 srebro w konkursie drużynowym na skoczni normalnej, a zimą 2021 brąz indywidualnie na obiekcie normalnym.

</doc>
<doc id="4284038" url="https://pl.wikipedia.org/wiki?curid=4284038" title="Okręg wyborczy nr 30 do Sejmu Polskiej Rzeczypospolitej Ludowej (1989–1991)">
Okręg wyborczy nr 30 do Sejmu Polskiej Rzeczypospolitej Ludowej (1989–1991)

Okręg wyborczy nr 30 do Sejmu Polskiej Rzeczypospolitej Ludowej (1989–1991) obejmował Ostrów Wielkopolski oraz gminy Jaraczewo, Jarocin, Kotlin, Koźmin, Krotoszyn, Odolanów, Ostrów Wielkopolski (gmina wiejska), Przygodzice, Raszków, Rozdrażew, Sulmierzyce, Sośnie, Zduny i Żerków (województwo kaliskie). W ówczesnym kształcie został utworzony w 1989. Wybieranych było w nim 4 posłów w systemie większościowym.
Siedzibą okręgowej komisji wyborczej był Ostrów Wielkopolski.

</doc>
<doc id="4284043" url="https://pl.wikipedia.org/wiki?curid=4284043" title="Prawo cyberprzestrzenii">
Prawo cyberprzestrzenii



</doc>
<doc id="4284044" url="https://pl.wikipedia.org/wiki?curid=4284044" title="Gmina związkowa Saarburg">
Gmina związkowa Saarburg



</doc>
<doc id="4284046" url="https://pl.wikipedia.org/wiki?curid=4284046" title="Freudenburg (gmina)">
Freudenburg (gmina)



</doc>
<doc id="4284048" url="https://pl.wikipedia.org/wiki?curid=4284048" title="Walter Q. Gresham">
Walter Q. Gresham

Walter Quintin Gresham (ur. 17 marca 1832 w hrabstwie Harrison, zm. 28 maja 1895 w Waszyngtonie) – amerykański polityk.
Życiorys.
Urodził się 17 marca 1832 roku na terenie hrabstwa Harrison. Ukończył studia na Uniwersytecie Indiany, a następnie studiował nauki prawne i został przyjęty do palestry. Zaangażował się w działalność polityczną Partii Republikańskiej i został członkiem legislatury stanowej Indiany. W czasie wojny secesyjnej służył w wojskach Unii, gdzie dosłużył się stopnia generała majora. Po wojnie powrócił do działalności lokalnej, jednocześnie bezskutecznie ubiegając się o mandat w Kongresie w 1866 i 1868 roku. W 1869 został sędzią sądu okręgowego, a w 1883 roku Chester Arthur mianował go poczmistrzem generalnym. Rok później został mianowany sekretarzem skarbu w miejsce zmarłego Charlesa Folgera. Gresham ubiegał się także o nominację prezydencką w 1884 i 1888 roku, lecz bez powodzenia. Gdy w 1893 roku demokrata Grover Cleveland, zaproponował mu objęcie stanowiska sekretarza stanu, Gresham, rozczarowany polityką republikanów, przyjął ofertę. Urząd ten pełnił do śmierci, która nastąpiła 28 maja 1895 roku w Waszyngtonie.

</doc>
<doc id="4284053" url="https://pl.wikipedia.org/wiki?curid=4284053" title="Okręg wyborczy nr 31 do Sejmu Polskiej Rzeczypospolitej Ludowej (1989–1991)">
Okręg wyborczy nr 31 do Sejmu Polskiej Rzeczypospolitej Ludowej (1989–1991)

Okręg wyborczy nr 31 do Sejmu Polskiej Rzeczypospolitej Ludowej (1989–1991) obejmował Kępno oraz gminy Baranów, Bolesławiec, Bralin, Czajków, Czastary, Doruchów, Dziadowa Kłoda, Galewice, Grabów nad Prosną, Kobyla Góra, Kraszewice, Łęka Opatowska, Łubnice, Międzybórz, Mikstat, Ostrzeszów, Perzów, Rychtal, Sokolniki, Syców, Trzcinica i Wieruszów (województwo kaliskie). W ówczesnym kształcie został utworzony w 1989. Wybieranych było w nim 2 posłów w systemie większościowym.
Siedzibą okręgowej komisji wyborczej było Kępno.

</doc>
<doc id="4284054" url="https://pl.wikipedia.org/wiki?curid=4284054" title="Degerfors IF w europejskich pucharach">
Degerfors IF w europejskich pucharach



</doc>
<doc id="4284055" url="https://pl.wikipedia.org/wiki?curid=4284055" title="Andrzej Kamiński (fotograf)">
Andrzej Kamiński (fotograf)

Andrzej Kamiński (ur. 6 października 1940 w Toruniu) – polski artysta fotograf, fotoreporter. Członek rzeczywisty i Artysta Fotoklubu Rzeczypospolitej Polskiej Stowarzyszenia Twórców (AFRP). Członek Toruńskiego Towarzystwa Fotograficznego. Członek Stowarzyszenia Dziennikarzy Polskich.
Życiorys.
Andrzej Kamiński związany z toruńskim środowiskiem fotograficznym, rodowity torunianin, mieszka, pracuje i tworzy w Toruniu – fotografuje od początku lat 60. XX wieku. W 1964 roku został członkiem Toruńskiego Towarzystwa Fotograficznego, w którego pracach aktywnie uczestniczył do 1978 roku. W latach 1983–1985 był współpracownikiem Centralnej Agencji Fotograficznej, jako fotoreporter współpracował z redakcjami "Kuriera Polskiego" i "Gazety Toruńskiej". Od 1967 roku współpracował z regionalnym toruńskim dziennikiem "Nowości" – w 1974 roku został etatowym fotoreporterem czasopisma. Wiele fotografii Andrzeja Kamińskiego publikowano w innych polskich oraz zagranicznych czasopismach, książkach, albumach fotograficznych. Szczególne miejsce w jego twórczości zajmuje fotografia sportowa, fotografia reportażowa, fotografia krajobrazowa, krajoznawcza oraz fotografia portretowa. 
Andrzej Kamiński jest autorem i współautorem wielu wystaw fotograficznych; indywidualnych oraz zbiorowych. Został przyjęty w poczet członków Fotoklubu Rzeczypospolitej Polskiej Stowarzyszenia Twórców. Decyzją Komisji Kwalifikacji Zawodowych Fotoklubu RP, otrzymał dyplom potwierdzający kwalifikacje do wykonywania zawodu artysty fotografa, fotografika (legitymacja nr 208). Jego prace zaprezentowano w "Almanachu (1995–2017)", wydanym przez Fotoklub Rzeczypospolitej Polskiej Stowarzyszenie Twórców. W 2017 roku Muzeum Okręgowe w Toruniu wydało album "Toruń w obiektywie fotoreportera 1960–2000," z fotografiami Andrzeja Kamińskiego. W albumie opublikowano około 400 fotografii przedstawiających Toruń w latach 1960–2000.

</doc>
<doc id="4284056" url="https://pl.wikipedia.org/wiki?curid=4284056" title="Pomnik przyrody „Sasanka Otwarta”">
Pomnik przyrody „Sasanka Otwarta”



</doc>
<doc id="4284061" url="https://pl.wikipedia.org/wiki?curid=4284061" title="MetLife">
MetLife

MetLife – przedsiębiorstwo ubezpieczeniowe świadczące usługi w zakresie ubezpieczeń, rent kapitałowych, programów świadczeń pracowniczych i zarządzania aktywami.
MetLife w Polsce.
W Polsce MetLife było obecne od 1990 r. W skład grupy wchodziły: towarzystwo ubezpieczeniowe MetLife TUnŻiR S.A., towarzystwo emerytalne MetLife PTE S.A. oraz towarzystwo funduszy inwestycyjnych MetLife TFI S.A. i MetLife Services sp. z o.o. (wtedy pod nazwą Amplico Life). MetLife było pierwszym towarzystwem ubezpieczeń na życie i reasekuracji z udziałem kapitału zagranicznego, które pojawiło się na polskim rynku ubezpieczeń.
W 2022 r. spółki MetLife w Polsce zmieniły właściciela i należą teraz do Grupy NN, międzynarodowej grupy finansowej, która funkcjonuje od 177 lat. Obecnie działa w Europie i Japonii. W Polsce Grupa NN jest właścicielem marki Nationale-Nederlanden.
Od 1 sierpnia 2022 r. spółki MetLife w Polsce działają pod wspólnym logo Nationale-Nederlanden i nowymi nazwami:
Spółka MetLife PTE S.A. działa jeszcze pod dotychczasową nazwą i logo. 
Historia.
W 1990 r. na polskim rynku ubezpieczeń rozpoczęło działalność Amplico Life S.A. – spółka akcyjna stworzona przez dwie instytucje finansowe: AIG z 55% udziałów oraz Bank Pekao S.A. z 45% udziałów. 30 października 1990 r. Amplico Life S.A., jako pierwsza firma ubezpieczeniowa z udziałem kapitału zagranicznego, otrzymało od Ministerstwa Finansów zezwolenie na sprzedaż ubezpieczeń na życie na terenie Polski. W listopadzie 1991 r. spółka oficjalnie rozpoczęła działalność.
W grudniu 1998 r. powstało Powszechne Towarzystwo Emerytalne. Początkowo funkcjonowało jako AIG PTE S.A., później pod nazwą Amplico PTE S.A. W jego ofercie znajdował się otwarty fundusz emerytalny działający w ramach II filaru nowo zreformowanego systemu ubezpieczeń emerytalnych. W marcu 2004 r. powołane zostało AIG TFI S.A. – towarzystwo funduszy inwestycyjnych, otrzymując zezwolenie od Komisji Papierów Wartościowych i Giełd na prowadzenie działalności. W ramach AIG TFI powstały cztery fundusze inwestycyjne.
W 2010 r. MetLife Inc. nabyło wszystkie działające na rynku polskim spółki Amplico. Od listopada 2010 r. posługują się one nową nazwą i logo MetLife Amplico, a od 2014 r. – MetLife. Zarówno nazwy, jak i logotypy wszystkich spółek zostały zmienione i funkcjonują jako: MetLife TUnŻiR S.A. (MetLife Towarzystwo Ubezpieczeń na Życie i Reasekuracji S.A.), MetLife TFI S.A. (MetLife Towarzystwo Funduszy Inwestycyjnych S.A.) oraz MetLife PTE S.A. (MetLife Powszechne Towarzystwo Emerytalne S.A.).
W 2017 r. MetLife odświeżył globalną markę. Głównymi elementami odświeżonej marki są logo i hasło. Nowe logo składa się z elementu graficznego w kształcie litery M i czarnego napisu MetLife. Kolor niebieski w grafice reprezentuje tradycję, a zieleń jest symbolem wzrostu i witalności, a nowe hasło reklamowe to „Razem przez życie” ("Navigating Life Together").
Pierwsza siedziba spółki w Polsce mieściła się w biurowcu Intraco w Warszawie. W 1992 firma przeniosła się do Błękitnego Wieżowca przy Placu Bankowym, a w 1997 kupiła zabytkową kamienicę z XIX w. na warszawskim Powiślu, przy Przemysłowej 26. Oficjalne otwarcie siedziby przy ul. Przemysłowej odbyło się 3 września 1998 r., a rok później został oddany do użytku drugi budynek. Obydwa budynki stworzyły kompleks biurowy o powierzchni 6000 m. kw.
Działalność.
Na rynku polskim MetLife oferuje ubezpieczenia na życie, ubezpieczenia wypadkowo-zdrowotne, produkty emerytalne oraz fundusze inwestycyjne. Firma obsługuje w Polsce około 3,5 mln klientów. Swoje produkty i usługi oferuje zarówno klientom indywidualnym (F2F), jak i instytucjonalnym – poprzez partnerów korporacyjnych (B2B).
Wyróżnienia.
Działania CSR MetLife oraz wolontariat pracowniczy zostały wyróżnione w kategorii „Zaangażowanie społeczne i rozwój społeczności lokalnej” w trzech edycjach (2015, 2016 i 2017) raportów „Odpowiedzialny biznes w Polsce. Dobre Praktyki” Forum Odpowiedzialnego Biznesu.

</doc>
<doc id="4284064" url="https://pl.wikipedia.org/wiki?curid=4284064" title="Christophe Baudouin">
Christophe Baudouin

Christophe Baudouin (ur. 19 maja 1961 w Nicei) – francuski okulista, profesor Uniwersytetu w Wersalu oraz szef kliniki okulistycznej w paryskim Narodowym Szpitalu Okulistycznym Quinze-Vingts.
Życiorys.
Studia medyczne ukończył w 1988 w rodzinnej Nicei na Université de Nice – Sophia Antipolis. Doktoryzował się w 1992 w Paryżu. W 1995 został szefem katedry i kliniki okulistyki w Ambroise Paré Hospital (AP-HP) Uniwersytetu w Wersalu (Université de Versailles-Saint-Quentin-en-Yvelines). W 2000 roku został także szefem kliniki okulistycznej w paryskim Narodowym Szpitalu Okulistycznym Quinze-Vingts ("fr. Le centre hospitalier national d’ophtalmologie des Quinze-Vingts, ang. Quinze-Vingts National Ophthalmology Hospital"). Od 1997 jest koordynatorem grupy badawczej zajmującej się immunologią i toksykologią powierzchni oka. Od 2004 jest dyrektorem zespołu badawczego w Vision Institute działającego w ramach paryskiego Université Pierre et Marie Curie oraz francuskiego Narodowego Instytutu Zdrowia i Badań Medycznych (INSERM).
W pracy badawczej i klinicznej specjalizuje się w takich zagadnieniach jak: zapalenie powierzchni oka, biomarkery suchego oka, działania niepożądane leków przeciwjaskrowych, a także szeroki zakres modeli in vivo oraz in vitro przydatnych w badaniach toksykologicznych lub patofizjologicznych nad chorobami powierzchni oka oraz jaskrą.
Jest redaktorem naczelnym „Journal Français d'Ophtalmologie". Autor i współautor artykułów publikowanych w wiodących recenzowanych czasopismach okulistycznych, m.in. w „Acta Ophthalmologica", „Investigative Ophthalmology &amp; Visual Science", „Survey of Ophthalmology", „Ophthalmology" oraz „American Journal of Ophthalmology".
Jest członkiem m.in. Amerykańskiej Akademii Okulistyki (AAO), American Association for the Advancement of Science, Association for Research in Vision and Ophthalmology (ARVO) oraz Francuskiego Towarzystwa Okulistycznego ("fr. Société Française d’Ophtalmologie").
W 2011 wyróżniony tytułem "silver fellow" przez Association for Research in Vision and Ophthalmology (ARVO).

</doc>
<doc id="4284069" url="https://pl.wikipedia.org/wiki?curid=4284069" title="Sílvio Guterres Dutra">
Sílvio Guterres Dutra

Sílvio Guterres Dutra (ur. 6 czerwca 1966 w Encruzilhada do Sul) – brazylijski duchowny katolicki, biskup Vacaria od 2018.
Życiorys.
18 grudnia 1993 otrzymał święcenia kapłańskie i został inkardynowany do archidiecezji Porto Alegre. Przez kilkanaście lat pracował jako duszpasterz parafialny. W 2012 objął funkcję wicerektora seminarium w Viamão, a rok później został jego rektorem.
9 maja 2018 papież Franciszek mianował go biskupem diecezji Vacaria. Sakry udzielił mu 22 lipca 2018 metropolita Porto Alegre – arcybiskup Jaime Spengler.

</doc>
<doc id="4284070" url="https://pl.wikipedia.org/wiki?curid=4284070" title="João de Sousa Carvalho">
João de Sousa Carvalho

João de Sousa Carvalho (ur. 22 lutego 1745 w Estremoz, zm. 1799 lub 1800 w Alentejo) – portugalski kompozytor i pedagog okresu klasycyzmu.
Życiorys.
28 października 1753, mając 8 lat rozpoczął naukę muzyki w Colégio dos Santos Reis w Vila Viçosa. Następnie, dzięki królewskiemu stypendium od 15 stycznia 1761 studiował w Conservatório di Sant’Onofrio w Neapolu pod kierunkiem Carla Cotumacciego i Nicoli Porpory. 
W 1766 przebywał w Rzymie, gdzie wystawił swoją operę "La Nitteti" z librettem Pietra Metastasio. Po powrocie do Portugalii, 22 listopada 1767 został wykładowcą w Irmandade de Santa Cecília w Lizbonie. W tym samym roku został mianowany profesorem kontrapunktu w Seminário da Patriarcal, gdzie później służył jako "mestre" (1769–1773), następnie jako "mestre de capela" (1773–1798). Wykształcił wielu znanych muzyków, m.in. Antónia Leal Moreirę, Marcosa Antónia Portugala i João José Baldiego.
W 1778 zastąpił Davida Pereza na stanowisku nauczyciela muzyki w rodzinie królewskiej. Po odejściu na emeryturę z Seminário da Patriarcal przebywał w swoich rozległych dobrach w Algarve i Alentejo, gdzie zmarł na przełomie XVIII i XIX wieku.
Twórczość.
Był czołowym portugalskim kompozytorem swojego pokolenia i jednym z najlepszych w historii kraju. Jego liczne kompozycje liturgiczne (w tym 8 mszy i 3 Te Deum) w stylu Niccolò Jommelliego cechuje pełna kontrola kontrapunktu i struktury utworu. Jego toccata g-moll jest jednym z nielicznych zachowanych utworów organowych. 
Carvalho był przede wszystkim kompozytorem operowym; skomponował ich 15, z których 14 wykonano w królewskich pałacach Ajuda i Queluz. Trzy jego opery doczekały się uwspółcześnionych wersji: "L’amore industrioso" (1943, 1967), "Penelope" (1970) i "Testoride" (1987).

</doc>
<doc id="4284072" url="https://pl.wikipedia.org/wiki?curid=4284072" title="Landskrona BoIS w europejskich pucharach">
Landskrona BoIS w europejskich pucharach



</doc>
<doc id="4284073" url="https://pl.wikipedia.org/wiki?curid=4284073" title="Daniel Presto">
Daniel Presto

Daniel Oca Presto (ur. 7 kwietnia 1963 w Mangalda) – filipiński duchowny katolicki, biskup San Fernando de la Union od 2018.
Życiorys.
Prezbiterat.
Święcenia kapłańskie otrzymał 1 grudnia 1990 i został inkardynowany do diecezji Iba. Pracował głównie jako duszpasterz parafialny. W latach 1993–2005 był kierownikiem "Columban Centre" w Olongapo. W czasie wakatu na stolicy biskupiej w 2012 był tymczasowym administratorem diecezji.
Episkopat.
9 maja 2018 papież Franciszek mianował go biskupem ordynariuszem diecezji San Fernando de la Union. Sakry udzielił mu 30 lipca 2018 arcybiskup Florentino Lavarias.

</doc>
<doc id="4284074" url="https://pl.wikipedia.org/wiki?curid=4284074" title="Linia kolejowa Berlin Frankfurter Allee – Berlin-Rummelsburg">
Linia kolejowa Berlin Frankfurter Allee – Berlin-Rummelsburg

Linia kolejowa Berlin Frankfurter Allee – Berlin-Rummelsburg – dwutorowa i zelektryfikowana ważna linia kolejowa przebiegająca przez Berlin, w Niemczech. Linia łączy Ringbahn ze stacją rozrządową Berlin-Rummelsburg, w okręgu Lichtenberg.

</doc>
<doc id="4284083" url="https://pl.wikipedia.org/wiki?curid=4284083" title="IVa Brygada Etapowa">
IVa Brygada Etapowa

IVa Brygada Etapowa – wielka jednostka wojsk wartowniczych i etapowych w okresie II Rzeczypospolitej.
Brygada była podporządkowana Dowództwu Okręgu Etapowego 4 Armii.
Struktura organizacyjna.
Organizacja we wrześniu 1920
Organizacja w październiku 1920:

</doc>
<doc id="4284086" url="https://pl.wikipedia.org/wiki?curid=4284086" title="IVb Brygada Etapowa">
IVb Brygada Etapowa

IVb Brygada Etapowa – wielka jednostka wojsk wartowniczych i etapowych w okresie II Rzeczypospolitej.
Brygada była podporządkowana Dowództwu Okręgu Etapowego 4 Armii. We wrześniu 1920 roku dowództwo brygady stacjonowało w Brześciu Litewskim. Dowódca brygady pełnił tymczasowo obowiązki dowódcy Obszaru Warownego Brześć, który miał pełnić rolę umocnionej Stacji Etapowej 4 Armii. Trzy baony etapowe (I i IV warszawski oraz V lubelski) stanowiły tymczasową załogę OWar. Brześć.
Struktura organizacyjna.
Organizacja we wrześniu 1920
Organizacja w październiku 1920:

</doc>
<doc id="4284087" url="https://pl.wikipedia.org/wiki?curid=4284087" title="Irish Hobby">
Irish Hobby

Irish Hobby – wymarła już rasa kuców, utworzona w Irlandii przed XIII wiekiem. Była podstawą hodowlaną wielu współcześnie istniejących ras, w tym między innymi dla kuców connemara, Irish Draught oraz prawdopodobnie dla Kuców Kerry Bog. Typ koni Palfrey w przedostał się do Irlandii i z czasem ewoluował w tę rasę. Rasa została wymieniona w 1375 roku przez poetę Johna Barbour, który nazwał ją w swoim wierszu "hobynis". Wspomniał o nich także w swojej pracy "Reliquiae Antiquae", mówiąc o ich prędkości:
"And one amang, an Iyrysch man, (I jeden spośród nas, Irlandzki człowiek)"
"Uppone his hoby swyftly ran... (Na swoim szybkim hobby pobiegł)"
Klacze z irlandzkiej hodowli tej rasy prawdopodobnie dały początek rasy koniom pełnej krwi angielskiej. Istnieje wiele dowodów na to, że Irish Hobby zostały przywiezione do Anglii i Szkocji w różnych celach, w tym w celach wyścigowych: "są tak lekkie i szybkie".
Ten szybki i zwinny koń był również popularny podczas bitew i często stanowił część lekkiej kawalerii znanej jako "Hobelars". Hobby było z powodzeniem wykorzystywane przez obie strony podczas wojen o niepodległość Szkocji. Angielski król Edward I próbował uzyskać przewagę, zapobiegając eksportowi koni tej rasy do Szkocji. Robert Bruce wykorzystał swoje konie tej rasy do walki partyzanckiej i organizował rajdy na 60-70 mil (97-113 km) pokonywanych w ciągu dnia.
Oryginalna nazwa rasy to Irish Horse.

</doc>
<doc id="4284088" url="https://pl.wikipedia.org/wiki?curid=4284088" title="IVc Brygada Etapowa">
IVc Brygada Etapowa

IVc Brygada Etapowa – wielka jednostka wojsk wartowniczych i etapowych w okresie II Rzeczypospolitej.
Struktura organizacyjna.
Organizacja w październiku 1920:

</doc>
<doc id="4284089" url="https://pl.wikipedia.org/wiki?curid=4284089" title="Exmoor Pony">
Exmoor Pony



</doc>
<doc id="4284090" url="https://pl.wikipedia.org/wiki?curid=4284090" title="Dartmoor Pony">
Dartmoor Pony



</doc>
<doc id="4284091" url="https://pl.wikipedia.org/wiki?curid=4284091" title="Welch Pony (kuc walijski)">
Welch Pony (kuc walijski)



</doc>
<doc id="4284092" url="https://pl.wikipedia.org/wiki?curid=4284092" title="Irish Draught Horse">
Irish Draught Horse



</doc>
<doc id="4284093" url="https://pl.wikipedia.org/wiki?curid=4284093" title="Hackey">
Hackey



</doc>
<doc id="4284094" url="https://pl.wikipedia.org/wiki?curid=4284094" title="Hackey Pony">
Hackey Pony



</doc>
<doc id="4284095" url="https://pl.wikipedia.org/wiki?curid=4284095" title="Dutch Draught Horse">
Dutch Draught Horse



</doc>
<doc id="4284101" url="https://pl.wikipedia.org/wiki?curid=4284101" title="Bundesliga niemiecka w piłce siatkowej mężczyzn (2016/2017)">
Bundesliga niemiecka w piłce siatkowej mężczyzn (2016/2017)

Bundesliga niemiecka w piłce siatkowej mężczyzn 2016/2017 – 61. sezon walki o mistrzostwo Niemiec organizowany przez Deutsche Volleyball Liga. Zainaugurowany został 22 października 2016 i trwał do 7 maja 2017 roku.
W sezonie 2016/2017 w Lidze Mistrzów Niemcy reprezentowały i , a w Pucharze CEV − .
Decyzją organizatora rozgrywek do rywalizacji została zaproszona drużyna juniorów z klubu , która uczestniczyła tylko w fazie zasadniczej i nie była sklasyfikowana na koniec sezonu.
Mistrzem Niemiec po raz ósmy w historii została drużyna .
Drużyny uczestniczące.
 
 
 
 
 
! width="50px" style="text-align: center; background: #f2f2f2; border: 1px solid darkgrey;"| 
! width="250px" style="background: #f2f2f2; border: 1px solid darkgrey;"| Dzika karta
! width="30px" style="background: #f2f2f2; text-align: center; border: 1px solid darkgrey;"|
Faza zasadnicza.
Terminarz i wyniki spotkań.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="4284103" url="https://pl.wikipedia.org/wiki?curid=4284103" title="Anatolij Żegłanow">
Anatolij Żegłanow

Anatolij Nikołajewicz Żegłanow, ros. Анатолий Николаевич Жегланов (ur. 14 maja 1946 w Zaporożu, zm. 28 czerwca 1999 w Petersburgu) – radziecki skoczek narciarski, dwukrotny olimpijczyk (1968, 1972).
Dwukrotnie wystąpił w konkursach skoków na zimowych igrzyskach olimpijskich. W 1968 roku na igrzyskach w Grenoble zajął szóste miejsce na skoczni normalnej i ósme na dużej. Cztery lata później w Sapporo był 21. na normalnym obiekcie i 32. na dużym. W zawodach przedolimpijskich w Sapporo w 1971 roku zajął drugie miejsce na normalnej skoczni (lepszy od niego był tylko Yukio Kasaya) i siódme na dużej. W imprezach rangi mistrzowskiej wystąpił jeszcze w 1970 roku, zajmując 12. miejsce w konkursie mistrzostw świata w Szczyrbskim Jeziorze na dużej skoczni, oraz w 1972 roku, plasując się na 14. miejscu w mistrzostwach świata w lotach narciarskich w Planicy.
W latach 1968–1972 wziął udział w czterech edycjach Turnieju Czterech Skoczni. Pięciokrotnie stał na podium konkursów zaliczanych do tego turnieju – 7 stycznia 1968 roku w Bischofshofen, 1 stycznia 1969 roku w Garmisch-Partenkirchen i rok później tamże był drugi, 4 stycznia 1969 w Innsbrucku i rok później tamże był trzeci. Ponadto czterokrotnie plasował się w czołowej dziesiątce zawodów – dwukrotnie był czwarty (w Innsbrucku w 1968 roku i w Bischofshofen w 1969 roku), raz dziewiąty (w Innsbrucku w 1971 roku) i raz dziesiąty (w Garmisch-Partenkirchen w 1972 roku). W klasyfikacji generalnej turnieju najwyższe w karierze, czwarte miejsce zajął w sezonie 1968/1969. W pozostałych edycjach był ósmy w sezonie 1967/1968, siódmy w sezonie 1969/1970 i dwunasty w sezonie 1971/1972.
Brał udział również w innych zawodach międzynarodowych, m.in. w Pucharze Przyjaźni, Pucharze Beskidów, Turnieju Czeskim i Turnieju Szwajcarskim. W 1968 roku zajął trzecie miejsce w Pucharze Przyjaźni, w poszczególnych konkursach zajmując trzecie, drugie i piąte miejsce. W 1969 roku zajął trzecie miejsce w Pucharze Beskidów, w zawodach plasując się na drugim miejscu w Szczyrku i na dziesiątym w Wiśle. W tym samym roku zwyciężył w II Zimowej Spartakiadzie Armii Zaprzyjaźnionych w Szpindlerowym Młynie. W 1973 roku został sklasyfikowany na siódmym miejscu w Turnieju Szwajcarskim, dzięki zajęciu dziewiątego miejsca w Engelbergu, drugiego w Sankt Moritz i ósmego w Le Locle. W 1974 roku zajął również siódme miejsce w Turnieju Czeskim, wygrywając jeden z konkursów.

</doc>
<doc id="4284107" url="https://pl.wikipedia.org/wiki?curid=4284107" title="Taylor Swift’s Reputation Stadium Tour">
Taylor Swift’s Reputation Stadium Tour

Taylor Swift’s Reputation Stadium Tour – piąta, światowa trasa koncertowa amerykańskiej piosenkarki i autorki tekstów, Taylor Swift promująca jej szósty, studyjny album, "Reputation", wydany w 2017 roku. Trasa, która obejmuje razem 53 koncerty, rozpoczęła się 8 maja 2018 roku w Glendale w Arizonie, natomiast zakończyła się 21 listopada 2018 roku w Tokio w Japonii. Jednymi supportami przed występami artystki są kubańsko-amerykańska wokalistka, Camila Cabello, oraz brytyjska piosenkarka, Charli XCX.
Tło.
W sierpniu 2017 roku magazyn "Billboard" ogłosił, że piosenkarka zostanie właścicielką programu Verified Fan strony Ticketmaster, aby zapobiec zakupowi biletów od osób ich skalpujących. Program nazwany "Taylor Swift Tix" pozwolił fanom publicznie kupić je postępowo na sprzedaż uczestnicząc w dowolnych zadaniach, które pozwolą na większą szansę zdobycia kodu przedsprzedażowego.
13 listopada 2017 roku, kierownictwo artystki ujawniło pierwsze daty koncertów we współpracy z Ticketmaster, których sprzedaż ruszyła oficjalnie miesiąc później w dwudzieste ósme urodziny Swift.
Pod koniec listopada Swift zapowiedziała koncerty w Londynie, Manchesterze i Dublinie. Ze względu na dużą ilość zainteresowanych, przyjęto dodatkowe daty występów. Ponadto, potwierdzono kolejne daty w takich miastach, jak Pasadena, Chicago, East Rutherford, Foxborough, Toronto i Atlanta z powodu tej samej sytuacji, która zdarzyła się przed przedsprzedażą. 3 grudnia 2017 roku piosenkarka opublikowała następne daty koncertów w Oceanii. Inne stany Ameryki zostały też dodane do trasy, tj. Santa Clara, Landover, Filadelfia, Minneapolis, Arlington, dzięki czemu Swift wystąpi w ponad 40 miejscach znajdujących się w Ameryce Północnej.
1 marca 2018 roku artystka potwierdziła support jej koncertów, którymi są Camila Cabello oraz Charli XCX. Wcześniej spekulowano o tym, że Cabello włączy się do otwierania występów, ponieważ jej daty w ramach trasy Never Be the Same Tour nie równały się z datami Swift. Także radio Live 95,5 ogłosiło pojawienie jej się podczas loterii dodając już usunięte zdjęcie w serwisie Twitter, w której można było wygrać bilety na jeden z koncertów w Londynie, który odbędzie się 22 czerwca 2018 roku. Akcja się zdarzyła jeszcze przed ujawnieniem aktów.
8 maja 2018 roku piosenkarka dodała dwie ostatnie daty koncertów w Tokio, gdzie supportem zostanie jedynie Charli XCX.
Ocena krytyków.
Trasa otrzymała entuzjastyczne recenzje, powszechnie jest uznawana za najlepszą w karierze Swift i najlepszą trasy 2018 roku. Ed Masley, z The Arizona Republic, napisał, że "w trakcie występu Swift było wiele momentów, które sprawiały wrażenie, jakby grała dla tylnych rzędów stadionu, po prostu dzieląc się z fanami", jednocześnie komplementując produkcję trasy i podkreślając związek Swift z tłumem. Jim Harrington, z The Mercury News, pochwalił poprawę wokalnej pracy wokalistki i umiejętności występowych na przestrzeni lat: "Jej gra jest wystarczająco kompletna, aby mogła równać się w każdym innym aspekcie koncertu." Chris Tuite, z CBS San Francisco, napisał: "Jedyną rzeczą bardziej znaczącą niż sama wokalistka podczas jej obecnego przepełnionego różnorodnością kostiumów spektaklu są masywne, okrutnie wyglądające węże, które symbolicznie pojawiają przez cały koncert." Michael Tritsch z magazynu "303" skomentował trasę "otworzyła nowe tereny i postawiła poprzeczkę wysoko na przyszłe trasy stadionowe", dodając: "reputacja tego koncertu trafiła do książek historycznych".
Sprzedaż biletów.
Po czterech dniach od rozpoczęcia sprzedaży za pośrednictwem platformy Verified Fan i trzech dniach sprzedaży dla ogółu społeczeństwa, która rozpoczęła się 13 grudnia, trasa już zarobiła 180 milionów dolarów z 33 dat w samej Ameryce Północnej. Pollstar poinformował o danych dostarczonych przez Gridiron Stadium Network, konsorcjum obiektów NFL współpracujących przy rezerwacji koncertów w swoich budynkach, które pokazały, że co najmniej 35 000 biletów zostało sprzedanych na dziesięciu stadionach na trasie od 18 grudnia. Sprzedaż biletów wahała się od 35 419 w Heinz Field w Pittsburghu do 48 039 w Lincoln Financial Field w Filadelfii. Z ponad 47 000 sprzedanych biletów, doniesiono, że koncert 12 maja 2018 roku na stadionie Levi's Stadium w Santa Clara wygenerował blisko 9 milionów dolarów przychodu, co spowodowało dodanie dodatkowego koncertu.
Według StubHub, jest to najlepiej sprzedająca się kobieca trasa w Wielkiej Brytanii w 2018 roku.
Rekordy.
Trasa pobiła kilka rekordów frekwencji i przychodów. Pierwszy koncert na University of Phoenix Stadium pobił rekord przychodu i frekwencji przewyższając przychód Metalliki (5,2 miliony dolarów w sierpniu 2017) o ponad 2 miliony dolarów. Sprzedała 59,157 biletów na ten koncert i tym samym złamała rekord One Direction ustanowiony podczas trasy Where We Are Tour w 2014 roku, sprzedając 2,633 biletów więcej niż zespół. Z zarobionymi 14 milionami dolarów ze 107.550 sprzedanych biletów na Levi's Stadium osiągnęła najwyższy wynik pieniężny i frekwencyjny, pobijając tym samym swój własny rekord, która ustanowiła podczas 1989 World Tour w 2015 roku. Z udziałem ponad 118 000 fanów na dwóch koncertach w Rose Bowl Swift zarobiła 16,2 miliona dolarów i ustanowiła nowy rekord brutto dla jednego headlinera na miejscu, przewyższając rekord U2 2017 o ponad 467,000 dolarów. Każdy koncert do tej pory (09.09.2018) został wyprzedany.
Taylor Swift przeszła do historii stając się pierwszą kobietą, która dwa razy wystąpiła na stadionie Croke Park. Na koncerty łącznie przyszło 136 000 fanów. Podobnie zapisała się na kartach historii występując trzy razy na stadionach MetLife Stadium i Gilette Stadium.
Setlista.
Jest to setlista obowiązująca na koncercie mający miejsce 8 maja 2018 roku w Glendale w Arizonie, a także nie jest związana z innymi datami występów.
"INTRO": UTWÓR "BAD REPUTATION" JOAN JETT/VIDEO SPECJALNE
"AKT DRUGI": INTERLUDIUM – ELEMENTY UTWORU "LOOK WHAT YOU MADE ME DO"
"AKT TRZECI": INTERLUDIUM – ZAKOŃCZENIE "KING OF MY HEART"
AKT CZWARTY
"AKT PIĄTY": INTERLUDIUM – ZAKOŃCZENIE "BAD BLOOD"
"AKT SZÓSTY": INTERLUDIUM – "WHY SHE DISAPPEARED"

</doc>
<doc id="4284110" url="https://pl.wikipedia.org/wiki?curid=4284110" title="Wydział Biologii i Hodowli Zwierząt Uniwersytetu Przyrodniczego w Lublinie">
Wydział Biologii i Hodowli Zwierząt Uniwersytetu Przyrodniczego w Lublinie



</doc>
<doc id="4284111" url="https://pl.wikipedia.org/wiki?curid=4284111" title="Muzykoterapia Nordoff-Robbins">
Muzykoterapia Nordoff-Robbins

Muzykoterapia Nordoffa-Robbinsa (ang. "Nordoff-Robbins music therapy",
także: "Creative Music Therapy") – odmiana muzykoterapii (indywidualnej lub grupowej), której nazwa pochodzi od nazwisk jej twórców: angielskiego pedagoga, Clive'a Robbinsa i amerykańskiego kompozytora oraz pianisty Paula Nordoffa.
Historia i charakterystyka.
Współpraca twórców metody rozpoczęła się w 1959, kiedy to pracowali oni z dziećmi autystycznymi i takimi, które miały ze sprzężone upośledzenia, których niedostatki ograniczały im możliwości komunikowania się z otoczeniem. W procesie terapeutycznym stworzyli zręby koncepcji muzykoterapeutycznej o uniwersalnym zastosowaniu, której celem głównym jest przeżywanie, budowanie i uzewnętrznianie przez dziecko własnej tożsamości. Z punktu widzenia terapeuty najistotniejsze jest natomiast dotarcie do pacjenta poprzez muzykę i nawiązanie z nim kontaktu przy użyciu dźwięków. Cechą charakterystyczną metody jest postawienie wyśrubowanych celów – oba priorytety mają zostać zrealizowane niezależnie od tego jak dalece posunięta jest deformacja osobowości przez chorobę.
Metoda wykorzystywana jest obecnie (ambulatoryjnie, jak i w placówkach stacjonarnych) w psychiatrii, geriatrii, medycynie somatycznej oraz paliatywnej, w hospicjach i w procesie rehabilitacji. Zalicza się do muzykoterapii aktywnej, tj. w procesie tworzenia dźwięków i muzyki uczestniczą zarówno terapeuci, jak i pacjenci. Terapeuta moderuje improwizowane impulsy wysyłane przez uczestnika terapii, a następnie aktywnie je rozwija, nawiązując swoisty muzyczny dialog. Istotny jest nacisk na kreatywność uczestnika, a choroba postrzegana jest jako ograniczenie, blokada możliwości pacjenta, utrudniająca mu wolne tworzenie. Terapia umożliwić ma jednostce autonomiczne działanie twórcze, kreację i przeżywanie otaczającego go świata. 
Zastosowanie.
U dzieci (zwłaszcza kilkuletnich) metoda stosowana jest przy leczeniu astmy, schorzeń dermatologicznych, u pacjentów z alergiami pokarmowymi, lękliwych, nieśmiałych i płaczliwych, nie odnoszących korzyści z terapii werbalnych. W większości wypadków zauważa się w tej grupie poprawę dobrostanu dzieci. W leczeniu przewlekłego bólu głównym celem jest nauczenie pacjenta konstruktywnego obchodzenia się z cierpieniem. W psychiatrii terapia ma charakter długofalowy, porządkujący chaos myślowy i emocjonalny, redukujący lęki, polepszający motorykę i stabilizujący emocje. W medycynie paliatywnej stanowi oderwanie od szpitalnej codzienności, tematyki śmierci i cierpienia, operuje spokojnymi i łagodnymi tonacjami oraz dźwiękami. 
Nauczanie.
Metoda wykładana jest na specjalnych kursach (cztery semestry studiów podyplomowych) w Wielkiej Brytanii, USA, Niemczech, Japonii i Australii. Konieczne jest odbycie wyższych studiów muzycznych, praktyki pielęgniarskiej i zdanie egzaminu wstępnego. Wymagana jest umiejętność gry na fortepianie – podstawowym instrumencie muzycznym stosowanym w metodzie.

</doc>
<doc id="4284112" url="https://pl.wikipedia.org/wiki?curid=4284112" title="Okręg wyborczy nr 32 do Sejmu Polskiej Rzeczypospolitej Ludowej (1989–1991)">
Okręg wyborczy nr 32 do Sejmu Polskiej Rzeczypospolitej Ludowej (1989–1991)

Okręg wyborczy nr 32 do Sejmu Polskiej Rzeczypospolitej Ludowej (1989–1991) obejmował Katowice oraz gminę Mysłowice (województwo katowickie). W ówczesnym kształcie został utworzony w 1989. Wybieranych było w nim 5 posłów w systemie większościowym.
Siedzibą okręgowej komisji wyborczej były Katowice.

</doc>
<doc id="4284114" url="https://pl.wikipedia.org/wiki?curid=4284114" title="Donkey Kong">
Donkey Kong



</doc>
<doc id="4284116" url="https://pl.wikipedia.org/wiki?curid=4284116" title="Góra Zamkowa (Smoleń)">
Góra Zamkowa (Smoleń)

Góra Zamkowa – wzgórze o wysokości około 450 m n.p.m. Znajduje się na Wyżynie Częstochowskiej, w miejscowości Smoleń w województwie śląskim, w powiecie zawierciańskim, w gminie Pilica. Na jego szczycie znajduje się Zamek w Smoleniu, a górną, porośniętą lasem część stoków objęto ochroną prawną jako rezerwat przyrody Smoleń. Na wzgórzu znajdują się dwa schroniska skalne: Okap za Leśnictwem i Schronisko Zamek pod Basztą.
Przez rezerwat przyrody Smoleń poprowadzono ścieżkę edukacyjną w postaci zamkniętej pętli okrążającej Górę Zamkową. Ustawiono przy niej wiele tablic dydaktycznych z opisem rezerwatu i zamku. Wstęp jest płatny.

</doc>
<doc id="4284117" url="https://pl.wikipedia.org/wiki?curid=4284117" title="Heorhij Łeonczuk">
Heorhij Łeonczuk

Heorhij Łeonczuk (ukr. Георгій Ігорович Леончук, ur. 24 maja 1974 w Poczdamie) – ukraiński żeglarz sportowy, srebrny medalista olimpijski z Aten.
Brał udział w trzech igrzyskach (IO 00, IO 04, IO 08). W 2004 zajął drugie miejsce w klasie 49er. Płynął z nim Rodion Łuka. W 2005 byli mistrzami świata, w 2001, 2003 i 2008 zdobywał brąz tej imprezy. W 2000 był brązowym medalistą mistrzostw Europy.

</doc>
<doc id="4284122" url="https://pl.wikipedia.org/wiki?curid=4284122" title="Metoda Bobath">
Metoda Bobath

Metoda Bobath (także "NDT", z ) – fizjoterapeutyczna metoda rehabilitacyjna stosowana przy leczeniu u dzieci i dorosłych porażenia mózgowego, w tym porażenia połowiczego, niezależnie od etiologii. Autorami założeń metody byli: fizjoterapeutka Berta Bobath i psychiatra Karl Bobath.
Cel i środki.
Celem metody jest poprawa uczenia się motoryki dla efektywnej kontroli motorycznej, co z kolei ma wpływ na lepsze funkcjonowanie w środowisku. Cel ten osiąga się za pomocą specjalnych ćwiczeń, które mają prowadzić pacjenta do umiejętności wykonywania poszczególnych czynności, zgodnie z postępującym u niego naturalnym rozwojem ruchowym. Metoda jest multidyscyplinarna, ma być przydatna przede wszystkim w fizjoterapii, ale także w ergoterapii, jak i logopedii.
Autorka metody uważała, że istotą deficytu ruchowego po uszkodzeniu mózgu są zaburzenia odruchów postawy służących koordynacji ruchów w przestrzeni i ich kontroli w stosunku do otoczenia.
Krytyka.
Metoda była krytykowana przez specjalistów z "American Academy of Cerebral Palsy and Developmental Medicine", a także brytyjskiego "Association of Chartered Physiotherapists in Neurology". W 2013 opublikowano systematyczny przegląd skuteczności stosowania koncepcji Bobath u dzieci z porażeniem mózgowym. W wyniku badań zidentyfikowano nieskuteczne stosowanie koncepcji Bobath u dzieci z chorobą naczyniowo-mózgową. Meta-analiza z 2014 roku, weryfikująca skuteczność podejścia Bobath u osób po udarze, dostarczyła mieszane wyniki. W porównaniu do innych metod, NDT dawało podobne lub gorsze efekty w rehabilitacji, w zależności od tego, co było przedmiotem pomiaru (np. różne zaburzenia funkcji motorycznych, samodzielność, poczucie jakości życia, depresja). Najwięcej "mocnych" dowodów przemawiało na niekorzyść NDT, choć wskazano też na wiele dowodów o średniej jakości metodologicznej, wykazujących brak różnic pomiędzy metodami. W meta-analizie z 2018 wykazano, że Bobath daje gorsze efekty, od typowej rehabilitacji niedowładu kończyny górnej u pacjentów po udarze (jeden z częstszych deficytów). Badania dotyczyły wczesnych interwencji (w ciągu czterech tygodni po udarze). 
Ocenę rzeczywistej efektywności metody, utrudnia fakt, że koncept Bobath nie jest jasno sformułowany, znacznie zmieniał się w czasie, a w różnych krajach wykształciły się różne programy terapeutyczne. Generalnie, w krajach zachodnich metoda nie jest rekomendowana przez organizacje tworzące wytyczne postępowania w rehabilitacji zaburzeń neurologicznych – choć pomiędzy niektórymi badaczami trwa ożywiona debata.

</doc>
<doc id="4284123" url="https://pl.wikipedia.org/wiki?curid=4284123" title="Antoine Galland">
Antoine Galland

Antoine Galland (ur. w 1646 w Rollot, zm. w 1715 w Paryżu) – francuski orientalista i archeolog. Autor pierwszego europejskiego przekładu Księgi tysiąca i jednej nocy.
Życiorys.
Urodził się w 1646 roku w Rollot jako siódme dziecko ubogiej rodziny. W młodości uczył się hebrajskiego, łaciny i starogreki od kanoników, a następnie studiował w Noyon i w paryskim Collège de France. W latach 1670–1675 przebywał w Konstantynopolu, towarzysząc francuskiemu ambasadorowi, gdzie nauczył się arabskiego, perskiego i tureckiego.
Cztery lata po powrocie do Francji, został antykwariuszem na dworze króla Ludwika XIV, gdzie zaczął kolekcjonować stare monety i manuskrypty. Dzięki pracy nad słownikami, przetłumaczył na francuski Koran, a także napisał „Les Paroles remarquables, les bons mots et les maximes des Orientaux” oraz „Les Contes et fables indiennes de Bidpai et de Lokmam”. W 1704 rozpoczął trzynastoletnią pracę nad tłumaczeniem syryjskich manuskryptów „Księgi tysiąca i jednej nocy” ("Les Mille et une nuits"). Zmarł w 1715 roku w Paryżu.

</doc>
<doc id="4284129" url="https://pl.wikipedia.org/wiki?curid=4284129" title="Okręg wyborczy nr 33 do Sejmu Polskiej Rzeczypospolitej Ludowej (1989–1991)">
Okręg wyborczy nr 33 do Sejmu Polskiej Rzeczypospolitej Ludowej (1989–1991)

Okręg wyborczy nr 33 do Sejmu Polskiej Rzeczypospolitej Ludowej (1989–1991) obejmował Sosnowiec oraz gminy Będzin i Czeladź (województwo katowickie). W ówczesnym kształcie został utworzony w 1989. Wybieranych było w nim 4 posłów w systemie większościowym.
Siedzibą okręgowej komisji wyborczej był Sosnowiec.

</doc>
<doc id="4284134" url="https://pl.wikipedia.org/wiki?curid=4284134" title="Okręg wyborczy nr 34 do Sejmu Polskiej Rzeczypospolitej Ludowej (1989–1991)">
Okręg wyborczy nr 34 do Sejmu Polskiej Rzeczypospolitej Ludowej (1989–1991)

Okręg wyborczy nr 34 do Sejmu Polskiej Rzeczypospolitej Ludowej (1989–1991) obejmował Jaworzno oraz gminy Babice, Chrzanów, Libiąż, Olkusz i Trzebinia (województwo katowickie). W ówczesnym kształcie został utworzony w 1989. Wybieranych było w nim 4 posłów w systemie większościowym.
Siedzibą okręgowej komisji wyborczej było Jaworzno.

</doc>
<doc id="4284135" url="https://pl.wikipedia.org/wiki?curid=4284135" title="Matthias Claudius">
Matthias Claudius

Matthias Claudius także Asmus (ur. 15 sierpnia 1740 w Reinfeld, zm. 21 stycznia 1815 w Hamburgu) – niemiecki poeta. Autor tekstu do kołysanki „Der Mond ist aufgegangen”.
Życiorys.
Urodził się 15 sierpnia 1740 w Reinfeld. Studiował w Jenie, a następnie pracował w Kopenhadze i Darmstadt. W 1788 roku otrzymał synekurę w banku Schleswig-Holstein. W latach 1771–1775 pracował w gazecie „Der Wandsbecker Bothe”, gdzie współpracował z innymi postaciami oświecenia, takimi jak filozof Johann Gottfried Herder, poeta Friedrich Gottlieb Klopstock czy krytyk literacki Gotthold Ephraim Lessing. Asmus, wraz z wymienioną trójką utworzył koło, które walczyło z dominującym racjonalizmem i klasycyzmem i dążyło do zachowania naturalnej i chrześcijańskiej atmosfery w literaturze. Zmarł 21 stycznia 1815 roku w Hamburgu.
Dzieła.
Lista wybranych dzieł:

</doc>
<doc id="4284138" url="https://pl.wikipedia.org/wiki?curid=4284138" title="Porte d’Arras (stacja metra)">
Porte d’Arras (stacja metra)

Porte d’Arras – stacja metra w Lille, położona na linii 2. Znajduje się w Lille, w dzielnicy Moulins.
Została oficjalnie otwarta 1 kwietnia 1989.

</doc>
<doc id="4284141" url="https://pl.wikipedia.org/wiki?curid=4284141" title="Porte de Douai (stacja metra)">
Porte de Douai (stacja metra)

Porte de Douai – stacja metra w Lille, położona na linii 2. Znajduje się w Lille, w dzielnicy Moulins. Stacja obsługuje wydział prawa Uniwersytetu Lille II i trzem szkołom średnim w mieście.
Została oficjalnie otwarta 1 kwietnia 1989.

</doc>
<doc id="4284143" url="https://pl.wikipedia.org/wiki?curid=4284143" title="Porte de Valenciennes (stacja metra)">
Porte de Valenciennes (stacja metra)

Porte de Valenciennes – stacja metra w Lille, położona na linii 2. Znajduje się w Lille, w dzielnicy Moulins. Stacja obsługuje szpital Saint-Vincent-de-Paul.
Została oficjalnie otwarta 1 kwietnia 1989. 

</doc>
<doc id="4284145" url="https://pl.wikipedia.org/wiki?curid=4284145" title="Eugeniusz Głowski">
Eugeniusz Głowski

Eugeniusz Głowski (ur. 12 lipca 1938 w Toruniu, zm. 5 maja 2018 w Gdańsku) – polski kompozytor, teoretyk muzyki i pedagog Akademii Muzycznej im. Stanisława Moniuszki w Gdańsku i Akademii Muzycznej im. Feliksa Nowowiejskiego w Bydgoszczy.
Wykształcenie.
Edukację muzyczną rozpoczął w klasach fortepianu i wiolonczeli szkoły muzycznej I stopnia w Gdańsku. Tamże ukończył szkołę muzyczną II stopnia w klasie wiolonczeli, równolegle uczęszczając do II Liceum Ogólnokształcącego im. dr. Władysława Pniewskiego. Naukę kontynuował na Wydziale Pedagogicznym (w sekcji teorii muzyki) Państwowej Szkoły Muzycznej II stopnia im. Fryderyka Chopina w Gdańsku, ucząc się harmonii, instrumentacji i kontrapunktu u Wandy Dubanowicz. Studia wyższe ukończył w Państwowej Wyższej Szkole Muzycznej w Sopocie (obecnie Akademia Muzyczna im. Stanisława Moniuszki w Gdańsku) wpierw w zakresie teorii muzyki pod kierunkiem prof. Marka Podhajskiego (dyplom w 1967 r.), a następnie w klasie kompozycji prof. Konrada Pałubickiego (dyplom w 1971 r.). W roku 1977 w Państwowej Wyższej Szkole Muzycznej w Poznaniu uzyskał przewód kwalifikacyjny I stopnia, a w 1997 w Akademii Muzycznej w Krakowie - II stopnia, zyskując stopień doktora habilitowanego w zakresie sztuki.
Działalność kompozytorska.
Eugeniusz Głowski był autorem ponad 80 kompozycji, głównie kameralnych i chóralnych; mniejszą część jego kompozytorskiej spuścizny stanowią dzieła symfoniczne i sceniczne. Kompozycje Eugeniusza Głowskiego do roku 2018 zaprezentowano na ponad 300 koncertach w Polsce i za granicą (w tym w 18 krajach europejskich, a także Chile, USA i Peru);. Część utworów została wydana m.in. przez Polskie Wydawnictwo Muzyczne oraz utrwalona w postaci nagrań na płytach CD i kasetach magnetofonowych.
W opinii muzykologów (m.in. Elżbiety Szczurko i Aleksandry Gruczy-Rogalskiej) ideą nadrzędną konstruowania utworów muzycznych było dla Głowskiego zachowanie proporcji między trzema podstawowymi elementami dzieła muzycznego: melodyką, harmoniką i metrorytmiką, a także przejrzystość formy i faktury.
Działalność pedagogiczna i organizacyjna.
Od 1967 do 1980 był pedagogiem Państwowego Liceum Muzycznego w Gdańsku. W latach 1968-2013 Eugeniusz Głowski był pracownikiem naukowo-dydaktycznym Akademii Muzycznej im. Stanisława Moniuszki w Gdańsku, a w latach 1980-2005 - Akademii Muzycznej im. Feliksa Nowowiejskiego w Bydgoszczy. Prowadził klasy kompozycji oraz wykładał przedmioty z zakresu teorii muzyki. Na gdańskiej uczelni w latach 1980-2005 pełnił funkcję kierownika Zakładu Kompozycji, 1981-1987 – dziekana Wydziału Kompozycji i Teorii Muzyki, a w latach 1987-88 – dyrektora Instytutu Teorii Muzyki. Wśród jego studentów kompozycji byli m.in. Krzysztof Olczak, Mariusz Dubaj, Marek Czerniewicz, Anna Maria Przydworska, Anna Weyna, Gedymin Grubba i Monika Cybulska.
Był członkiem zwyczajnym Związku Kompozytorów Polskich i Stowarzyszenia Autorów ZAiKS. W latach 1978–1996 pełnił funkcje prezesa, wiceprezesa i sekretarza w Zarządzie Oddziału Gdańskiego Związku Kompozytorów Polskich.
Pochowany na Cmentarzu Srebrzysko w Gdańsku (rejon VIII, taras IV, rząd 7, grób 34).

</doc>
<doc id="4284150" url="https://pl.wikipedia.org/wiki?curid=4284150" title="Lille Grand Palais (stacja metra)">
Lille Grand Palais (stacja metra)

Lille Grand Palais – stacja metra w Lille, położona na linii 2. Znajduje się w Lille, w dzielnicy Lille-Centre. Stacja obsługuje centrum kongresowe Lille Grand Palais, halę widowiskową Zénith de Lille i Uniwersytet Lille II.
Została oficjalnie otwarta 1 kwietnia 1989. 

</doc>
<doc id="4284153" url="https://pl.wikipedia.org/wiki?curid=4284153" title="Cedric McMillan">
Cedric McMillan

Cedric McMillan (ur. 17 sierpnia 1977 w New Jersey zm. 12 kwietnia 2022) – amerykański kulturysta, były członek United States Army.
Życiorys.
Były żołnierz; służył w wojskach lądowych Stanów Zjednoczonych. Walczył podczas wojny w Iraku. Instruuje szkolenia wojskowe.
W 2009 roku został całkowitym zwycięzcą zawodów NPC Nationals. Kilkukrotnie brał udział w zmaganiach Arnold Classic, organizowanych przez IFBB; w 2017 zdobył złoty medal w kategorii "open". Podczas Ferrigno Legacy Pro (2017) wywalczył srebrny medal. W 2016 został zwycięzcą zawodów Fit Festival, rozegranych w Gdańsku. 
12 kwietnia 2022 zmarł w wieku 44 lat, przyczyną śmierci był atak serca.

</doc>
<doc id="4284154" url="https://pl.wikipedia.org/wiki?curid=4284154" title="Mairie de Lille">
Mairie de Lille

Mairie de Lille – stacja metra w Lille, położona na linii 2. Znajduje się w Lille, w dzielnicy Lille-Centre. Stacja obsługuje halę widowiskową Palais Saint Sauveur i centralne merostwo Lille.
Została oficjalnie otwarta 1 kwietnia 1989. 

</doc>
<doc id="4284155" url="https://pl.wikipedia.org/wiki?curid=4284155" title="Mistrzostwa Świata U-20 w Piłce Ręcznej Kobiet 2018">
Mistrzostwa Świata U-20 w Piłce Ręcznej Kobiet 2018

Mistrzostwa Świata U-20 w Piłce Ręcznej Kobiet 2018 – dwudzieste pierwsze mistrzostwa świata U-20 w piłce ręcznej kobiet, oficjalny międzynarodowy turniej piłki ręcznej o randze mistrzostw kontynentu organizowany przez IHF mający na celu wyłonienie najlepszej złożonej z zawodniczek do lat dwudziestu żeńskiej reprezentacji narodowej w złożonej z zawodniczek do lat dwudziestu. Odbył się w dniach 1–14 lipca 2018 roku w węgierskim Debreczynie. Tytułu zdobytego w 2016 roku broniła reprezentacja Danii.
Prawa do organizacji turnieju zostały przyznane Węgrom – po wycofaniu się polskiej kandydatury – podczas kongresu IHF w listopadzie 2015 roku. W mistrzostwach wzięły udział dwadzieścia cztery reprezentacje wyłonione w kontynentalnych kwalifikacjach, a w gronie uczestników miejsce przeznaczone dla Oceanii zostało przekazane Europie. Losowanie grup zostało przeprowadzone 26 kwietnia 2018 roku i w jego wyniku powstały cztery sześciozespołowe grupy. Reprezentacja Wybrzeża Kości Słoniowej nie przybyła zgodnie z ustalonym terminarzem, co spowodowało oddanie walkowerem pierwszego spotkania i wymusiło zmianę terminu drugiego z nich, ostatecznie jednak afrykański zespół w ogóle nie pojawił się na Węgrzech.
Zawody zostały rozegrane w dwóch halach w Debreczynie mogących pomieścić 6500 i 1300 widzów. Rozkład gier opublikowano na początku maja 2018 roku. W fazie pucharowej mecze zakończone w regulaminowym czasie remisem rozstrzygano w turnieju głównym dogrywką, a w dalszej kolejności konkursem rzutów karnych, w meczach o miejsca 17–24 zaś jedynie karnymi.
Trzynaście europejskich zespołów awansowało do czołowej szesnastki zawodów, a w ćwierćfinałach znalazło się siedem z nich. W finale spotkały się reprezentacje Węgier i Norwegii, po raz pierwszy w historii triumfowały gospodynie, brąz przypadł zaś Koreankom.
Na ceremonii otwarcia zagrał duet 2Cellos, a bilety wyceniono wówczas na 3000 HUF. W ostatnim dniu kosztowały 1000 HUF, w pozostałych zaś 500 HUF, z bezpłatnym wstępem dla osób do czternastego roku życia. Głównym nadawcą był kanał M4 Sport, który pobił rekordy oglądalności piłki ręcznej w kraju osiągając poziom 12% oglądalności na finale zawodów oraz 1,2 miliona odsłon na Facebooku, a na trybunach podczas zawodów zasiadło łącznie ponad dwadzieścia pięć tysięcy widzów. Po zakończonym turnieju IHF opublikowała statystyki indywidualne i drużynowe.
Faza pucharowa.
Mecze o miejsca 9–16.
Mecz o 9. miejsce
Mecz o 11. miejsce
Mecz o 13. miejsce
Mecz o 15. miejsce
Nagrody indywidualne.
Nagrody indywidualne otrzymały.

</doc>
<doc id="4284158" url="https://pl.wikipedia.org/wiki?curid=4284158" title="Jerzy Monkiewicz">
Jerzy Monkiewicz

Jerzy Monkiewicz (ur. 15 maja 1940 w Telszach k. Kowna, zm. 24 kwietnia 2018) – polski specjalista w zakresie nauk rolniczych, prof. dr hab.
Życiorys.
Jerzy Monkiewicz urodził się w 1940. Rozpoczął pracę w Akademii Rolniczej we Wrocławiu. Posiadał stopień doktora habilitowanego, a 21 listopada 1996 uzyskał tytuł naukowy profesora nauk rolniczych. Zmarł 24 kwietnia 2018. Pochowany na cmentarzu Św. Rodziny przy ul. Smętnej.

</doc>
<doc id="4284159" url="https://pl.wikipedia.org/wiki?curid=4284159" title="Salamandrininae">
Salamandrininae

Salamandrininae – monotypowa podrodzina płazów ogoniastych z rodziny salamandrowatych (Salamandridae).
Zasięg występowania.
Podrodzina obejmuje gatunki występujące w górach Włoch od terenów blisko Genui do Kalabrii.
Systematyka.
Podział systematyczny.
Do podrodziny należy jeden rodzaj "Salamandrina" z dwoma gatunkamii:

</doc>
<doc id="4284161" url="https://pl.wikipedia.org/wiki?curid=4284161" title="Autostrada AP-15 (Hiszpania)">
Autostrada AP-15 (Hiszpania)

Autostrada AP-15 (hiszp. "Autopista AP-15"), także "Autopista de Navarra (Autostrada Nawarry)" – autostrada w Hiszpanii przebiegająca przez teren wspólnoty autonomicznej Nawarra.
Autostrada rozpoczyna się w miejscowości Tudela, gdzie znajduje się węzeł z autostradą , umożliwiająca jazdę w kierunku Bilbao i Saragossy i biegnie na północ przez Pampelunę do Irurtzun. Autostrada kończy się węzłem, na którym droga w kierunku San Sebastián oznaczona jest jako droga ekspresowa , a w kierunku Vitorii jako .

</doc>
<doc id="4284164" url="https://pl.wikipedia.org/wiki?curid=4284164" title="Poczet królów polskich (album muzyczny)">
Poczet królów polskich (album muzyczny)



</doc>
<doc id="4284168" url="https://pl.wikipedia.org/wiki?curid=4284168" title="Nicolas-Claude Fabri de Peiresc">
Nicolas-Claude Fabri de Peiresc

Nicolas-Claude Fabri de Peiresc (ur. 1 grudnia 1580 w Belgentier, zm. 24 czerwca 1637 w Aix-en-Provence) – francuski humanista, antykwariusz i astronom, odkrywca Wielkiej Mgławicy w Orionie.
Życiorys.
Syn Réginalda Fabri i Margarety Bomparia, obojga pochodzących z liczących się rodzin prowansalskich, urodził się 1 grudnia 1580 w Belgentier we Francji. Uczęszczał do szkół jezuickich w Aix i Avignon, na przełomie XVI i XVII wieku przebywał we Włoszech, gdzie studiował w Padwie. Jego znajomość z Galileuszem rozbudziła w nim zainteresowania astronomią i antykwarystyką. Edukację zakończył uzyskaniem stopnia doktora prawa cywilnego na uniwersytecie w Aix. W 1605 roku został członkiem Parlamentu w Aix i prowadził wówczas korespondencję z malarzem Peterem Paulem Rubensem i innymi wpływowymi osobami baroku.
Peiresc jako pierwszy zweryfikował tezę Williama Harveya o krążeniu krwi, a Isaac Newton wykorzystał prace Peiresca w swoich badaniach dotyczących optyki. Peiresc zachęcił do studiowania nauk prawnych Hugo Grocjusza, który opracował później zasady prawa międzynarodowego. Przyczynił się także do opublikowania alegorycznej powieści satyrycznej „Argenis” autorstwa Johna Barclaya. W 1610 roku dokonał odkrycia Mgławicy Oriona, wraz z Josephem Gaultieriem de la Valette (1564–1647), z którym także (oraz z Jeanem Morinem) prowadził obserwacje księżyców Jowisza, powtarzając niektóre z obserwacji Galileusza; jego komentarz na ten temat pozostał nieopublikowany. 
Po niepowodzeniu obserwacji księżyców Jowiszowych w 1612 roku, na kilkanaście lat przestał zajmować się astronomią. W latach 1616–1623 mieszkał w Paryżu, będąc aktywnym w tamtejszych kręgach intelektualnych. W 1618 roku otrzymał tytuł opata klasztoru w Guîtres od króla Ludwika XIII (w 1624 roku Peiresc przyjął święcenia, w związku ze swoją pozycją; nigdy się nie ożenił i nie założył rodziny). Po powrocie do Aix, podjął w 1628 roku obserwacje astronomiczne, ale przerwał je w okresie 1629–1631, gdy zaraza zmusiła go do wyjazdu do Belgentier. Po powrocie do Aix zgromadził wokół siebie grupę uczonych, tworząc prowansalską szkołę astronomiczną, która jednak przestała istnieć po jego śmierci. Zmarł 24 czerwca 1637 w Aix-en-Provence we Francji.
Zagadnienie długości geograficznej.
Do czasu wynalezienia precyzyjnych zegarów, obliczanie długości geograficznej było poważnym problemem; prace Peiresca nad tym zagadnieniem są jego najważniejszym osiągnięciem naukowym. Pierwszą próbę podjął w 1612 roku, gdy po dwóch latach (w 1610–1612) obserwacji księżyców Jowisza uznał, że jego dane są wystarczająco dokładne, by służyć jako baza porównawcza. Wysłał swego asystenta Jeana Lombarda, by ten przeprowadził obserwacje księżyców w odległych od Aix miejscach, jak Malta czy kraje Lewantu. Różnice w czasie zjawisk powinny były pozwolić na dokładne obliczenie kąta długości geograficznej między miejscami tych obserwacji a Aix, jednak ze względu na trudności techniczne misja Lombarda zakończyła się niepowodzeniem.
Po szesnastoletniej przerwie, w 1628 roku, Peiresc ponownie zajął się tym zagadnieniem. Rozpoczął systematyczne zbieranie informacji od obserwatorów z różnych miejsc na temat czasów zaćmień słonecznych i księżycowych, by wyliczać różnice długości między punktami obserwacji. Na podstawie wyników zebranych z obserwacji zaćmień z początku 1628 roku, Peiresc wyliczył, że różnica długości między Aix a Paryżem jest większa o 3°30′2′′ od poprzednio przyjmowanej. Największym sukcesem sieci obserwatorów-korespondentów Peiresca były obserwacje zaćmienia Księżyca z 28 sierpnia 1635. Obliczenia na podstawie zebranych wówczas danych pozwoliły wykazać, że Morze Śródziemne jest o 1000 km krótsze niż dotąd sądzono.
Upamiętnienie.
Na jego cześć została nazwana planetoida (19226) Peiresc i krater księżycowy Peirescius o średnicy 61 km.

</doc>
<doc id="4284170" url="https://pl.wikipedia.org/wiki?curid=4284170" title="RKS Radom (piłka siatkowa kobiet)">
RKS Radom (piłka siatkowa kobiet)

Radomskie Koło Sportowe – sekcja piłki siatkowej kobiet największe sukcesy odnosiła po II wojnie światowej.
Historia.
W siatkówkę grano w Radomiu już latach 20. XX wieku. W październiku 1931 r. siatkarze RKS-u zmierzyli się z zespołem warszawskim, AZS-em Polonia. Mecz zakończył się porażką gospodarzy 19:30. Największe sukcesy siatkarskie w klubie odnosiła jednak sekcja kobiet.
Po II wojnie światowej siatkarki RKS-u zdobyły mistrzostwo okręgu i zakwalifikowały się do finałów Mistrzostw Polski 1947. W pierwszym dniu rozgrywanego w Sopocie turnieju finałowego przegrały z krakowską Wisłą 0:2 (3:15, 11:15). Następnego dnia pokonały Harcerski Klub Sportowy z Łodzi 2:1 (15:8, 7:15, 15:12) oraz uległy toruńskiemu Pomorzaninowi 0:2 (9:15, 10:15). Po zajęciu 3. miejsca w grupie I, radomska drużyna pokonała KKS (Olsztyn) 2:0 (15:4, 15:7), po czym rozegrała mecz o 5. miejsce. Zwyciężyła w nim gdańską Lechię 2:1 (15:3, 4:15, 15:8). Według relacji „Przeglądu Sportowego” w turnieju tym radomianki były „najładniej ubrane”.
W latach 50. XX wieku drużyna z Radomia występowała w III lidze.
Osiągnięcia.
Mistrzostwa Polski:

</doc>
<doc id="4284175" url="https://pl.wikipedia.org/wiki?curid=4284175" title="Szkoła Podstawowa nr 1 z Oddziałami Integracyjnymi im. Tadeusza Kościuszki w Świdnicy">
Szkoła Podstawowa nr 1 z Oddziałami Integracyjnymi im. Tadeusza Kościuszki w Świdnicy

Szkoła Podstawowa nr 1 z Oddziałami Integracyjnymi im. Tadeusza Kościuszki w Świdnicy – polska publiczna placówka edukacyjna założona w 1945 r. w Świdnicy (województwo dolnośląskie). Początkowo budynek szkolny mieścił się przy ul. Różanej 6, jednak w 1997 r. został otwarty nowy ośrodek przy ul. Galla Anonima 1 na osiedlu Zawiszów.
Historia szkoły.
Szkołę otwarto 4 września 1945 tuż po mszy św. w kościele pod wezwaniem św. Stanisława i św. Wacława (obecna katedra diecezji świdnickiej). Była to pierwsza placówka edukacyjna, która powstała w roku szkolnym 1945/1946. Na pierwszy rok szkolny zapisało się 70 uczniów, zaś pod jego koniec w szkole pracowało już piętnastu nauczycieli.
W 1959 zmieniono nazwę szkoły z Publiczna Szkoła Podstawowa nr 1 na "Szkoła Podstawowa nr 1 w Świdnicy".
W latach 70. szkoła zaczęła odnosić swoje artystyczne sukcesy. Powstał chór prowadzony przez Mariana Cichonia.
23 marca 1974 odbyła się uroczystość nadania szkole imienia Tadeusza Kościuszki, która obfitowała w wiele atrakcji artystycznych.
Oficjalne wręczenie sztandaru ufundowanego przez zakład opiekuńczy – Spółdzielnię Pracy im. Marcelego Nowotki i Komitet Rodzicielski odbyło się dn. 26 marca 1977 w sali Świdnickiego Ośrodka Kultury.
W 1997 ukończono budowę nowego budynku szkoły przy ul. Galla Anonima 1 w północnej cz. miasta. Rok później dobudowano salę gimnastyczną – ważną dla Świdnicy halę sportową.
Święto Szkoły przypada 24 marca. Są wówczas organizowane uroczystości związane z jej patronem.

</doc>
<doc id="4284177" url="https://pl.wikipedia.org/wiki?curid=4284177" title="Coeur d’Alene (Idaho)">
Coeur d’Alene (Idaho)



</doc>
<doc id="4284179" url="https://pl.wikipedia.org/wiki?curid=4284179" title="Wilbur D'Alene">
Wilbur D'Alene



</doc>
<doc id="4284180" url="https://pl.wikipedia.org/wiki?curid=4284180" title="Patrício da Silva">
Patrício da Silva

Patrício da Silva OESA (ur. 15 października 1756 w Pinheiros, zm. 3 stycznia 1840 w Lizbonie) – portugalski duchowny rzymskokatolicki, augustianin, arcybiskup Évory, patriarcha Lizbony, kardynał.
Życiorys.
21 grudnia 1780 przyjął święcenia prezbiteriatu i został kapłanem Zakonu Świętego Augustyna.
3 maja 1819 wybrany arcybiskupem Évory, co zatwierdził 21 lutego 1820 papież Pius VII. 30 kwietnia 1820 przyjął sakrę biskupią z rąk biskupa Guardy José António Pinto de Mendonça Arraisa.
Podczas konsystorza 27 września 1824 papież Leon XII mianował go kardynałem prezbiterem. Nie objął kościoła tytularnego. 2 stycznia 1826 mianowany patriarchą Lizbony, co papież zatwierdził 13 marca 1826. Nie uczestniczył w konklawe zarówno w 1829 jak i w 1830–1831.

</doc>
<doc id="4284185" url="https://pl.wikipedia.org/wiki?curid=4284185" title="Michel de Tarnowski">
Michel de Tarnowski

Michel de Tarnowski, (ur. 20 kwietnia 1870 w Nicei, zm. w maju 1946) – rzeźbiarz francuski polskiego pochodzenia, zaliczany do szkoły francuskiej.
Biografia.
Był najstarszym synem z piątki dzieci lekarza, który wyemigrował z Rosji do Niemiec około 1845 r., a stamtąd do Francji, by ostatecznie osiąść w Nicei, gdzie ożenił się w r. 1869 z młodą amerykańską malarką, Julianą Oakley. Rodzina spędzała lato w gospodarstwie w Guillaumes, którego właścicielem był Joseph Durandy; później Tarnowski wyrzeźbił jego popiersie, które zostało umieszczone przed tablicą pamiątkową na domu rodziny Durandy w Guillaumes. Po śmierci ojca w 1886 r. Tarnowski starał się pójść w ślady ojca podejmując studia medyczne, jak później jego brat George. Jednakże, dur brzuszny zmusił go do zaprzestania nauki.
Następnie uczęszczał do szkoły sztuk plastycznych École Nationale des Arts Décoratifs w Villa Arson w Nicei, gdzie potwierdziło się jego zamiłowanie do rzeźby. Jego matka, świadoma trudności związanych z życiem w zawodzie artystycznym, starała się zniechęcić syna, ale została udobruchana rzeźbiarskim podarunkiem. Z jej błogosławieństwem wyjechał do Paryża, gdzie był uczniem Jules’a Dalou a następnie J.A. Falguière’a, w latach 1894–1902 wystawiał corocznie na Salon des artistes français (Salonie artystów francuskich), w roku 1899 otrzymał médaille vermeille Wyróżnienia honorowe w latach 1895 i 1900 (Wystawa Światowa). Na początku XX wieku wyjechał do USA, gdzie był profesorem rzeźby w New York University Institute of Fine Arts. Wykonał szereg popiersi osób prywatnych i wystawił w Nowym Jorku w 1903 roku w Madison Square Garden.
Do Francji wrócił około r. 1910, a wróciwszy wykonał m.in. rzeźby na fronton prefektury Nicei, a 23 marca 1912 podpisał kontrakt na dekorację elewacji hotelu Negresco w Nicei. Podczas I wojny światowej był oficerem przydzielonym jako tłumacz do armii brytyjskiej, za zasługi przyznano mu Military Cross i Legię Honorową. Pod koniec wojny wykonał szereg rzeźb na pomniki zmarłych gmin Nicei (Cimiez), Moirans, Cannes i Sainte-Menehould.
Około r. 1939 zaprzestał wszelkiej działalności wskutek zupełnej ślepoty, zmarł w 1946 r. 
Jednej z ulic w Nicei nadano nazwę: " Rue Michel de Tarnowski ", a pamięć o rzeźbiarzu kultywuje stowarzyszenie: (" L'Association des amis de Michel de Tarnowsky, sculpteur ").

</doc>
<doc id="4284191" url="https://pl.wikipedia.org/wiki?curid=4284191" title="Bolesław Thiem">
Bolesław Thiem

Bolesław Thiem (ur. 29 czerwca 1919 w Lesznie, zm. 31 sierpnia 1965 tamże) – polski artysta malarz, twórca pejzaży, portretów, zajmował się także renowacją obiektów sakralnych.
Życiorys.
Był synem Jana Franciszka Thiem i Marianny zd. Nowak. W 1933 r. ukończył 7. klasową szkole powszechną a następnie 2. letnią Szkołę Dokształcająco-Zawodową w Lesznie. Jeszcze przed wojną interesował się malarstwem i próbował swoich sił w tej dziedzinie. W 1945 r. związał się ze środowiskiem leszczyńskich malarzy skupionych wokół Leona Rozpendowskiego.
W 1946 r. rozpoczął studia w Państwowej Wyższej Szkole Sztuk Plastycznych w Poznaniu na Wydziale Malarstwa Sztalugowego i Konserwatorstwa a w 1948 r. przeniósł się na Wydział Malarstwa i Grafiki. Studia kończy w 1951 r.
W 1950 r. ożenił się z Danutą Kramer urodzoną 7.05.1925 r. w Lesznie, córką Franciszka i Heleny zd. Wilczak.
Był członkiem Stowarzyszenia Plastyków Leszczyńskich od chwili jego powstania w 1946 r. i Związku Polskich Artystów Plastyków od 1952 r.
W latach 60. XX w. nauczyciel rysunku w Technikum Odzieżowym w Lesznie.
Zmarł 31 sierpnia 1965 r. Pochowany w Lesznie na cmentarzu przy ul. Kąkolewskiej.
Działalność.
Już we wrześniu 1945 r. brał udział w wystawie zorganizowanej przez Referat Kultury i Sztuki Starostwa Powiatowego Leszczyńskiego, prezentując prace wykonane różnymi technikami (akwarele – "Wiejska zagroda", "Wieczór" i "Topole"; olej – "Kutry rybackie", "Żniwa" i 'Kwiaty"; rysunek węglem – "Na Motławie" i rysunek ołówkiem - "Pożar stogi pod "Linum". 
Na wystawie zorganizowanej w Kaliszu w dniach 23.06-15.07.1946 r., przez Towarzystwo Miłośników Kultury – sekcja plastyki w Lesznie, zaprezentował dwie akwarele "(Jesień w parku i Pejzaż") oraz 5 obrazów olejnych "(Wiejski staw, Drzewa nad stawem, Rozlewiska, Lasek na wzgórzu, Przed burzą)".
W 1946 r. bierze także udział w „Wystawie jesiennej” zorganizowanej w dniach 29.10. – 10.11) w Lesznie na której prezentuje „"Pożar lasów”, „Fragment jeziora boszkowskiego”, akwarele „Jesień w parku” i „Zachód słońca”".
Bierze również udział w wystawie zorganizowanej z okazji 400-lecia Leszna (24.08 – 14.09.1947 r.), zorganizowanej przez Stowarzyszenie Plastyków Leszczyńskich w Lesznie.
Na wystawie tej prezentuje 6 obrazów olejnych (""Topole", "Pole strzyżewickie", "Stare Leszno I", "Stare Leszno II", "Nad jeziorem boszkowskim" i "O wschodzie słońca") oraz rysunek w ołówku – "Wiejski pejzaż"."
W Muzeum Okręgowym w Lesznie znajdują się jego cztery prace: pejzaż – "Stare Leszno" – olej na płótnie z 1964 r, "Pejzaż z Leszna" – olej na płótnie z 1964 r., martwa natura – "Kwiaty w wazonie" – olej na sklejce 1962 r. oraz "”Las”" – rysunek tuszem.

</doc>
<doc id="4284195" url="https://pl.wikipedia.org/wiki?curid=4284195" title="Tomás de Almeida">
Tomás de Almeida

Tomás de Almeida (ur. 11 września 1670 w Lizbonie, zm. 27 lutego 1754 tamże) – portugalski duchowny rzymskokatolicki, biskup Lamego i Porto, pierwszy patriarcha Lizbony, kardynał.
Życiorys.
22 maja 1695 przyjął święcenia diakonatu, a 12 czerwca 1695 prezbiteriatu i został kapłanem archidiecezji lizbońskiej.
6 grudnia 1706 wybrany biskupem Lamego. 3 kwietnia 1707 przyjął sakrę biskupią z rąk bpa Nuno de Cunha da Ataíde. Współkonsekratorami byli biskup pomocniczy Bragi Antonio Botado de Foios Pereira OESA oraz biskup pomocniczy Lizbony Pedro de Foyos OESA.
22 lipca 1709 przeniesiony na biskupstwo w Porto. 2 września 1716 mianowany arcybiskupem lizbońskim. 7 listopada 1716, jeszcze przed zatwierdzeniem go na tej katedrze, archidiecezja lizbońska została podniesiona do rangi patriarchatu. 7 grudnia 1716 papież Klemens XI zatwierdził kandydaturę bpa de Almeidy na stanowisko patriarchy.
Podczas konsystorza 20 grudnia 1737 papież Klemens XII mianował go kardynałem prezbiterem. Nie objął kościoła tytularnego. Nie uczestniczył w konklawe w 1740.

</doc>
<doc id="4284197" url="https://pl.wikipedia.org/wiki?curid=4284197" title="I liga albańska w piłce nożnej mężczyzn">
I liga albańska w piłce nożnej mężczyzn



</doc>
<doc id="4284199" url="https://pl.wikipedia.org/wiki?curid=4284199" title="II liga albańska w piłce nożnej mężczyzn">
II liga albańska w piłce nożnej mężczyzn



</doc>
<doc id="4284200" url="https://pl.wikipedia.org/wiki?curid=4284200" title="III liga albańska w piłce nożnej mężczyzn">
III liga albańska w piłce nożnej mężczyzn



</doc>
<doc id="4284202" url="https://pl.wikipedia.org/wiki?curid=4284202" title="Lhozhag">
Lhozhag

Lhozhag, Lhozag lub Luozha (tyb. ལྷོ་བྲག་རྫོང, Wylie: "lho brag rdzong", ZWPY: "Lhozhag"; ) – powiat w południowej części Tybetańskiego Regionu Autonomicznego, w prefekturze Shannan. W 1999 roku powiat liczył 18 091 mieszkańców.

</doc>
<doc id="4284204" url="https://pl.wikipedia.org/wiki?curid=4284204" title="Gyaca">
Gyaca

Gyaca lub Jiacha (tyb. རྒྱ་ཚ་རྫོང, Wylie: "rgya tsha rdzong", ZWPY: "Gyaca Zong"; ) – powiat w południowej części Tybetańskiego Regionu Autonomicznego, w prefekturze Shannan. W 1999 roku powiat liczył 17 695 mieszkańców.

</doc>
<doc id="4284207" url="https://pl.wikipedia.org/wiki?curid=4284207" title="World SF">
World SF

World SF – luźny termin, określający twórczość z gatunku fantastyki, głównie ze świata nieanglojęzycznego. Pierwszy raz użyto tego określenia w 1976 roku, gdy powstało stowarzyszenie World SF, zrzeszające profesjonalnych twórców science-fiction. Zgodnie z trzecią edycją "Encyclopedia of Science Fiction" określenie to wróciło do obiegu po części przez autora Laviego Tidhara po utworzeniu bloga o takiej nazwie, który funkcjonował w latach 2009-2013. W początkowym okresie bloger Charles A. Tan zaangażował się w tworzenie strony, wnosząc wiele oryginalnych materiałów – w tym wywiady z autorami, recenzje i okazjonalne publikacje, w tym najistotniejszą w 2012 pod tytułem "World SF: Our Possible Future". Tan był dwukrotnie nominowany do nagrody World Fantasy Award za swój własny blog, Bibliophile Stalker i redagował kilka filipińskich antologii fantastycznych.
Za pracę nad promowaniem światowej fantastyki Tidhar został nominowany do World Fantasy Award w 2011 roku, a w 2012 dostał Nagrodę BSFA w kategorii non-fiction. Polski badacz science-fiction uargumentował to, mówiąc: "Tidhar celowo użył określenia "Światowe SF" jako akt niezgody i niezadowolenia z tym, co uważał za stopniowe skostnienie pierwotnej organizacji".
Jednocześnie Tidhar w latach 2009-2014 redagował trzy antologie związane z World SF, serię "The Apex Book of World SF". Pojawiali się w niej tacy autorzy jak: Lauren Beukes (Południowa Afryka), Zoran Živković (Serbia), Aliette de Bodard (Francja), Hannu Rajaniemi (Finlandia), (Chiny), (Szwecja), (Izrael), (Malezja), (Indie), (Rosja) oraz wielu innych. Seria była kontynuowana w 2015 roku, jednak tym razem głównym redaktorem został Mahvesh Murad, choć Tidhar cały czas pomagał w pracy nad nią.
Nie należy utożsamiać World SF z konwentem Worldcon, ponieważ pomimo swojej nazwy skupia się on głównie na amerykańskiej fantastyce.

</doc>
<doc id="4284210" url="https://pl.wikipedia.org/wiki?curid=4284210" title="Vinto">
Vinto

Vinto – miasto w Boliwii, położone w zachodniej części departamentu Cochabamba.
Demografia.
Źródło.

</doc>
<doc id="4284211" url="https://pl.wikipedia.org/wiki?curid=4284211" title="Lawi Tidhar">
Lawi Tidhar

Lawi Tidhar, hebr. לביא תדהר, ang. "Lavie Tidhar" (ur. 6 listopada 1976 w Izraelu) – izraelski pisarz, tworzący różne gatunki literatury, lecz skupiający się na fantastyce.
Przez długi czas mieszkał w Wielkiej Brytanii i RPA, a także w Laosie i Vanuatu. Od 2013 roku mieszka w Londynie. Jego powieść pod tytułem "Osama" zdobyła World Fantasy Award w 2012 za najlepszą powieść, pokonując książkę Stephena Kinga pod tytułem "11/22/63" oraz "Taniec ze smokami" George’a R.R. Martina. Jego powieść "A Man Lies Dreaming" zdobyła w 2015 nagrodę Jerwood Fiction Uncovered Prize w kategorii Best British Fiction. W 2017 roku otrzymał nagrodę John W. Campbell Memorial w kategorii Best Science Fiction Novel za "Stację Centralną".

</doc>
<doc id="4284217" url="https://pl.wikipedia.org/wiki?curid=4284217" title="António Victorino de Almeida">
António Victorino de Almeida

António Victorino Goulartt de Medeiros e Almeida (ur. 21 maja 1940 w Lizbonie) – portugalski kompozytor, filmowiec, beletrysta i publicysta.
Życiorys.
Podstaw muzyki uczył się u Mariny Dwander, Artura Santosa i Joliego Bragi Santosa. W 1959 roku ukończył studia w klasie fortepianu u Camposa Coelho w lizbońskim konserwatorium. W 1960 dzięki stypendium przyznanemu mu przez Instituto de Alta Cultura doskonalił grę fortepianowa pod kierunkiem Karla Schiskego w Konserwatorium Wiedeńskim. Studiował tam także u polskiego pianisty, laureata Konkursu Chopinowskiego Władysława Kędry oraz u Dietera Webera. Następnie otrzymał stypendium Fundacji Calouste’a Gulbenkiana, które umożliwiło mu naukę kompozycji u Friedricha Cerhy.
W latach 1974–1981 był attaché kulturalnym w Wiedniu. W 1983 założył trio Almeida-Pluhar-Marinoff. Prowadził również odczyty na Uniwersytecie w Porto oraz w domu-muzeum Álvara de Camposa w Tavirze.
Odznaczony Krzyżem Wielkim Orderu Infanta Henryka (2005).
Twórczość.
W kompozycjach Almeidy dominującym idiomem jest szeroko stosowana tonalność, z widocznym wpływem Igora Strawinskiego, Paula Hindemitha, Hannsa Eislera i Siergieja Prokofjewa, choć często używa także nowocześniejszych środków wyrazu, takich jak elektroakustyka.
Poza muzyką poważną, Almeida komponuje też muzykę na potrzeby telewizji i filmu; jest aktorem, reżyserem, scenarzystą, producentem filmowym. Zajmuje się również beletrystyką i publicystyką.

</doc>
<doc id="4284223" url="https://pl.wikipedia.org/wiki?curid=4284223" title="Torre de Monsanto">
Torre de Monsanto

Torre de Monsanto – wieżowiec w Oeiras, przedmieściu Lizbony, w Portugalii. Budynek został ukończony w 2001 roku. Ma 17 kondygnacji i 120 metrów wysokości, co czyni go najwyższym budynkiem w całej Portugalii.

</doc>
<doc id="4284238" url="https://pl.wikipedia.org/wiki?curid=4284238" title="Candy (singel Quebonafide)">
Candy (singel Quebonafide)

Candy – singel polskiego rapera Quebonafide, promujący album zatytułowany "Egzotyka". Utwór znalazł się na dodatkowej płycie dodawanej do album w wersji preorderowej, pt. "Dla Fanek Euforii EP". Wydawnictwo, w formie digital download ukazało się 22 sierpnia 2017 roku nakładem QueQuality.
Utwór wyprodukowany przez Deemza został zarejestrowany w Nobocoto Studio. Kompozycja była promowana teledyskiem, za reżyserię dopowiada studio BeOpen. Gościnnie w utworze śpiewa piosenkarka Klaudia Szafrańska.
Lista utworów.
Opracowano na podstawie materiału źródłowego.
Covery.
Z inicjatywy Piotra Kędzierskiego, cover utworu „Candy” nagrała Aldona Orłowska.

</doc>
<doc id="4284247" url="https://pl.wikipedia.org/wiki?curid=4284247" title="Tamás Bánusz">
Tamás Bánusz

Tamás Bánusz (ur. 8 kwietnia 1989 w Mohaczu) – węgierski szachista, arcymistrz od 2011 roku.
Życiorys.
Osiągał sukcesy z drużyną Węgier na olimpiadach szachowych U-16: w 2003 zajął pierwsze, a w 2004 drugie miejsce. W 2005 roku uzyskał tytuł mistrza międzynarodowego. Zajął drugie miejsce w mistrzostwach Europy U-18 w 2006 roku.
W 2011 roku uzyskał tytuł arcymistrza na podstawie wyników w następujących turniejach:
Trzykrotnie uczestniczył w Pucharze Mitropa, wygrywając go w 2006 i 2012 roku.

</doc>
<doc id="4284249" url="https://pl.wikipedia.org/wiki?curid=4284249" title="Dichen Lachman">
Dichen Lachman

Dichen Lachman (ur. 22 lutego 1982 w Katmandu) – australijska aktorka, która wystąpiła m.in. w serialach "Dollhouse", "Agenci T.A.R.C.Z.Y." i "Altered Carbon".

</doc>
<doc id="4284250" url="https://pl.wikipedia.org/wiki?curid=4284250" title="Gambuzja kropkowana">
Gambuzja kropkowana

Gambuzja kropkowana ("Gambusia holbrooki") – gatunek słodkowodnej ryby, blisko spokrewnionej z gambuzją pospolitą ("Gambusia affinis"). Należy do rodziny piękniczkowatych w rzędzie karpieńcokształtnych. Gambuzja kropkowana występuje naturalnie na wschodzie i południu Stanów Zjednoczonych, od Florydy po Delaware i w głąb lądu po Alabamę oraz Tennessee, jest mniej rozpowszechniona od gambuzji pospolitej.
Opis.
Gambuzja kropkowana jest rybą niewielkich rozmiarów, o jasnym kolorze i na wpół przezroczystych płetwach. Samice zazwyczaj mają czarne pasy w okolicach oczu, natomiast u obu płci można dostrzec jasne kropki na płetwie ogonowej i grzbietowej. Z powodu podobnego rozmiaru, kształtu i zwyczajów rozrodczych może być łatwo pomylona z gupikiem. Samce osiągają 3.8 cm długości, natomiast samice do 6.4 cm. "Gambusia holbrooki" jest gatunkiem żyworodnym, w związku z czym samice są większe i bardziej zaokrąglone od samców. Ciężarne samice mogą być łatwo rozpoznane po tzw. "plamach ciążowych"; ciemniejszej strefie na brzuchu w miejscu gdzie gromadzony jest narybek.
Podobne gatunki.
W strefie naturalnego występowania gambuzja kropkowana może być pomylona z gambuzją pospolitą ("Gambusia affini") i molinezją szerokopłetwą ("Poecillia latipinna").
We wschodniej Australii, samice i młode lokalnego "Pseudomugil signifer" są podobne do gambuzji kropkowanej, jednakże ich płetwy są rozwidlone.
Taksonomia i nazewnictwo.
Gatunek został po raz pierwszy opisany w 1859 roku przez francuskiego przyrodnika Charles'a Frédéric'a Girarda. Nazwa rodzajowa "Gambusia" pochodzi od kubańskiego terminu, "Gambusino", który oznacza "nic". Potoczna nazwa gatunku brzmi gambuzja kropkowana.
Dieta.
"Gambusia hoblrooki" uważana jest za gatunek planktonożerny żywiący się glonami i detrytusem. Zwyczaje żywieniowe zmieniają się w zależności od dojrzałości osobnika i okresu rozrodczego. W razie potrzeby (w przypadku wzrostu konkurencji) gambuzja może zmienić dietę na bogatą w zooplankton, drobne bezkręgowce i larwy. Głównym źródłem wspomnianej konkurencji są inni przedstawiciele gatunku lub inne gatunki planktonożerne. Samce i młode wykazują skłonność do specjalizacji pokarmowej objawiającej się polowaniem na tylko jeden ofiar, podczas gdy samice zazwyczaj zachowują różnorodność, polując na rozmaite ofiary. Spożycie detrytusu nie zmienia się w zależności od płci osobnika.
Środowisko życia i występowanie.
Gambuzja kropkowana występuje natywnie w południowo-wschodnich Stanach Zjednoczonych, jednakże została introdukowana w wielu miejscach na świecie i stała się gatunkiem inwazyjnym w Australii i Europie.
"Gambusia holbrooki" występuje w płytkich zbiornikach wody stojącej lub wolno płynącej, zazwyczaj w formie zarośniętych stawów, jezior i mokradeł. Preferuje zbiorniki bogate w ukorzenioną roślinność, wśród której znajduje schronienie. Optymalna temperatura życia zawiera się w granicach 31°C do 35°C, lecz gambuzja jest w stanie przystosować się do temperatury zarówno wyższej jak i niższej. Dodatkowo "Gambusia holbrooki" wykazuje wysoką tolerancję na zmiany pH środowiska i zawartość związków chemicznych, które działają zabójczo na inne gatunki ryb. Nie wykazano spadku populacji gambuzji wywołanego przez działania człowieka, a wręcz przeciwnie, zasięg występowania tej ryby znacząco wzrósł w wyniku poczynań człowieka. Gambuzja kropkowana nigdy nie była na liście gatunków zagrożonych, głównie ze względu na wysoką tolerancję i zdolność przetrwania w rozmaitych warunkach. 
Cykl życiowy.
Rozmnażanie.
Wykazano wpływ temperatury na zmianę czasu dojrzewania i osiągania maksymalnego rozmiaru ciała u "Gambusia holbrooki". Okres rozrodczy tych żyworodnych ryb trwa od połowy wiosny do połowy jesieni, ze szczytowym momentem w okresie letnim. Samice mogą mieć do dziewięciu miotów w jednym okresie rozrodczym, przy czym średni rozmiar jednego miotu waha się w granicach od 5 do 100 młodych. Tak duża zmienność wielkości miotu zależy od wielu zmiennych, między innymi temperatury, wieku i dostępnych składników odżywczych. Wyższa temperatura zwiększa płodność gambuzji kropkowanej. U tego gatunku ciąża trwa od 22 do 25 dni. Stres wywołany obecnością drapieżników wpływa negatywnie na rozród, gdyż zwiększa liczbę poronień.
Agresja seksualna.
Według Pilastr et al. samce gambuzji kropkowanej potrafią być wyjątkowo agresywne seksualnie. Może to spowodować spadek zdolności zdobywania pożywienia samic o ponad połowę, wobec czego samice zmuszone są do formowania ławic dla obrony przed agresywnymi zachowaniami samców.
Wzrost.
Okres młodości osobników gambuzji kropkowanej może trwać od 18 dni do 8 tygodni. I znów, wpływ na to ma temperatura środowiska, niższe temperatury zwalniają proces dojrzewania, a wyższe temperatury go przyspieszają. Gambuzja kropkowana może wydać na świat kilka generacji w ciągu jednego okresu rozrodczego dzięki szybkiemu tempu wzrostu. Życie osobnika może trwać od roku do dwóch lat i zależy od czynników stresowych występujących w środowisku. Wybór partnera dokonuje się na podstawie rozmiaru samca, samice wybierają większe, bardziej agresywne samce. O wyborze miejsca rozrodu decyduje ilość kryjówek dostępnych dla młodych. Głównym czynnikiem modyfikowalnym przez człowieka, mającym znaczny wpływ na wzrost i cykl życiowy gambuzji jest temperatura wody.
Ekologia.
Gatunek inwazyjny.
Gambuzja kropkowana jest gatunkiem inwazyjnym w Australii. Pojawiła się tam w latach 20. XX wieku, kiedy została introdukowana w Nowej Południowej Walii w celu kontroli populacji komarów, jednakże nie przyczyniła się do korzystnych zmian bardziej niż natywne gatunki australijskie. Ponadto introdukowana gambuzja czyniła szkody wobec gatunków posiadających wodne stadium larwalne w cyklu rozwojowym, a ich agresywne zachowania powodują, że stały się poważnym zagrożeniem dla australijskiej fauny wodnej, w tym dla rodziny tęczankowatych oraz co najmniej jednego gatunku żaby. Kilka populacji tęczankowatych przestało istnieć w wyniku presji ze strony gambuzji kropkowanej. Sytuację pogarsza fakt, że "Gambusia holbrooki" ma zdolność przetrwania w warunkach środowiskowych zabójczych dla innych gatunków ryb.
W Australii podjęto działania mające na celu ochronę gatunków natywnych przed gambuzją kropkowaną. Jednym z takich przedsięwzięć była próba wyniszczenia populacji gatunku inwazyjnego przez wprowadzenie do środowiska związku chemicznego zabijającego larwy komarów. Okazało się, że ma on silny wpływ na "G. holbrooki", jednakże szybko przystosowała się ona do jego obecności, natomiast zwiększenie dawki nie wchodziło w grę ze względu na szkodliwość dla gatunków natywnych. Inna podjęta próba opierała się na elektryzowania zbiorników "zainfekowanych" przez gambuzję. Okazało się, że straty w gatunkach natywnych oraz koszty przedsięwzięcia przerosły znacząco korzyści i w efekcie projekt został zarzucony. Głównym powodem niepowodzenia był fakt wybierania przez gambuzję płytkich stref na środowisko życia, a strefy te przy elekryzowaniu zbiornika otrzymują najmniejszą dawkę ładunku, niewystarczającą do wyeliminowania "G.holbrooki". Późniejsze testy wykazały również wysoką odporność gambuzji kropkowanej na szok elektryczny, jednakże mechanizm tej odporności nie został jeszcze poznany.
Drapieżniki.
Przeprowadzono niewiele badań mających na celu określenie drapieżników żywiących się gambuzją, prawdopodobnie ze względu na fakt, że sama jest agresywnym drapieżnikiem w obszarach, w których została introdukowana, a w których wywołuje odgórny efekt troficzny poprzez zjadanie larw i młodych niektórych szczytowych drapieżników. Obecność bassa wielkogębowego ("Micropterus salmoides") będącego naturalnym drapieżnikiem gambuzji kropkowanej ma negatywny wpływ na jej rozród.

</doc>
<doc id="4284251" url="https://pl.wikipedia.org/wiki?curid=4284251" title="Elisabetta Belloni">
Elisabetta Belloni

Elisabetta Belloni (ur. 1 września 1958 w Rzymie) – włoska urzędniczka państwowa i dyplomata, sekretarz generalny Ministerstwa Spraw Zagranicznych.
Życiorys.
Ukończyła nauki polityczne na Uniwersytecie LUISS w Rzymie. Została później wykładowcą na tej uczelni. W 1985 podjęła pracę we włoskiej dyplomacji. Zajmowała się sprawami związanymi z włoskim udziałem w UNIDO i OBWE. Była pierwszym sekretarzem włoskiego przedstawicielstwa przy organizacjach międzynarodowych w Wiedniu (1993–1996) oraz dyrektorem biura gospodarczego i handlowego w ambasadzie w Bratysławie (1996–1999). Później pełniła różne funkcje w strukturze MSZ: szefa gabinetu podsekretarza stanu do spraw europejskich (2002–2004), dyrektora działu zarządzania kryzysowego (2005–2008), dyrektora generalnego do spraw współpracy rozwojowej (2008–2012) i dyrektora generalnego do spraw zasobów ludzkich, budżetu i innowacji (2013–2015). W 2014 uzyskała rangę ambasadora. W 2015 została szefem gabinetu ministra spraw zagranicznych Paola Gentiloniego, a w 2016 przeszła na stanowisko sekretarza generalnego Ministerstwa Spraw Zagranicznych.
W maju 2018, w trakcie kryzysu politycznego po wyborach parlamentarnych, wymieniano ją w mediach jako potencjalną kandydatkę na stanowisko premiera, który stanąłby na czele rządu technicznego. W 2021 premier powołał ją na funkcję dyrektora Dipartimento delle Informazioni per la Sicurezza, departamentu rządowego zajmującego się służbami specjalnymi.
Odznaczenia.
Odznaczona Orderem Zasługi Republiki Włoskiej V, IV, III, II i I klasy oraz Legią Honorową V klasy.

</doc>
<doc id="4284252" url="https://pl.wikipedia.org/wiki?curid=4284252" title="José Manuel da Câmara d’Atalaia">
José Manuel da Câmara d’Atalaia

José Manuel da Câmara d’Atalaia (ur. 25 grudnia 1686 w Atalaia, zm. 9 lipca 1758 tamże) – portugalski duchowny rzymskokatolicki, patriarcha Lizbony, kardynał.
Życiorys.
10 kwietnia 1747 papież Benedykt XIV mianował go kardynałem prezbiterem. Nie objął kościoła tytularnego. Był wówczas dziekanem kapituły w Lizbonie oraz protonotariuszem apostolskim.
9 marca 1754 wybrany patriarchą Lizbony, co zatwierdził Benedykt XIV 20 maja 1754. 25 lipca 1754 przyjął sakrę biskupią z rąk nuncjusza apostolskiego w Portugalii kard. Luca Melchiora Tempi. Współkonsekratorami byli bp José Henrique Correa da Gama oraz emerytowany biskup Makau Hilário de Santa Rosa OFMRef.
Nie uczestniczył konklawe w 1758.

</doc>
<doc id="4284253" url="https://pl.wikipedia.org/wiki?curid=4284253" title="Gornja Košana">
Gornja Košana

Gornja Košana – wieś w Słowenii, gmina Pivka. 1 stycznia 2017 liczyła 140 mieszkańców.

</doc>
<doc id="4284255" url="https://pl.wikipedia.org/wiki?curid=4284255" title="José Manuel da Cámara">
José Manuel da Cámara



</doc>
<doc id="4284256" url="https://pl.wikipedia.org/wiki?curid=4284256" title="José Manuel da Câmara de Atalaia">
José Manuel da Câmara de Atalaia



</doc>
<doc id="4284257" url="https://pl.wikipedia.org/wiki?curid=4284257" title="Dox">
Dox

Dox, zapis stylizowany DOX – polski zespół muzyczny grający muzykę taneczną założony w 2014 roku w Kędzierzynie-Koźlu. Zespół założyli wokalista i instrumentalista Michał Kacperczyk oraz basista i akordeonista Wiesław Chęć.
Historia zespołu.
Zespół DOX powstał w 2014 w Kędzierzynie-Koźlu, w początkowym składzie występowali: wokalista Michał Kacperczyk, klawiszowiec Wiesław Chęć, perkusista Krzysztof Kabut i gitarzysta Andrzej Żelaśkiewicz. Podczas ogólnopolskiego konkursu "Przebojem na antenę" ich pierwsza piosenka "Hej Lato" zdobyła nagrodę publiczności. Tego samego roku muzycy zrealizował swój pierwszy teledysk do piosenki „Tylko dla mnie tańcz”. Pod koniec roku do zespołu dołączył DJ Markus z Krakowa.
W 2015 wydali swój debiutancki album studyjny, zatytułowany "Zakręceni w disco polo", na której znalazły się piosenki w większości napisane przez Michała Kacperczyka. Album promowany był przez single „Czarodziejka snów”, „Hoppapa”, „Będziemy tańczyć milion lat”, do których zrealizowano teledyski. W grudniu muzycy zaprezentowali świąteczny teledysk do piosenki pt. "Świąteczna radość".
W 2016 z zespołu odeszli Krzysztof Kabut i Andrzej Żelaśkiewicz, a ich miejsce w składzie zajęli gitarzysta Jarosław Mikulski oraz wokalistki Ola i Ala Gomuła. W nowym składzie zespół uczestniczył w przesłuchaniach do programu "Discostar", organizowanego przez telewizję Polo TV. Ostatecznie dotarli do finału, w którym zajęli drugie miejsce. W tym samym roku zdobyli pierwszą nagrodę na festiwalu Disco Mazowia w Mościbrodach oraz pierwszą nagrodę na festiwalu "Discopolowanie" w Jabłonnie. W 2017 wydali single: „Twoje listy do”, „Moja prawdziwa miłość”, „Czarodziejka snów ”, „Zostań moją panią”, „Marycha” i „No no no nocą”.
14 lutego 2018 wydali teledysk do singla "Znów mi się śnisz", 30 marca zaprezentowali drugi album studyjny, zatytułowany "Wszystko dla miłości". W lipcu 2018 roku do zespołu dołącza nowy gitarzysta Karol Nowaczek. We wrześniu 2018 wydali teledysk do piosenki „W życiu musisz się wyszaleć”, a w październiku rozpoczęli pracę nad świątecznym albumem, zawierającym kolędy i pastorałki. Materiał został wydany przez Caritas Diecezji Sosnowieckiej.
W lutym 2019 roku z powodów osobistych zespół opuścił Jarosław Mikulski, a jego miejsce na stałe objął Karol Nowaczek grający na gitarze. Z powodów zdrowotnych z zespołu odszedł Wiesław Chęć, który zajął się organizacją koncertów. W marcu 2019 powstał nowy singiel pt. “Tysiąc gwiazd”, a firma Rakoczyfilm zajęła się realizacją klipu, którego premiera odbędzie się 21 marca 2019.

</doc>
<doc id="4284258" url="https://pl.wikipedia.org/wiki?curid=4284258" title="José Manuel da Câmara">
José Manuel da Câmara



</doc>
<doc id="4284259" url="https://pl.wikipedia.org/wiki?curid=4284259" title="Okręg wyborczy nr 35 do Sejmu Polskiej Rzeczypospolitej Ludowej (1989–1991)">
Okręg wyborczy nr 35 do Sejmu Polskiej Rzeczypospolitej Ludowej (1989–1991)

Okręg wyborczy nr 35 do Sejmu Polskiej Rzeczypospolitej Ludowej (1989–1991) obejmował Dąbrowę Górniczą oraz gminy Bukowno, Bobrowniki, Klucze, Łazy, Mierzęcice, Ogrodzieniec, Pilica, Poręba, Psary, Siewierz, Sławków, Tąpkowice, Wolbrom, Zawiercie i Żarnowiec (województwo katowickie). W ówczesnym kształcie został utworzony w 1989. Wybieranych było w nim 4 posłów w systemie większościowym.
Siedzibą okręgowej komisji wyborczej była Dąbrowa Górnicza.

</doc>
<doc id="4284264" url="https://pl.wikipedia.org/wiki?curid=4284264" title="Gradec (gmina Pivka)">
Gradec (gmina Pivka)

Gradec – wieś w Słowenii, gmina Pivka. 1 stycznia 2017 liczyła 58 mieszkańców.

</doc>
<doc id="4284266" url="https://pl.wikipedia.org/wiki?curid=4284266" title="Jurišče">
Jurišče

Jurišče – wieś w Słowenii, gmina Pivka. 1 stycznia 2017 liczyła 150 mieszkańców.

</doc>
<doc id="4284269" url="https://pl.wikipedia.org/wiki?curid=4284269" title="Nadanje selo">
Nadanje selo

Nadanje selo – wieś w Słowenii, w gminie Pivka. 1 stycznia 2017 liczyła 140 mieszkańców.

</doc>
<doc id="4284271" url="https://pl.wikipedia.org/wiki?curid=4284271" title="Okręg wyborczy nr 36 do Sejmu Polskiej Rzeczypospolitej Ludowej (1989–1991)">
Okręg wyborczy nr 36 do Sejmu Polskiej Rzeczypospolitej Ludowej (1989–1991)

Okręg wyborczy nr 36 do Sejmu Polskiej Rzeczypospolitej Ludowej (1989–1991) obejmował Bytom oraz gminy Piekary Śląskie, Pyskowice, Świerklaniec, Tarnowskie Góry, Toszek, Tworóg, Wielowieś i Zbrosławice (województwo katowickie). W ówczesnym kształcie został utworzony w 1989. Wybieranych było w nim 5 posłów w systemie większościowym.
Siedzibą okręgowej komisji wyborczej był Bytom.

</doc>
<doc id="4284277" url="https://pl.wikipedia.org/wiki?curid=4284277" title="Narin">
Narin

Narin – wieś w Słowenii, gmina Pivka. 1 stycznia 2017 liczyła 221 mieszkańców.

</doc>
<doc id="4284279" url="https://pl.wikipedia.org/wiki?curid=4284279" title="Neverke">
Neverke

Neverke – wieś w Słowenii, gmina Pivka. 1 stycznia 2017 liczyła 111 mieszkańców.

</doc>
<doc id="4284282" url="https://pl.wikipedia.org/wiki?curid=4284282" title="Zagórce (rejon grodzieński)">
Zagórce (rejon grodzieński)

Zagórce, Zagorce (biał. "Загорцы", ros. "Загорцы") – wieś na Białorusi, w obwodzie grodzieńskim, w rejonie grodzieńskim, w sielsowiecie Obuchowo, w zakolu Niemna.
Historia.
Dawniej wieś i okolica szlachecka w województwie trockim Rzeczypospolitej Obojga Narodów. W czasach zaborów w granicach Imperium Rosyjskiego, w guberni grodzieńskiej. W latach 1921–1939 wieś leżała w Polsce, w województwie białostockim, w powiecie grodzieńskim, w gminie Żydomla.
Według Powszechnego Spisu Ludności z 1921 roku zamieszkiwało tu 202 osoby, 196 było wyznania prawosławnego a 6 mojżeszowego. Jednocześnie 196 mieszkańców zadeklarowało białoruską przynależność narodową a 6 żydowska. Było tu 37 budynków mieszkalnych .
Miejscowość należała do parafii prawosławnej w Żydomli i rzymskokatolickiej w Komotowie. Podlegała pod Sąd Grodzki w Skidlu Okręgowy w Grodnie; właściwy urząd pocztowy mieścił się w Żydomli.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.
Od 1991 wchodzi w skład Białorusi.

</doc>
<doc id="4284283" url="https://pl.wikipedia.org/wiki?curid=4284283" title="Zbigniew Bieniawski">
Zbigniew Bieniawski

Zbigniew Józef Bieniawski (ur. 18 sierpnia 1899 w Bieniawie, zm. 1963 we Francji) – polski artysta fotograf. Członek Fotoklubu Polskiego. Członek Zarządu Lwowskiego Towarzystwa Fotograficznego.
Życiorys.
Urodził się 18 sierpnia 1899 w Bieniawie (lub Lwowie) jako syn Tomasza. Absolwent lotnictwa w Akademii Wojskowej w Wiedniu oraz architektury na Politechnice Lwowskiej. Związany z lwowskim środowiskiem fotograficznym – był członkiem Lwowskiego Towarzystwa Fotograficznego, w którym od 1925 roku do 1927 pełnił funkcję członka Zarządu LTF. W latach 1924–1927 był uczniem i asystentem Henryka Mikolscha – wykładowcy i kierownika Zakładu Fotografii przy Wydziale Ogólnym Politechniki Lwowskiej. W 1931 roku został zaproszony i przyjęty w poczet członków Fotoklubu Polskiego. 
Zbigniew Bieniawski był autorem i współautorem wielu wystaw fotograficznych, których prezentacja w zdecydowanej większości miała miejsce w okresie międzywojennym. Po raz pierwszy wystawił swoje fotografie na "V Międzynarodowym Salonie Fotografiki" w 1931 roku. Szczególne miejsce w jego twórczości zajmowała fotografia wykonywana w technikach szlachetnych – bromolej, guma (wielowarstwowa), izohelie, pigmenty (wielobarwne). Do 1939 roku pracował jako wykładowca w Oficerskiej Szkole Lotnictwa w Dęblinie.
Podczas II wojny światowej był dowódcą eskadry lotniczej we Francji, następnie jako wykładowca pracował dla Royal Air Force w Wielkiej Brytanii. Po wojnie był architektem w Wielkiej Brytanii, zmarł we Francji w 1963 roku.

</doc>
<doc id="4284284" url="https://pl.wikipedia.org/wiki?curid=4284284" title="Komotowo">
Komotowo

Komotowo (biał. "Коматава", ros. "Комотово") – wieś na Białorusi, w obwodzie grodzieńskim, w rejonie grodzieńskim, w sielsowiecie Obuchowo, nad Niemnem.
Siedziba parafii prawosławnej; znajduje się tu cerkiew pw. Przemienienia Pańskiego.
Historia.
Dawniej wieś i chutor w województwie trockim Rzeczypospolitej Obojga Narodów. W czasach zaborów w granicach Imperium Rosyjskiego, w guberni grodzieńskiej. W latach 1921–1939 wieś leżała w Polsce, w województwie białostockim, w powiecie grodzieńskim, w gminie Żydomla.
Według Powszechnego Spisu Ludności z 1921 roku zamieszkiwały tu 83 osoby, wszystkie były wyznania prawosławnego i zadeklarowały białoruską przynależność narodową. Było tu 17 budynków mieszkalnych .
Miejscowość należała do parafii prawosławnej w Skidlu i rzymskokatolickiej w Grodnie. Podlegała pod Sąd Grodzki w Skidlu Okręgowy w Grodnie; właściwy urząd pocztowy mieścił się w Żydomli.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.
Od 1991 wchodzi w skład Białorusi.

</doc>
<doc id="4284286" url="https://pl.wikipedia.org/wiki?curid=4284286" title="Kotra (obwód grodzieński)">
Kotra (obwód grodzieński)

Kotra (biał. "Котра", ros. "Котра") – wieś na Białorusi, w obwodzie grodzieńskim, w rejonie grodzieńskim, w sielsowiecie Obuchowo, nad Kotrą.
Historia.
Dawniej wieś i dobra w województwie trockim Rzeczypospolitej Obojga Narodów. W czasach zaborów w granicach Imperium Rosyjskiego, w guberni grodzieńskiej. W latach 1921–1939 wieś i dwa folwarki leżały w Polsce, w województwie białostockim, w powiecie grodzieńskim, w gminie Skidel.
Według Powszechnego Spisu Ludności z 1921 roku zamieszkiwało:
Miejscowość należała do parafii prawosławnej w Skidlu i rzymskokatolickiej w Kaszubińcach. Podlegała pod Sąd Grodzki w Skidlu i Okręgowy w Grodnie; właściwy urząd pocztowy mieścił się w Skidlu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.
Od 1991 wchodzi w skład Białorusi.

</doc>
<doc id="4284288" url="https://pl.wikipedia.org/wiki?curid=4284288" title="Kurpiki (Białoruś)">
Kurpiki (Białoruś)

Kurpiki (biał. "Курпікі", ros. "Курпики") – wieś na Białorusi, w obwodzie grodzieńskim, w rejonie grodzieńskim, w sielsowiecie Obuchowo, nad Kotrą.
Historia.
Dawniej wieś w województwie trockim Rzeczypospolitej Obojga Narodów. W czasach zaborów w granicach Imperium Rosyjskiego, w guberni grodzieńskiej. W latach 1921–1939 wieś leżała w Polsce, w województwie białostockim, w powiecie grodzieńskim, w gminie Żydomla.
Według Powszechnego Spisu Ludności z 1921 roku zamieszkiwało tu 119 osób, wszystkie były wyznania prawosławnego i zadeklarowały białoruską przynależność. Było tu 28 budynków mieszkalnych .
Miejscowość należała do parafii prawosławnej w Skidlu i rzymskokatolickiej w Kaszubińcach. Podlegała pod Sąd Grodzki w Skidlu Okręgowy w Grodnie; właściwy urząd pocztowy mieścił się w Żydomli.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.
Od 1991 wchodzi w skład Białorusi.

</doc>
<doc id="4284290" url="https://pl.wikipedia.org/wiki?curid=4284290" title="Alannah (tak niewiele chcę)">
Alannah (tak niewiele chcę)

Alannah (tak niewiele chcę) – drugi singel Kasi Kowalskiej zapowiadający jej dziewiąty album „AYA”. Radiowa premiera odbyła się 15 marca 2018 o godzinie 10 na antenie radia RMF FM i Zet. Do piosenki powstał teledysk.

</doc>
<doc id="4284291" url="https://pl.wikipedia.org/wiki?curid=4284291" title="Park Regionalny Queyras">
Park Regionalny Queyras

Park Regionalny Queyras (fr. "Parc naturel régional du Queyras") – park we francuskim departamencie Alp Wysokich, w regionie Prowansji-Alp-Lazurowego Wybrzeża. 
Położenie.
Park Regionalny Queyras znajduje się pomiędzy północno-południową granicą włoską i regionem Piemont. Równoregle od zachodu występuje dolina rzeki Durance. Niedaleko Parku Regionalnego Queyras, na północnym zachodzie jest miasto Briançon, a od strony północnej Sestriere.
Historia.
Park Regionalny Queyras powstał 31 stycznia 1977 i zajmuje obszar 65 000 hektarów. Zarząd parku znajduje się w Arvieux. Dziesięć gmin, w tym 2 500 mieszkańców tworzy Park Regionalny Queyras.
Dziesięć gmin, tworzących Park Regionalny Queyras:
Krajobraz.
Park Regionalny Queyras jest obszarem górskim. Głównym tokiem wodnym regionu Queyras jest rzeka Guil, która w Guillestre osiąga dolinę rzeczną Durance na wysokości 900 metrów, do której ostatecznie wpada. Podążając rzeką w kierunku północnym napotkamy wąwozy: Combe du Queyras i Gorges du Guil, które ciągną się aż do Château-Ville-Vieille. Odległość pomiędzy wynosi 1 400 metrów. Od miasta Château-Ville-Vieille prowadzą większe doliny na północ i na południe.
Po stronie wschodniej znajdują się Alpy Kotyjskie, za granicą francuską, we Włoszech leży szczyt Monte Viso, który ma 3841 metrów (12,592 stóp). Na obszarze Parku Regionalnego Queyras znajduje się też strefa ochronna (fr. "Réserve Naturelle Ristolas Mont-Viso"). Mniejsze pasma górskie na północy i południu osiągają ponad 3 000 metrów. 
Oprócz podstawowych tras przez doliny są też jeszcze dwa inne dojścia do parku, przez przełęcze. Pierwsze przez Col d’Izoard do Briançon, a drugie przez Col Agnel do Valle Varaita.
Fauna i Flora.
Łagodne okresy odpowiednie dla rozwoju roślin są tak zmniejszone przez fakt, że wiele gatunków rzadko jest w stanie wyprodukować nasiona. Najlepiej do temperatur, panujących w Parku Regionalnym Queyras dopasowała się szarotka. Ponieważ większa część rośliny jest biała i całkowicie owłosiona, i to chroni ją przed zimnem. Trawiaste zbocza i modrzewie stanowią dla kozic, koziorożców i muflonów śródziemnomorskich przestrzeń życiową. Plan odstrzału w każdej osadzie określa liczbę zwierząt, na które można polować jesienią, aby uregulować populację. Także biotop jest domem dla dużej ilości świstaków, które mimo to żyją w ubogich warunkach, w swoim śnie zimowym do końca marca, później w dużych stadach. Przez to coraz częściej stają się łupem orła przedniego.

</doc>
<doc id="4284297" url="https://pl.wikipedia.org/wiki?curid=4284297" title="Aya (singel)">
Aya (singel)

Aya – pierwszy singel Kasi Kowalskiej zapowiadający jej dziewiąty album „AYA”. Do piosenki powstał teledysk nagrany w Stanach Zjednoczonych.

</doc>
<doc id="4284298" url="https://pl.wikipedia.org/wiki?curid=4284298" title="Cops (serial telewizyjny)">
Cops (serial telewizyjny)

Cops (zapis stylizowany na COPS) – serial dokumentalny przedstawiający pracę służb mundurowych. Pierwszy odcinek został wyemitowany 11 marca 1989 roku. Jest to jeden z najdłużej emitowanych programów w amerykańskiej telewizji i drugi w historii stacji FOX po serialu Simpsonowie.
Fabuła.
Serial opiera się na konwencji cinéma-vérité. Pokazana jest w nim praca służb mundurowych oraz ich rutynowe działania. Kamera towarzyszy funkcjonariuszom w czasie zatrzymywania, pościgów, strzelanin oraz przesłuchań podejrzanych. Podczas przeszukiwania osób lub pojazdów policja często natrafia na narkotyki lub nielegalną broń. Akcja nie jest opisywana głosem stałego narratora, tę funkcję pełnią policjanci którzy brali udział w danej sytuacji. Zatrzymanym przez służby ludziom najczęściej nie zakrywa się twarzy oraz nie ujawnia ich tożsamości. Także nie są podawane informacje na jaką karę został skazany podejrzany, filmowane są tylko operacje służb w terenie, bez ukazywania czynności na komisariatach i podczas procesów sądowych. Na jeden półgodzinny odcinek składają się zazwyczaj trzy policyjne interwencje.
Od swojej premiery serial wzbudzał wiele kontrowersji. Krytykowane były metody stosowane przez niektórych funkcjonariuszy i nadużywanie siły. Zwracano także uwagę na nierówne traktowanie podejrzanych, zarzut dotyczył nadmiernej brutalności wobec czarnoskórych i latynosów. Negatywnie o programie wypowiadali się również niektórzy policjanci. Chicago Police Department wydał oświadczenie w którym uznał, że ich praca nie powinna być przedstawiana w formie telewizyjnej rozrywki.
Chwalono natomiast realistyczne ukazanie codziennych obowiązków policjanta oraz brak reżyserowanych momentów, za co serial został czterokrotnie nominowany do Nagrody Emmy, a w 2008 roku zdobył nagrodę American Cinema Editors za "Najlepszy program oparty na faktach".
Dotychczas odcinki serialu nakręcono w 140 miastach Stanów Zjednoczonych, a także w Hongkongu, Londynie, Petersburgu i Moskwie.
Ostatni odcinek, "Love and Marriage", wyemitowano 11 maja 2020 roku. W czerwcu 2020 roku, w odpowiedzi na burzliwą sytuację w Stanach Zjednoczonych związaną ze śmiercią George’a Floyda, program został zdjęty z emisji. Kilka dni później ogłoszono anulowanie dalszej produkcji.
W 2021 roku ogłoszono wznowienie produkcji i zapowiedziano emisje nowych odcinkow za pośrednictwem platformy VOD Fox Nation. Premiera pierwszego po przerwie sezonu odbyła się 1 października 2021 roku.

</doc>
<doc id="4284300" url="https://pl.wikipedia.org/wiki?curid=4284300" title="Łaszewicze (rejon grodzieński)">
Łaszewicze (rejon grodzieński)

Łaszewicze (biał. "Лашавічы", ros. "Лашевичи") – wieś na Białorusi, w obwodzie grodzieńskim, w rejonie grodzieńskim, w sielsowiecie Obuchowo.
W dwudziestoleciu międzywojennym wieś leżała w Polsce, w województwie białostockim, w powiecie grodzieńskim.

</doc>
<doc id="4284303" url="https://pl.wikipedia.org/wiki?curid=4284303" title="Zamek Pilicza">
Zamek Pilicza



</doc>
<doc id="4284305" url="https://pl.wikipedia.org/wiki?curid=4284305" title="Lhünzê">
Lhünzê

Lhünzê lub Longzi (tyb. ལྷུན་རྩེ་རྫོང་།, Wylie: "lhun rtse rdzong", ZWPY: "Lhünzê Zong"; ) – powiat w południowej części Tybetańskiego Regionu Autonomicznego, w prefekturze Shannan. W 1999 roku powiat liczył 31 851 mieszkańców.

</doc>
