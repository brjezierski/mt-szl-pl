<doc id="4284307" url="https://pl.wikipedia.org/wiki?curid=4284307" title="Ivan Koloff">
Ivan Koloff

Oreal Donald Perras (ur. 25 sierpnia 1942 w Ottawie, zm. 18 lutego 2017 w Winterville) – kanadyjski wrestler lepiej znany pod swoim pseudonimem ringowym jako Ivan Koloff. Słynął z odgrywania postaci radzieckiego komunisty w czasach Zimnej Wojny i pokonywania amerykańskich idoli. Zakończył panowanie mistrzowskie Bruno Sammartino, które było najdłuższe w historii głównego mistrzostwa WWE. 
Życiorys.
Urodził się 25 sierpnia 1942 jako Oreal Donald Perras w Chrysler, w kanadyjskiej prowincji Ontario. Tam też się wychował.
Jego trenerami byli Don Koloff i Jack Wentworth. On sam trenował Briana Perry, Buddy Robertsa, Chrisa Stevensa, Dona Muraco, Grega Bobchicka, Helmuta Hesslera, Jaysona Maplesa, Jimmy’ego Cicero, Mo, Rica Savage’a, Stro, Tommy’ego Idola, Nelsona Fraziera Jr., Vladimira Koloffa i Vladimira Petrova.
Debiutował w 1960. W 1968 wykreował postać Ivana Koloffa, którą od tej pory odgrywał przez lata aż do końca swojej kariery. Był to radziecki komunista z Moskwy. Nosił pseudonim The Russian Bear (pl. Rosyjski niedźwierdź), a jego finisherem był chwyt Bear hug
W 1970 dołączył do organizacji wrestlingu World Wide Wrestling Federation (WWWF). Szybko zasłynął z pokonywania w ringu amerykańskich idoli. 18 stycznia 1971 na arenie Madison Square Garden pokonał Bruno Sammartino w walce o pas WWWF World Heavyweight Championship, tym samym kończąc ponad siedmioletnie, najdłuższe panowanie mistrzowskie w historii tego tytułu. Miesiąc później, 8 lutego, sam został pokonany w walce o pas przez Pedro Moralesa. Potem przez lata rywalizował z Sammartino, z którym w 1975 stoczył pierwszą na stadionie Madison Square Garden walkę typu Steel Cage Match. WWE uważa tę rywalizację za nierozstrzygniętą, a poziom obu wrestlerów za wyrównany. Koloff pokonał także takich popularnych zawodników jak Bob Backlund i Gorilla Monsoon. Następnie przeniósł się do organizacji American Wrestling Association, gdzie rywalizował z Verne Gagne i z Dusty Rhodesem. Potem w organizacji Mid-Atlantic Championship Wrestling utworzył tag team The Russians, do którego należeli także Nikita Koloff i Krusher Khruschev. Drużynowo rywalizowali oni z The Road Warriors, The Rock ’n’ Roll Express i The Fabulous Freebirds. Kiedy miał wybór, Koloff najchętniej walczył w pojedynkach typu Strap Match, które nazywał "Russian Chain Match".
Po 1990 stał się Face’em i wspomógł powstanie organizacji Smoky Mountain Wrestling, a potem Eastern Championship Wrestling. Przeszedł na emeryturę we wrześniu 1994.
Zmarł na raka wątroby 18 lutego 2017 w Winterville w Karolinie Północnej.
Inne media.
W 1988 wystąpił w ósmym odcinku sticomu Learning the Ropes, w którym zagrał samego siebie.
Gry komputerowe.
Przedstawiająca go postać pojawiła się w trzech grach komputerowych: "Legends Of Wrestling ("GC, Xbox, PS2, 2001), "Legends Of Wrestling II" (GC, Xbox, PS2, 2002) i "" (Xbox, PS2, 2004).

</doc>
<doc id="4284313" url="https://pl.wikipedia.org/wiki?curid=4284313" title="Cona (Chiny)">
Cona (Chiny)

Cona lub Cuona (tyb. མཚོ་སྣ་རྫོང་།, Wylie: "mtsho sna rdzong", ZWPY: "Cona Zong"; ) – powiat w południowej części Tybetańskiego Regionu Autonomicznego, w prefekturze Shannan. W 1999 roku powiat liczył 15 132 mieszkańców.

</doc>
<doc id="4284315" url="https://pl.wikipedia.org/wiki?curid=4284315" title="Minta Durfee">
Minta Durfee

Minta Durfee (ur. 1891 w Los Angeles, zm. 1975 w Woodland Hills) – amerykańska aktorka. Jej kariera aktorska trwała 58 lat, co czyni ją piątą najdłużej występującą aktorką kina niemego.
Życiorys.
Karierę rozpoczęła w wieku 17 lat od występów w chórkach i wodewilu. W sierpniu 1908 r. wyszła za aktora Roscoe'a Arbuckle'a. Wspólnie z mężem dołączyła do zespołu wytwórni Keystone Studios. W tamtym okresie występowała wspólnie z Arbucklem, ale też u boku Charliego Chaplina. W 1914 r. została pierwszoplanową aktorką w jego filmie. W 1918 r. rozstała się z Arbucklem (do formalnej separacji doszło w 1921, a do rozwodu – w 1925). Choć należała do popularnych aktorek komediowych tamtego okresu, po rozstaniu z Arbucklem zawiesiła karierę filmową. Po 1935 r. zaczęła ponownie pojawiać się w kinie, a także występować w telewizji.

</doc>
<doc id="4284316" url="https://pl.wikipedia.org/wiki?curid=4284316" title="Nagarzê">
Nagarzê

Nagarzê lub Langkazi (tyb. སྣ་དཀར་རྩེ་རྫོང, Wylie: "sna dkar rtse rdzong", ZWPY: "Nagarzê Zong"; ) – powiat w południowej części Tybetańskiego Regionu Autonomicznego, w prefekturze Shannan. W 1999 roku powiat liczył 33 410 mieszkańców.
&lt;br&gt;

</doc>
<doc id="4284318" url="https://pl.wikipedia.org/wiki?curid=4284318" title="Ingeburg Lange">
Ingeburg Lange

Ingeburg Lange, z.d. Rosch, ps. Inge (ur. 24 lipca 1927 w Lipsku, zm. 13 lipca 2013 w Berlinie) – funkcjonariusz KC SED.
Życiorys.
Jej ojcem był lipski działacz KPD Alfred Rosch (1899-1945). Była wykwalifikowaną krawcową. W 1945 została członkiem Komitetu Młodzieży Antifa Leipzig-Großzschocher, dołączyła do KPD i stała się członkiem SED (1946). Pełniła szereg funkcji w FDJ (1946-1961), szkoliła się (1946-1947), została asystentem w szkole Antify w Königs Wusterhausen, pracowała jako nauczycielka w Szkole Młodzieżowej Northwest w Mutzschen w Saksonii (1947), była sekretarzem (1947-1949), a następnie I sekretarzem ds. zarządzania FDJ w przedsiębiorstwie wydobycia rud uranu Wismut (1949-1950), należała również tamże do kierownictwa SED (1948-1950), pełniła funkcję II sekretarza zarządu FDJ w Berlinie (1950-1951), sekretarza Centralnej Rady FDJ (1952-1961). Studiowała w Wyższej Szkole Komsomolskiej WLKZM ("Высшая комсомольская школа при ЦК ВЛКСМ") w Moskwie (1951-1952) oraz w Wyższej Szkole Partyjnej im. Karola Marksa ("Parteihochschule Karl Marx") w Berlinie (1955-1961).
Po jej ukończeniu, była kier. wydziału kobiecego KC SED (1961-), zastępcą członka (1963-), i członkiem KC SED (1964-), z-cą członka Biura Politycznego i sekretarzem KC ds. Kobiecych (1973-). 8 listopada 1989 zrezygnowała z członkostwa w Biurze Politycznym KC SED, ale została ponownie wybrana na tę funkcję – zastępcy członka Biura Politycznego i sekr. KC. Po protestach w środowisku partyjnym musiała jednak ponownie zrezygnować 10 listopada. W dniu 21 stycznia 1990 Lange została wykluczona z SED-PDS. Po wydaleniu wycofała się ze społeczeństwa. Była współautorką wydanej w 2013 monografii pt. „Walter Ulbricht”, które ukazało się w wydawnictwie Das Neue Berlin.
Lange dwukrotnie była deputowaną do Izby Ludowej NRD ("Volkskammer") (1952-1954 i 1963-1989), w której była też członkiem Komisji Przemysłu, Budownictwa i Transportu (1963-1967), oraz wiceprzewodniczącą Komisji Pracy i Polityki Społecznej (1971-).
Inge Lange zmarła 13 lipca 2013 w berlińskim szpitalu.

</doc>
<doc id="4284320" url="https://pl.wikipedia.org/wiki?curid=4284320" title="MBC (medycyna)">
MBC (medycyna)



</doc>
<doc id="4284327" url="https://pl.wikipedia.org/wiki?curid=4284327" title="Saudyjska Premier Liga">
Saudyjska Premier Liga



</doc>
<doc id="4284328" url="https://pl.wikipedia.org/wiki?curid=4284328" title="1 Division (ZEA)">
1 Division (ZEA)



</doc>
<doc id="4284329" url="https://pl.wikipedia.org/wiki?curid=4284329" title="Lhari">
Lhari

Lhari lub Jiali (tyb. ལྷ་རི་རྫོང, Wylie: "lha ri rdzong", ZWPY: "Lhari Zong"; ) – powiat we wschodniej części Tybetańskiego Regionu Autonomicznego, w prefekturze Nagqu. W 1999 roku powiat liczył 23 694 mieszkańców.

</doc>
<doc id="4284331" url="https://pl.wikipedia.org/wiki?curid=4284331" title="Zamek w Leirii">
Zamek w Leirii

Zamek w Leirii (port: "Castelo de Leiria") – zamek w Leiria w dystrykcie Leiria. 
Jest to średniowieczny zamek położony na wzgórzu, które dominuje nad Leirią oraz pobliską rzeką Lis.
Zamek jest klasyfikowany jako Pomnik Narodowy od 1910. 

</doc>
<doc id="4284333" url="https://pl.wikipedia.org/wiki?curid=4284333" title="Kamieniołom w Januszowicach">
Kamieniołom w Januszowicach

Kamieniołom w Januszowicach – nieczynny kamieniołom w miejscowości Januszowice w województwie małopolskim, w powiecie krakowskim, w gminie Zielonki. Znajduje się przy drodze wojewódzkiej nr 794.
Jest to pionowa ściana o długości około 60 m i wysokości ponad 10 m. Reprezentuje pełny profil turonu w okolicach Krakowa z sekwencjami warstw zawierających szczątki ówczesnej fauny. Można na nich dostrzec powierzchnie abrazyjne, uskoki i lessowe profile ze szczątkami mięczaków. Zbudowany jest z pochodzących z górnej jury wapieni uławicowanych z krzemieniami i przykryty dwumetrową warstwą turońskich wapieni piaszczystych. Występują w nich nieliczne skamieniałości. Jest także warstwa zielonych margli glaukonitowych o miąższości około 60 cm, w górnej części przechodząca w szare margle z dolnego kampanu. W dolnej, południowej części kamieniołomu występują wapniste mułki z niewielką zawartością margli kredowych. W tej części występują bardzo liczne skamieniałości muszli ślimaków pochodzących z pleniglacjału ostatniego zlodowacenia.

</doc>
<doc id="4284337" url="https://pl.wikipedia.org/wiki?curid=4284337" title="Biru">
Biru

Biru (tyb. འབྲི་རུ་རྫོང, Wylie: "′bri ru rdzongg", ZWPY: "Biru Zong"; ) – powiat we wschodniej części Tybetańskiego Regionu Autonomicznego, w prefekturze Nagqu. W 1999 roku powiat liczył 43 700 mieszkańców.

</doc>
<doc id="4284338" url="https://pl.wikipedia.org/wiki?curid=4284338" title="Masztalery (rejon grodzieński)">
Masztalery (rejon grodzieński)

Masztalery (biał. "Машталеры", ros. "Машталеры") – wieś na Białorusi, w obwodzie grodzieńskim, w rejonie grodzieńskim, w sielsowiecie Obuchowo.
Historia.
Dawniej wieś i okolica szlachecka w województwie trockim Rzeczypospolitej Obojga Narodów. W czasach zaborów w granicach Imperium Rosyjskiego, w guberni grodzieńskiej. W latach 1921–1939 wieś leżała w Polsce, w województwie białostockim, w powiecie grodzieńskim, w gminie Żydomla.
Według Powszechnego Spisu Ludności z 1921 roku zamieszkiwało tu 98 osób, 5 było wyznania rzymskokatolickiego, 93 prawosławnego. Jednocześnie 5 mieszkańców zadeklarowało polską przynależność narodową a 93 białoruską. Było tu 14 budynków mieszkalnych .
Miejscowość należała do parafii prawosławnej w Hołowaczach i rzymskokatolickiej w Kaszubińcach. Podlegała pod Sąd Grodzki w Skidlu Okręgowy w Grodnie; właściwy urząd pocztowy mieścił się w Żydomli.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.
Od 1991 wchodzi w skład Białorusi.

</doc>
<doc id="4284340" url="https://pl.wikipedia.org/wiki?curid=4284340" title="Aegon TUnŻ S.A.">
Aegon TUnŻ S.A.



</doc>
<doc id="4284342" url="https://pl.wikipedia.org/wiki?curid=4284342" title="Alfredo Keil">
Alfredo Keil

Alfredo Keil (ur. 3 lipca 1850 w Lizbonie, zm. 4 października 1907 w Hamburgu) – portugalski kompozytor, malarz i poeta niemieckiego pochodzenia, twórca portugalskiej opery narodowej i hymnu państwowego Portugalii.
Życiorys.
Pochodził z rodziny wywodzącej się z Niemiec. Już w dzieciństwie przejawiał uzdolnienia muzyczne, plastyczne, poetyckie i lingwistyczne. Początkowo uczył się muzyki w Lizbonie u Antónia José Soaresa, Óscara de la Cinny, Ernesta Vieiry. W 1868 wyjechał do Norymbergi by studiować malarstwo i kompozycję. Po powrocie do Portugalii w 1870 skupił się na twórczości plastycznej, zyskując sławę jako malarz; uczestniczył w wielu wystawach i był wielokrotnie nagradzany. 
W tym czasie nie poświęcał wiele uwagi muzyce. Komponował jedynie drobne utwory fortepianowe i pieśni o charakterze salonowym. Dopiero sukces jego pierwszej jednoaktowej opery komicznej "Susana" (1883) rozbudził w nim pasję kompozytorską, która trwała nieprzerwanie przez następnych 20 lat. 
Równocześnie nadal uprawiał malarstwo i kontynuował twórczość poetycką, a także zajmował się archeologią i dużo podróżował. Był też kolekcjonerem historycznych instrumentów muzycznych, zgromadził cenną kolekcję liczącą około 400 eksponatów. Współcześnie kolekcja ta znajduje się w Museu da Música w Lizbonie.
Twórczość.
Keil dążył do stworzenia idiomu portugalskiej muzyki artystycznej, co widoczne jest zwłaszcza w jego operach prezentujących wysoki poziom warsztatowy, mimo że posługiwał się obiegowymi środkami techniki kompozytorskiej. Po premierze swojej najbardziej dojrzałej opery komicznej "Serrana" (1899), która jako pierwsza została wydrukowana z librettem w języku portugalskim (chociaż w partyturze był umieszczony również tekst przetłumaczony na język włoski), Keil został uznany za twórcę portugalskiej opery narodowej.
Jego skłonność do manifestowania uczuć patriotycznych i nacjonalistycznych obrazują takie kompozycje jak kantata "Patria" (1884), "Marcha de Gualdim Pais" (1895), pieśni napisane z okazji 500. rocznicy urodzin Henryka Żeglarza (1894), a przede wszystkim hymn "Portuguesa" (1890) do słów Henrique Lopesa de Mendonçy, który już w 1891 był powszechnie śpiewany, a po ukonstytuowaniu się w 1911 nowej republiki stał się portugalskim hymnem narodowym.

</doc>
<doc id="4284344" url="https://pl.wikipedia.org/wiki?curid=4284344" title="Władysław Szymczak">
Władysław Szymczak

Władysław Szymczak (ur. 23 lipca 1911 w Łyszkowicach, zm. 19 lipca 1976) – polski technik mechanik i polityk, poseł na Sejm PRL III i IV kadencji.
Życiorys.
Syn Jana i Józefy, uzyskał wykształcenie średnie, z zawodu technik mechanik. Przed wybuchem II wojny światowej był zatrudniony w Oddziale Zakładów Cegielskiego w Rzeszowie. We wrześniu 1944 wstąpił do Polskiej Partii Socjalistycznej. Po wojnie pracował w Zarządzie Miejskim i Miejskiej Radzie Narodowej w Poznaniu. W okresie od 28 października 1948 do 15 lipca 1950 był wiceprezydentem Poznania. Pełnił funkcję przewodniczącego zarządu grodzkiego Towarzystwa Przyjaźni Polsko-Radzieckiej w Rzeszowie.
W 1948 był przewodniczącym Wojewódzkiego Komitetu PPS w Poznaniu i przystąpił wraz z tą partią do Polskiej Zjednoczonej Partii Robotniczej, zasiadając do 1966 w jej Komitecie Wojewódzkim. Ponadto był sekretarzem organizacyjnym KM (1950–1955), kierownikiem wydziału socjalnego KW (1955–1956), I sekretarzem Komitetu Zakładowego w Zakładach Przemysłu Metalowego Hipolita Cegielskiego (1956–1966), a także zastępcą członka Komitetu Centralnego (1959–1964). Słuchacz 6-tygodniowego kursu przy KC. W 1961 i 1965 uzyskiwał mandat posła na Sejm PRL w okręgu Poznań. Przez dwie kadencje zasiadał w Komisji Przemysłu Ciężkiego, Chemicznego i Górnictwa, a także w swej pierwszej kadencji w Komisji Kultury i Sztuki, a w kolejnej w Komisji Zdrowia i Kultury Fizycznej.
Został pochowany na Cmentarzu Junikowo w Poznaniu w Alei Zasłużonych (AZ-P-112).

</doc>
<doc id="4284347" url="https://pl.wikipedia.org/wiki?curid=4284347" title="Rùm">
Rùm

Rùm lub "Rum" – wyspa w północno-zachodniej Szkocji, na Morzu Hebrydzkim, największa w grupie Small Isles, należącej do archipelagu Hebrydów Wewnętrznych. Główną i jedyną osadą jest Kinloch.
Wyspa ma powierzchnię 104,63 km². Najwyższy szczyt na wyspie, Askival, wznosi się na wysokość 812 m n.p.m.
Na wyspie znajdują się ślady działalności ludzkiej pochodzące z około 7000 roku p.n.e., jedne z najstarszych odnalezionych na terenie Szkocji. Od 1695 roku znajdowała się we władaniu klanu Maclean. W szczytowym okresie, przypadającym na przełom XVIII i XIX wieku liczyła ponad 400 mieszkańców. Wówczas to znaczna część ludności, ponad 300 osób, zmuszona została do opuszczenia wyspy i emigracji do Ameryki, by umożliwić na niej wielkoskalową hodowlę owiec. W latach 1888–1957 wyspa należała do angielskiego rodu Bullough, którzy wznieśli tutaj posiadłość Kinloch Castle. W 1957 roku wyspa zakupiona została przez rząd i objęta ochroną jako rezerwat przyrody. W 2001 roku na wyspie mieszkało 22 ludzi, głównie pracownicy opiekującej się nią agencji Scottish Natural Heritage i ich rodziny.
Wyspa ma połączenie promowe z położonym na stałym lądzie miastem Mallaig.

</doc>
<doc id="4284348" url="https://pl.wikipedia.org/wiki?curid=4284348" title="Rhum">
Rhum



</doc>
<doc id="4284350" url="https://pl.wikipedia.org/wiki?curid=4284350" title="Migowo (Białoruś)">
Migowo (Białoruś)

Migowo (biał. "Мігова", ros. "Мигово") – wieś na Białorusi, w obwodzie grodzieńskim, w rejonie grodzieńskim, w sielsowiecie Obuchowo, nad Niemnem.
Historia.
Dawniej dobra i wieś ekonomii grodzieńskiej w województwie trockim Rzeczypospolitej Obojga Narodów. W czasach zaborów w granicach Imperium Rosyjskiego, w guberni grodzieńskiej. W latach 1921–1939 wieś i folwark leżał w Polsce, w województwie białostockim, w powiecie grodzieńskim, w gminie Żydomla.
Według Powszechnego Spisu Ludności z 1921 roku zamieszkiwało:
Miejscowość należała do parafii prawosławnej w Skidlu i rzymskokatolickiej w Kozłowiczach. Podlegała pod Sąd Grodzki w Skidlu Okręgowy w Grodnie; właściwy urząd pocztowy mieścił się w Żydomli.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.
Od 1991 wchodzi w skład Białorusi.

</doc>
<doc id="4284351" url="https://pl.wikipedia.org/wiki?curid=4284351" title="Michałów (obwód grodzieński)">
Michałów (obwód grodzieński)

Michałów (biał. "Міхайлаўка", ros. "Михайловка") – wieś na Białorusi, w obwodzie grodzieńskim, w rejonie grodzieńskim, w sielsowiecie Obuchowo, nad Niemnem.
Historia.
W dwudziestoleciu międzywojennym folwark. Leżał w Polsce, w województwie białostockim, w powiecie grodzieńskim.
Według Powszechnego Spisu Ludności z 1921 roku zamieszkiwało tu 11 osób, 3 było wyznania rzymskokatolickiego, 8 prawosławnego. Jednocześnie 13 mieszkańców zadeklarowało polską przynależność narodową, 321 białoruską a 6 żydowska. Był tu 1 budynek mieszkalny.
Miejscowość należała do parafii prawosławnej w Skidlu i rzymskokatolickiej w Kaszubińcach. Podlegała pod Sąd Grodzki w Skidlu i Okręgowy w Grodnie; właściwy urząd pocztowy mieścił się w Skidlu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.
Od 1991 wchodzi w skład Białorusi.

</doc>
<doc id="4284353" url="https://pl.wikipedia.org/wiki?curid=4284353" title="Nowosiółki (sielsowiet Obuchowo)">
Nowosiółki (sielsowiet Obuchowo)

Nowosiółki (biał. "Навасёлкі", ros. "Новосёлки") – wieś na Białorusi, w obwodzie grodzieńskim, w rejonie grodzieńskim, w sielsowiecie Obuchowo, nad Niemnem.
Na obrzeżach wsi, w pobliżu przysiółka "Żarosławka" znajduje się parafialna cerkiew prawosławna pw. Narodzenia Matki Bożej.
Historia.
Dawniej w województwie trockim Rzeczypospolitej Obojga Narodów. W czasach zaborów w granicach Imperium Rosyjskiego, w guberni grodzieńskiej. W latach 1921–1939 wieś leżała w Polsce, w województwie białostockim, w powiecie grodzieńskim, w gminie Żydomla.
Według Powszechnego Spisu Ludności z 1921 roku zamieszkiwało tu 95 osób, wszystkie były wyznania prawosławnego i zadeklarowały białoruską przynależność narodową. Było tu 21 budynków mieszkalnych .
Miejscowość należała do parafii prawosławnej w Skidlu i rzymskokatolickiej w Kaszubińcach. Podlegała pod Sąd Grodzki w Skidlu Okręgowy w Grodnie; właściwy urząd pocztowy mieścił się w Żydomli.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.
Od 1991 wchodzi w skład Białorusi.

</doc>
<doc id="4284355" url="https://pl.wikipedia.org/wiki?curid=4284355" title="Józef Niespał">
Józef Niespał

Józef Niespał (ur. 4 stycznia 1910, zm. 8 listopada 1992) – polski konstruktor lotniczy, szybownik.
Życiorys.
Józef Niespał urodził się we Lwowie, jako syn Franciszka i Michaliny z Kaszorowskich. W 1932 r. ukończył kierunek elektro-mechaniczny Państwowej Szkoły Technicznej we Lwowie, od 1933 r. rozpoczął pracę w Instytucie Techniki Szybownictwa (ITS) przy Politechnice Lwowskiej. Uczestniczył w opracowywaniu dokumentacji technicznej szybowca dwumiejscowego ITS-IVb, projekcie dwupłatowego szybowca akrobacyjnego ITS-V, słabosilnikowego samolotu ITS Jaskółka oraz motoszybowców ITS-8, ITS-8M, ITS-8W. W 1936 r. ukończył kurs szybowcowy, uzyskując kat. A pilota szybowcowego.
W 1937 r. przeszedł z ITS do Lwowskich Warsztatów Lotniczych (LWL), skąd skierowano go na praktykę do Podlaskiej Wytwórni Samolotów (PWS) w Białej Podlaskiej. Praktykę odbył w Biurze Studiów PWS oraz przy budowie prototypów samolotów PWS-35 Ogar i PWS-37. Po zakończeniu praktyki powrócił do LWL w grudniu 1937 r. i w grupie inż. Wacława Czerwińskiego pracował przy tworzeniu dokumentacji szybowca wyczynowego PWS-102 Rekin. Od września 1938 r. do końca kwietnia 1939 r. uczestniczył w PWS przy konstrukcji szybowca olimpijskiego PWS-103. Następnie pracował przy tworzeniu dokumentacji samolotu PWS-33 Wyżeł.
Po wkroczeniu Armii Czerwonej do Lwowa uczestniczył w przekazaniu majątku Instytutu Techniki Szybownictwa i Motoszybownictwa do Laboratorium Aerodynamicznego Politechniki Lwowskiej. Do czerwca 1941 r. pracował w warsztatach szybowcowych Płaniemyj Zawód Nr 5 Ossoawiachima (dawne Lwowskie Warsztaty Lotnicze) w charakterze konstruktora, prowadził rekonstrukcję radzieckiego szybowca Rot-Front 7. Po wejściu Niemców podejmował dorywcze prace m.in. jako elektryk, w warsztatach kolejowych we Lwowie, a od połowy 1944 r. w Nowym Sączu i parowozowni Stróże.
W drugiej połowie 1945 r. był repatriowany do Polski i nawiązał kontakt z działającą w Bielsku grupą lwowskich inżynierów lotniczych – Rudolfem Weiglem, Piotrem Mynarskim, uczestniczył w organizowaniu w Bielsku Instytutu Szybownictwa. W grudniu 1945 r. przeniósł się do Bielska i wraz z inż. Marianem Graczem na zlecenie Departamentu Lotnictwa Cywilnego odtworzył dokumentację szybowca WWS-1 Salamandra. Był współkonstruktorem pierwszego powojennego polskiego szybowca IS-1 Sęp.
W lutym 1948 r. został kierownikiem Biura Konstrukcyjnego Szybowcowego Zakładu Doświadczalnego (SZD), powstałego z IS. W tym samym roku pod kierunkiem inż. Józefa Niespała i inż. Andrzeja Kokota została zmodyfikowana i dostosowana do ówczesnych warunków produkcji dokumentacja przedwojennego dwumiejscowego szybowca wyczynowego Mewa konstrukcji Antoniego Kocjana. Z przyczyn nietechnicznych zapadła jednak decyzja odtworzenia dokumentacji niemieckiego szybowca DFS Kranich i uruchomienia jego produkcji pod nazwą IS-C Żuraw a nie produkcji "Mewy". Dokumentacja techniczna "Żurawia" została również opracowana przez inż. Józefa Niespała i inż. Andrzeja Kokota.
W 1949 r. skonstruował szybowiec akrobacyjny IS-4 Jastrząb. W 1950 r. uzyskał dyplom inż. lotniczego w Szkole Wawelberga i Rotwanda w Warszawie. W tym czasie był współkonstruktorem szybowca SZD-11 Albatros, brał udział w analizie doboru jednostki napędowej do motoszybowca SZD-26 Wilk i in.
W 1952 r. otrzymał zespołową nagrodę III stopnia za opracowanie konstrukcji szybowców IS-2 Mucha, IS-4 Jastrząb, SZD-6x Nietoperz, IS-1 Sęp, IS-5 Kaczka i SZD-8 Jaskółka. W 1953 r. na własną prośbę odszedł ze stanowiska głównego konstruktora SZD i wrócił do pracy konstrukcyjno-projektowej.
W latach 1957–1958 pracował w Chińskiej Republice Ludowej, zorganizował biuro konstrukcyjne przy Zakładach Szybowcowych w Zhangjiakou. Pod jego kierunkiem został zaprojektowany pierwszy chiński szybowiec dwumiejscowy szkolny Jiefang-1 ("Oswobodzenie"). Oblot szybowca został wykonany 10 maja 1958 roku. Za swą pracę w Chinach został w 1958 r. został udekorowany w Pekinie Złotą Gwiazdą Przyjaźni Polsko-Chińskiej.
Po powrocie do kraju skonstruował w latach 1961–1962 dwumiejscowy metalowy szybowiec SZD-27 Kormoran. Ostatnią jego konstrukcją był dwumiejscowy drewniany szybowiec SZD-35 Bekas, zbudowany w latach 1969–1971.
W 1978 r. przeszedł na emeryturę.
Został odznaczony: Krzyżem Kawalerskim Orderu Odrodzenia Polski (1971 r.), Brązowym i Srebrnym Medalem „Za zasługi dla obronności kraju” (1967 r., 1972 r.), Złotą Odznaką za Zasługi dla Rozwoju Woj. Katowickiego (1956), Srebrną Odznaką Zasłużonego Działacza LOK (1971 r.) oraz szeregiem odznaczeń i wyróżnień SIMP i NOT.
Zmarł 8 listopada 1992 r. i został pochowany na cmentarzu w Bielsku-Białej.

</doc>
<doc id="4284356" url="https://pl.wikipedia.org/wiki?curid=4284356" title="Józef Trojok (polityk)">
Józef Trojok (polityk)

Józef Trojok (ur. 8 stycznia 1935 w Kielczy, zm. 14 sierpnia 2011) – polski inżynier metalurg i polityk, poseł na Sejm PRL III i IV kadencji.
Życiorys.
Uzyskał wykształcenie wyższe w Uralskim Instytucie Politechnicznym w Swierdłowsku, z zawodu magister inżynier metalurg ze specjalnością walcownictwa stali. Po studiach w 1958 podjął pracę nauczyciela w Technikum Hutniczym w Zawadzkiem, którego był absolwentem. Następnie zatrudnił się w Hucie im. Karola Świerczewskiego (następnie Huta Andrzej) w Zawadzkiem jako inspektor nadzoru inwestycyjnego. Przez ponad 20 lat był zastępcą dyrektora Huty Andrzej ds. pracowniczych, a następnie głównym specjalistą-pełnomocnikiem dyrektora. Pełnił funkcję przewodniczącego Wojewódzkiej Komisji Związków Zawodowych w Opolu. Należał do Polskiej Zjednoczonej Partii Robotniczej, wchodził w skład egzekutywy Komitetu Wojewódzkiego partii. W 1961 i 1965 uzyskiwał mandat posła na Sejm PRL w okręgu Koźle i Nysa. Przez dwie kadencje zasiadał w Komisji Przemysłu Ciężkiego, Chemicznego i Górnictwa, ponadto w trakcie swej pierwszej kadencji pełnił funkcję sekretarza Sejmu.
Interesował się historią Huty Andrzej i gminy Zawadzkie. Pochowany 19 sierpnia 2011 na cmentarzu komunalnym w Opolu.

</doc>
<doc id="4284357" url="https://pl.wikipedia.org/wiki?curid=4284357" title="Pławy (Białoruś)">
Pławy (Białoruś)

Pławy (biał. "Плавы", ros. "Плавы") – wieś na Białorusi, w obwodzie grodzieńskim, w rejonie grodzieńskim, w sielsowiecie Obuchowo.
Historia.
Dawniej wieś i folwark w województwie trockim Rzeczypospolitej Obojga Narodów. W czasach zaborów w granicach Imperium Rosyjskiego, w guberni grodzieńskiej. W latach 1921–1939 wieś leżała w Polsce, w województwie białostockim, w powiecie grodzieńskim, w gminie Żydomla.
Według Powszechnego Spisu Ludności z 1921 roku zamieszkiwało tu 181 osób, wszystkie były wyznania prawosławnego i zadeklarowały białoruską przynależność narodową. Było tu 36 budynków mieszkalnych .
Miejscowość należała do parafii prawosławnej w Skidlu i rzymskokatolickiej w Kaszubińcach. Podlegała pod Sąd Grodzki w Skidlu Okręgowy w Grodnie; właściwy urząd pocztowy mieścił się w Żydomli.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.
Od 1991 wchodzi w skład Białorusi.

</doc>
<doc id="4284361" url="https://pl.wikipedia.org/wiki?curid=4284361" title="Google Pay">
Google Pay

Google Pay, dawniej Android Pay (zapisywany także jako GPay) – system płatności internetowej, którego właścicielem jest amerykańskie przedsiębiorstwo Google. System umożliwia płatność w aplikacjach, na stronach internetowych, w sklepach, bankach i u dostawców płatności.
Google Pay powstało 20 lutego 2018 roku w wyniku połączenia Android Pay i Google Wallet. Usługa zadebiutowała w Polsce 16 listopada 2016 roku (jeszcze jako Android Pay), a polscy użytkownicy mogli z niej korzystać już następnego dnia, od 17 listopada 2016 r.
Aplikacja Google Pay została zainstalowana ponad 100 milionów razy.

</doc>
<doc id="4284362" url="https://pl.wikipedia.org/wiki?curid=4284362" title="Android Pay">
Android Pay



</doc>
<doc id="4284370" url="https://pl.wikipedia.org/wiki?curid=4284370" title="Jeannette Campbell">
Jeannette Campbell

Jeannette Campbell (ur. 8 marca 1916 w Saint-Jean-de-Luz, zm. 15 stycznia 2003 w Buenos Aires) – argentyńska pływaczka, srebrna medalistka na dystansie 100 m stylem dowolnym igrzysk olimpijskich w Berlinie.
Życiorys.
Urodziła się w Saint-Jean-de-Luz we Francji, gdy jej rodzice podróżowali po Europie. Jej siostra Dorothy była mistrzynią kraju na 100 metrów. Poszła w ślady siostry i w 1932 roku została rekordzistką kraju na 100 m z czasem 1:18:6.
W 1935 została rekordzistką Ameryki Południowej na 100 m z czasem 1:08,0 oraz na 400 m.
W finałowym wyścigu na 100 metrów zajęła drugie miejsce za Hendriką Mastenbroek z czasem 1:06,4.
Podczas ceremonii otwarcia letnich igrzysk olimpijskich w Tokio była chorążym reprezentacji Argentyny.

</doc>
<doc id="4284386" url="https://pl.wikipedia.org/wiki?curid=4284386" title="Carlos Alberto Moratorio">
Carlos Alberto Moratorio

Carlos Moratorio (ur. 10 listopada 1929, zm. 7 marca 2010) – argentyński jeździec, trzykrotny olimpijczyk. 
Życiorys.
Urodził się w La Cruz, w prowincji Corrientes. Na igrzyskach w Tokio zdobył srebrny medal w konkyrencji skoków indywidualnie. Dwa lata później w Burghley zdobył tytuł mistrza świata indywidualnie i wicemistrza świata w rywalizacji drużynowej. Startował także na igrzyskach w Rzymie i Meksyku. Podczas ceremonii otwarcia igrzysk w Meksyku był chorążym reprezentacji. Był oficerem kawalerii argentyńskich sił zbrojnych.

</doc>
<doc id="4284387" url="https://pl.wikipedia.org/wiki?curid=4284387" title="Martha Genenger">
Martha Genenger

Martha Genenger (ur. 11 listopada 1911 – zm. 1 sierpnia 1995) – niemiecka pływaczka.
Mistrzyni Europy z 1934 roku z Magdeburga i srebrna medalistka na 200 m stylem klasycznym z igrzysk olimpijskich w Berlinie w 1936.

</doc>
<doc id="4284396" url="https://pl.wikipedia.org/wiki?curid=4284396" title="Puchar Świata w Zapasach 1981">
Puchar Świata w Zapasach 1981

Zawody Pucharu Świata w 1981 roku

</doc>
<doc id="4284423" url="https://pl.wikipedia.org/wiki?curid=4284423" title="Tomasz Szubiela">
Tomasz Szubiela

Tomasz Adam Szubiela (ur. 24 lipca 1972) – polski menedżer i urzędnik państwowy, w latach 2014–2015 podsekretarz stanu w Ministerstwie Spraw Wewnętrznych.
Życiorys.
W 1998 ukończył studia z administracji na Uniwersytecie Marii Curie-Skłodowskiej w Lublinie. Absolwent studiów typu Executive MBA. Pracował następnie jako menedżer w firmach z branży telekomunikacyjnej i informatycznej: Pro Futuro (2001–2006), Netii (2006–2007) i Linxtelecom (2007–2009). W 2009 objął stanowisko dyrektora Departamentu LNG w Gaz-Systemie, odpowiedzialnego za rozbudowę gazoportu w Świnoujściu. W 2012 przeszedł na fotel dyrektora zarządzającego i prokurenta w Polskim LNG.
9 czerwca 2014 powołany na stanowisko podsekretarza stanu w Ministerstwie Spraw Wewnętrznych, odpowiedzialnego za cyberbezpieczeństwo, rejestry państwowe i systemy informatyczne (w tym za projekty pl.ID i CEPiK 2.0 oraz modernizację bazy PESEL). Odwołany z funkcji 2 lipca 2015. Powrócił następnie do pracy w Gaz-Systemie i Polskim LNG na poprzednich stanowiskach.
27 września 2022 został odznaczony Krzyżem Komandorskim Orderu Odrodzenia Polski za wybitne zasługi w działalności na rzecz wzmacniania bezpieczeństwa energetycznego Polski
Żonaty, ma dwoje dzieci.

</doc>
<doc id="4284424" url="https://pl.wikipedia.org/wiki?curid=4284424" title="Östers IF w europejskich pucharach">
Östers IF w europejskich pucharach



</doc>
<doc id="4284426" url="https://pl.wikipedia.org/wiki?curid=4284426" title="Jan Krotoski">
Jan Krotoski



</doc>
<doc id="4284435" url="https://pl.wikipedia.org/wiki?curid=4284435" title="UPP">
UPP



</doc>
<doc id="4284437" url="https://pl.wikipedia.org/wiki?curid=4284437" title="UP w Lublinie">
UP w Lublinie



</doc>
<doc id="4284439" url="https://pl.wikipedia.org/wiki?curid=4284439" title="UPWr">
UPWr



</doc>
<doc id="4284450" url="https://pl.wikipedia.org/wiki?curid=4284450" title="Apteka (ujednoznacznienie)">
Apteka (ujednoznacznienie)



</doc>
<doc id="4284456" url="https://pl.wikipedia.org/wiki?curid=4284456" title="Przemysław Krzyżanowski">
Przemysław Krzyżanowski

Przemysław Krzyżanowski (ur. 17 października 1966 w Szubinie) – polski pedagog, samorządowiec i urzędnik państwowy, w latach 2008–2013 i od 2015 wiceprezydent Koszalina, w latach 2013–2015 podsekretarz stanu w Ministerstwie Edukacji Narodowej.
Życiorys.
Urodził się w rodzinie nauczycielskiej jako syn Józefa i Danuty. Absolwent II Liceum Ogólnokształcącego im. Władysława Broniewskiego w Koszalinie. Ukończył studia z historii w Wyższej Szkoły Pedagogicznej w Słupsku. Absolwent kursów z zarządzania w oświacie, a także studiów podyplomowych z zakresu profilaktyki i resocjalizacji dzieci i młodzieży w Wyższej Szkoły Pedagogicznej w Bydgoszczy oraz studiów podyplomowych w zakresie organizacji i zarządzania oświatą w Gnieźnieńskiej Wyższej Szkole Humanistyczno-Menedżerskiej w Gnieźnie.
Pracował jako pedagog w Wojewódzkiej Poradni Wychowawczo-Zawodowej w Koszalinie, a następnie kierował ośrodkiem resocjalizacyjnym Towarzystwa Przyjaciół Dzieci w tym samym mieście. W 1996 został inspektorem w Wydziale Oświaty i Kultury Urzędu Miejskiego w Koszalinie, a od 2000 kierował Wydziałem Edukacji w tym urzędzie. Od 2006 pełnił funkcję członka Komisji Edukacji Związku Miast Polskich, a od 2012 wykonywał obowiązki przewodniczącego tej komisji. W 2008 powołany na stanowisko zastępcy prezydenta Koszalina do spraw społecznych. Jednocześnie przez 20 lat prowadził na antenie Polskiego Radia Koszalin audycję pt. "Premiera – Magazyn Nowości Filmowych".
30 stycznia 2013 powołany na stanowisko podsekretarza stanu w Ministerstwie Edukacji Narodowej, odpowiedzialnego za kształcenie ogólne i wychowanie, funkcjonowanie przedszkoli i szkół, kształcenie nauczycieli oraz współpracę z samorządem terytorialnym. W wyborach samorządowych w 2014 uzyskał mandat radnego Koszalina z listy Platformy Obywatelskiej. Zakończył pełnienie funkcji wiceministra w styczniu 2015. Następnie 30 stycznia tegoż roku powrócił na stanowisko wiceprezydenta Koszalina.
Życie prywatne.
Żonaty z Anną, m.in. wicedyrektor II Liceum Ogólnokształcącego w Koszalinie, ma dwóch synów.

</doc>
<doc id="4284460" url="https://pl.wikipedia.org/wiki?curid=4284460" title="GAIS w europejskich pucharach">
GAIS w europejskich pucharach



</doc>
<doc id="4284464" url="https://pl.wikipedia.org/wiki?curid=4284464" title="Eye (czasopismo)">
Eye (czasopismo)

Eye – naukowe czasopismo okulistyczne o zasięgu międzynarodowym; wydawane w Wielkiej Brytanii od 1987. Oficjalny organ brytyjskiego The Royal College of Ophthalmologists.
W wersji drukowanej czasopismo ukazuje się co miesiąc. Wydawcą jest koncern wydawniczy Nature Publishing Group. Czasopismo jest recenzowane i zorientowane na publikowanie prac klinicznych oraz laboratoryjnych adresowanych do okulistów, w celu informowania o najnowszych badaniach i standardach w okulistyce klinicznej. 
Początek czasopisma wiąże się ze spotkaniem Ophthalmological Societies of the United Kingdom (OSUK) w 1985, na którym to prof. Ashton formalnie zaproponował utworzenie Royal College of Ophthalmologists. OSUK wydawało „Transactions of the Ophthalmological Societies of the United Kingdom" – jedno z najstarszych czasopism okulistycznych na świecie założone przez Williama Bowmana w 1881. Periodyk publikował zasadniczo zapisy przebiegu dyskusji i spotkań okulistów z różnych brytyjskich towarzystw. W celu dopasowania czasopisma do nowo powołanego gremium (Royal College of Ophthalmologists) zmieniono dotychczasową nazwę periodyku z „Transactions of the Ophthalmological Societies of the United Kingdom" na „Eye".
Pierwszym redaktorem naczelnym ("ang. editor-in-chief") „Eye" był Peter Watson, następnie Ian Rennie, a w latach 2008–2017 funkcję tę pełnił Andrew Lotery (Watson i Lotery związani są z University of Southampton). Od 2018 redaktorem naczelnym czasopisma jest Sobha Sivaprasad związana z University College London oraz londyńskim Moorfields Eye Hospital.
Pismo ma współczynnik wpływu impact factor (IF) wynoszący 2,275 (2016) oraz wskaźnik Hirscha równy 77 (2017). W międzynarodowym rankingu SCImago Journal Rank (SJR) mierzącym wpływ, znaczenie i prestiż poszczególnych czasopism naukowych „Eye" zostało sklasyfikowane na 27. miejscu wśród czasopism okulistycznych (na podstawie średniej liczby ważonych cytowań w latach 2013–2015). W polskich wykazach czasopism punktowanych przez Ministerstwo Nauki i Szkolnictwa Wyższego czasopismo otrzymało kolejno: 25 pkt (2013–2014), 30 pkt (2015–2016) oraz 100 pkt (2019).
Czasopismo jest indeksowane w BIOSIS, Science Citation Index, Medline, OCLC, Google Scholar, bazach EBSCO oraz w Scopusie.

</doc>
<doc id="4284469" url="https://pl.wikipedia.org/wiki?curid=4284469" title="Wyspy Spratly">
Wyspy Spratly



</doc>
<doc id="4284470" url="https://pl.wikipedia.org/wiki?curid=4284470" title="Ja-ba-ja">
Ja-ba-ja

 – pięćdziesiąty pierwszy singel japońskiego zespołu AKB48, wydany w Japonii 14 marca 2018 roku przez You! Be Cool.
Singel został wydany w jedenastu edycjach: pięciu regularnych i pięciu limitowanych (Type A, Type B, Type C, Type D, Type E) oraz „teatralnej” (CD). Osiągnął 1 pozycję w rankingu Oricon i pozostał na liście przez 22 tygodnie. Singel zdobył status płyty Milion.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4284472" url="https://pl.wikipedia.org/wiki?curid=4284472" title="Góra Apteka">
Góra Apteka

Góra Apteka – skaliste wzgórze na Wyżynie Częstochowskiej, w obrębie wsi Podlesice w województwie śląskim, w powiecie zawierciańskim, w gminie Kroczyce. Na mapie Geoportalu opisane jest jako Koźnica. Ma wysokość 449 m i jest drugim co do wysokości wzniesieniem po sąsiedniej Górze Zborów. Należy do tzw. Skał Podlesickich włączonych w obszar specjalnej ochrony Ostoja Kroczycka.
Całe wzniesienie porasta las sosnowy, ale w jego szczytowych partiach są skaliste turnie zwane Ruskimi Skałami, a grzbiet jest odkryty, porośnięty skalnymi, trawiastymi i krzewiastymi murawami kserotermicznymi. Dzięki temu jest dobrym punktem widokowym. Wzgórze jest dobrze widoczne z Góry Zborów, spod Zamku w Morsku i wielu miejsc na drogach.
Przez wzgórze Apteka prowadzi znakowany szlak turystyczny, omijający jednak Ruskie Skały znajdujące się po jego wschodniej stronie. Można do nich dojść nieznakowaną ścieżką. Skały te są jednym z miejsc uprawiania wspinaczki skalnej

</doc>
<doc id="4284476" url="https://pl.wikipedia.org/wiki?curid=4284476" title="Sylwia Kubryńska">
Sylwia Kubryńska

Sylwia Kubryńska (ur. 1980 w Kętrzynie) – polska pisarka, felietonistka, wydawca, feministka.
Życiorys.
Studiowała na Uniwersytecie Warmińsko-Mazurskim w Olsztynie, a następnie kontynuowała edukację na studiach podyplomowych w zakresie dziennikarstwa na Uniwersytecie Gdańskim. Jej teksty publikowane były w „Wysokich Obcasach”, trójmiejskiej „Gazecie Wyborczej” oraz „Newsweeku”. Współpracowała z portalem iBedeker oraz z Codziennikiem Feministycznym. Związana jest z miesięcznikiem "BE Magazyn". Publikowała także opowiadania w kwartalniku literacko-artystycznym „sZAFa” oraz literackiej „Latarni Morskiej”.
Debiutowała w 2011 roku powieścią "Last Minute" o polskich turystkach w Tunezji. Powieść Kubryńskiej "Kobieta dość doskonała" opowiadająca o kobiecych stereotypach, zyskała miano bestsellera.
Prowadzi blog "Najlepszy Blog na Świecie", który w 2012 roku został wyróżniony w konkursie Blog Forum Gdańsk. Jest założycielką Spółdzielni Literackiej „Baba”, która będzie wydawać książki kobiet. Mieszka w Gdańsku.
Twórczość.
Na podstawie źródeł.
Opowiadania:
Powieści:

</doc>
<doc id="4284479" url="https://pl.wikipedia.org/wiki?curid=4284479" title="Stanisław Turski (fotograf)">
Stanisław Turski (fotograf)

Stanisław Turski (ur. 1904, zm. 1989) – polski artysta fotograf, chemik, publicysta, wydawca. Członek rzeczywisty i członek honorowy Związku Polskich Artystów Fotografików. Członek Fotoklubu Wileńskiego. Członek Fotoklubu Polskiego. Senior Honorowy Polskiego Towarzystwa Fotograficznego. Mąż profesor Haliny Turskiej.
Życiorys.
Stanisław Turski związany z wileńskim środowiskiem fotograficznym – oprócz artystycznej działalności fotograficznej zajmował się publicystyką, był wydawcą (m.in.) ówczesnej specjalistycznej prasy fotograficznej – "Przeglądu Fotograficznego", "Fotografa Polskiego, Almanachu Fotografiki Wileńskiej" oraz kolejnych edycji "Almanachu Fotografiki Polskiej", wydanych w latach międzywojennych (1934–1937). Prowadził własną drukarnię o nazwie "Grafika" w Wilnie. 
Stanisław Turski był autorem i współautorem wystaw fotograficznych, których prezentacja w zdecydowanej większości miała miejsce w okresie międzywojennym. Po raz pierwszy wystawił swoje fotografie na warszawskim "I Międzynarodowym Salonie Fotografiki" w 1927 roku. W 1928 roku został członkiem Fotoklubu Wileńskiego, powstałego na bazie Wileńskiego Towarzystwa Miłośników Fotografii z inicjatywy Jana Bułhaka. W 1935 roku otrzymał tytuł Seniora Honorowego – tytuł przyznany przez Polskie Towarzystwo Fotograficzne. W 1937 roku został przyjęty w poczet członków Fotoklubu Polskiego. W tym czasie był redaktorem prowadzącym "Przeglądu Fotograficznego" oraz w latach 1938–1939 redaktorem prowadzącym "Fotografa Polskiego".
W 1950 roku został przyjęty w poczet członków Związku Polskich Artystów Fotografików (legitymacja nr 069), w czasie późniejszym otrzymał tytuł członka honorowego ZPAF.

</doc>
<doc id="4284481" url="https://pl.wikipedia.org/wiki?curid=4284481" title="Bundesliga niemiecka w piłce siatkowej mężczyzn (2017/2018)">
Bundesliga niemiecka w piłce siatkowej mężczyzn (2017/2018)

Bundesliga niemiecka w piłce siatkowej mężczyzn 2017/2018 – 62. sezon walki o mistrzostwo Niemiec organizowany przez Deutsche Volleyball Liga. Zainaugurowany został 14 października 2017 i trwał do 9 maja 2018 roku.
W sezonie 2017/2018 w Lidze Mistrzów Niemcy reprezentowały i , a w Pucharze CEV − i .
Decyzją organizatora rozgrywek do rywalizacji została zaproszona drużyna , która powstała w 2017 r. w wyniku fuzji klubów austriackiego i niemieckiego . Do rywalizacji przystąpiła również drużyna (poprzednio występująca pod nazwą ), mimo zajęcia w poprzednim sezonie miejsca oznaczającego spadek do 2. Bundesligi.
Mistrzem Niemiec po raz dziewiąty w historii została drużyna .
Drużyny uczestniczące.
 
 
 
 
 
! width="50px" style="text-align: center; background: #f2f2f2; border: 1px solid darkgrey;"| 
! width="250px" style="background: #f2f2f2; border: 1px solid darkgrey;"| Dzika karta
! width="30px" style="background: #f2f2f2; text-align: center; border: 1px solid darkgrey;"|
Faza zasadnicza.
Terminarz i wyniki spotkań.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="4284485" url="https://pl.wikipedia.org/wiki?curid=4284485" title="Ruskie Skały">
Ruskie Skały

Ruskie Skały – skały na wzgórzu Apteka na Wyżynie Częstochowskiej, w obrębie wsi Podlesice w województwie śląskim, powiecie zawierciańskim, w gminie Kroczyce. Należą do grupy Skał Podlesickich.
Znajdują się w podszczytowych partiach wzgórza Apteka i mają wystawę południową. Całe wzniesienie porasta las sosnowy, ale grzbiet jest odkryty, porośnięty skalnymi, trawiastymi i krzewiastymi murawami kserotermicznymi. Dzięki temu jest dobrym punktem widokowym. Przez wzgórze Apteka prowadzi znakowany szlak turystyczny, omijający jednak Ruskie Skały znajdujące się po jego wschodniej stronie. Można do nich dojść nieznakowaną ścieżką. Skały te są jednym z miejsc uprawiania wspinaczki skalnej. Drogi wspinaczkowe są dość łatwe, najtrudniejsza ma VI+ w skali trudności Kurtyki, jednak są nieubezpieczone. Często na skałach tych prowadzone są kursy wspinaczki. Skały ciągną się na długości około 300 m. Wspinacze skalni ponadawali nazwy poszczególnym turniom i ścianom. Najbardziej efektowne są Białe Ściany z drogą wspinaczkową o długości około 20 m. Na ich szczycie są skałki zwane Ruskimi Basztami, częściowo wyposażone w ringi.

</doc>
<doc id="4284487" url="https://pl.wikipedia.org/wiki?curid=4284487" title="Ruskie Baszty">
Ruskie Baszty



</doc>
<doc id="4284489" url="https://pl.wikipedia.org/wiki?curid=4284489" title="Léo Sajous">
Léo Sajous

Léo Sajous – haitański lekarz z tytułem doktora, pisarz, dyplomata.
Jako lekarz pracował w Paryżu. Tamże współpracował przy tworzeniu periodyku „Le Cri des nègres”, w 1930 założył Uniwersalny Komitet Instytutu Czarnego, a następnie był twórcą i od 1931 do 1932 prowadził wielojęzykowe czasopismo o charakterze panafrykańskim pt. „La Revue du Monde Noir”.
W drugiej połowie 1933 przybył do Warszawy składając Lidze Morskiej i Kolonialnej ofertę podjęcia relacji o charakterze gospodarczo-kulturalnych pomiędzy Liberią a Polską. W kwietniu 1935 uzyskał "exequatur" jako konsul generalny Republiki Liberyjskiej na obszar RP z siedzibą w Warszawie (pod koniec tego miesiąca konsulat został otwarty w stolicy Polski).

</doc>
<doc id="4284491" url="https://pl.wikipedia.org/wiki?curid=4284491" title="Jean Sobieski">
Jean Sobieski

Jean Sobieski (ur. 15 listopada 1937 w Cannes) – francuski aktor i artysta malarz.
Życiorys.
Urodził się w Cannes 15 listopada 1937, grał w filmach francuskich oraz spaghetti westernach. Był w związku z piosenkarka Dalidą w latach 1961–1963. W 1966 poślubił aktorkę Olgę Georges-Picot, z którą rozwiódł się dwa lata później.
Jest ojcem Leelee Sobieski.

</doc>
<doc id="4284493" url="https://pl.wikipedia.org/wiki?curid=4284493" title="Góra Sowia">
Góra Sowia

Góra Sowia (ok. 450 m) – wzgórze na Wyżynie Częstochowskiej, w obrębie wsi Podlesice w województwie śląskim, w powiecie zawierciańskim, w gminie Kroczyce. Należy do grupy Skał Podlesickich. 
Całe wzniesienie porasta las sosnowy. Znajdują się w nim wapienne skały Sowia Grań i Sowia Baszta. W bliskiej odległości znajduje się wzgórze Apteka z Ruskimi Skałami. Przez Górę Sowią prowadzi szlak turystyki pieszej.

</doc>
<doc id="4284496" url="https://pl.wikipedia.org/wiki?curid=4284496" title="Partie polityczne Polski">
Partie polityczne Polski



</doc>
<doc id="4284500" url="https://pl.wikipedia.org/wiki?curid=4284500" title="Domuyo">
Domuyo

Domuyo – stratowulkan w Patagonii w argentyńskiej prowincji Neuquén. Znajduje się na Pustyni Patagońskiej. Z wysokością 4702 m n.p.m.. jest najwyższym szczytem Patagonii i nazywany jest jej dachem (hiszp. "El techo de la Patagonia").
Wulkan powstał prawdopodobnie w późnym plejstocenie albo holocenie. Jego kaldera ma 15 km szerokości i znajduje się w niej 14 dacytowych kopuł wulkanicznych. 5 innych leży poza kalderą. Data ostatniej erupcji jest nieznana.
Nazwa góry pochodzi z mapudungun i oznacza "kobiecy szczyt" ("domu" – kobieta, "yo" – szczyt, wierzchołek). Związana jest z legendą o kobiecie ukrytej w górze, strzeżonej przez byka i konia.

</doc>
<doc id="4284507" url="https://pl.wikipedia.org/wiki?curid=4284507" title="Gare de Moosch">
Gare de Moosch

Gare de Moosch – przystanek osobowy w miejscowości Moosch, w departamencie Górny Ren, w regionie Grand Est, we Francji. Jest zarządzany przez SNCF i obsługiwany przez pociągi TER Grand Est.
Położenie.
Znajduje się na linii Lutterbach – Kruth, na km 21,999 między stacjami Willer-sur-Thur i Saint-Amarin, na wysokości 396 m n.p.m. 

</doc>
<doc id="4284510" url="https://pl.wikipedia.org/wiki?curid=4284510" title="Pedrola (przystanek kolejowy)">
Pedrola (przystanek kolejowy)

Pedrola (hiszp. "Estación de Pedrola") – przystanek kolejowy w Pedrola, w prowincji Saragossa we wspólnocie autonomicznej Aragonia, w Hiszpanii. 
Obsługuje połączenia średniego zasięgu RENFE.
Położenie stacji.
Znajduje się na linii kolejowej Casetas – Bilbao w km 33,3, na wysokości 224 m n.p.m.
Stacja.
Stacja została otwarta w dniu 18 września 1861 wraz z otwarciem odcinka Tudela-Casetas linii kolejowej przeznaczonej do połączenia Saragossy z Nawarrą. Prace były prowadzone przez Compañía del Ferrocarril de Zaragoza a Pamplona. wW1878 roku została wchłonięta przez Norte, która byała właścicielem stacji aż do nacjonalizacji kolei w Hiszpanii w 1941 roku i utworzenie Renfe.
Od 31 grudnia 2004 linię obsługuje Renfe, podczas gdy budynkiem dworca Adif.

</doc>
<doc id="4284512" url="https://pl.wikipedia.org/wiki?curid=4284512" title="Film (album)">
Film (album)

Film – czwarty album studyjny Gosi Andrzejewicz, wydany 25 listopada 2014.

</doc>
<doc id="4284515" url="https://pl.wikipedia.org/wiki?curid=4284515" title="Ołena Ronżyna">
Ołena Ronżyna

Ołena Ronżyna-Morozowa (ukr. Олена Іванівна Ронжина (Морозова), ur. 18 listopada 1970) – ukraińska wioślarka, srebrna medalistka olimpijska z Atlanty.
Brała udział w czterech igrzyskach olimpijskich (IO 92 - jako reprezentantka WNP, IO 96, IO 00, IO 04). Po medal w 1996 sięgnęła w czwórce podwójnej. Osadę tworzyły również Inna Frołowa, Switłana Mazij i Dina Miftachutdynowa. Na mistrzostwach świata zdobyła w tej konkurencji srebro w 1999 i brąz w 1994 oraz 1997.

</doc>
<doc id="4284520" url="https://pl.wikipedia.org/wiki?curid=4284520" title="Helsinge (stacja kolejowa)">
Helsinge (stacja kolejowa)

Helsinge () – stacja kolejowa w miejscowości Helsinge, w Regionie Stołecznym, w Danii. 
Znajduje się na Gribskovbanen i jest obsługiwana przez pociągi regionalne Lokaltog.

</doc>
<doc id="4284522" url="https://pl.wikipedia.org/wiki?curid=4284522" title="Jorge Peixinho">
Jorge Peixinho

Jorge Manuel Rosado Marques Peixinho (ur. 20 stycznia 1940 w Montijo koło Lizbony, zm. 30 czerwca 1995 w Lizbonie) – portugalski kompozytor.
Życiorys.
W latach 1951–1958 studiował w lizbońskim konserwatorium grę fortepianową i kompozycję u Artura Santosa i Jorge Cronera de Vasconcelosa. Następnie w latach 1960–1961 kontynuował naukę kompozycji w Akademii Muzycznej św. Cecylii w Rzymie u Borisa Poreny i Goffreda Petrassiego. W 1960 studiował także pod kierunkiem Luigiego Nona w Wenecji oraz Pierre’a Bouleza i Karlheinza Stockhausena w Musik-Akademie w Bazylei.
W latach 1960–1970 brał udział w Darmsztadzkich Międzynarodowych Letnich Kursach Nowej Muzyki, a od 1962 prowadził kursy muzyki współczesnej w Portugalii i Ameryce Południowej. Przez 10 lat (1985–1995) był profesorem kompozycji w konserwatorium w Lizbonie. W 1970 założył Grupo de Música Contemporânea de Lisboa (GMCL), która odegrała ważną rolę w propagowaniu muzyki współczesnej w Portugalii. Z zespołem tym występował też za granicą, m.in. w 1981 na festiwalu „Warszawska Jesień”.
Twórczość.
Peixinho był wybitną postacią w muzyce portugalskiej w drugiej połowie XX wieku, a w latach 60. XX wieku odegrał pionierską rolę w otwarciu kraju na muzyczny język awangardy. Jego solidne, formalne wykształcenie zostało uzupełnione wielką kreatywnością, wyobraźnią dźwiękową i kompozytorskim temperamentem, które to cechy niejednokrotnie dominowały nad wyrafinowanymi koncepcjami teoretycznymi.
W dorobku Peixinho przeważają utwory wokalno-instrumentalne i kameralne, pisane głównie dla zespołu GMCL.

</doc>
<doc id="4284526" url="https://pl.wikipedia.org/wiki?curid=4284526" title="Gamal Al-Ghandour">
Gamal Al-Ghandour

Gamal Mahmoud Ahmed El-Ghandour (arab. جمال محمود الغندور; ur. 12 czerwca 1957) – emerytowany egipski sędzia piłkarski.
Kariera.
Al-Ghandour rozpoczął karierę międzynarodową w 1993 r. od sędziowania w meczu kwalifikacyjnym (Uganda – Sudan) do Pucharu Narodów Afryki 1994. Ważniejsze mecze i turnieje, które później sędziował, to mecz finałowy w Pucharze Narodów Afryki w 2002 Senegal – Kamerun (0:0, 3:2k), drugi mecz finałowy Pucharu Afryki w 2002 roku (Kotoko (Ghana) – WAC (Maroko)), pięć kolejnych Pucharów Narodów Afryki: 1994, 1996, 1998, 2000, i 2002. Jest pierwszym afrykańskim sędzią prowadzącym mecz w Mistrzostwach Europy w piłce nożnej 2000 (Norwegia – Hiszpania, 1:0). Brał udział w Igrzyskach Olimpijskich (1996), jednym Pucharze Konfederacji FIFA (2001) i jednym Pucharze Azji. Najważniejszymi turniejami w których uczestniczył były Mistrzostwa Świata w piłce nożnej: Francja 1998 i Korea/Japonia 2002.
Z tym ostatnim turniejem wiążą się największe kontrowersje w jego karierze. 22 czerwca 2002 r. sędziował mecz Hiszpania – Korea Południowa. W meczu tym nie uznał dwóch bramek strzelonych prawidłowo przez graczy Hiszpanii, a jego sędziowie liniowi (z Ugandy i Trynidadu-Tobago) dwukrotnie błędnie uznali hiszpańskie ataki za spalone. Po tym turnieju sędzia zakończył karierę międzynarodową.

</doc>
<doc id="4284527" url="https://pl.wikipedia.org/wiki?curid=4284527" title="Illingen (Württ)">
Illingen (Württ)

Illingen (Württ) (niem: "Bahnhof Illingen (Württ)") – przystanek kolejowy w Illingen, w kraju związkowym Badenia-Wirtembergia, w Niemczech. Według DB Station&amp;Service ma kategorię 5. Znajduje się na linii Bietigheim-Bissingen – Bruchsal. 

</doc>
<doc id="4284530" url="https://pl.wikipedia.org/wiki?curid=4284530" title="Örgryte IS w europejskich pucharach">
Örgryte IS w europejskich pucharach



</doc>
<doc id="4284531" url="https://pl.wikipedia.org/wiki?curid=4284531" title="Hilary Paul Odili Okeke">
Hilary Paul Odili Okeke



</doc>
<doc id="4284532" url="https://pl.wikipedia.org/wiki?curid=4284532" title="Jonathan Weiner">
Jonathan Weiner

Jonathan Weiner (ur. 1953 w Nowym Jorku) – amerykański pisarz, autor popularnonaukowych książek o tematyce biologicznej, laureat Nagrody Pulitzera w dziedzinie literatury niefikcjonalnej z 1995 za "The Beak of the Finch: A Story of Evolution in Our Time". Ukończył studia w zakresie filologii angielskiej na Uniwersytecie Harvarda. Podjął pracę jako edytor w magazynie "The Sciences", gdzie zainteresował się zagadnieniami współczesnej nauki, między innymi teorią ewolucji. Zadebiutował książką "Planet Earth".

</doc>
<doc id="4284533" url="https://pl.wikipedia.org/wiki?curid=4284533" title="Konstytucja z Lecompton">
Konstytucja z Lecompton

Konstytucja z Lecompton – dokument, uchwalony jesienią 1857 roku, wprowadzający niewolnictwo na obszarze Terytorium Kansas.
W czasie trwania „krwawiącego Kansas”, prezydent James Buchanan mianował Roberta Walkera gubernatorem terytorium, nakazując mu wspieranie lokalnej ludności w dążeniu do ukonstytuowania się stanu. Zamieszkujący tam abolicjoniści uznali, że rejestr wyborczy został sfałszowany, więc postanowili zbojkotować wybory do stanowej konwencji konstytucyjnej, dzięki czemu zwycięstwo odnieśli działacze proniewolniczy. Zebrali się oni jesienią 1857 roku w Lecompton, gdzie uchwalili konstytucję wprowadzającą niewolnictwo. Następnie oddano ją do głosowania powszechnego (w imię zasady „suwerenności ludu”), jednakże abolicjoniści ponownie nie wzięli udziału w referendum. Wówczas gubernator Walker rozpisał wybory do legislatury stanowej, w której znaczące zwycięstwo odnieśli przeciwnicy niewolnictwa. Zorganizowali oni kolejne głosowanie, w którym mieszkańcy odrzucili konstytucję z Lecompton.
Mimo tego, prezydent przedstawił projekt konstytucji stanowej w Kongresie, rekomendując nadanie Kansas statusu stanu. Izba Reprezentantów odrzuciła go stosunkiem głosów 120:112. Demokratyczny senator Stephen A. Douglas stanowczo sprzeciwił się decyzji prezydenta, uznając że Buchanan nie czyni zadość zasadzie „suwerenności ludowej”. Wraz z politykami republikańskimi zablokował uchwałę Senatu i zmusił gabinet federalny do rozpisania nowego referendum. W sierpniu 1858 mieszkańcy ponownie odrzucili ustalenia z Lecompton, stosunkiem 12 tysięcy głosów przeciwko 2 tysiącom. W 1859 roku została opracowana, a rok później przyjęta, nowa konstytucja, która zakazywała niewolnictwa. Sytuacja ta doprowadziła do rozłamu w Partii Demokratycznej, w wyniku którego Douglas stał się zagorzałym przeciwnikiem Buchanana i został kandydatem w wyborach prezydenckich w 1860 roku. Kansas został przyjęty do Unii w 1861 roku, jako wolny stan.

</doc>
<doc id="4284535" url="https://pl.wikipedia.org/wiki?curid=4284535" title="Dina Miftachutdinowa">
Dina Miftachutdinowa

Dina Arturiwna Miftachutdinowa (ukr. Діна Артурівна Міфтахутдінова, ur. 2 listopada 1973) – ukraińska wioślarka, srebrna medalistka olimpijska z Atlanty.
Brała udział w dwóch igrzyskach olimpijskich (IO 96, IO 00). Po medal w 1996 sięgnęła w czwórce podwójnej. Osadę tworzyły również Inna Frołowa, Switłana Mazij i Ołena Ronżyna. Na mistrzostwach świata zdobyła w tej konkurencji brąz w 1994 i 1997.

</doc>
<doc id="4284536" url="https://pl.wikipedia.org/wiki?curid=4284536" title="Zatrucie katalizatora">
Zatrucie katalizatora

Zatrucie katalizatora – częściowa lub całkowita dezaktywacja katalizatora, spowodowana przez niektóre reagujące z nim związki chemiczne („trucizny”), np. amoniak, fosforowodór, związki arsenu, związki siarki (siarkowodór, siarczki). Zatrucie katalizatora może być odwracalne albo nieodwracalne, przy czym szczególnie wrażliwe na zatrucia są katalizatory metaliczne. Zjawisko zatrucia katalizatora jest na ogół niepożądane, np. ołów z benzyny ołowiowej (etyliny) w postaci tetraetyloołowiu zatruwa i w efekcie niszczy katalizator spalin w samochodzie.

</doc>
<doc id="4284537" url="https://pl.wikipedia.org/wiki?curid=4284537" title="Robinson Cruzoe">
Robinson Cruzoe



</doc>
<doc id="4284540" url="https://pl.wikipedia.org/wiki?curid=4284540" title="Wojciech Pasterniak">
Wojciech Pasterniak

Wojciech Pasterniak (ur. 1935, zm. 5 maja 2018) – polski filolog, pedagog, filozof edukacji, prof. zw. dr hab.
Biografia.
Wojciech Pasterniak urodził się w 1935. Pracował na Uniwersytecie Zielonogórskim, a także pełnił funkcję kierownika w Wałbrzyskiej Wyższej Szkole Zarządzania i Przedsiębiorczości. Posiadał stopień doktora habilitowanego, w 1979 uzyskał tytuł naukowy profesora nauk humanistycznych.
Życie prywatne.
Jego żoną była Lilla, z którą miał dwoje dzieci: syna Piotra i córkę Ewę.

</doc>
<doc id="4284552" url="https://pl.wikipedia.org/wiki?curid=4284552" title="Olof von Dalin">
Olof von Dalin

Olof von Dalin (ur. 29 sierpnia 1708 w Vinberg, zm. 12 sierpnia 1763 w Sztokholmie) – szwedzki poeta i historiograf.
Życiorys.
Był synem ubogiego pastora. Studiował na Uniwersytecie w Lund, później osiadł w Sztokholmie, gdzie związał się z arystokratycznymi rodzinami, których został faworytem jako guwerner i stały bywalec salonów. W latach 1732-1734 wydawał moralistyczny tygodnik "Then Swänska Argus", był przedstawicielem klasycyzmu i rzecznikiem idei oświecenia w Szwecji. Napisał wiele utworów lirycznych w stylu rokokowym, pieśni opartych na motywach ludowych, poematów alegorycznych (m.in. "Sägen om hästen" ("Saga o koniu") w 1740, najpopularniejszy utwór Dalina) oraz wierszy satyrycznych i okolicznościowych. W swoich balladach ludowych pośrednio przekazywał swoje poglądy polityczne, m.in. w utworze "Hattvisan" ("Kapeluszowa Ballada"). Przejawiał wielkie zainteresowanie historią; w latach 1747-1762 opublikował w czterech tomach swoje główne dzieło, "Svea rikes historia" ("Historia królestwa Szwecji"), w której idealizował genezę szwedzkiego państwa. Był najważniejszą osobą w salonie literackim królowej Szwecji Ludwiki Ulryki i wychowawcą następcy tronu Gustawa, późniejszego króla Gustawa III.

</doc>
<doc id="4284556" url="https://pl.wikipedia.org/wiki?curid=4284556" title="Porto Sant’Elpidio (stacja kolejowa)">
Porto Sant’Elpidio (stacja kolejowa)

Porto Sant’Elpidio (wł. "Stazione di Porto Sant’Elpidio") – stacja kolejowa w Porto Sant’Elpidio, w prowincji Fermo, w regionie Marche, we Włoszech. Znajduje się na linii Adriatica (Ankona – Lecce).
Według klasyfikacji RFI ma kategorię "srebrną".

</doc>
<doc id="4284559" url="https://pl.wikipedia.org/wiki?curid=4284559" title="Stanisław Dejewski">
Stanisław Dejewski

Stanisław Dejewski (ur. 26 kwietnia 1905 w Chełmnie, zm. 29 września 1984) – polski brakarz, poseł na Sejm PRL IV kadencji.
Życiorys.
Syn Stanisława. Uzyskał wykształcenie podstawowe, z zawodu brakarz. Pracował w dziale kontroli technicznej Bydgoskich Zakładów Elektromechanicznych „Belma”. Należał do Polskiej Zjednoczonej Partii Robotniczej. Z ramienia partii w 1965 uzyskał mandat posła na Sejm PRL w okręgu Bydgoszcz. W parlamencie zasiadał w Komisji Zdrowia i Kultury Fizycznej.
Odznaczony Złotym Krzyżem Zasługi i Medalem 10-lecia Polski Ludowej (1955). Pochowany na cmentarzu komunalnym przy ul. Kcyńskiej w Bydgoszczy.

</doc>
<doc id="4284560" url="https://pl.wikipedia.org/wiki?curid=4284560" title="Fürjes (przystanek kolejowy)">
Fürjes (przystanek kolejowy)

Fürjes (węg. "Fürjes megállóhely") – przystanek kolejowy w miejscowości Békéscsaba, w komitacie Békés, na Węgrzech. 
Znajduje się na linii 135 Szeged – Békéscsaba. Obsługuje wyłącznie pociągi regionalne. 

</doc>
<doc id="4284561" url="https://pl.wikipedia.org/wiki?curid=4284561" title="Cmentarz wojenny w Mymoniu">
Cmentarz wojenny w Mymoniu

 
Cmentarz wojenny w Mymoniu – cmentarz z I wojny światowej położony na terenie wsi Mymoń, w gminie Besko, w powiecie sanockim, w województwie podkarpackim. To środkowogalicyjski cmentarz wojenny
prowizorycznie urządzony przez Oddział Grobów Wojennych w Przemyślu.
Opis.
Cmentarz znajduje się na skraju lasu niedaleko drogi powiatowej Puławy – Besko. Ma kształt prostokąta o powierzchni około 800 m². Prawdopodobnie cmentarz nie posiadał trwałego urządzenia. Na 12 ziemnych mogiłach zbiorowych ustawione były proste drewniane krzyże. W 2001 z inicjatywy Gminy Besko wykonano prace porządkowe i urządzono jedną niewielką kwaterę na środku ogrodzoną metalowym płotem z żelaznym wysokim krzyżem i tablicą pamiątkową z napisem:
. W latach 2013–2014 w związku ze zbliżającymi się obchodami 100 rocznicy wybuchu I wojny światowej przeprowadzono dalsze prace na cmentarzu. W miejscu mogił osadzono 160 małych betonowych krzyży, a teren ogrodzono metalowym płotem. Wytyczono oznakowane dojście do obiektu.
Na cmentarzu pochowano około 180 niezidentyfikowanych żołnierzy różnej narodowości poległych w walkach o przełamanie frontu, toczonych w rejonie cmentarza, w dniach 9-11 maja 1915 (trzykrotny szturm niemiecko-austriacki przełamał obronę rosyjską). Według informacji miejscowej ludności, w zdecydowanej większości poległymi byli Polacy.

</doc>
<doc id="4284562" url="https://pl.wikipedia.org/wiki?curid=4284562" title="Kęstutis Bacvinka">
Kęstutis Bacvinka

Kęstutis Bacvinka (ur. 15 stycznia 1967 w miejscowości Naujoji Ūta w rejonie preńskim) – litewski leśnik i polityk, poseł na Sejm Republiki Litewskiej.
Życiorys.
W 1986 ukończył technikum leśne w Kownie, a w 2007 studia inżynierskie w Kolegium Leśnictwa i Inżynierii Środowiska w Kownie. W 2013 podjął studia magisterskie na Uniwersytecie Aleksandrasa Stulginskisa. W latach 1989–1991 pracował w przedsiębiorstwie budowlanym w rejonie preńskim, a w latach 1991–2016 był leśniczym w przedsiębiorstwie leśnym "Dubravos eksperimentinė mokomoji miškų urėdija".
W wyborach parlamentarnych w 2016 z ramienia Litewskiego Związku Rolników i Zielonych uzyskał mandat posła na Sejm.

</doc>
<doc id="4284565" url="https://pl.wikipedia.org/wiki?curid=4284565" title="Debaty Lincoln–Douglas">
Debaty Lincoln–Douglas

Debaty Lincoln–Douglas – wydarzenie polityczne w historii Stanów Zjednoczonych, które miało miejsce pomiędzy sierpniem a październikiem 1858 roku.
W 1858 roku odbywały się wybory do Senatu, w których reprezentanci byli wybierani przez legislatury stanowe, a nie w wyborach powszechnych. W Illinois, z ramienia Partii Republikańskiej kandydował Abraham Lincoln, którego przeciwnikiem z ramienia Partii Demokratycznej był Stephen A. Douglas. Lincoln wyzwał wówczas Douglasa na odbycie debat przedwyborczych, chcąc w ten sposób zyskać szerszą rozpoznawalność. Jego konkurent przyjął propozycję, jednakże ograniczył liczbę spotkań do siedmiu. Odbyły się one pomiędzy sierpniem a październikiem 1858 roku i wzbudziły ogólnokrajowe zainteresowanie.
Głównym tematem debat, było niewolnictwo, zwłaszcza w kontekście wyroku Sądu Najwyższego w sprawie Dreda Scotta. Douglas jako zdecydowany zwolennik zasady „suwerenności ludu” twierdził, że rozwiązanie kwestii niewolnictwa jest mu obojętne, byleby odwzorowywało rzeczywistą wolę społeczeństwa. Z powodu takiej postawy skonfliktował się z macierzystą partią i był przedstawiany jako osoba nieczuła na aspekt moralny niewolnictwa. Lincoln, z kolei twierdził, że niewolnictwo jest złem moralnym, przyznając jednocześnie, że Konstytucja broni tej instytucji. Ponieważ sprzeciwiał się jej ekspansji, został przedstawiony jako abolicjonista. Przyszły prezydent zaprzeczał jednak takim stwierdzeniom, zapewniając że nigdy nie opowiadał się za równouprawnieniem rasowym. Jego planem było wygaszenie niewolnictwa poprzez zakaz jego rozszerzania. Ostatecznie zwycięstwo w wyborach odniósł Douglas, który uzyskał poparcie 54:46 w legislaturze stanowej. Jednakże Lincoln także był beneficjentem debat, gdyż zapewniły mu one nominację prezydencką republikanów przed wyborami w 1860 roku. Na bazie debat, na konwencji przedwyborczej wygłosił przemówienie, w którym zawarł biblijny cytat mówiący „Dom podzielony na pół nie ustoi”.

</doc>
<doc id="4284566" url="https://pl.wikipedia.org/wiki?curid=4284566" title="Veijo Meri">
Veijo Meri

Veijo Meri (ur. 31 grudnia 1928 w Wyborgu, zm. 21 czerwca 2015 w Helsinkach) – fiński pisarz, poeta i dramaturg.
Życiorys.
Ukończył szkołę średnią w mieście Hämeenlinna, gdzie studiował historię i zajął się pisarstwem. Wiele swoich powieści poświęcił przede wszystkim wojnie i żołnierzom, jednak w przeciwieństwie do swoich wielu fińskich poprzedników, nie traktował wojny jako czegoś związanego z bohaterstwem. Opisywani przez niego żołnierze funkcjonowali w niespójnym i niedorzecznym świecie. Pisał antymilitarystyczne, częściowo satyryczne i groteskowe powieści. W dziele "Historia sznura z Manili" (1957, wyd. pol. 1967) główny bohater dezerteruje, zabierając z sobą sznur, za który jest skłonny ryzykować własne życie, mimo że nie ma zastosowania dla tego sznura. Jego podróż do domu jest przeplatana absurdalnymi historiami z wojny. W powieści "Vuoden 1918 taphatumat" ("Wydarzenia 1918") z 1960 opisuje wojnę domową w Finlandii jako ciąg bezładnych i chaotycznych akcji. Inne jego powieści to m.in. "Korzenie na wietrze" (1959, wyd. pol. 1968), "Kobieta na zwierciadle narysowana" (1963, wyd. pol. 1975) i "Suku" ("Rodzina", 1968), w których przedstawia współczesne relacje psychologiczne. W 1971 opublikował autobiografię "Kersantin poika" ("Syn sierżanta"). Jest również autorem zbiorów nowel i dramatów.

</doc>
<doc id="4284569" url="https://pl.wikipedia.org/wiki?curid=4284569" title="Åtvidabergs FF w europejskich pucharach">
Åtvidabergs FF w europejskich pucharach



</doc>
<doc id="4284577" url="https://pl.wikipedia.org/wiki?curid=4284577" title="Tetiana Ustiużanina">
Tetiana Ustiużanina

Tetiana Ustiużanina (ukr. Тетяна Устюжаніна, ur. 6 maja 1965) – ukraińska wioślarka. Jako reprezentantka WNP brązowa medalistka olimpijska z Barcelony.
Brała udział w trzech igrzyskach olimpijskich (IO 92, IO 96, IO 00). Po medal w 1992 sięgnęła w czwórce podwójnej. Osadę tworzyły również Jekatierina Karsten, Antonina Zelikowicz i Jelena Chłopcewa. Na mistrzostwach świata zdobyła w tej konkurencji brąz w 1994 już w barwach Ukrainy. Jako zawodniczka ZSRR zdobyła dwukrotnie srebro - w 1990 w dwójce podwójnej, w 1991 w czwórce podwójnej.

</doc>
<doc id="4284578" url="https://pl.wikipedia.org/wiki?curid=4284578" title="Pseudobranchus">
Pseudobranchus

Pseudobranchus – rodzaj płaza ogoniastego z rodziny syrenowatych (Sirenidae).
Zasięg występowania.
Rodzaj obejmuje gatunki występujące w Karolinie Południowej na południe do Florydy w Stanach Zjednoczonych.
Systematyka.
Podział systematyczny.
Do rodzaju należą następujące gatunki:

</doc>
<doc id="4284579" url="https://pl.wikipedia.org/wiki?curid=4284579" title="Peter Tordenskjold">
Peter Tordenskjold

Peter Tordenskjold, do 1716 "Peter Wessel" (ur. 28 października 1690 w Trondheim, zm. 12 listopada 1720 w Gleidingen w Dolnej Saksonii) – norweski oficer, wiceadmirał duńskiej floty.
Urodził się w burżuazyjnej rodzinie Wesselów jako czternaste z osiemnaściorga dzieci. W wieku 14 lat uciekł z domu, później udał się za granicę, gdzie zrobił szybką karierę we flocie. Wykazywał wielkie męstwo podczas wojny Danii ze Szwecją w wojny północnej, w krótkim czasie został komandorem, a wkrótce kontradmirałem. W 1716 rozbił szwedzką flotę transportową, uniemożliwiając Szwedom inwazję na Norwegię. Po tym zwycięstwie został nobilitowany i otrzymał nazwisko Tordenskiold (Tordenskjold). W 1719 dowodził zdobyciem szwedzkiej twierdzy Karlsten. W 1720 zginął w pojedynku w Niemczech.

</doc>
<doc id="4284581" url="https://pl.wikipedia.org/wiki?curid=4284581" title="Jinmei">
Jinmei



</doc>
<doc id="4284582" url="https://pl.wikipedia.org/wiki?curid=4284582" title="Pomnik pomordowanych w 1942 w Cieszynie">
Pomnik pomordowanych w 1942 w Cieszynie

Pomnik pomordowanych w 1942 w Cieszynie – monument upamiętniający 24 żołnierzy Związku Walki Zbrojnej Armii Krajowej zabitych przez Niemców 20 marca 1942 w parku miejskim nad Olzą.
Historia.
W parku miejskim Pod Wałką hitlerowcy powiesili 20 marca 1942 na drewnianym szafocie 24 Polaków, żołnierzy zbrojnego podziemia. Dziewiętnastu przywieziono z więzienia w Mysłowicach. Więźniowie ci, jadąc ulicami Cieszyna śpiewali "Jeszcze Polska nie zginęła…". Pięciu pozostałych przywieziono na miejsce egzekucji z więzienia cieszyńskiego. By uniemożliwić więźniom wykrzykiwanie patriotycznych haseł, nakazano najpierw lekarzowi Heinrichowi Boreniokowi zwiotczenie ich języków przez zastrzyki. Niektórzy więźniowie pomimo tego zdołali zawołać przed śmiercią: "Niech żyje Polska!" Na miejscu egzekucji kazano stawić się wszystkim polskim mieszkańcom Cieszyna, którzy nie podpisali Volkslisty.
Zabici żołnierze pochodzili z terenu Śląska Cieszyńskiego:
Rokrocznie przy Pomniku "Pod Wałką" odbywa się uroczysty apel z udziałem władz miasta i przedstawicieli organizacji kombatanckich.

</doc>
<doc id="4284590" url="https://pl.wikipedia.org/wiki?curid=4284590" title="Seungnang">
Seungnang

Seungnang (V w.-zm. 615; Hangul 승낭 Sŭngnang, chiń. 僧郎 pinyin Sēngláng) – koreański mnich działający w Chinach w ramach szkoły "sanlun" (Trzech traktatów).
Biografia.
Pochodził z Yodong (chiń. Liaodong) w Goguryeo. Gdy Kumaradżiwa wprowadził nauki Nagardżuny do Chin, dotarły one do Goguryeo. Seungnang studiował je oraz "Sutrę Awatamsakę". Wkrótce udał się Chin do Jiangnanu w okresie "jianwu" (494-497) i zatrzymał się w klasztorze Caotang na Górze Dzwonu na północ od Nankinu. Następnie przeniósł się do klasztoru Qixia na górze She. 
Nauczał i objaśniał nauki związane z trzema traktatami i wieści o jego wygranych dysputach z innymi mnichami dotarły do cesarza Wu z Liangów, który w 512 r. wybrał dziesięciu mnichów, którzy rozpoczęli studiować u Seungnanga. Wśród nich był cesarski konsultant religijny Zhiji.
Seungnang szybko zyskał sobie opinię znawcy madhjamiki. 
Jego nauki były kontynuowane przez jego uczniów.

</doc>
<doc id="4284593" url="https://pl.wikipedia.org/wiki?curid=4284593" title="Edward Małolepszy">
Edward Małolepszy

Edward Małolepszy (ur. 22 maja 1923 w Staropolu, zm. 17 marca 2017 w Łodzi) – polski technik włókiennik i polityk, poseł na Sejm PRL IV kadencji.
Życiorys.
Uzyskał wykształcenie średnie, z zawodu technik włókiennik. Był zatrudniony w Zakładach Przemysłu Pończoszniczego „Sandra” w Aleksandrowie Łódzkim, gdzie przewodniczył radzie zakładowej. Zasiadał przez w Miejskiej Radzie Narodowej w Aleksandrowie Łódzkim, był też działaczem społecznym regionu łódzkiego. Należał do Polskiej Zjednoczonej Partii Robotniczej. Z jej ramienia w 1965 uzyskał mandat posła na Sejm PRL w okręgu Pabianice. W parlamencie zasiadał w Komisji Handlu Wewnętrznego oraz w Komisji Przemysłu Lekkiego, Rzemiosła i Spółdzielczości Pracy.
Otrzymał honorowe obywatelstwo Łodzi. Pochowany 24 marca 2017 na cmentarzu ewangelicko-augsburskim przy ulicy Ogrodowej w Łodzi.
Życie prywatne.
Syn Michała i Bronisławy. Przez 72 lata żonaty z Walentyną, z którą miał trzy córki: Halinę, Katarzynę i Annę.

</doc>
<doc id="4284597" url="https://pl.wikipedia.org/wiki?curid=4284597" title="Ambasada RP w Manili">
Ambasada RP w Manili

Ambasada Rzeczypospolitej Polskiej w Manili – polska misja dyplomatyczna w stolicy Filipin.
Stosunki dyplomatyczne Polska i Filipiny nawiązały 22 września 1973. Do 1993 Polskę na Filipinach reprezentował ambasador rezydujący w Tokio, kiedy to otwarto ambasadę w Manili, którą jednak w następnym roku rozwiązano i w miejsce, której funkcjonował przez jakiś czas Konsulat Generalny RP w Manili. W latach 1994–2009 na Filipiny akredytowany był ambasador w Bangkoku. W latach 2009–2018 na Filipiny akredytowany był Ambasador RP w Malezji.
W lipcu 2017 podjęto decyzję o ponownym otwarciu ambasady, co nastąpiło formalnie 2 stycznia 2018. Ambasada uzyskała pełną zdolność operacyjną z dniem 1 stycznia 2020. Siedziba placówki mieści się w prestiżowym budynku Del Rosario Law Centre zlokalizowanym w biznesowej dzielnicy stolicy – Bonifacio Global City.

</doc>
<doc id="4284599" url="https://pl.wikipedia.org/wiki?curid=4284599" title="Siren (rodzaj)">
Siren (rodzaj)

Siren – rodzaj płaza ogoniastego z rodziny syrenowatych (Sirenidae).
Zasięg występowania.
Rodzaj obejmuje gatunki występujące w południowo-wschodnich Stanach Zjednoczonych od okolic Waszyngtonu, na południu wzdłuż wybrzeża przez Karolinę Południową na Florydę i na zachód do Teksasu, na północ do Illinois i Indiany oraz północny Tamaulipas i północno-środkowy Veracruz w Meksyku.
Systematyka.
Etymologia.
"Siren" ("Syren", "Sirena", "Sirene"): "seirēn" „syrena”.
Podział systematyczny.
Do rodzaju należą następujące występujące współcześnie gatunki:
Opisano również gatunek wymarły z miocenu dzisiejszych Stanów Zjednoczonych:

</doc>
<doc id="4284602" url="https://pl.wikipedia.org/wiki?curid=4284602" title="Anne Coates">
Anne Coates



</doc>
<doc id="4284605" url="https://pl.wikipedia.org/wiki?curid=4284605" title="Lavie Tidhar">
Lavie Tidhar



</doc>
<doc id="4284608" url="https://pl.wikipedia.org/wiki?curid=4284608" title="Giovanni Legrenzi">
Giovanni Legrenzi

Giovanni Legrenzi (ur. najpóźniej 12 sierpnia 1626 (data chrztu), zm. 27 maja 1690 w Wenecji) – włoski kompozytor muzyki barokowej, duchowny katolicki.
Życiorys.
Jego dokładna data urodzenia nie jest znana, zachowała się jedynie data chrztu – 12 sierpnia 1626. Nauki pobierał od swojego ojca, który był skrzypkiem. W 1651 roku przyjął święcenia prezbiteratu i posługiwał w kościele Matki Bożej Większej w Bergamo, jako kapelan i organista. W latach 1656–1665 był kapelmistrzem w akademii Ducha Świętego w Ferrarze i wówczas skomponował operę "Nino il giusto". W 1681 roku został drugim kapelmistrzem w bazylice św. Marka w Wenecji. W ciągu swojego życia skomponował 19 oper, a ponadto sonaty, motety i oratoria. Jego dzieła wywarły walny wpływ na twórczość Domenica Scarlattiego, Johanna Sebastiana Bacha i Antonia Vivaldiego. Legrenzi zmarł 27 maja 1690 w Wenecji.

</doc>
<doc id="4284609" url="https://pl.wikipedia.org/wiki?curid=4284609" title="Maria Julia Ivanisević">
Maria Julia Ivanisević



</doc>
<doc id="4284617" url="https://pl.wikipedia.org/wiki?curid=4284617" title="Marcos Portugal">
Marcos Portugal

Marcos António da Fonseca Portugal, też Portogallo (ur. 24 marca 1762 w Lizbonie, zm. 7 lutego 1830 w Rio de Janeiro) – portugalski kompozytor i dyrygent.
Życiorys.
Został ochrzczony jako Marcos, syn Manuela Antónia da Ascenção i Joaquiny Teresy Rosy, w dzieciństwie i młodości nazywany Marcos António. Odrzucił nazwisko ojca, przybierając nazwisko protektora rodziny – José Correia da Fonseca Portugal. 
6 sierpnia 1771 został przyjęty do Seminário da Patriarcal w Lizbonie, gdzie studiował kompozycję u João de Sousy Carvalho; uczył się tam także śpiewu i gry organowej. W latach 1783–1785 pracował jako śpiewak i organista kościelny. W tym czasie rozpoczął działalność kompozytorską. W latach 1785–1792 był dyrygentem Teatro do Salitre w Lizbonie. W 1792, jako stypendysta dworu królowej Marii I, wyjechał do Neapolu, gdzie komponował i wystawiał opery i operetki, cieszące się dużym powodzeniem. Jego opera "La confusione della somiglianza" była wystawiana w także Dreźnie, Mediolanie, Wiedniu i Berlinie. 
Po powrocie od Lizbony w 1800 został kierownikiem i pierwszym kapelmistrzem kapeli królewskiej oraz dyrektorem Teatro Nacional de São Carlos, którą to funkcję sprawował przez 10 lat. Gdy w listopadzie 1807 wojska Napoleona weszły do Lizbony Portugal nie wyjechał razem z rodziną królewską do Brazylii, tylko pozostał w kraju i nadal prowadził Teatr. W tym czasie finał jego kantaty "La speranza" został zaadaptowany na portugalski hymn narodowy i pełnił tę funkcję do 1834. W styczniu 1811 Portugal wraz ze swoim bratem Simão (kompozytorem muzyki kościelnej) wyjechał do Rio de Janeiro i dołączył do królewskiego dworu. Tam ponownie objął stanowisko kierownika i pierwszego kapelmistrza kapeli dworskiej, znacznie podnosząc poziom wykonawczy zespołu muzycznego i operowego. W 1813 został dyrektorem nowo otwartego Teatro São João, w którym wystawiał również swoje opery i utwory sceniczne.
Po śmierci królowej Marii I skomponował w 1817 hymn aklamacyjny dla króla Jana VI. Jego 
utwór "Hino da independência" skomponowany dla uczczenia uzyskania przez Brazylię niepodległości, został po raz pierwszy wykonany 12 października 1822.
Podczas pobytu w Brazylii Portugal ciężko się rozchorował i nie wrócił już do ojczyzny. Zmarł w Rio de Janeiro w 1830.
Twórczość.
Portugal komponował przede wszystkim utwory sceniczne różnego rodzaju: opery (seria i buffa), operetki, farsy, burleski, intermezza do tekstów głównie portugalskich i włoskich, utrzymanych w powszechnie wówczas panującym stylu szkoły neapolitańskiej trzeciej generacji. Styl włoski cechuje również jego pieśni, utwory wokalno-instrumentalne i kompozycje o charakterze religijnym.

</doc>
<doc id="4284622" url="https://pl.wikipedia.org/wiki?curid=4284622" title="Kuklia">
Kuklia

 

</doc>
<doc id="4284635" url="https://pl.wikipedia.org/wiki?curid=4284635" title="„Ogoniok”">
„Ogoniok”



</doc>
<doc id="4284643" url="https://pl.wikipedia.org/wiki?curid=4284643" title="Gonçalo Paciência">
Gonçalo Paciência

Gonçalo Paciência (ur. 1 sierpnia 1994 w Porto) – portugalski piłkarz występujący na pozycji napastnika w hiszpańskim klubie Celta Vigo oraz w reprezentacji Portugalii.
Życiorys.
W czasach juniorskich trenował w FC Porto i Padroense FC. W latach 2012–2016 był zawodnikiem rezerw tego pierwszego. 25 stycznia 2015 zadebiutował w barwach pierwszego zespołu w rozgrywkach Primeira Ligi. Miało to miejsce w przegranym 0:1 meczu z CS Marítimo. Do gry wszedł w 59. minucie, zmieniając Héctora Herrerę. 28 lipca 2015 został wypożyczony na rok do Académiki Coimbra. Przed rozpoczęciem sezonu 2016/2017 dołączył na stałe do pierwszej drużyny. W latach 2016–2018 był wypożyczany kolejno do: greckiego Olympiakosu SFP, Rio Ave FC i Vitórii Setúbal. 12 lipca 2018 odszedł za 3 miliony euro do niemieckiego Eintrachtu Frankfurt.
W 2016 roku wraz z reprezentacją wystąpił na igrzyskach olimpijskich w Rio de Janeiro. W reprezentacji Portugalii zadebiutował 14 listopada 2017 w zremisowanym 1:1 meczu ze Stanami Zjednoczonymi. Grał w nim od 48. minuty po zastąpieniu Gelsona Martinsa.
Życie prywatne.
Jest synem Domingosa Paciêncii, również piłkarza i reprezentanta kraju.

</doc>
<doc id="4284644" url="https://pl.wikipedia.org/wiki?curid=4284644" title="Berta Bobath">
Berta Bobath

Berta Bobath (ur. 5 grudnia 1907 w Berlinie-Charlottenburgu, zm. 20 stycznia 1991 w Londynie) – niemiecka fizjoterapeutka.
Życiorys.
Okres niemiecki.
Urodziła się jako Berta Busse i dorastała w Berlinie. W latach 1924-1926 uczyła się gimnastyki i tańca, a potem kontynuowała zajęcia gimnastyczne w szkole do 1933, kiedy to do władzy w Niemczech doszli tamtejsi naziści i berlińska szkoła tańca Anny Hermann została poddana krytyce. Z okresu nauki tańca wyniosła rozumienie znaczenia dla człowieka naturalnego ruchu, ćwiczeń, a zwłaszcza relaksu. 
Okres angielski.
W 1938, z uwagi na powszechny antysemityzmu w Berlinie opuściła Niemcy i ostatecznie zamieszkała w Londynie, gdzie odnowiła przyjaźń z Karelem Bobathem, z którym poznała się w młodości. Para pobrała się w 1941.
W Anglii zaczęła wykorzystywać swoje umiejętności jako masażystka i instruktor gimnastyki. W 1941 uzyskała zatrudnienie w Szpitalu dla Dzieci w Princess Louise i rozpoczęła naukę fizjoterapii. W 1943, podczas leczenia malarza portretowego Simona Elwesa, zaczęła opracowywać nowy sposób leczenia spastyczności, który z czasem doprowadził ją do opracowania koncepcji leczenia, nie tylko w terapii dorosłych z porażeniem połowiczym, ale także dzieci z porażeniem mózgowym. W ten sposób powołała do życia metodę Bobath. Technika ta została po raz pierwszy opisana w 1948. Formalne kwalifikacje w dziedzinie fizjoterapii uzyskała w 1950, a swoją klinikę otworzyła w 1951 z Karelem jako honorowym konsultantem. 
W 1975 klinika stała się "Kliniką Bobath" i przeniosła się do Hampstead. Bobath otrzymała Order Zasługi Republiki Federalnej Niemiec w 1976. W 1980 Uniwersytet w Bostonie nadał jej doktorat honoris causa. Poważnie schorowane małżeństwo zmarło jednego dnia z przedawkowania narkotyków.

</doc>
<doc id="4284645" url="https://pl.wikipedia.org/wiki?curid=4284645" title="Śledztwo na Rainbow Drive">
Śledztwo na Rainbow Drive

Śledztwo na Rainbow Drive (ang. "Rainbow Drive") – amerykański thriller z 1990 roku w reżyserii Bobby'ego Rotha, zrealizowany na podstawie powieści Rodericka Thorpa pod tym samym tytułem. Premiera filmu miała miejsce dnia 8 września 1990 roku w telewizji Showtime Cable Network.
"Śledztwo na Rainbow Drive" otrzymało bardzo ograniczone wydanie kinowe. Został on wydany w Ameryce i Wielkiej Brytanii na kasetach VHS. Film został nominowany na nagród Mystfest w kategorii "Najlepszy Film". Ścieżka dźwiękowa została nagrana przez niemiecki zespół rockowy Tangerine Dream, jednak nigdy nie została ona wydana jako samodzielna wersja. Utwór w 1993 roku został dołączony do albumu zespołu pt. "Prayer of Quiet Dreams"
Opis fabuły.
Inspektor Mike Gallagher (Peter Weller), szef wydziału zabójstw w Hollywood jest jednym z najlepszych policjantów w Los Angeles. Wkrótce otrzymuje wezwanie do morderstwa popełnionego na autostradzie Rainbow Drive i ku jego zdziwieniu policja i helikoptery już przybyły na miejsce, zanim on ich wezwał. W toku śledztwa wychodzi na jaw, że w sprawę zamieszone są ważne osoby z władz miasta i policji. Przełożeni odsuwają Gallaghera od sprawy, jednak on postanawia prowadzić śledztwo na własną rękę, tym bardziej, że wkrótce w tajemniczym wypadku samochodowym ginie jego współpracownik Dan Crawford (Bruce Weitz). W trakcie śledztwa dociera po półświatka Los Angeles, powiązanego z wpływowymi osobami w rządzie i biznesie.
Krytyka filmu.
Jason Ankeny z portalu AllMovie.com dał filmowi 3 z 5 gwiazdek, stwierdzając: "W tej przerywanej adaptacji thrillera kryminalnego Rodericka Thorpa, Peter Weller występuje jako gliniarz z Hollywood, którego śledztwo w sprawie morderstwa prowadzi do ścian korupcji w policji". Autorzy książki pt. "Video Movie Guide 1996" ocenili film 2,5 gwiazdkami na 5 możliwych, natomiast "VideoHound's Golden Movie Retriever" przyznał filmowi 2 z 5 gwiazdek.

</doc>
<doc id="4284646" url="https://pl.wikipedia.org/wiki?curid=4284646" title="Industriebahn Tegel–Friedrichsfelde">
Industriebahn Tegel–Friedrichsfelde

Industriebahn Tegel–Friedrichsfelde – nieczynna i zdemontowana linia kolejowa w Berlinie, w Niemczech. Kolej przemysłowa prowadziła przez dzisiejsze dzielnice Berlina Reinickendorf, Pankow, Lichtenberg do Marzahn-Hellersdorf i dołączyła do kilku firm przemysłowych z siecią transportu towarowego.

</doc>
<doc id="4284651" url="https://pl.wikipedia.org/wiki?curid=4284651" title="Parasole">
Parasole

Parasole – pierwszy singel Natalii Szroeder zapowiadający jej drugi album, wydany 23 marca 2018. 
Utwór znalazł się na 42. miejscu listy AirPlay, najczęściej odtwarzanych utworów w polskich rozgłośniach radiowych i uzyskał status platynowej płyty.
Teledysk.
Oficjalny teledysk do utworu miał premierę 23 marca 2018 roku.

</doc>
<doc id="4284652" url="https://pl.wikipedia.org/wiki?curid=4284652" title="Andrzej Kwolek">
Andrzej Kwolek

Andrzej Kwolek (ur. 10 marca 1942 w Łańcucie) – polski lekarz, profesor doktor habilitowany, dziekan Wydziału Medycznego Uniwersytetu Rzeszowskiego, specjalista w dziedzinie neurologii i rehabilitacji.
Życiorys.
Maturę zdał w 1959 w I Liceum Ogólnokształcącym w Łańcucie. W latach 1964-1973 był pracownikiem Śląskiej Akademii Medycznej (asystent w Zakładzie Anatomii). Od 1966 do 1970 pracował jako lekarz w Pogotowiu Ratunkowym w Tarnowskich Górach. W 1976 podjął zatrudnienie w Górniczym Centrum Rehabilitacji Leczniczej i Zawodowej "Repty" (późniejszym Górnośląskim Centrum Rehabilitacji im. gen. J. Ziętka). W latach 1976- 1983 był ordynatorem oddziału rehabilitacji schorzeń układu nerwowego. Od 1981 do 1982 piastował funkcję dyrektora tego Centrum. W 1980 był inicjatorem powstania pierwszego w zakładzie opieki zdrowotnej na Śląsku Komitetu Założycielskiego NSZZ „Solidarność”. W 1983 został zwolniony z pracy przez komunistów w ramach represji, co było przyczyną przeprowadzki rodziny do Rzeszowa. 
W 1966 ukończył studia na Wydziale Lekarskim Śląskiej Akademii Medycznej w Katowicach. Doktoryzował się w 1971 na tej samej uczelni, a habilitował w 1995 na Akademii Medycznej w Warszawie. Od 1996 jest profesorem nadzwyczajnym, a od 2008 – zwyczajnym.
W Rzeszowie stworzył od podstaw oddziały rehabilitacji w Wojewódzkim Szpitalu Zespolonym i w Szpitalu Wojewódzkim, gdzie w latach 1990-1994 sprawował funkcję dyrektora. W tym okresie został samodzielnym pracownikiem naukowym, jak również konsultantem krajowym ds. rehabilitacji.
Dorobek naukowy.
Jest autorem ponad 230 prac i referatów, w tym podręcznika "Rehabilitacja Medyczna". Jest także promotorem siedmiu ukończonych prac doktorskich, 82 prac magisterskich i 66 prac dyplomowych (licencjackich). Organizował zjazdy i konferencje naukowe, także międzynarodowe.
Odznaczenia.
Odznaczony został m.in. Złotym i Srebrnym Krzyżem Zasługi, Krzyżem za Zasługi dla ZHP, Złotą Odznaką AZS, Złotym Medalem Regionu Śląsko–Dąbrowskiego NSZZ „Solidarność” i innymi.

</doc>
<doc id="4284657" url="https://pl.wikipedia.org/wiki?curid=4284657" title="John Foxe">
John Foxe

John Foxe (ur. w 1516 w Bostonie, zm. 18 kwietnia 1587 w Londynie) – angielski martyrolog, purytanin i historyk Kościoła, autor "Book of Martyrs".
Życiorys.
Urodził się w 1516 roku w Bostonie. Studiował na Uniwersytecie Oxfordzkim, gdzie padły na niego podejrzenia o ekstremalne poglądy protestanckie. Wobec tego, 1547 roku przeniósł się do Londynu, gdzie został nauczycielem i przyjął święcenia diakonatu w Kościele Anglii. Pracował na rzecz reformacji, pisząc traktaty, jednocześnie pracując nad księgą męczenników, jednakże wstąpienie na tron katolickiej królowej Marii I w 1553 roku zmusiło go do ucieczki z kraju.
Rok później, w Strasburgu, opublikował po łacinie część swojej pracy, zatytułowaną "Commentarii rerum in ecclesia gestarum". Następnie udał się do Frankfurtu, gdzie poparł Partię Kalwińską Johna Knoxa i do Bazylei, gdzie napisał przemowę ("Ad inclytos ac praepotentes Angliae proceres") do szlachty angielskiej, wzywającą królową do zaprzestania prześladowania protestantów. Za pomocą rękopisów przysłanych mu z Anglii, uzupełnił księgę męczenników do 1556 roku i wydrukował ją w 1559 – rok po wstąpieniu na tron królowej protestanckiej, Elżbiety I.
Foxe powrócił do Londynu, gdzie, przeglądając oficjalne rejestry i wykorzystując wspomnienia naocznych świadków, rozszerzył i ukończył swoje dzieło. W Anglii zostało ono po raz pierwszy opublikowane w marcu 1563, pod tytułem "Actes and Monuments of these Latter and Perillous Dayes". Wkrótce potem przyjęto zwyczajową nazwę "Book of Martyrs". Siedem lat później ukazało się jej znacznie rozszerzone, drugie wydanie.
W 1560 roku Foxe został wyświęcony na prezbitera, jednakże z uwagi na purytańskie skrupuły, odmówił przyjęcia wszystkich urzędów, uzyskując jedynie dwa kościelne stypendia, które nie wymagały żadnych obowiązków. Często wygłaszał kazania, natomiast w czasie pandemii dżumy w latach 60. XVI wieku służył ofiarom i pisał pocieszające traktaty. Gdy anabaptyści (w 1575) i jezuici (w 1581) zostali skazani na śmierć, Foxe napisał ostre listy do królowej Elżbiety, prosząc o ułaskawienie. Zmarł 18 kwietnia 1587 roku w Londynie.

</doc>
<doc id="4284659" url="https://pl.wikipedia.org/wiki?curid=4284659" title="Przygody mobilków">
Przygody mobilków



</doc>
<doc id="4284660" url="https://pl.wikipedia.org/wiki?curid=4284660" title="40 Pułk Piechoty (II RP)">
40 Pułk Piechoty (II RP)



</doc>
<doc id="4284662" url="https://pl.wikipedia.org/wiki?curid=4284662" title="T3-1043">
T3-1043

T3-1043 – przemysłowy parowóz wąskotorowy, zbudowany w 1943 roku w zakładach Budich we Wrocławiu z numerem fabrycznym 931, używany na kolejach PKP, zachowany jako eksponat muzealny. Tendrzak o układzie osi B, na tor o rozstawie szyn 750 mm, w polskiej służbie wyposażony w tender pomocniczy. Po 1961 roku zaliczony do serii PKP T4, lecz pozostał ze starym oznaczeniem. Drugim parowozem takiego samego typu używanym w Polsce był T3-1044 (nr fabryczny 932).
Budowa.
Lokomotywy te należały do serii małych tendrzaków wyprodukowanych w 1943 roku przez Fabrykę Maszyn i Lokomotyw Budich (dawniej Smoschewer) we Wrocławiu-Kuźnikach (ówcześnie Breslau-Schmiedefeld) dla niemieckich wojskowych kolei polowych i przemysłu. Budowano je w wersjach na tor szerokości 600 mm i 750 mm. Parowóz o numerze fabrycznym 931 początkowo pracował na kolei węglowej (Kohlenbahn AG) w Reichenau (obecnie Bogatynia).
Eksploatacja.
Po objęciu przez Polskę Ziem Odzyskanych, parowozy o numerach fabrycznych 931 i 932 zostały w 1945 roku odnalezione w parowozowni w Trzebnicy i przejęte przez Polskie Koleje Państwowe. Parowóz 931 był w dobrym stanie technicznym i wszedł od razu do służby na uruchomionej w lipcu 1945 roku, odbudowywanej ze zniszczeń Wrocławskiej Kolei Dojazdowej. W celu zwiększenia zasięgu przebudowano go, dostosowując do współpracy z tendrem pomocniczym (zastępując skrzynię węglową z tyłu budki drzwiami). Wyremontowano następnie także drugi parowóz, który pozostał tendrzakiem. Wkrótce jednak zostały skierowane do manewrów stacyjnych i obsługi bocznic na tej kolei, do czego się lepiej nadawały. W 1947 roku otrzymały oznaczenia PKP serii T3: T3-1043 (nr 931) i T3-1044 (nr 932). W 1949 roku T3-1043, a w 1950 roku T3-1044 przeszły naprawę główną w Warsztatach Kolejowych Wrocław-Nadodrze.
Oba parowozy skierowano następnie na otwartą 20 maja 1951 roku Kolej Bogatyńską do parowozowni Bogatynia, jako jej podstawowe lokomotywy, przy tym T3-1044 był tam używany już od 1950 roku, przy budowie nowego odcinka linii, a T3-1043 został tam przesłany z Trzebnicy w 1952 roku. W 1961 roku, w związku ze zmianą przepisów o oznaczeniach, lokomotywy zaliczono do serii PKP T4 i formalnie zmieniono ich numery inwentarzowe na 1062 i 1063, jednakże w praktyce nie doszło do tej zmiany, a jedynie na parowozie T3-1044 przemalowano serię na T4-1044. Ze zdjęć wynika, że drugi parowóz w 1977 roku już po odstawieniu nosił namalowane oznaczenie: T 1043. 
Po likwidacji Kolei Bogatyńskiej w 1964 roku, parowóz 1043 został przeniesiony na Kujawskie Koleje Dojazdowe do Gniezna, a w 1967 roku do Krośniewic, lecz istnieją w publikacjach rozbieżności co do dat. Służył głównie jako manewrowy i do pociągów gospodarczych, ewentualnie dzięki posiadaniu tendra jeździł z pociągami do Ostrów i obsługiwał bocznicę cukrowni. W 1971 roku został wycofany ze służby i odstawiony w zapasie. Został następnie 22 października 1976 przekazany do dyspozycji Muzeum Kolejnictwa w Warszawie. Przez pewien czas stał na terenie lokomotywowni Warszawa Odolany, po czym został przekazany bez tendra do Muzeum Kolei Wąskotorowej w Sochaczewie, gdzie obecnie znajduje się na ekspozycji.
Parowóz 1044 został w 1964 roku przeniesiony na Kolej Hrubieszowską, do parowozowni w Werbkowicach, a następnie na Kolej Zwierzyniecką. W 1969 roku został przekazany do Ełku, a 7 lipca 1971 roku został skreślony z inwentarza, po czym złomowany.
Konstrukcja.
Wąskotorowy tendrzak, o układzie osi B, z silnikami bliźniaczymi na parę nasyconą (Bn2t). Budka maszynisty z drzwiami połówkowymi po bokach oraz dorobionymi w polskiej służbie drzwiami w tylnej ścianie i mostkiem do tendra. Zapas wody 2,2 m³ (lub 2,5 m³) mieścił się w zbiorniku w ostoi oraz skrzyniach po bokach kotła, zapas węgla wynosił 0,6 t i mieścił się w tylnej skrzyni i być może skrzyniach bocznych.
Kocioł płomieniówkowy ze stalową skrzynią ogniową. Na kotle umieszczony zbieralnik pary i piasecznica. Piasecznica o napędzie ręcznym podawała piasek pod oba zestawy kołowe. W zbieralniku znajdowała się zaworowa przepustnica pary z napędem wewnętrznym. Zawory bezpieczeństwa kotła typu Pop-Coale. Zasilanie w wodę za pomocą inżektorów Friedmanna o wydajności 120 l/min. Parowóz wyposażony w eżektor parowy z elastycznym wężem do uzupełniania wody ze zbiorników zewnętrznych.
Ostoja z blach o grubości 10 mm. Czołownice wyposażone w długie zderzaki centralne ze sprzęgiem orczykowym. Odsprężynowanie górne z trzema punktami podparcia. Koła miały średnicę 725 mm, a rozstaw osi wynosił 1600 mm. Parowóz mógł pokonywać łuki o promieniu 25 m. Nacisk osi wynosił 9,5 t.
Bliźniacze silniki parowe na parę nasyconą z suwakami płaskimi, umieszczone były horyzontalnie i napędzały drugą oś poprzez jednoprowadnicowe krzyżulce i korbowody. Zastosowano mechanizm parorozdzielczy Heusingera z nawrotnicą dźwigniową. Cylindry silnika były smarowane smarotłocznią Boscha. Hamulec ręczny dźwigniowy, umocowany na tylnej ścianie budki, działał na obie osie. Parowóz posiadał oświetlenie naftowe, następnie zamienione na elektryczne, zasilane z turbozespołu 24V.
W polskiej służbie parowóz nr 1043 pracował z czteroosiowym tendrem serii Pt4x pochodzenia austriackiego od parowozu wojskowego, o pojemności 4,8 m³ wody i 1,04 t węgla, o rozstawie osi 2120 mm i masie służbowej 11 ton. Pod koniec eksploatacji pracował z tendrem dwuosiowym.

</doc>
<doc id="4284670" url="https://pl.wikipedia.org/wiki?curid=4284670" title="Gare Lille-Europe (stacja metra)">
Gare Lille-Europe (stacja metra)

Gare Lille-Europe – stacja metra w Lille, położona na linii 2. Znajduje się w Lille, w dzielnicy Lille-Centre. Stacja obsługuje dworzec Gare de Lille-Europe i centrum biznesowe Euralille.
Została oficjalnie otwarta 5 maja 1994. 

</doc>
<doc id="4284673" url="https://pl.wikipedia.org/wiki?curid=4284673" title="Saint-Maurice Pellevoisin (stacja metra)">
Saint-Maurice Pellevoisin (stacja metra)

Saint-Maurice Pellevoisin – stacja metra w Lille, położona na linii 2. Znajduje się w Lille, w dzielnicy Saint-Maurice Pellevoisin. Stacja obsługuje między innymi kościół Saint-Maurice-des-Champs.
Została oficjalnie otwarta 18 marca 1995. 

</doc>
<doc id="4284675" url="https://pl.wikipedia.org/wiki?curid=4284675" title="Piękny Serge">
Piękny Serge

Piękny Serge (fr. "Le Beau Serge") – francuski melodramat z 1958 roku w reżyserii Claude'a Chabrola, zrealizowany według autorskiego scenariusza oraz przezeń wyprodukowany.
Claude Chabrol zrealizował swój debiut pełnometrażowy dzięki spadkowi po własnej żonie, zakładając wytwórnię Ajym. "Piękny Serge", dzięki przejęciu przez Chabrola pełni władzy nad projektem, został okrzyknięty jednym z pierwszych autorskich filmów Nowej Fali, zdobywając nagrodę Jeana Vigo dla najlepszego debiutu. Obok głosów uznania dla reżysera wśród takich krytyków jak Georges Sadoul (który porównał film do autorskiego dzieła literackiego), pojawiały się jednak oceny bardziej krytyczne, na przykład Roland Barthes zarzucił Chabrolowi nieudolną imitację dzieł Gustave'a Flauberta. Współcześnie Genevieve Sellier do tych zarzutów dołączyła stereotypowe przedstawienie kobiet – jako prostytutek lub żon oddanych agresywnym mężczyznom.
"Piękny Serge" zwrócił uwagę krytyków przede wszystkim na symboliczny dialog, jaki nawiązuje z drugim filmem Chabrola, "Kuzynami" (1959). O ile w swym pierwszym dziele Chabrol okazywał sympatię brutalnemu wieśniakowi granemu przez Blaina, o tyle w "Kuzynach" przewagę zdobywa Brialy jako amoralny przedstawiciel miejskiej burżuazji.
Streszczenie fabuły.
François (Jean-Claude Brialy), odnoszący sukcesy, lecz schorowany młody mężczyzna, po długiej nieobecności wraca do rodzinnego Sardent. Znajduje swojego przyjaciela Serge'a (Gérard Blain), który stał się nędznym alkoholikiem, niezadowolonym z życia we wsi. Serge miał nadzieję opuścić wioskę, aby studiować, ale musiał pozostać, aby poślubić Yvonne po tym, jak była w ciąży. Nie pomogła śmierć ich martwego dziecka. W momencie przybycia do Francji Yvonne znów jest w ciąży. Z jednej strony François popada w konflikt z życiem wsi prowincjonalnej, a z drugiej strony jest zmuszony pomagać Sergowi. Fakt, że oboje flirtują z Marią (Bernadette Lafont), komplikuje sytuację. Ostatecznie narodziny drugiego dziecka Serge'a i Yvonne zdają się rodzić niewielką nadzieję.

</doc>
<doc id="4284677" url="https://pl.wikipedia.org/wiki?curid=4284677" title="Mons Sarts (stacja metra)">
Mons Sarts (stacja metra)

Mons Sarts – stacja metra w Lille, położona na linii 2. Znajduje się w miejscowości Mons-en-Barœul. 
Została oficjalnie otwarta 18 marca 1995. 

</doc>
<doc id="4284681" url="https://pl.wikipedia.org/wiki?curid=4284681" title="Piękny Sergiusz">
Piękny Sergiusz



</doc>
<doc id="4284683" url="https://pl.wikipedia.org/wiki?curid=4284683" title="Dawid Zoltaszek">
Dawid Zoltaszek



</doc>
<doc id="4284688" url="https://pl.wikipedia.org/wiki?curid=4284688" title="Procambarus">
Procambarus

Procambarus – rodzaj raków z rodziny Cambaridae obejmujący około 160 gatunków, występujących w Ameryce Północnej i Środkowej.
Klasyfikacja.
Podrodzaje:
Znaczenie gospodarcze.
Niektóre gatunki np."Scapulicambarus clarkii" mają znaczenie gospodarcze.

</doc>
<doc id="4284689" url="https://pl.wikipedia.org/wiki?curid=4284689" title="Étienne Jodelle">
Étienne Jodelle

Étienne Jodelle (ur. w 1532 w Paryżu, zm. w lipcu 1573 tamże) – francuski poeta i dramaturg. Członek plejady.
Życiorys.
Urodził się w 1532 roku w Paryżu. Związał się ze środowiskiem plejady, starając się stworzyć dramat klasyczny, który pod każdym względem byłby odmienny od moralności i tajemnic, zajmujących wówczas scenę francuską. Udało mu się stworzyć pierwszą współczesną francuską tragikomedię. Jego pierwsza sztuka "Kleopatra w niewoli", została wystawiona przed sądem w Reims w 1552 roku, gdzie główne role zagrali: sam Jodelle oraz jego przyjaciele Rémy Belleau oraz Jean Bastier de La Péruse. Na cześć sukcesu wyprawiono festyn w Arcueil, odbyła się procesja na czele z kozłem, niosącym wianek z kwiatami. Przeciwnicy ronsardystów zarzucili Jodelle’owi powrót do pogańskich zwyczajów. Jodelle był także autorem komedii "Eugène" i tragedii "Didon se sacrifiant". Zmarł w lipcu 1573 roku w Paryżu.

</doc>
<doc id="4284690" url="https://pl.wikipedia.org/wiki?curid=4284690" title="Księżniczka na opak wywrócona">
Księżniczka na opak wywrócona

Księżniczka na opak wywrócona (hiszp. "La señora y la criada") – komedia Pedra Calderóna de la Barki.
Data powstania utworu.
Utwór pochodzi z 1636 roku i stanoiw przeróbkę wcześniejszej komedii Calderóna, również rozgrywającego się we Włoszech, a zatytułowanego "Przypadek i pomyłka" ("El caso y el error").
Czas i miejsce akcji.
Parma, Mantua i inne miejscowości włoskie.
Treść.
Dzień I.
Syn księcia Parmy, Roberto wysyła swego sługę Lisandra do Mantui, aby umożliwił mu dostanie się do jego ukochanej, Diany, córki księcia Mantui, w której zakochał się z wzajemnością, będąc jeńcem jej ojca. Zakochana w Robercie Flora, siostrzenica księcia Parmy, domyśla się jego sekretu. Ojciec Roberta powiadamia go, że Fisberto, młody książę Mediolanu żeni się z Dianą. Jednocześnie informuje syna, że napisał do papieża o dyspensę na jego ślub z Florą. Roberto jest zrozpaczony.
Gileta i Perote, nie widząc się wzajemnie, zalecają ślub jako najlepsze lekarstwo na miłość, potem kłócą się między sobą. Perote wyrzuca swemu teściowi, Fabiowi, że go oszukał. Pojawia się Lisardo, który uwodzi Giletę, chcąc mieć sojuszniczkę na obcym dworze. Perote nie rozumie fragmentu podsłuchanej rozmowy, zostaje jednak przez Giletę sprytnie oszukany. Gileta namawia Dianę, by nie wychodziła za mąż, lecz wzięła sobie kochanka. Prosi ją też o obiecaną suknię. Laura ostrzega swoją panią, że za chwilę zjawi się tu Fisberto w przebraniu kupca. Fisberto proponuje Dianie a to klamrę z Amorem, a to kolię ze szmaragdów, to znów broszę z pelikanem. Diana odrzuca jego dary i jego samego. Fisberto jest jednak zadowolonyː Diana jest rzeczywiście nadzwyczajnie piękna, a i tak zostanie jego żoną. Perote natyka się na Lisandra obściskującego jego żonę, ten jednak przekonuje go, że jest ich kuzynem i że widział powitalne uściski. Pojawia się Roberto i prosi Dianę, by z nim uciekła, ona jednak odmawia i żegna go na zawsze.
Dzień II.
Perote bierze Giletę, ubraną w suknię księżniczki za Dianę i skarży się jej na swoją żonę. Dochodzi do kłótni między małżonkami. Diana wyznaje Laurze, że w nocy odwiedził ją Roberto i żałuje, że go odprawiła. Przyzywa Fabia i żąda, by dopomógł jej w ucieczce, w przeciwnym razie wyjawi księciu, że wpuścił do pałacu Roberta. Perote szuka żony i natyka się na Lisarda i Roberta. Lisardo przekonuje go, że to jego kolejny kuzyn. Roberto jest gotów porwać Dianę niezależnie od konsekwencji. Zaczajeni w ciemnościach porywacze czekają aż Diana pozostanie sama. Ostatecznie jednak porywają, ubraną w jej suknię, Giletę. Laura jest wstrząśnięta porwaniem księżniczki, Perote uspokaja ją jednak, że porwano jego żonę.
W okolicy pałacyku na granicy Parmy i Mantui Flora wygląda powrotu Roberta. Jest świadkiem upadku z konia Diany. Nakazuje zanieść nieprzytomną dziewczynę do pałacyku. W ślad za Dianą zjawia się, szukający jej Fabio i podaje się za jej ojca. Lisardo wnosi związaną w worku Giletę. Odkrywszy, kogo z księciem porwali, każe ją, z obawy o własną głowę, ukryć majordomowi. Dopytującemu się Robertowi, nie chce powiedzieć, gdzie jest porwana księżniczka. Majorodm załamuje ręce nad porwaniem. Fabio jest uradowany, oznajmia Robertowi, że Diana będzie żyć, z czego Roberto domyśla się, że w czasie ucieczki doszło do wywrócenia karety uwożącej księżniczkę. Spotyka Dianę, która wyznaje mu miłość i ucieka. Roberto wybacza Lisardowi wywrócenie karety, cieszy się, że Dianie nic się nie stało, podczas gdy jego sługa jest pewien, że Diany nie ma w pałacu.
Zjawia się książę Parmy, aby przeszkodzić międzypaństwowemu skandalowi i każe synowi oddać księżniczkę. Wchodzi Diana. Roberto przyznaje się, że ją porwał, ale Flora, która ratowała ją po jej upadku z konia, twierdzi, że to nie Diana, ale córka Fabia, co ten potwierdza. Majordom przyprowadza faktycznie porwaną księżniczkę – Giletę. Książę zabiera ją na swój dwór, a z nią Dianę, które podaje się za służkę księżniczki. Roberto ma zostać w pałacyku.
Dzień III.
Flora jest zazdrosna o księżniczkę Dianę (Giletę), choć nią gardzi. Zjawia się Roberto, wyjawia jej swą miłość do Diany i prosi ją o umożliwienie spotkania ze służąca Diany, Giletą. Flora doprowadza jednak do spotkania z księżniczką. Roberto z konieczności zaleca się więc do niej, choć księżniczka peany na cześć Diany odsyła do swej służącej. Gdy Flora odchodzi, Roberto próbuje rozmówić się z Dianą, ignorując Giletę. Tymczasem Flora sprowadza księcia, który jest oburzony niesubordynacją syna. Roberto, ratując siebie, oskarża Florę o trucie Diany (Gilety), które doprowadziło ją do szaleństwa. Książę przekonuje się, że księżniczka rzeczywiście straciła rozum, ale za przyczynę nieszczęścia uznaje porwanie jej przez syna i nakazuje go zamknąć w wieży.
W pałacu zjawia się Perote, szukający swej żony. Diana zmusza go groźbą, by udawał jej męża i klęknął przed księżniczką. Gileta postanawia pozostawić go przy sobie jako swego błazna. Sługa przynosi wieść o zbliżaniu się księcia Mediolanu. Książę Parmy obawia się konfliktu z potężnym sąsiadem, jeśli książę spotka w Parmie porwaną księżniczkę. Diana uspokaja księcia, że Fisberto nigdy nie widział prawdziwej księżniczki, gdy bowiem przybył incognito do Mantui, ta, nie chcąc się z nim spotkać, wysłała na spotkanie z nim swą służącą. I książę myśli odtąd, że to ona jest księżniczką. Diana spotyka się z Fisbertem i wyjawia mu, że od dawna kocha Roberta i z tego powodu, na wieść o tym, że ma poślubić innego, uciekła potajemnie z domu. Fisberto postanawia nie walczyć z miłością i oddaje rękę Diany Robertowi. Diana zwraca Giletę Perotowi, a ten żąda od żony, by zwróciła Dianie suknię. Fisberto, by komedia skończyła się szczęśliwie, bierze za żonę Florę.
Analiza.
Akcja pierwszej wersji komedii "Przypadku i pomyłki" rozgrywa się również we Włoszechː w Modenie i Mantui. A. V. Briones zwrócił uwagę na pokrewieństwo tej komedii z twórczością Tirsa de Molinyː motyw damy uciekającej z domu, by szukać ukochanego, mówiący niezrozumiałym dialektem wieśniacy, "caballero", który z portretu poznaje ukochaną i się w niej zakochuje. Calderón wielokrotnie opracowywał ponownie swe utwory. W odróżnieniu od Lopego de Vegi inspiracji do nowych sztuk, lecz dopracowywał i doskonalił formę tych utworów, które oceniał krytycznie. Nowa wersja utworu świadczy o dążeniu do większej zwartości struktury dramatycznej. Motywy obyczajowe i satyryczne wywodzące się z teatru Moliny zostają "Księżniczce", dzięki subtelnej stylizacji poetyckiej, przetworzone i nasycone liryzmem.
Tłumaczenie na język polski.
Tłumaczenie na język polski przez Jarosława Marka Rymkiewicza ukazało się drukiem w 1974 roku. Tłumacz kilkakrotnie posłużył się pomysłami i kwestiami z pierwszej wersji utworu, między innymi dla zbudowania monologu Gilety w III akcieː "czy to sen jest czy to jawa". W piosence Perota i Gilety, którą wstawił do I aktu rozwinął motyw z hiszpańskiej romancy "Mi zagala sus paños enjuga y tuerce" pochodzącej ze zbioru "Laberinto amoroso" (1618). Kwestia wypowiadana przez Roberta w akcie IIIː "babo pełna wszelkich jadów" powstała z elementów wiersza Daniela Naborowskiego. Drugi monolog Gilety z aktu IIIː"może śni się może nie śni" stanowi swobodną imitację wielkiego monologu księcia Segismunda z II aktu "Życia snem".

</doc>
<doc id="4284692" url="https://pl.wikipedia.org/wiki?curid=4284692" title="Dudnik">
Dudnik

Dudnik – skały na Wyżynie Częstochowskiej, w obrębie wsi Podlesice w województwie śląskim, powiecie zawierciańskim, w gminie Kroczyce. Znajdują się w lesie po południowo-zachodniej stronie drogi z Podlesic do Kotowic, w odległości około 250 m (w prostej linii) od szosy, niedaleko od czerwonego szlaku turystycznego.
W skałach Dudnik jest kilka jaskiń: Jaskinia między Studniami, Jaskinia w Dudniku, Jaskinia Zawał, Komin Prawej Nogi Baby, Mała Studnia Szpatowców, Pochylnia Lewej Nogi Baby, Studnia Szpatowców. Najbardziej znana z nich to Studnia Szpatowców. Ma głębokość 36 m i jest bardzo niebezpieczna; jak dotąd zginęło w niej już 5 ludzi. GOPR zamontowało przy wejściu do jaskini metalowe barierki i tablicę ostrzegawczą.
Po drugiej wojnie światowej Dudnik wyglądał zupełnie inaczej niż obecnie. Był prawie bezleśny i zryty, wydobywano tutaj bowiem szpat islandzki i ziemię okrzemkową. Poszukiwacze szpatu rozszerzyli wejścia i korytarze niektórych jaskiń i schronisk, zaś wydobywający ziemię okrzemkową pozostawili po sobie wały ziemi. Dobrze widoczne były również wykonane przez Niemców w czasie II wojny światowej okopy. Prawdopodobnie w trakcie wykonywania tych wykopów przypadkowo odsłonili wejście do wielkiej Studni Szpatowców. Wypalano również wapno - istniał piec wapiennik i szałas. Jaskini Zawał nie było – została bowiem całkowicie zawalona gruzem wydopywanym przez szpatowców. Została odkopana przez speleologów w styczniu 1974 r.

</doc>
<doc id="4284693" url="https://pl.wikipedia.org/wiki?curid=4284693" title="Mairie de Mons">
Mairie de Mons

Mairie de Mons – stacja metra w Lille, położona na linii 2. Znajduje się w miejscowości Mons-en-Barœul. Obsługuje merostwo Mons-en-Barœul.
Została oficjalnie otwarta 18 marca 1995. 

</doc>
<doc id="4284694" url="https://pl.wikipedia.org/wiki?curid=4284694" title="Międzynarodowe Biennale Sztuki Mediów WRO">
Międzynarodowe Biennale Sztuki Mediów WRO



</doc>
<doc id="4284696" url="https://pl.wikipedia.org/wiki?curid=4284696" title="Fort de Mons (stacja metra)">
Fort de Mons (stacja metra)

Fort de Mons – stacja metra w Lille, położona na linii 2. Znajduje się w miejscowości Mons-en-Barœul, w dzielnicy Nouveau Mons. Obsługuje zarówno Mons, jak i Villeneuve-d’Ascq.
Została oficjalnie otwarta 18 marca 1995.

</doc>
<doc id="4284701" url="https://pl.wikipedia.org/wiki?curid=4284701" title="Villarrica (jezioro)">
Villarrica (jezioro)

Villarrica – jezioro w Chile w prowincji Cautín regionu Araukania. Ma 173 km² powierzchni, długość około 22 km (wschód-zachód) i szerokość 11 km.
Jezioro zasilane jest od wschodniej strony przez rzeki Trancura i Liucura, łączące się tuż przez ujściem w rzekę Pocón. W miejscu ujścia położone jest miasto Pucón. Po stronie zachodniej, w mieście Villarrica, z jeziora wypływa rzeka Toltén. Na południe od jeziora znajduje się wulkan Villarrica.
W czasach prekolumbijskich jezioro nosiło nazwę w języku mapudungun: Mallalafquén lub Mallalavquén.
Na jeziorze znajduje się wyspa Aillaquillén. Według legendy imię to nosiła księżniczka plemienia Mapuche, która zakochała się w hiszpańskim kapitanie. Jej wybranek został jednak zabity przez jej współbratymców. Łzy księżniczki miały utworzyć jezioro Villarrica, pozostawiając jednak wyspę nazwaną jej imieniem.

</doc>
<doc id="4284702" url="https://pl.wikipedia.org/wiki?curid=4284702" title="Parafia Matki Bożej Gwiazdy Ewangelizacji w Sinile">
Parafia Matki Bożej Gwiazdy Ewangelizacji w Sinile

Parafia Matki Bożej Gwiazdy Ewangelizacji w Sinile – rzymskokatolicka parafia znajdująca się w archidiecezji mińsko-mohylewskiej, w dekanacie Mińsk-Wschód, na Białorusi.
Historia.
Przed rewolucją październikową wieś zamieszkana była wyłącznie przez katolików. Należeli oni do parafii św. Stanisława Męczennika w Karoliszczewiczach. Parafia w Sinile erygowana została w 1990. W 1993 zbudowano murowaną kaplicę.

</doc>
<doc id="4284704" url="https://pl.wikipedia.org/wiki?curid=4284704" title="Trębki (osada w województwie mazowieckim)">
Trębki (osada w województwie mazowieckim)



</doc>
<doc id="4284705" url="https://pl.wikipedia.org/wiki?curid=4284705" title="Trębki (osada leśna w województwie mazowieckim)">
Trębki (osada leśna w województwie mazowieckim)



</doc>
<doc id="4284710" url="https://pl.wikipedia.org/wiki?curid=4284710" title="Albert Ayinde Fasina">
Albert Ayinde Fasina



</doc>
<doc id="4284714" url="https://pl.wikipedia.org/wiki?curid=4284714" title="Parafia Najświętszej Maryi Panny Wspomożenia Wiernych w Borowlanach">
Parafia Najświętszej Maryi Panny Wspomożenia Wiernych w Borowlanach

Parafia Najświętszej Maryi Panny Wspomożenia Wiernych w Borowlanach – rzymskokatolicka parafia znajdująca się w archidiecezji mińsko-mohylewskiej, w dekanacie Mińsk-Wschód, na Białorusi.
Historia.
Parafia erygowana została w 2001. Początkowo wierni gromadzili się w drewnianej kaplicy. Później zbudowano murowany kościół.

</doc>
<doc id="4284716" url="https://pl.wikipedia.org/wiki?curid=4284716" title="Strona fanowska">
Strona fanowska

Strona fanowska, inaczej fanpage – strona internetowa przeznaczona dla osób lubiących danego aktora, grę komputerową, lub program telewizyjny. Oficjalne strony fanowskie zwykle stosują model biznesowy oparty na treściach premium. Niektóre strony fanowskie współpracują z twórcami dzieł, których dotyczą. Strony fanowskie mają wpływ na społeczności zebrane wokół danego dzieła. Część twórców stron fanowskich, używając infrastruktury serwisu społecznościowego takiego jak Facebook, ogranicza koszty związane z działalnością.

</doc>
<doc id="4284718" url="https://pl.wikipedia.org/wiki?curid=4284718" title="Lasny (obwód miński)">
Lasny (obwód miński)

Lasny (biał. Лясны; ros. Лесной, "Lesnoj") – agromiasteczko na Białorusi, w obwodzie mińskim, w rejonie mińskim, w sielsowiecie Borowlany.
Został utworzony w 1966 roku. Siedziba kilku szpitali klinicznych. Znajduje się tu rzymskokatolicka parafia Najświętszej Maryi Panny Wspomożenia Wiernych w Borowlanach.

</doc>
<doc id="4284720" url="https://pl.wikipedia.org/wiki?curid=4284720" title="Barbara Pym">
Barbara Pym

Barbara Mary Crampton Pym (ur. 2 czerwca 1913, zm. 11 stycznia 1980) – angielska powieściopisarka, autorka kilkunastu powieści, z których najbardziej znane, to "Excellent Women" ("Kobiety doskonałe") (1952) i "Glass of Blessings" ("Kielich błogosławieństw") (1958). 
Biografia.
Dzieciństwo i młodość.
Barbara Pym urodziła się w historycznym miasteczku Oswestry, w Shropshire, przy granicy z Walią. Jej ojciec, Frederic Crampton Pym, był prawnikiem. W 1911 poślubił Irenę Thomas. Mieli dwie córki: Barbarę i młodszą od niej o 3 lata Hilary.
Barbara uczyła się w prywatnej szkole dla dziewcząt, "Queen's Park School" w Oswestry, a od dwunastego roku życia w Huyton College, niedaleko Liverpoolu. W latach 1931–1934 studiowała anglistykę w St Hilda’s College, w Oksfordzie.
W 1938 zamieszkała w Londynie. W tym samym roku odbyła podróż do Drezna i Pragi. 
Epizod polski.
W sierpniu 1938 pojechała do Katowic na zaproszenie doktora Michała Alberga, by uczyć języka angielskiego jego córki, Ulę i Zuzę, a także jego żonę. 
Pobyt Barbary Pym w Polsce trwał jednak tylko kilka tygodni. Mimo to zdążyła zobaczyć kilka interesujących miejsc, w tym klasztor w Częstochowie, o czym pisze w swoim dzienniku. Dr Alberg uznał, że ze względu na zaostrzającą się sytuację polityczną i wzrost napięcia między Anglią, a Niemcami, Pym powinna niezwłocznie wrócić do domu. Odwiózł ją do niemieckiej stacji granicznej Beuthen (Bytom) i poinstruował, jak ma się zachowywać pokazując urzędnikom paszport i pieniądze. Poradził jej też, by nie rozmawiała z nikim podczas przejazdu przez Niemcy, co było trudnym zadaniem zważywszy, że podróż z Beuthen do Berlina trwała osiem godzin, a potem nocna podróż z Berlina do Akwizgranu przez Hanower kolejne dziesięć godzin. Z zapisków Barbary wynika, że nie rozumiała powagi sytuacji, nie widziała zagrożenia dla Albergów, którzy byli Żydami, ani dla siebie. Wyjazd z Polski określiła jako "melodramatyczny".
Lata dorosłe i kariera literacka.
Podczas II wojny światowej Barbara Pym służyła w "Królewskiej Marynarce Kobiet", w Neapolu. 
Po wojnie, w latach 1946–1974, pracowała w "Międzynarodowym Instytucie Afrykańskim" w Londynie, redagując kwartalnik "Africa". Jednocześnie pisała opowiadania do pism kobiecych. W 1950 opublikowała swą pierwszą powieść "Some Tame Gazelle" ("Jakaś oswojona gazela"), którą zaczęła pisać jeszcze na studiach w Oksfordzie. Tytuł powieści powstał na podstawie wiersza Thomasa Haynesa Bayly’ego (1797–1839): "Some tame gazelle or some gentle dove. Something to love, oh, something to love" (Jakąś oswojoną gazelę, jakąś łagodną gołąbkę. Pokochać coś, och, coś pokochać). W ciągu następnych 10 lat napisała i opublikowała 5 komedii obyczajowych. 
Powieści Pym, to pełne humoru szkice z życia na wsi i przedmieściach. Przedstawiają zwykłych ludzi w codziennych sytuacjach. Często bohaterkami są zawiedzione w miłości samotne kobiety, które prowadzą na pozór mało atrakcyjne życie, urozmaicone herbatkami z sąsiadami i działalnością dobroczynną pod patronatem zaprzyjaźnionego pastora. 
Po 1961 wydawca Jonathan Cape konsekwentnie odmawiał wydawania jej powieści, zarzucając Pym staroświecki styl pisania. Podobnie traktowali ją inni wydawcy. Sytuacja uległa zmianie dopiero w 1977, gdy "The Times Literary Supplement" zamieścił artykuł, w którym dwie wybitne postacie literackie, historyk lord David Cecil i poeta Philip Larkin, którego z Pym łączyła wieloletnia korespondencyjna przyjaźń, napisali o niej, że jest "najbardziej niedocenioną pisarką XX wieku". Nagle zaczęto ją znowu wydawać, a jej nowa powieść "Quartet in Autumn" (Jesienny kwartet) otrzymała nominację do Nagrody Bookera. W kolejnych latach opublikowano dwie następne powieści Barbary Pym: "The Sweet Dove Died" (Śmierć ulubionego gołębia) i "An Academic Question" (Pytanie akademickie), które spotkały się z pozytywną oceną krytyków. Przyjęto ją do "Królewskiego Stowarzyszenia Literackiego". 
Życie osobiste.
Barbara Pym nigdy nie wyszła za mąż. W czasie studiów była związana z kolegą z Oxfordu, Henrym Harveyem, a po nim z przyszłym politykiem, Julianem Frankiem. W późniejszych latach była w związku z producentem BBC C, Gordonem Gloverem, a po nim z antykwariuszem, Richardem Robertsem.
Późne lata i śmierć.
W 1971 zachorowała na raka piersi. W 1974 przeszła łagodny udar mózgu, po którym przez pewien czas cierpiała na dysleksję. Zamieszkała z siostrą niedaleko Oksfordu, w Barn Cottage, w Finstock, wycofując się z życia w pełnym wymiarze.
11 stycznia 1980 Barbara Pym zmarła na raka piersi w wieku 66 lat. Jej siostra, Hilary mieszkała w Barn Cottage aż do swojej śmierci w lutym 2005. Obie spoczywają na cmentarzu w Finstock.  
W Polsce książki Barbary Pym nie były tłumaczone. 

</doc>
<doc id="4284727" url="https://pl.wikipedia.org/wiki?curid=4284727" title="Traktat o zakazie broni jądrowej">
Traktat o zakazie broni jądrowej

Traktat o zakazie broni jądrowej (ang. "Treaty on the Prohibition of Nuclear Weapons" TPNW, fr. "Traité sur l'interdiction des armes nucléaires", hiszp. "Tratado sobre la Prohibición de las Armas Nucleares", ros. "Договор о запрещении ядерного оружия") – uchwalony 7 lipca 2017 r. w Nowym Jorku przez konferencję ONZ głosami 122 państw przy jednym głosie sprzeciwu (Holandia) i jednym wstrzymującym (Singapur), 69 pozostałych państw (w tym państwa posiadające broń jądrową) odmówiło udziału w Konferencji. Podpisany przez 84 państw, ratyfikowany przez 50. 24 października 2020 r. Honduras jako pięćdziesiąte państwo dokonał ratyfikacji, tym samym, zgodnie z art. 15, traktat wszedł w życie 90 dni od tej daty, tj. 22 stycznia 2021 r.
Układ zakazuje stronom "rozwijać, wypróbowywać, produkować, wytwarzać, uzyskiwać w inny sposób, posiadać lub gromadzić broń jądrową lub inne jądrowe urządzenia wybuchowe" jak również przekazywać i otrzymywać taką broń, używać lub grozić jej użyciem, "pomagać, zachęcać lub nakłaniać w jakikolwiek sposób" do "jakiejkolwiek działalności zabronionej przez Traktat", szukać pomocy w takim działaniu lub otrzymywać ją, "pozwalać na jakiekolwiek stacjonowanie, instalowanie lub rozmieszczanie jakiejkolwiek broni jądrowej lub innego jądrowego urządzenia wybuchowego na swym terytorium lub w innym miejscu będącym pod jego jurysdykcją lub kontrolą" (art. 1).
Strona układu w ciągu 30 dni od nabrania mocy obowiązana jest powiadomić Sekretarza Generalnego ONZ o posiadaniu wszelkiej broni jądrowej bądź odpowiednich urządzeń (art. 2).
Międzynarodowa Agencja Energii Atomowej uprawniona jest do nadzorowania wykonania postanowień układu w czasie określonym przez szczegółowe umowy zawarte na jego podstawie (art. 3 i 4).
Art. 5 zobowiązuje strony do przyjęcia koniecznych środków w celu wykonania zobowiązań wynikających z układu.
Strony zobowiązane są do zapewnienia opieki lekarskiej dla ofiar broni jądrowej oraz odkażenia miejsc skażonych przez taką broń (art. 6).
Art. 7 zobowiązuje strony do współdziałania w wykonywaniu układu. Art. 8 przewiduje okresowe spotkania przedstawicieli stron. Sposób ponoszenia kosztów określa art. 9. Zmiany układu omawia art. 10.
Spory powinny być rozwiązywane w pokojowy sposób wybrany przez strony zgodnie z artykułem 33 Karty Narodów Zjednoczonych (art. 11).
Strony powinny zachęcać inne państwa do przystąpienia do układu (art. 12).
Układ został otwarty do podpisu w Nowym Jorku 20 września 2017 (art. 13), jest otwarty do przystąpień (art. 14). Ma zacząć obowiązywać po 90 dniach od powiadomienia depozytariusza o zatwierdzeniu lub przystąpieniu przez 50 państw (art. 15). Zastrzeżenia są zakazane (art. 16).
Układ obowiązuje bez ograniczeń czasowych. Wystąpienie wymaga powiadomienia depozytariusza i skutkuje po upływie 12 miesięcy od powiadomienia, chyba że strona zamierzająca wystąpić toczy zatarg zbrojny, wówczas jest zobowiązana na czas trwania tego zatargu (art. 17).
Wprowadzenie układu nie ma wpływu na zobowiązania wynikające z innych umów międzynarodowych, o ile zobowiązania te są zgodne z Traktatem (art. 18).
Traktat spisano w 6 językach autentycznych: angielskim, arabskim, chińskim, francuskim, rosyjskim i hiszpańskim (art. 19).
Depozytariuszem jest Sekretarz Generalny ONZ (art. 20).

</doc>
<doc id="4284729" url="https://pl.wikipedia.org/wiki?curid=4284729" title="Bawarska Wikipedia">
Bawarska Wikipedia

Bawarska Wikipedia – edycja Wikipedii w języku bawarskim.
20 lipca 2016 ta wersja językowa osiągnęła liczbę 20 000 artykułów. W dniu 1 maja 2017 roku bawarska Wikipedia liczyła 22 423 artykuły oraz zajmowała 106. miejsce w rankingach wszystkich edycji językowych Wikipedii.

</doc>
<doc id="4284731" url="https://pl.wikipedia.org/wiki?curid=4284731" title="Parafia Matki Bożej Radości w Fátimie">
Parafia Matki Bożej Radości w Fátimie

Parafia Matki Bożej Radości w Fátimie (port. "Paroquia Nossa Senhora dos Prazeres de Fátima" – rzymskokatolicka parafia znajdująca się w diecezji Leiria-Fátima, w wikariacie fatimskim, w Portugalii.
Historia.
Parafia erygowana została w 1568. W parafii miały miejsce objawienia fatimskie. Na terenie parafii znajduje się Sanktuarium Matki Bożej Fatimskiej.

</doc>
<doc id="4284736" url="https://pl.wikipedia.org/wiki?curid=4284736" title="I, Tonya">
I, Tonya



</doc>
<doc id="4284740" url="https://pl.wikipedia.org/wiki?curid=4284740" title="Parafia bł. Reginy Protmann w Gronowie">
Parafia bł. Reginy Protmann w Gronowie

Parafia bł. Reginy Protmann – rzymskokatolicka parafia w Gronowie, należąca do archidiecezji warmińskiej i dekanatu Braniewo. 
Pierwsza parafia w Polsce pod wezwaniem pod wezwaniem bł. Reginy Protmann.
Historia.
Pierwsze wzmianki o powstaniu parafii w Gronowie sięgają 1331 roku. Do 1945 we wsi istniał ewangelicki kościół pod wezwaniem św. św. Filipa i Jakuba.
W latach 90. XX wieku staraniem ks. Tadeusza Brandysa kościół został odbudowany na starych fundamentach. Jego budowę zakończono w 1998 roku.
31 maja 1998 roku, w uroczystość Zesłania Ducha Świętego, arcybiskup warmiński powołał do życia z dniem 1 lipca 1998 roku rzymskokatolicką parafią pod wezwaniem Ducha Świętego w Gronowie. W skład parafii weszły wydzielone z parafii św. Antoniego w Braniewie miejscowości: Gronowo, Leśna Dąbrowa, Podleśne, Rodowo, Rosiny i Zgoda. 
Do 20 czerwca 1999 kościół był pod wezwaniem Ducha Świętego. Po beatyfikacji Reginy Protmann przez Jana Pawła II (13 czerwca 1999) świątynia otrzymała nową patronkę – założycielkę Zgromadzenia Sióstr św. Katarzyny Dziewicy i Męczennicy.
Pierwszym proboszczem mianowany został ks. mgr Krzysztof Salamon. Od 1 października 1998 roku drugim proboszczem został ks. Leszek Galica. Trzecim, obecnym proboszczem parafii, jest Piotr Babski.

</doc>
<doc id="4284743" url="https://pl.wikipedia.org/wiki?curid=4284743" title="Teresa Byszewska">
Teresa Byszewska

Teresa Byszewska, właśc. Teresa Sapetto z Byszewskich (ur. 6 lipca 1929 w Warszawie, zm. 25 października 2018) – polska artystka plastyczka, ilustratorka, plakacistka, graficzka, twórczyni kolaży i obrazów szytych z tkanin i koronek.
Życiorys.
Żona artysty Jana Lenicy w latach 1955–1966.
W latach 1950–1955 studiowała na Wydziale Grafiki Akademii Sztuk Pięknych w Warszawie w pracowni Henryka Tomaszewskiego, a następnie Józefa Mroszczaka, u którego obroniła dyplom w 1956 roku. Początkowo projektowała plakaty i ilustracje dla dzieci oraz współpracowała z Janem Lenicą przy tworzeniu filmów animowanych. Następnie zajęła się tworzeniem oryginalnych obrazów szytych ze skrawków materiałów i koronek zdobywanych na pchlich targach Paryża i Warszawy. Oryginalność tych prac przyniosła jej szereg wystaw, uwagę krytyki i międzynarodowe uznanie. W latach 80. zwraca się w stronę rysunku nie rezygnując jednak z szycia. Zaczyna także eksperymentować z grafiką – wykonuje całe serie frotaży (z fr. frottage), w których poszczególne motywy najpierw wyszywa na płótnie, a następnie odbija poprzez pocieranie ołówkiem przyłożonego do faktury materiału specjalnego cienkiego papieru.
Prace artystki wystawiane były w wielu galeriach i muzeach europejskich m.in. w Paryżu, Brukseli, Zurychu, Monachium, Londynie, Warszawie i Łodzi. Mieszkała z mężem Florianem Sapetto naprzemiennie w Paryżu i Warszawie.
Pochowana na cmentarzu Bródnowskim (Kw. 30I-I-22).

</doc>
<doc id="4284744" url="https://pl.wikipedia.org/wiki?curid=4284744" title="Erwin Sietas">
Erwin Sietas

Erwin Sietas (ur. 24 lipca 1910 w Hamburgu w dzielnicy Cranz, zm. 20 lipca 1989 tamże) – niemiecki pływak, olimpijczyk specjalizujący się w stylu klasycznym.
Kariera.
Startował na igrzyskach olimpijskich w Amsterdamie zajmując 4. miejsce na 200 m stylem klasycznym. Na igrzyskach w 1932 również zajął 4. miejsce. Na letnich igrzyskach olimpijskich w Berlinie w 1936 na dystansie 200 m stylem klasycznym zdobył srebrny medal. Złoty medalista mistrzostw Europy z 1934, srebrny z 1938 oraz brązowy 1931 roku. W 1992 roku został wpisany do International Swimming Hall of Fame.

</doc>
<doc id="4284746" url="https://pl.wikipedia.org/wiki?curid=4284746" title="Krzysztof Łanda">
Krzysztof Łanda

Krzysztof Mieczysław Łanda (ur. 26 sierpnia 1970) – polski lekarz, przedsiębiorca i urzędnik państwowy, w latach 2015–2017 podsekretarz stanu w Ministerstwie Zdrowia.
Życiorys.
Absolwent Akademii Medycznej w Lublinie (1996), a także studiów podyplomowych ze zdrowia publicznego w Collegium Medicum Uniwersytetu Jagiellońskiego.
Pracował następnie w sektorze prywatnym i publicznym, zajmując się głównie farmakoekonomiką, systemem ochrony zdrowia i oceną technologii medycznych. Jest członkiem stowarzyszeń: Central and Eastern European Society of Technology Assessment in Health Care (CEESTAHC), Health Technology Assessment international (HTAI) oraz International Society of Pharmacoeconomics and Outcomes Research (ISPOR). W latach 2004–2007 był członkiem Board of Directors HTAi.
Zatrudniony w instytucjach państwowych jako kierownik Biura Standaryzacji w Centrum Monitorowania Jakości w Ochronie Zdrowia (1998–2001) i pełniący obowiązki dyrektora Departamentu Gospodarki Lekami w Centrali Narodowego Funduszu Zdrowia (2006–2007). Pracował jako ekspert Polskiej Unii Onkologii od 2010 do 2015 oraz od 2013 do 2015 jako ekspert do spraw systemu ochrony zdrowia w Business Centre Club. Zasiadał w radzie Narodowego Centrum Badań i Rozwoju.
Działał również społecznie oraz jako przedsiębiorca. Jest założycielem fundacji Fundacji Watch Health Care, w której do 2015 pozostawał prezesem. Jednocześnie w latach 2014–2015 zarządzał Meritum L.A. Sp. z o.o oraz MedInvest Scanner. Od 2001 do 2006 zarządzał firmą HTA Consulting, zaś od 2008 do 2015 był wspólnikiem w HTA Audit Stabrawa, Łanda, Kordecka sp.j.
19 listopada 2015 powołany na stanowisko podsekretarza stanu w Ministerstwie Zdrowia, odpowiedzialnego za politykę lekową i strategię. W 2016 został pozbawiony części kompetencji dotyczących negocjacji z koncernami farmaceutycznymi i decydowania o refundacji leków. 5 kwietnia 2017 podał się do dymisji w związku z kontrowersjami wokół projektu ograniczającego możliwość prowadzenia aptek, który prezentował przed Sejmem. Stwierdził później, że ustąpił, nie widząc chęci ze strony rządu wprowadzenia zmian usprawniających system opieki zdrowotnej polegających m.in. na lepszej wycenie koszyka usług medycznych oraz zapobieżeniu nielegalnemu wywozowi leków refundowanych za granicę.
W sierpniu 2017 został konsultantem Dentons Business Services EMEA, po czym w 2018 powrócił do zarządzania Meritum L.A.

</doc>
<doc id="4284747" url="https://pl.wikipedia.org/wiki?curid=4284747" title="Berea (Karolina Południowa)">
Berea (Karolina Południowa)

Berea – jednostka osadnicza w Stanach Zjednoczonych, w stanie Karolina Południowa, w hrabstwie Greenville.

</doc>
<doc id="4284748" url="https://pl.wikipedia.org/wiki?curid=4284748" title="City View">
City View

City View – jednostka osadnicza w Stanach Zjednoczonych, w stanie Karolina Południowa, w hrabstwie Greenville.

</doc>
<doc id="4284749" url="https://pl.wikipedia.org/wiki?curid=4284749" title="Alice Bridges">
Alice Bridges

Alice Bridges (ur. 19 lipca 1916 w Waterville, zm. 5 maja 2011 w Carlisle) – amerykańska pływaczka, brązowa medalistka igrzysk olimpijskich w Berlinie 1936 na 100 m stylem grzbietowym.

</doc>
<doc id="4284750" url="https://pl.wikipedia.org/wiki?curid=4284750" title="RSP (album)">
RSP (album)

RSP – debiutancki album Saszan, wydany 16 września 2014 roku. Album dotarł do 2. miejsca polskiej listy przebojów OLiS.

</doc>
<doc id="4284751" url="https://pl.wikipedia.org/wiki?curid=4284751" title="Dunean">
Dunean

Dunean – jednostka osadnicza w Stanach Zjednoczonych, w stanie Karolina Południowa, w hrabstwie Greenville.

</doc>
<doc id="4284752" url="https://pl.wikipedia.org/wiki?curid=4284752" title="Paul Scarron">
Paul Scarron

Paul Scarron (ur. 4 lipca 1610 w Paryżu, zm. 7 października 1660 tamże) – francuski poeta, dramaturg i powieściopisarz.
Życiorys.
Urodził się 4 lipca 1610 roku w Paryżu w rodzinie mieszczańskiej. Początkowo jego rodzina chciała, by Scarron wybrał karierę duchownego. Po ukończeniu Sorbony otrzymał tonsurę i został przedstawiony Charles’owi de Beaumanoirowi, biskupowi Le Mans. Spędził pewien czas w Bretanii, Rzymie, lecz ostatecznie osiadł w Paryżu, gdzie poświęcił się działalności literackiej, a jego pierwszymi dziełami były burleski. W 1636 roku został kanonikiem katedry św. Juliana, pomimo że nie posiadał święceń kapłańskich. Zrezygnował z urzędu w 1652 roku, ze względu na małżeństwo.
W latach 1648–1653 napisał siedmiotomową trawestację "Virgile travesty". Jego utwory często były pisane z myślą o konkretnych aktorach – na przykład "Le Jodelet" (wydany w 1645) został napisany, by obsadzić w głównej roli popularnego komika o tym samym imieniu. Często tworzył w oparciu o hiszpańskie oryginały, czego przykładem jest "Dom Japhet d’Arménie" (wydany w 1647). Według poety Marc-Antoine’a Girarda de Saint-Amanta, Scarron był pierwszym literatem, który uczynił burleski charakterystycznym gatunkiem XVII wieku.
W 1652 roku poślubił Madame de Maintenon, przyszłą metresę króla Ludwika XIV. W 1651 roku rozpoczął ośmioletnią pracę nad "Le Roman comique". Powieść ta jest najbardziej znanym dziełem Scarrona i jest napisana w stylu hiszpańskiego romansu łotrzykowskiego. Pisarz zmarł 7 października 1660 roku w Paryżu.

</doc>
<doc id="4284753" url="https://pl.wikipedia.org/wiki?curid=4284753" title="Mistrzostwa Bułgarii w piłce nożnej mężczyzn">
Mistrzostwa Bułgarii w piłce nożnej mężczyzn

Mistrzostwa Bułgarii w piłce nożnej () – rozgrywki piłkarskie, prowadzone cyklicznie - corocznie lub co sezonowo (na przełomie dwóch lat kalendarzowych) – mające na celu wyłonienie najlepszej męskiej drużyny w Bułgarii.
Historia.
Mistrzostwa Bułgarii w piłce nożnej rozgrywane są od 1924 roku. Obecnie rozgrywki odbywają się w wielopoziomowych ligach: Pyrwa profesionałna futbołna liga, Wtora profesionałna futbołna liga, Treta amatiorska futbołna liga oraz niższych klasach regionalnych.
W 1908 roku w Warnie powstał pierwszy bułgarski klub piłkarski Atłas Warna. 31 lipca 1921 roku powstała liga piłkarska w Sofii, w której zwyciężyła w sezonie 1921/22 Slavia, a w sezonach 1922/23 i 1923/24 Lewski; wkrótce potem założono ligi w Plewenie (północna bułgarska liga piłkarska, po raz pierwszy wygraną przez Ticzę Warna), Płowdiwie, Kiustendile (południowo-wschodnia bułgarska liga piłkarska) i Ruse.
Po założeniu bułgarskiej federacji piłkarskiej – BFS w 1923 roku, rozpoczął się proces zorganizowania pierwszych oficjalnych Mistrzostw Bułgarii w sezonie 1924.
W sezonie 1924 po raz pierwszy wystartowały rozgrywki o Dyrżawno pyrwenstwo (Pierwszeństwo kraju), jednak z przyczyn różnych nie wyłoniono mistrza kraju. Rozgrywki prowadzone były systemem pucharowym i uczestniczyły w nim zwycięzcy związków okręgowych. W sezonie 1937 po raz ostatnio zagrano takim systemem, a w sezonie 1937/38 startowały rozgrywki w lidze zwanej Nacionałna futbołna diwizija. Podczas II wojny światowej w latach 1941–1943 ponownie prowadzone rozgrywki systemem pucharowym. We wrześniu 1944 Armia Czerwona zajęła Bułgarię. Od 1945 ponownie startowały rozgrywki o mistrzostwo Bułgarii (Republikansko pyrwenstwo). W sezonie 1948/49 powrócono do systemu ligowego a liga otrzymała nazwę Republikanska futbołna diwizija.
Rozgrywki zawodowej A Republikanskiej futbołnej grupy zainaugurowano w sezonie 1950. W sezonie 2000/01 liga zmieniła nazwę na Wissza profesionałna futbołna liga, a w 2003/04 na A Profesionałna futbołna grupa. W sezonie 2016/17 liga przyjęła nazwę Pyrwa profesionałna futbołna liga.
Statystyka.
Klasyfikacja według klubów.
W dotychczasowej historii Mistrzostw Bułgarii na podium oficjalnie stawało w sumie 39 drużyn. Liderem klasyfikacji jest CSKA Sofia, który zdobył 31 tytułów mistrzowskich.
Stan po zakończeniu sezonu 2021/2022.
"Uwaga:" w nawiasach liczba półfinałów
Klasyfikacja według miast.
Siedziby klubów: Stan po zakończeniu sezonu 2021/2022.
Uczestnicy.
Są 70 zespołów, które wzięli udział w 70 sezonach Mistrzostw Bułgarii, które były prowadzone od 1948/49 aż do sezonu 2017/18 łącznie. Tylko Lewski Sofia był zawsze obecny w każdej edycji.
Pogrubione zespoły biorące udział w sezonie 2017/18.

</doc>
<doc id="4284755" url="https://pl.wikipedia.org/wiki?curid=4284755" title="Five Forks">
Five Forks

Five Forks – jednostka osadnicza w Stanach Zjednoczonych, w stanie Karolina Południowa, w hrabstwie Greenville.

</doc>
<doc id="4284758" url="https://pl.wikipedia.org/wiki?curid=4284758" title="Chimik Dimitrowgrad">
Chimik Dimitrowgrad

Chimik Dimitrowgrad (bułg. Футболен клуб „Химик“ (Димитровград), "Futbołen kłub Chimik Dimitrowgrad") – bułgarski klub piłkarski, mający siedzibę w mieście Dimitrowgrad, na południu kraju. Został założony w 1949, a w 1968 połączył się z Miniorem Dimitrowgrad w FK Dimitrowgrad.
Historia.
Chronologia nazw:
Klub Torpedo został założony w miejscowości Dimitrowgrad w 1949 roku. W 1952 zespół startował w B RFG, ale opuścił grupę po 12. rundzie bez zdobytych punktów i bez goli w 11 z 12 meczów. W następnych meczach przyznano walkowery 0:3. W 1956 po rozszerzeniu drugiej ligi i podziału na 7 grup, ponownie zagrał w B RFG, zajmując czwarte miejsce w grupie "Jużnej". W 1957 po zmianie nazwy klubu na Rakowski i skróceniu drugiej ligi do dwóch grup, zajął 13.miejsce w grupie "Jużnej". W 1958 był szóstym, a w sezonie 1958/59 awansował na czwartą pozycję w grupie "Jużnej". W sezonie 1959/60 druga liga została skrócona do jednej wspólnej grupy z 16 drużynami, a klub uplasował się na 11.lokacie. W następnym sezonie 1960/61 spadł na 12.pozycję, a inny zespół z miasta Minior, który akurat awansował do drugiej ligi, zakończył sezon na 8.pozycji. W sezonie 1961/62 zespół zdobył wicemistrzostwo ligi, a rywal Minior spadł na 12.miejsce. W 1962 zmienił nazwę na Chimik i w sezonie 1962/63 debiutował w A RFG. Debiut na najwyższym poziomie był jednak nieudanym, ostatnie 16.miejsce i spadek do drugiej ligi, która znów została podzielona na 2 grupy. W kolejnych sezonach rywalizowała razem z Miniorem w grupie "Jużnej" B RFG. Ostatni ich sezon 1967/68 Chimik zakończył na 16.miejscu a Minior na 10.miejscu. Przed rozpoczęciem sezonu 1968/69 oba kluby połączyły się w FK Dimitrowgrad.

</doc>
<doc id="4284759" url="https://pl.wikipedia.org/wiki?curid=4284759" title="José Alves Correia da Silva">
José Alves Correia da Silva

José Alves Correia da Silva (ur. 15 stycznia 1872 w São Pedro Fins, zm. 4 grudnia 1957) – portugalski duchowny rzymskokatolicki, biskup Leiria.
Biografia.
5 sierpnia 1894 otrzymał święcenia prezbiteriatu i został kapłanem diecezji Porto. Był profesorem seminarium diecezjalnego w Porto. Udzielał się w ruchach katolickich w Porto i współpracował z pismami katolickimi. Organizował kongresy katolickie.
15 maja 1920 papież Benedykt XV mianował go biskupem odrodzonej diecezji Leiria. 25 lipca 1920 przyjął sakrę biskupią z rąk biskupa Porto António Barbosy Leão. Współkonsekratorami byli biskup Coimbry Manuel Luís Coelho da Silva oraz biskup pomocniczy Coimbry António Antunes. Ingres odbył 5 sierpnia 1920.
Za czasów jego pontyfikatu przypadło badanie prawdziwości objawień fatimskich, które miały miejsce na terenie jego diecezji w 1917 i ich uznanie w 1930. Bp Alves Correia da Silva kontaktował się w tej sprawie z papieżem Piusem XI i był pośrednikiem pomiędzy nim a ostatnim żyjącym świadkiem objawień s. Łucją dos Santos. 13 września 1939 bp Alves Correia da Silva publicznie ogłosił nabożeństwo pierwszych sobót miesiąca, co było częścią orędzia fatimskiego.

</doc>
<doc id="4284763" url="https://pl.wikipedia.org/wiki?curid=4284763" title="Gantt (Karolina Południowa)">
Gantt (Karolina Południowa)

Gantt – jednostka osadnicza w Stanach Zjednoczonych, w stanie Karolina Południowa, w hrabstwie Greenville.

</doc>
<doc id="4284764" url="https://pl.wikipedia.org/wiki?curid=4284764" title="Giuseppe Alves Correia da Silva">
Giuseppe Alves Correia da Silva



</doc>
<doc id="4284767" url="https://pl.wikipedia.org/wiki?curid=4284767" title="Korzec">
Korzec



</doc>
<doc id="4284768" url="https://pl.wikipedia.org/wiki?curid=4284768" title="Golden Grove (Stany Zjednoczone)">
Golden Grove (Stany Zjednoczone)

Golden Grove – jednostka osadnicza w Stanach Zjednoczonych, w stanie Karolina Południowa, w hrabstwie Greenville.

</doc>
<doc id="4284769" url="https://pl.wikipedia.org/wiki?curid=4284769" title="Judson (Karolina Południowa)">
Judson (Karolina Południowa)

Judson – jednostka osadnicza w Stanach Zjednoczonych, w stanie Karolina Południowa, w hrabstwie Greenville.

</doc>
<doc id="4284771" url="https://pl.wikipedia.org/wiki?curid=4284771" title="Parker (Karolina Południowa)">
Parker (Karolina Południowa)

Parker – jednostka osadnicza w Stanach Zjednoczonych, w stanie Karolina Południowa, w hrabstwie Greenville.

</doc>
<doc id="4284783" url="https://pl.wikipedia.org/wiki?curid=4284783" title="Obok mnie (singel)">
Obok mnie (singel)

Obok mnie – singel Oli, wydany w 2012, pochodzący z albumu "Obok mnie". Utwór został napisany przez samą wokalistkę. 7 grudnia 2012 wraz z singlem ukazał się teledysk do piosenki. Obecnie (maj 2018) teledysk przekroczył 11 milionów wyświetleń i jest największym sukcesem w karierze wokalistki.

</doc>
<doc id="4284787" url="https://pl.wikipedia.org/wiki?curid=4284787" title="Reizo Koike">
Reizo Koike

 – japoński pływak, dwukrotny medalista olimpijski.
Kariera.
Był japońskim pływakiem, który specjalizował się w stylu klasycznym. W 1932 roku na letnich igrzyskach olimpijskich w Los Angeles zdobył srebrny medal na dystansie 200 m stylem klasycznym. 
W 1936 roku na letnich igrzyskach olimpijskich w Berlinie zdobył brązowy medal na dystansie 200 m stylem klasycznym, i ustanowił nieoficjalny rekord świata w 100 m między tymi igrzyskami olimpijskimi. W swojej karierze Koike zdobył osiem tytułów mistrza kraju. 
Po zakończeniu II wojny światowej został trenerem japońskiej narodowej drużyny pływaków olimpijskich i przewodniczącym Japan Swimming Federation. Był obecny w Barcelonie podczas Letnich Igrzysk Olimpijskich 1992, kiedy Kyōko Iwasaki zdobył złoty medal. W 1990 Koike otrzymał Order Olimpijski w kolorze srebrnym, a w 1996 został wprowadzony do International Swimming Hall of Fame. Zmarł na raka płuc w 1998 roku.
Bibliografia.
 

</doc>
<doc id="4284791" url="https://pl.wikipedia.org/wiki?curid=4284791" title="Warnes">
Warnes

Warnes – miasto w Boliwii, położone we wschodniej części departamentu Santa Cruz.
Opis.
Miejscowość została założona w 1790 roku.Przez miasto przebiega droga krajowa RN4 i linia kolejowa.
Demografia.
Źródło.

</doc>
<doc id="4284795" url="https://pl.wikipedia.org/wiki?curid=4284795" title="Religia w Azerbejdżanie">
Religia w Azerbejdżanie

Religia w Azerbejdżanie – Azerbejdżan jest w przeważającej mierze krajem muzułmańskim. Szacunki obejmują od 93,4% do 96,9% populacji identyfikującej się jako muzułmanie. Większość to zwolennicy szyizmu (około 85%, z sunnicką mniejszością wynoszącą ok. 15%). Podobnie jak wszystkie inne kraje postkomunistyczne, Azerbejdżan jest państwem świeckim; artykuł 48 Konstytucji zapewnia wolność wyznania, wyboru jakiejkolwiek religii lub nie praktykowania jakiejkolwiek religii oraz wyrażania własnego poglądu na religię. Jednakże ustawa z 1996 roku stwierdza, że obcokrajowcy mają wolność sumienia, ale odmawia im się prawa do "prowadzenia religijnej propagandy" pod groźbą grzywny lub deportacji.
Islam.
Do niedawna islam w Azerbejdżanie był stosunkowo mało kluczowy. Chociaż ogromna większość Azerbejdżanów określiła się jako muzułmanie, ankiety w późnym okresie sowieckim i we wczesnym okresie postsowieckim stwierdziły, że mniej niż jedna czwarta tych, którzy uważali się za muzułmanów "miała nawet podstawowe zrozumienie filarów islamu”. Od niedawna młodzież azerbejdżańska coraz częściej sięga po islam. Ponadto niektóre młode kobiety w Azerbejdżanie postanowiły ubierać się w stroje islamskie, pomimo upominania przez personel uniwersytetu za noszenie hidżabu.
Chrześcijaństwo.
Religia chrześcijańska zaczęła rozprzestrzeniać się w Azerbejdżanie w pierwszych latach nowej ery w czasach apostołów. Chrześcijanie, których liczbę szacuje się na 280 000-450 000 (3,1%-4,8%), to przede wszystkim Rosjanie, Gruzini i prawie wszyscy Ormianie mieszkają w przełomowym regionie Górskiego Karabachu. Istnieje również niewielka społeczność etniczna protestantów z Azerbejdżanu, licząca około 5000 osób, głównie ze środowisk muzułmańskich. Działalność religijną prowadzą również Świadkowie Jehowy.

</doc>
<doc id="4284798" url="https://pl.wikipedia.org/wiki?curid=4284798" title="Kurt Eissfeldt">
Kurt Eissfeldt



</doc>
<doc id="4284802" url="https://pl.wikipedia.org/wiki?curid=4284802" title="Obok mnie (album)">
Obok mnie (album)

Obok mnie – debiutancki album Oli, wydany 6 grudnia 2014 roku w wersji digital download. 23 stycznia 2015 album ukazał się w wersji CD.

</doc>
<doc id="4284803" url="https://pl.wikipedia.org/wiki?curid=4284803" title="Studnia Szpatowców">
Studnia Szpatowców

Studnia Szpatowców, Jaskinia Szpatowców – jaskinia w skałach Dudnika we wsi Podlesice w województwie śląskim, powiecie zawierciańskim, w gminie Kroczyce. Znana jest też pod nazwami Wielka Studnia Szpatowców (dla odróżnienia od drugiej jaskini w tych skałach – Małej Studni Szpatowców). Pod względem geograficznym znajduje się na obszarze Wyżyny Ryczowskiej, będącej częścią Wyżyny Częstochowskiej w obrębie Wyżyny Krakowsko-Częstochowskiej. 
Opis jaskini.
Znajduje się w skałach Dudnika w lesie po południowo-zachodniej stronie drogi z Podlesic do Kotowic, w odległości kilkaset metrów od szosy, zaraz powyżej polany. 
Jaskinia posiada duży otwór wlotowy, od którego prowadzi początkowo łagodnie, a potem stromo opadający, obszerny, kamienisty korytarz. Kończy się dwoma studniami o wysokości 19 m. Mają one pionowe lub przewieszone ściany i wyjście z nich bez wcześniejszego oporęczowania jest niemożliwe. Poślizgnięcie się w otworze wlotowym lub na pochylni nieuchronnie kończy się zjazdem i upadkiem do studni. To było przyczyną aż 5 wypadków śmiertelnych wśród grzybiarzy, turystów, ale także speleologów i kursantów. Z tego względu obudowano wejście do jaskini metalowymi poręczami, a GOPR ustawiło przy nim dużą tablicę informacyjną. Tuż obok znajduje się Mała Studnia Szpatowców – równie niebezpieczna, ale niezabezpieczona.
Pierwotnie dno pochylni i balkonika stanowiła kalcytowa polewa naciekowa o grubości około 1 m. Została wyeksploatowana. W jaskini zachowały się jeszcze resztki szaty naciekowej. Dno studni zawalone jest gruzem kalcytowym i wapiennym. Namulisko ubogie, na dnie złożone głównie ze zwietrzeliny wapiennej, gliny i kalcytowego gruzu, a na pochylni z współcześnie naniesionej z zewnątrz próchnicy.
Klimat jaskini jest częściowo tylko zależny od środowiska zewnętrznego. W końcowych odcinkach jest stała temperatura 7 °C, dopiero w odległości około 3 m poniżej otworu notuje się jej skok. W okolicach otworu jaskini opisano występowanie około 25 gatunków mszaków i 2 gatunków paproci. Sporadycznie hibernują nietoperze gacek brunatny "Plecotus auritus", nocek duży "Myotis myotis"i nocek Natterera "Myotis nattereri". Obserwowano także owady z grupy trogloksenów, m.in. motyla "Triphosa dubitata". 
Historia badań i eksploracji.
Prawdopodobnie wlot do jaskini został odsłonięty przypadkowo przez Niemców w 1944 roku, podczas kopania linii okopów. W latach 1946-51 w jaskini przy pomocy materiałów wybuchowych i prymitywnego wyciągu eksploatowano szpat islandzki (kalcytowy). W pobliżu istniał piec do wypalania wapieni, a obok otworu jaskini kamienna, kryta słomą szopa. Wówczas też wybrano istniejąca przy wejściu do jaskini sfosylizowaną warstwę namuliska z kośćmi kopalnych nietoperzy.
Po raz pierwszy opisał ją Kazimierz Kowalski w 1949 roku jako Kopalnię kalcytu w Podlesicach koło Kroczyc. Nazwę Studnia Szpatowców nadał jej K. Mazik w 1979 r. On też opracował jej plan. W opracowaniu M. Szelerewicza i A. Górnego w 1986 r. była wymieniona jako Jaskinia Szpatowców. 
W skałach Dudnika oprócz Małej i Wielkiej Studni Szpatowców znajdują się jeszcze: Jaskinia w Dudniku, Jaskinia między Studniami, Jaskinia Zawał, Komin Prawej Nogi Baby, Pochylnia Lewej Nogi Baby.

</doc>
<doc id="4284804" url="https://pl.wikipedia.org/wiki?curid=4284804" title="Sofia Rusova">
Sofia Rusova



</doc>
<doc id="4284805" url="https://pl.wikipedia.org/wiki?curid=4284805" title="Autostrada AP-36 (Hiszpania)">
Autostrada AP-36 (Hiszpania)

Autostrada AP-36 (hiszp. "Autopista AP-36"), także "Autopista Ocaña-La Roda (Autostrada Ocaña-La Roda)" – autostrada w Hiszpanii przebiegająca przez teren wspólnoty autonomicznej Kastylia-La Mancha.
Autostrada rozpoczyna się węzłem z i R-4 koło miejscowości Ocaña, w prowincji Toledo. Biegnie równolegle do drogi przez Quintanar de la Orden i San Clemente, gdzie krzyżuje się z . Droga kończy się w okolicach La Roda, gdzie wpina się w drogę .

</doc>
<doc id="4284807" url="https://pl.wikipedia.org/wiki?curid=4284807" title="Wybory samorządowe w Polsce w 2018 roku">
Wybory samorządowe w Polsce w 2018 roku

Wybory samorządowe w Polsce w 2018 – wybory samorządowe, które z mocy ustawy zostały zarządzone przez premiera Mateusza Morawieckiego 13 sierpnia 2018 na dzień 21 października, natomiast II tura wyborów tzw. włodarzy (wójtów gmin, burmistrzów i prezydentów miast) odbyła się dwa tygodnie później – 4 listopada. W wyborach tych wybierani byli wójtowie gmin, burmistrzowie, prezydenci miast oraz radni dzielnicowi m.st. Warszawy, gminni (w tym miejscy), powiatowi i sejmików województw.
Zmiana prawa wyborczego.
Wybory samorządowe w 2018 roku odbyły się po znaczącej nowelizacji prawa wyborczego (obejmującego kodeks wyborczy oraz ustawę o samorządzie gminnym, powiatowym, wojewódzkim i o ustroju m.st. Warszawy), wprowadzonej ustawą z 11 stycznia 2018 o zmianie niektórych ustaw w celu zwiększenia udziału obywateli w procesie wybierania, funkcjonowania i kontrolowania niektórych organów publicznych (weszła w życie 31 stycznia 2018), której najważniejszymi elementami były:
Zmiany z powodu nieprawidłowości przy wyborach samorządowych w 2014 wprowadziła też ustawa z 25 czerwca 2015 o zmianie ustawy w sprawie kodeksu wyborczego. Do najważniejszych zmian należały:
Po wyborach środowiska eksperckie wprowadzone zmiany oceniały niejednoznacznie.
Listy wyborcze.
26 września 2018 PKW wylosowała numery list komitetów ogólnopolskich:
Wyniki głosowania i wyniki wyborów.
Frekwencja.
I tura wyborów, frekwencja na poziomie całego kraju:
II tura wyborów, frekwencja na poziomie całego kraju:
Wybory wójtów, burmistrzów i prezydentów miast.
Wśród 107 miast, w których wybierano prezydentów, w 63 rozstrzygnięcia nastąpiły w I turze. W 80 przypadkach prezydentami zostali kandydaci startujący z komitetów własnych lub lokalnych, w 19 Koalicji Obywatelskiej, w 4 Prawa i Sprawiedliwości, w 2 koalicji SLD Lewica Razem, a w 1 Polskiego Stronnictwa Ludowego, jak również komitetu Kukiz’15. Prezydentami miast zostało 23 członków Platformy Obywatelskiej, 7 Sojuszu Lewicy Demokratycznej, 4 PiS, 2 PSL, po 1 Nowoczesnej i Porozumienia oraz 69 kandydatów bezpartyjnych (wśród bezpartyjnych był eurodeputowany PO, jednak nie poparty przez tę partię w I turze; jednocześnie po 1 członku PiS i SLD nie było popieranych przez własne partie – zarówno w I, jak i w II turze). Spośród 18 miast wojewódzkich w 5 wygrali kandydaci KO, a w pozostałych 13 kandydaci komitetów własnych lub lokalnych (w tym 4 związanych z KO i 2 z Bezpartyjnymi Samorządowcami). Jednocześnie w miastach tych zwyciężyło 5 członków PO, 1 SLD i 12 kandydatów bezpartyjnych.
Najwięcej burmistrzów zostało wybranych z komitetu PiS (62), jednak przynależność do PiS zadeklarowało 59 zwycięskich kandydatów na burmistrza, podczas gdy więcej do PO (69) i PSL (68). Także najwięcej wójtów zostało wybranych z ramienia KW PiS (168), jednak na wójtów zostało wybranych najwięcej członków PSL (221 – podczas gdy kandydatów KW PSL 138). Ogółem na włodarzy zostało wybranych najwięcej kandydatów PiS (234), PSL (173) i KO (33), zaś najwięcej członków PSL (291), PiS (203) i PO (127).
Sejmiki województw.
Wyniki głosowania.
"Wszystkie dane wyrażono w procentach."
W tabeli przedstawiono jedynie wyniki komitetów ogólnopolskich. Spośród pozostałych komitetów najlepsze rezultaty w skali kraju uzyskały: Wolni i Solidarni (0,78%), Z Dutkiewiczem dla Dolnego Śląska (0,6%), Wspólna Małopolska (0,4%), Śląska Partia Regionalna (0,38%), Ślonzoki Razem (0,36%) i Mniejszość Niemiecka (0,34%).
Rady dzielnic Warszawy.
W wyborach do rad dzielnic miasta stołecznego Warszawy zwyciężyły następujące komitety wyborcze:
Komentarze.
Publicyści zauważyli, że w wyborach samorządowych w 2018 po raz pierwszy partia rządząca wykorzystała w kampanii posiadaną władzę, sugerując w przyszłości uzależnienie otrzymywania środków przez dany region w zależności od wybranych w nim władz samorządowych. Taka strategia została negatywnie odebrana przez krytyków rządzącej partii.

</doc>
<doc id="4284808" url="https://pl.wikipedia.org/wiki?curid=4284808" title="Żeglarstwo na Letnich Igrzyskach Olimpijskich 1952 – klasa 6 m">
Żeglarstwo na Letnich Igrzyskach Olimpijskich 1952 – klasa 6 m



</doc>
<doc id="4284815" url="https://pl.wikipedia.org/wiki?curid=4284815" title="Wielka Studnia Szpatowców">
Wielka Studnia Szpatowców



</doc>
<doc id="4284821" url="https://pl.wikipedia.org/wiki?curid=4284821" title="Stanisław Zadrożny">
Stanisław Zadrożny

Stanisław Zadrożny (ur. 4 września 1908 Księżyzna (powiat węgrowski)), zm. 2 września 1977 Londyn) – polski działacz konspiracji niepodległościowej w czasie II wojny światowej, dziennikarz.
Życiorys.
Syn Antoniego i Marianny z domu Jezierskiej, pochodził z rodziny chłopskiej. W okresie przedwojennym studiował na Uniwersytecie Warszawskim, mieszkał w Warszawie. Podczas okupacji wstąpił do Armii Krajowej, pseudonim „Pawlicz”. Działał w Komendzie Głównej AK, Oddziale VI (Biuro Informacji i Propagandy). Podczas powstania warszawskiego był szefem powstańczej radiostacji „Błyskawica”. Po powstaniu znalazł się najpierw w Stalagu 344 Lamsdorf (obecnie Łambinowice koło Opola), później w Oflagu IID Gross-Born (Grossborn-Westfalenhoff) (obecnie Kłomino na Pomorzu), nr jeniecki 101564. Po wojnie pracował w Radiu Wolna Europa prowadząc m.in. wraz z Wiktorem Trościanką audycję "Odwrotna strona medalu". Podpisał list pisarzy polskich na Obczyźnie, solidaryzujących się z sygnatariuszami protestu przeciwko zmianom w Konstytucji Polskiej Rzeczypospolitej Ludowej (List 59).

</doc>
<doc id="4284823" url="https://pl.wikipedia.org/wiki?curid=4284823" title="Kościół św. Apostołów Piotra i Pawła w Kotach">
Kościół św. Apostołów Piotra i Pawła w Kotach

Kościół św. Apostołów Piotra i Pawła w Kotach – rzymskokatolicki kościół parafialny z XVIII wieku w Kotach w powiecie tarnogórskim, wpisany do rejestru zabytków nieruchomych województwa śląskiego.
Historia.
W przeszłości teren dzisiejszej wsi Koty należał pod względem kościelnym do parafii Wielowieś (księstwo toszeckie). Do utworzenia parafii i budowy kościoła w Kotach doszło za panowania hrabiego Jana Franciszka de Verdugo, któremu w dziedzictwie spadkowym przypadły wsie Wiśnicze, Świbie, Tworóg, Potępa i Koty. 13 czerwca 1687 biskup Karol Franciszek Neander, powołał do życia tutejszą parafię przy istniejącym już wówczas drewnianym kościele. Pierwszym proboszczem został ksiądz Paulus Nicolaides, który rezydował w Tworogu. W XIX wieku znaczenie Kotów malało i tutejszy kościół stał się tzw. "Mater adiuncta", przyłączonym do parafii w Tworogu. Parafię w Kotach przywrócono w 1920. 
Architektura.
Obecny kościół wzniesiono w latach 1714-1715, w sąsiedztwie poprzedniego kościoła drewnianego. Kościół ten zobowiązał się zbudować hrabia Jan Franciszek de Verdugo, gdy w 1687 wystarał się o utworzenie parafii we wsi, ale 1712 zmarł i nie zdążył zrealizować obietnicy. Świątynię wzniósł ostatecznie z kamienia i cegły jego syn, Leopold de Verdugo za sumę 6 tysięcy florenów. Obiekt postawiono w stylu barokowym. W latach 1763-1774 spękane sklepienie ograniczyło możliwości użytkowania świątyni, którą w końcu zamknięto. Wyremontował ją hrabia Franciszek Józef de Colonna, słynący w okolicy z pobożności. W 1823 remontowi poddano wieżę, grożącą katastrofą budowlaną. W 1882 powiększono przykościelny cmentarz i ogrodzono go murem (remont w 2000). W 1883 świątynię odnowiono z zewnątrz i we wnętrzu. W latach 1907-1908 przeprowadzono kapitalny remont. Wymieniono wówczas gonty na dachówki. Wieżę ponownie wyremontowano w 1959. Zawieszono wtedy nowe dzwony, które konsekrował biskup Wacław Wycisk. W 1964 (na 250-lecie kościoła) wyremontowano wnętrze i ołtarze boczne.
Otoczenie.
Kościół otacza cmentarz, na którym stoi okazała, kamienna grupa pasyjna. Przy murze kościelnym stoi ponadto kamienny krzyż z łacińskim napisem na postumencie: "STAT CRUX DUM VOLVITUR ORBIS".

</doc>
<doc id="4284826" url="https://pl.wikipedia.org/wiki?curid=4284826" title="João Pereira Venâncio">
João Pereira Venâncio

João Pereira Venâncio ORC (ur. 8 lutego 1904 w Monte Redondo, zm. 2 sierpnia 1985) – portugalski duchowny rzymskokatolicki, kanonik regularny św. Krzyża, biskup Leiria, przeor generalny kanoników regularnych św. Krzyża.
Biografia.
21 grudnia 1929 otrzymał święcenia prezbiteriatu i został kapłanem diecezji Leiria.
30 września 1954 papież Pius XII mianował go biskupem pomocniczym diecezji Leiria i biskupem tytularnym Euroea in Epiro. 8 grudnia 1954 przyjął sakrę biskupią z rąk biskupa Leiria José Alvesa Correia da Silvy. Współkonsekratorami byli biskupi pomocniczy Lizbony António de Campos oraz Manuel Dos Santos Rocha.
13 września 1958 ten sam papież mianował go biskupem Leiria. Jako ojciec soborowy wziął udział w soborze watykańskim II. 1 lipca 1972 zrezygnował z katedry.
W latach 1980 - 1984 był przeorem generalnym kanoników regularnych św. Krzyża.

</doc>
<doc id="4284834" url="https://pl.wikipedia.org/wiki?curid=4284834" title="Pia (waluta)">
Pia (waluta)

Pia – zdawkowa jednostka monetarna używana w Mjanmie. Sto pia równe jest jednemu kiatowi.
W 1949 wydano kwadratowe miedzioniklowe monety o nominale 2 pia. Odpowiadały one wówczas 1/32 rupii birmańskiej.
Po wprowadzeniu kiata i decymalizacji waluty, wyemitowano cztery serie monet, których nominały wyrażone były w pia:
W 1994 Centralny Bank Mjanmy wyemitował niedatowany banknot o nominale 50 pia.

</doc>
<doc id="4284837" url="https://pl.wikipedia.org/wiki?curid=4284837" title="Stała Delegatura RP przy Lidze Narodów w Genewie">
Stała Delegatura RP przy Lidze Narodów w Genewie

Stała Delegatura Rzeczypospolitej Polskiej przy Lidze Narodów w Genewie (fr. "Le représentant de la Pologne auprés de la Société des Nations") – polska misja dyplomatyczna przy Lidze Narodów z siedzibą w Genewie, która istniała w latach 1919–1945.
Jej historyczną rolę kontynuuje Stałe Przedstawicielstwo RP przy ONZ.

</doc>
<doc id="4284842" url="https://pl.wikipedia.org/wiki?curid=4284842" title="Alberto Cosme do Amaral">
Alberto Cosme do Amaral

Alberto Cosme do Amaral (ur. 12 października 1916 w Touro, zm. 7 października 2005 w Leirii) – portugalski duchowny rzymskokatolicki, biskup Leirii-Fatimy.
Biografia.
13 sierpnia 1939 otrzymał święcenia prezbiteriatu i został kapłanem diecezji Lamego.
8 lipca 1964 papież Paweł VI mianował go biskupem pomocniczym diecezji Porto i biskupem tytularnym tagarskim. 23 sierpnia 1964 przyjął sakrę biskupią z rąk biskup pomocniczego Porto Florentino de Andrade e Silvy. Współkonsekratorami byli biskup Coimbry Ernesto Sena de Oliveira oraz biskup Lamego João da Silva Campos Neves.
Jako ojciec soborowy wziął udział w trzeciej i w czwartej sesji soboru watykańskiego II.
1 lipca 1972 ten sam papież mianował go biskupem Leirii. 13 maja 1984 zmieniono jego tytuł na "biskup Leirii-Fatimy". 2 lutego 1993, w związku z osiągnięciem wieku emerytalnego, zrezygnował z katedry. Na emeryturze zamieszkał przy sanktuarium w Fatimie. Zmarł 7 października 2005 w szpitalu w Leirii.

</doc>
<doc id="4284849" url="https://pl.wikipedia.org/wiki?curid=4284849" title="Palau (ujednoznacznienie)">
Palau (ujednoznacznienie)



</doc>
<doc id="4284856" url="https://pl.wikipedia.org/wiki?curid=4284856" title="Sans Souci (Karolina Południowa)">
Sans Souci (Karolina Południowa)

Sans Souci – jednostka osadnicza w Stanach Zjednoczonych, w stanie Karolina Południowa, w hrabstwie Greenville.

</doc>
<doc id="4284859" url="https://pl.wikipedia.org/wiki?curid=4284859" title="Mažieji Mostaičiai">
Mažieji Mostaičiai

Mažieji Mostaičiai – wieś na Litwie, w Okręgu telszańskim. 

</doc>
<doc id="4284862" url="https://pl.wikipedia.org/wiki?curid=4284862" title="Slater-Marietta">
Slater-Marietta

Slater-Marietta – jednostka osadnicza w Stanach Zjednoczonych, w stanie Karolina Południowa, w hrabstwie Greenville.

</doc>
<doc id="4284864" url="https://pl.wikipedia.org/wiki?curid=4284864" title="Tigerville">
Tigerville

Tigerville – jednostka osadnicza w Stanach Zjednoczonych, w stanie Karolina Południowa, w hrabstwie Greenville.

</doc>
<doc id="4284865" url="https://pl.wikipedia.org/wiki?curid=4284865" title="Elżbieta Waszczuk">
Elżbieta Waszczuk

Elżbieta Waszczuk (ur. 12 grudnia w Kościerzynie) – polska artystka fotograf, uhonorowana tytułem Artiste FIAP (AFIAP). Członkini i Artystka Fotoklubu Rzeczypospolitej Polskiej Stowarzyszenia Twórców (AFRP). Członkini Fotograficznej Grupy Twórczej "Kontur".
Życiorys.
Elżbieta Waszczuk związana z kołobrzeskim środowiskiem fotograficznym – mieszka i tworzy w Kołobrzegu. Jest absolwentką I Liceum Ogólnokształcącego im. Mikołaja Kopernika w Kołobrzegu oraz Państwowej Szkoły Technicznej w Łodzi. Fotografuje od wielu lat – po raz pierwszy zaprezentowała swoje fotografie z podróży na Hawaje, na wystawie w 2004 roku. Szczególne miejsce w jej twórczości zajmuje fotografia artystyczna ukazująca "ciepło otaczającego nas świata", ściśle związana z "upływem czasu, wiekiem i doświadczeniem"; fotografia kreacyjna "kształtująca wyobraźnię w rzeczywistość fotograficzną" oraz fotografia marynistyczna. Od 2009 roku prowadzi autorską galerię fotografii "San Gallery" w Kołobrzegu.
Elżbieta Waszczuk jest autorką i współautorką wielu wystaw fotograficznych; indywidualnych i zbiorowych, poplenerowych oraz pokonkursowych. Bierze aktywny udział w Międzynarodowych Salonach Fotograficznych, organizowanych (między innymi) pod patronatem FIAP, zdobywając wiele akceptacji, nagród, wyróżnień, dyplomów, listów gratulacyjnych. W 2010 roku została przyjęta w poczet członków Fotoklubu Rzeczypospolitej Polskiej Stowarzyszenia Twórców. Decyzją Komisji Kwalifikacji Zawodowych Fotoklubu RP, otrzymała dyplom potwierdzający kwalifikacje do wykonywania zawodu artysty fotografa, fotografika (legitymacja nr 275). Pokłosiem udziału w Międzynarodowych Salonach Fotograficznych (pod patronatem FIAP) było przyznanie Elżbiecie Waszczuk w 2013 roku, tytułu honorowego Artiste FIAP (AFIAP) – przez Międzynarodową Federację Sztuki Fotograficznej FIAP, z siedzibą w Luksemburgu.
Prace Elżbiety Waszczuk zaprezentowano w "Almanachu (1995–2017)", wydanym przez Fotoklub Rzeczypospolitej Polskiej Stowarzyszenie Twórców. W 2017 została laureatką nagrody – "Kołobrzeski Pegaz Kultury" (w kategorii Twórca Kultury). W 2018 roku została uhonorowana Medalem „Za Zasługi dla Fotografii Polskiej” – odznaczeniem przyznawanym przez Kapitułę Fotoklubu Rzeczypospolitej Polskiej Stowarzyszenia Twórców – w 100. rocznicę odzyskania przez Polskę niepodległości.
Odznaczenia.
Źródło.
Wybrane wystawy indywidualne.
Źródło.

</doc>
<doc id="4284881" url="https://pl.wikipedia.org/wiki?curid=4284881" title="CSS-12">
CSS-12

CSS-12 – polski dwusilnikowy 10-miejscowy (+ 2 osoby załogi) samolot pasażerski przeznaczony do komunikacji krajowej. Był on pierwszym całkowicie metalowym samolotem zbudowanym w Polsce po II wojnie światowej.
Projekt samolotu został opracowany w Centralnym Studium Samolotów PZL w Warszawie w 1948 r. przez Leszka Dulębę. Samoloty miały być napędzane dwoma poniemieckimi silnikami Argus As 411 o mocy startowej 580 KM (435 kW) każdy, których sporo po wojnie znajdowała się w Polsce.
Wyposażenie samolotu, jak przyrządy pokładowe, podwozie czy instalacja hydrauliczna miały być sprowadzone z Francji, ale wskutek ograniczenia stosunków handlowych z tym krajem konstruowanie samolotu znacznie się przeciągnęło, gdyż projekty tych zespołów w kraju zajęły sporo czasu.
Pierwszy oblot prototypu dokonał w dniu 22 listopada 1950 r. pilot fabryczny Ludwik Lech. Próby fabryczne w locie przeprowadzono w WSK Okęcie. Wkrótce próby samolotu przerwano w związku z przeprowadzoną reorganizacją przemysłu lotniczego, który cały został zaangażowany w produkcję seryjną licencji radzieckiego myśliwca odrzutowego Lim-1 (MiG-15), a w latach 1954–1960 Lim-2 (MiG-15bis) i Lim-5 (MiG-17) oraz rozwiązaniem CSS.
Samolot był dwukrotnie poddany próbom statycznym w Zakładzie Wytrzymałości Instytutu Lotnictwa w Warszawie pod kierunkiem szefa tego Zakładu Tadeusza Chylińskiego w 1951 r., a następnie – po modernizacji usterzenia w latach 1955–1956 była przeprowadzona próba statyczna jego wersji rozwojowej, oznaczonej MD-12.
Płatowiec CSS-12 okazał się udanym samolotem. Miał dobre osiągi i prawidłowy pilotaż oraz wszelkie cechy współczesnego samolotu komunikacyjnego, co było dobrą przesłanką do uruchomienia produkcji seryjnej, jednak krajowe zapasy silników Argus 411 zostały przejęte przez władze sowieckie, czego następstwem była decyzja o rezygnacji z produkcji seryjnej tych samolotów.

</doc>
<doc id="4284882" url="https://pl.wikipedia.org/wiki?curid=4284882" title="Ludwig Büchner">
Ludwig Büchner

Ludwig Büchner (ur. 29 marca 1824 w Darmstadt, zm. 30 kwietnia 1899 tamże) – niemiecki filozof i fizjolog i lekarz. Przedstawiciel XIX-wiecznego materializmu, zwłaszcza naturalizmu
Życiorys.
Urodził się 29 marca 1824 w Darmstadt, a jego młodszym bratem był pisarz Georg Büchner. Wykładał medycynę na Uniwersytecie w Tybindze, gdzie w 1855 roku opublikował swoje magnum opus "Kraft und Stoff: Empirisch-naturphilosophische Studien". Wywołał on taki protest społeczności akademickiej, że zmuszony był odejść z uczelni i powrócił do rodzinnego miasta.
Jego materialistyczna interpretacja wszechświata opowiadała się za odrzuceniem Boga, stworzenia, religii i wolnej woli oraz za przedstawieniem umysłu i świadomości jako fizycznych stanów mózgu, wytwarzanych przez poruszającą się materię. Jego obrona ateizmu i atomizmu oraz zaprzeczanie wszelkiemu rozróżnieniu między umysłem a materią ("Natur und Geist" wydane w 1857) odwoływały się mocno do wolnomyślicieli, ale materialiści dialektyczni potępili jego akceptację dla konkurencyjnego kapitalizmu, który Büchner uważał za przykład darwinowskiej „walki o przetrwanie”. Ludwig Büchner zmarł 30 kwietnia 1899 roku w Darmstadt.

</doc>
<doc id="4284885" url="https://pl.wikipedia.org/wiki?curid=4284885" title="Kamienica Pokoyhof we Wrocławiu">
Kamienica Pokoyhof we Wrocławiu

Kamienica Pokoyhof, Kamienica „Pokoyhof” – zabytkowa kamienica we Wrocławiu, będąca częścią Pasażu Pokoyhofa. Była pierwszą kamienicą w mieście wzniesioną w stylu neogotyckim i największym ówcześnie przedsięwzięciem architektonicznym na terenie staromiejskim.
Pasaż Pokoyhofa.
Kamienica Pokoyhof została wzniesiona w narożniku działki rozciągającej się pomiędzy ulicami Pawła Włodkowica 1/3, Krupniczą i św. Antoniego 2/4, zwanej pasażem Pokoyhofa. Nazwa pochodzi prawdopodobnie od nazwiska pierwszego właściciela posesji, Bartłomieja Pokquaies. Po raz pierwszy wymieniana jest w źródłach w 1612 roku, jako "Pokquaies-Hoff", a następnie w 1624, jako "ins Bockoys hoffe".
Cały kwartał od XVII wieku zajmował zespół budynków funkcjonalnie służący ludności żydowskiej, głównie przyjezdnym kupcom. Znajdowały się tu dwukondygnacyjne szachulcowe domy z zajazdami, wozowniami i stajniami na parterze oraz składnice towarów i bożnice. Na piętrach znajdowały się małe pomieszczenia mieszkalne, w których mieszkali szamesi będący oficjalnymi przedstawicielami kupców żydowskich.
W 1659 roku budynki zostały zniszczone przez pożar. Pod koniec XVII pośrodku działki wzniesiono drewnianą synagogę zwaną Synagogą Krajową. Budynek był dwukondygnacyjny, od strony frontowej miał ganek prowadzący na tzw. babiniec, pokryty był dachem mansardowym z facjatą. Synagoga mogła pomieścić sześćdziesięciu mężczyzn i pięćdziesiąt kobiet i do XIX wieku była główną synagogą w mieście oraz siedzibą naczelnego rabina Śląska i Wrocławia. W 1744 roku Fryderyk II wyznaczył pasaż Pokoyhofa jednym z czterech zajazdów dla kupców żydowskich (obok zajazdów „Szkoła Szermiercza”, „Pod Złotym Kołem” i „Pod Złotym Jelonkiem”), zatwierdzając zwyczaj mający dłuższą metrykę. Dnia 21 czerwca 1749 roku podczas Jarmarku Świętojańskiego nad miastem przeszła burza, podczas której jeden z piorunów trafił w basztę między Bramą Świdnicką i Mikołajską, w której składowano proch. Wybuch zniszczył niemal cały południowo-zachodni kwartał miasta oraz kamienicę Pokoyhof.
W pierwszej połowie XIX wieku wzniesiono murowaną trzykondygnacyjną kamienicę od strony ulicy św. Antoniego. W 1910 roku, na zlecenie "Towarzystwa Budowy Pokoyhof" (niem. Pokoyhofbaugesellschaft), pasaż Pokoyhofa został gruntownie przebudowany. Jego projektantami byli architekci Karl Heintze i Max Mathis. Pasaż zaczął pełnić rolę pasażu handlowego.
Kamienica Pokoyhof.
W 1854 roku u zbiegu ulic Krupniczej i Włodkowica wzniesiono nową, czterokondygnacyjną, 25-osiową kamienicę według projektu Alexisa Langera. 
W budynku mieściły się mieszkania, sklepy i magazyny, natomiast w oficynie urządzono synagogę. Była to pierwsza we Wrocławiu kamienica wzniesiona w stylu neogotyku angielskiego. Jej narożnik zdobił wykusz z figurami św. Jana Chrzciciela (patrona diecezji wrocławskiej) i św. Jadwigi (patronki Śląska) zwróconymi w stronę ówczesnej siedziby zarządu gminy żydowskiej na ul. Krupniczej. W latach trzydziestych XX wieku przebudowano wnętrza kamienicy.
Po 1945 roku.
Działania wojenne w 1945 roku nie zniszczyły kamienicy; zachowała się oryginalna elewacja odnowiona w drugiej dekadzie XXI wieku. W październiku 1945 roku Tadeusz Jarmicki otworzył w kamienicy pierwszą powojenną polską księgarnię. Wraz z księgarnią od czerwca 1945 roku w budynku swoją redakcję miał pierwszy wrocławski tygodnik "Nasz Wrocław", przemianowany od czwartego numeru na "Gazetę Dolno-Śląską" a następnie przejęty przez "Pioniera", późniejsze "Słowo Polskie".
W kolejnych latach na parterze znajdowała się restauracja Bierozka, a w latach 1991–1999 swoją siedzibę miała redakcja „Gazety Wyborczej”.

</doc>
<doc id="4284887" url="https://pl.wikipedia.org/wiki?curid=4284887" title="Okręg wyborczy nr 37 do Sejmu Polskiej Rzeczypospolitej Ludowej (1989–1991)">
Okręg wyborczy nr 37 do Sejmu Polskiej Rzeczypospolitej Ludowej (1989–1991)

Okręg wyborczy nr 37 do Sejmu Polskiej Rzeczypospolitej Ludowej (1989–1991) obejmował Gliwice oraz gminy Pilchowice, Rudziniec, Sośnicowice i Zabrze (województwo katowickie). W ówczesnym kształcie został utworzony w 1989. Wybieranych było w nim 5 posłów w systemie większościowym.
Siedzibą okręgowej komisji wyborczej były Gliwice.

</doc>
<doc id="4284888" url="https://pl.wikipedia.org/wiki?curid=4284888" title="Taylors (Karolina Południowa)">
Taylors (Karolina Południowa)

Taylors – jednostka osadnicza w Stanach Zjednoczonych, w stanie Karolina Południowa, w hrabstwie Greenville.

</doc>
<doc id="4284889" url="https://pl.wikipedia.org/wiki?curid=4284889" title="Mongo (moneta)">
Mongo (moneta)



</doc>
<doc id="4284891" url="https://pl.wikipedia.org/wiki?curid=4284891" title="Wade Hampton (Karolina Południowa)">
Wade Hampton (Karolina Południowa)

Wade Hampton – jednostka osadnicza w Stanach Zjednoczonych, w stanie Karolina Południowa, w hrabstwie Greenville.

</doc>
<doc id="4284896" url="https://pl.wikipedia.org/wiki?curid=4284896" title="Ware Place">
Ware Place

Ware Place – jednostka osadnicza w Stanach Zjednoczonych, w stanie Karolina Południowa, w hrabstwie Greenville.

</doc>
<doc id="4284901" url="https://pl.wikipedia.org/wiki?curid=4284901" title="Welcome (Karolina Południowa)">
Welcome (Karolina Południowa)

Welcome – jednostka osadnicza w Stanach Zjednoczonych, w stanie Karolina Południowa, w hrabstwie Greenville.

</doc>
<doc id="4284903" url="https://pl.wikipedia.org/wiki?curid=4284903" title="Rin (moneta)">
Rin (moneta)



</doc>
<doc id="4284906" url="https://pl.wikipedia.org/wiki?curid=4284906" title="Bradley (Karolina Południowa)">
Bradley (Karolina Południowa)

Bradley – jednostka osadnicza w Stanach Zjednoczonych, w stanie Karolina Południowa, w hrabstwie Greenwood.

</doc>
<doc id="4284908" url="https://pl.wikipedia.org/wiki?curid=4284908" title="Laura Donnelly">
Laura Donnelly

Laura Donnelly (ur. 20 sierpnia 1982 w Belfaście) – brytyjska aktorka, która wystąpiła m.in. w serialu "Outlander" i filmie "Tolkien".

</doc>
<doc id="4284909" url="https://pl.wikipedia.org/wiki?curid=4284909" title="Cokesbury">
Cokesbury

Cokesbury – jednostka osadnicza w Stanach Zjednoczonych, w stanie Karolina Południowa, w hrabstwie Greenwood.

</doc>
<doc id="4284911" url="https://pl.wikipedia.org/wiki?curid=4284911" title="Zamek w Campo Maior">
Zamek w Campo Maior

Zamek w Campo Maior (port: "Castelo de Elvas") – średniowieczna fortyfikacja militarna, w parafii cywilnej São João Bapista, w gminie Campo Maior, część pierwszej linii obrony w portugalskim Alentejo. Zamek bronił dostępu do Portugalii przed Hiszpanią, w połączeniu z fortami wojskowymi Ouguela, Elvas, Olivença i Juromenha. 
Budynek jest klasyfikowany jako Pomnik Narodowy od 1911. 

</doc>
<doc id="4284912" url="https://pl.wikipedia.org/wiki?curid=4284912" title="Serafim de Sousa Ferreira e Silva">
Serafim de Sousa Ferreira e Silva

Serafim de Sousa Ferreira e Silva (ur. 16 czerwca 1930 w Santa Maria de Avioso) – portugalski duchowny rzymskokatolicki, biskup Leirii-Fatimy.
Biografia.
1 sierpnia 1954 otrzymał święcenia prezbiteriatu.
30 kwietnia 1979 papież Jan Paweł II mianował go biskupem pomocniczym archidiecezji Bragi i biskupem tytularnym Lemellefy. 16 czerwca 1979 przyjął sakrę biskupią z rąk arcybiskupa Bragi Eurico Diasa Nogueiry. Współkonsekratorami byli biskup Porto António Ferreira Gomes oraz biskup Lamego António de Castro Xavier Monteiro.
W 1981 przeniesiony na stanowisko biskupa pomocniczego Lizbony.
7 maja 1987 ten sam papież mianował go koadiutorem biskupa Leirii-Fatimy. 2 lutego 1993, po przejściu na emeryturę poprzednika, objął diecezję. 22 kwietnia 2006, w związku z osiągnięciem wieku emerytalnego, zrezygnował z katedry

</doc>
<doc id="4284915" url="https://pl.wikipedia.org/wiki?curid=4284915" title="Andreja Katič">
Andreja Katič

Andreja Katič (ur. 22 grudnia 1969 w Slovenj Gradcu) – słoweńska polityk i urzędniczka samorządowa, parlamentarzystka, w latach 2015–2018 minister obrony, od 2018 do 2020 minister sprawiedliwości.
Życiorys.
Ukończyła studia prawnicze na Uniwersytecie Mariborskim (1996). Pracowała w administracji lokalnej w Velenje, była dyrektorem administracji miejskiej. Przez kilka lat kierowała komisją do spraw prawnych i legislacyjnych w organizacji zrzeszającej słoweńskie miejscowości. Była też członkinią rady dyrektorów macierzystej uczelni i przewodniczącą stowarzyszenia skupiającego dyrektorów administracji miejskiej.
W wyborach w 2014 z ramienia Socjaldemokratów uzyskała mandat posłanki do Zgromadzenia Państwowego. Została wiceprzewodniczącą słoweńskiego parlamentu. W maju 2015 dołączyła do rządu Mira Cerara, obejmując stanowisko ministra obrony. We wrześniu 2018 przeszła na stanowisko ministra sprawiedliwości w nowym gabinecie, na czele którego stanął Marjan Šarec. Zakończyła urzędowanie w marcu 2020.

</doc>
<doc id="4284917" url="https://pl.wikipedia.org/wiki?curid=4284917" title="Johann Peter Eckermann">
Johann Peter Eckermann

Johann Peter Eckermann (ur. 21 września 1792 w Winsen, zm. 3 grudnia 1854 w Weimarze) – niemiecki poeta i pisarz. Przyjaciel Johanna Wolfganga von Goethego i autor książki "Gespräche mit Goethe".
Życiorys.
Urodził się 21 września 1792 roku w Winsen w ubogiej rodzinie. Brał udział w wojnach napoleońskich, a następnie został urzędnikiem w Ministerstwie Wojny w Hanowerze. W latach 1821–1822 studiował na Uniwersytecie w Getyndze i to wówczas wydał swój pierwszy tomik wierszy. Wzorował się na dziełach Johanna Wolfganga von Goethego i w 1823 roku wysłał mu swój komentarz zatytułowany "Beiträge zur Poesie mit besonderer Hinweisung auf Goethe", który zawierał wrażliwe oceny pracy Goethego. Obaj pisarze spotkali się w Weimarze, gdzie Eckermann został nieodpłatnym asystentem literackim swojego mistrza. Pełnił także rolę nauczyciela syna Karola Augusta księcia Saksonii-Weimar.
Wydane w 1836 roku dzieło "Gespräche mit Goethe" zostało przetłumaczone na wszystkie główne języki europejskie. Po śmierci Goethego, Eckermann był wykonawcą jego literackiego testamentu i w latach 1832–1833 publikował jego dzieła, wraz z Friedrichem Wilhelmem Riemerem. Eckermann zmarł 3 grudnia 1854 roku w Weimarze.

</doc>
<doc id="4284918" url="https://pl.wikipedia.org/wiki?curid=4284918" title="Tapa (tkanina)">
Tapa (tkanina)

Tapa – polinezyjski materiał zrobiony z kory różnych drzew, przede wszystkim z rodziny morwowatych (z rodzajów morwa, brusonecja, figowiec). Do produkcji używane jest łyko drzew i krzewów, które po zwilżeniu jest ubijane na twardym podłożu tak długo, aż powstaje zbity, cieńszy lub grubszy podobny do filcu materiał.
Historia.
Pierwotnie na wyspach Pacyfiku, a później w południowej i środkowej Ameryce, w Afryce i południowej Azji tapa wykorzystywana jest do różnych celów – jako materiał do pisania i malowania oraz jako odzież. Do Europy pierwsze egzemplarze zostały przywiezione pod koniec XVIII wieku przez Jamesa Cooka, który odwiedził Tonga pod koniec XVIII wieku. Tkanina z kory jest powszechnie znana jako "tapa" w całej Polinezji, chociaż terminologia, dekoracje, barwniki i wzory różnią się na wyspach. Może nosić też inne nazwy: ngatu (Tonga), kapa (Hawaje), masi (Fidżi), siapo (Samoa) i hiapo (Niue).
Badania molekularne wykazały, że brusonecja chińska, zwana też morwą papierową – podstawowy surowiec do produkcji tapa, uprawiana na wyspach Oceanii, pochodzi z rozmnażanych wegetatywnie roślin rozprzestrzenionych z południowego Tajwanu w czasie migracji ludów austronezyjskich. Był to pierwszy istotny dowód z zakresu etnobotaniki dla pochodzenia tych ludów.
Produkcja.
Mężczyźni sadzą drzewa brusonecji chińskiej na plantacjach lub obok domu i opiekują się nimi. Gdy można z niego zacząć produkować tapa, kobiety zdejmują łyko (wewnętrzną korę drzewa) i moczą ją w wodzie przez noc, po czym umieszczają płasko na długim, drewnianym pniu i biją drewnianym czworokątnym młotkiem. Ma on trzy boki płaskie, ale czwarty jest nierówny, co pomaga w spilśnianiu łyka. Po zakończeniu ubijania kawałki tapy są zawieszane do wyschnięcia. Wysuszone łączy się klejem wykonanym z tapioki lub manioku. Aby je wzmocnić, łączy się zarówno wzdłuż, jak i wszerz. Jeden kawałek materiału może mieć około 30 cm szerokości. Tradycyjne łączy się 52 wzdłuż i 13 kawałków wszerz, aby otrzymać dużą tkaninę. Ilość elementów ma znaczenie, bo jest związana z 52 tygodniami w roku i 13 miesiącami księżycowymi. Po scaleniu kawałków, na wierzchu umieszcza się szablony, dzięki którym nanosi się wzory na tkaninę. Przed schowaniem tkaniny suszy się ją dodatkowo na słońcu.
Obecnie (stan na 2015) w Tonga wiele kobiet nadal wytwarza tradycyjne tapa, które od końca XIX wieku było wypierane przez bawełnę i wełnę. Tradycyjnie wykorzystywano go do produkcji ubrań, pościeli i draperii. Materiał dla ważnych osób był często specjalnie przygotowywany i dekorowany. Przygotowywano też tapa na specjalne okazje, takie jak urodziny i wesela. Było również używane do owijania wizerunków bóstw. Nawet dzisiaj tapa może być częścią rytuałów pogrzebowych.

</doc>
<doc id="4284920" url="https://pl.wikipedia.org/wiki?curid=4284920" title="Reprezentacja WNP w piłce nożnej mężczyzn">
Reprezentacja WNP w piłce nożnej mężczyzn



</doc>
<doc id="4284921" url="https://pl.wikipedia.org/wiki?curid=4284921" title="Hannu Rajaniemi">
Hannu Rajaniemi

Hannu Rajaniemi (ur. 9 marca 1978 w Ylivieska) – fiński autor fantastyki, piszący po angielsku i fińsku. Mieszka w Oakland w Kalifornii. Założył komercyjną organizacje ThinkTank Maths. W Polsce w 2018 roku została wydana jego trylogia "Jean le Flambeur", w tym jego nagradzana powieść "Kwantowy złodziej".
Życiorys.
Urodził się w Ylivieska w Finlandii w 1978 roku. Uzyskał licencjat z matematyki na Uniwersytecie w Oulu, tytuł magistra nauk matematycznych na University of Cambridge oraz doktorat z fizyki matematycznej na Uniwersytecie Edynburskim. Przed rozpoczęciem studiów doktoranckich ukończył krajową służbę jako naukowiec dla Finnish Defence Forces.
W trakcie swoich studiów doktoranckich dołączył do Writers’ Bloc, grupy pisarzy w Edynburgu, do której należy także Charlie Stross.

</doc>
<doc id="4284932" url="https://pl.wikipedia.org/wiki?curid=4284932" title="McLaren M9A">
McLaren M9A

McLaren M9A – samochód Formuły 1 zaprojektowany przez Jo Marquarta i skonstruowany przez McLarena. Derek Bell wystartował w tym samochodzie w sezonie 1969 podczas Grand Prix Wielkiej Brytanii. Nie ukończył wyścigu z powodu awarii zawieszenia. Samochód był napędzany przez jednostki Cosworth.

</doc>
<doc id="4284937" url="https://pl.wikipedia.org/wiki?curid=4284937" title="Brusonecja chińska">
Brusonecja chińska

Brusonecja chińska, morwa papierowa, papierówka chińska ("Broussonetia papyrifera") – gatunek roślin z rodziny morwowatych. Występuje w Azji: w Chinach, Japonii, Korei, Indochinach, Birmie i Indiach. Jest również uprawiany w niektórych częściach Europy o ciepłym klimacie umiarkowanym, Stanach Zjednoczonych i Afryce. Dostarcza najstarszego surowca do produkcji papieru.
Rozmieszczenie geograficzne.
W Azji jej zasięg obejmuje Chiny, Japonię, Koreę, Laos, Kambodżę, Tajlandię, Birmę i Asam, ale jest uprawiana w innych częściach Azji i Pacyfiku, a naturalizowana w południowej części Europy i USA. W Polsce rzadko w kolekcjach dendrologicznych – uważana za gatunek wrażliwy na mrozy, lokalnie rośnie jednak bujnie i bez uszkodzeń mrozowych.
Zastosowanie.
Włóknista kora i łyko morwy papierowej jest wykorzystywana do produkcji papieru lub płótna. Jest pierwszą w historii rośliną użytą do produkcji papieru, wykorzystywaną w tym celu w Chinach już ponad 100 lat p.n.e. Namoczone włókna ociekały w bambusowych sitach, po czym były nasączane klejem i wygładzane muszlami kauri. W Japonii i Chinach do dziś wytwarza się z niej wysokiej jakości papier czerpany. 
Gatunek wykorzystywany jest także jako drzewo ozdobne.

</doc>
<doc id="4284939" url="https://pl.wikipedia.org/wiki?curid=4284939" title="Aeroklub Łódzki">
Aeroklub Łódzki

Aeroklub Łódzki im. kpt. pil. Franciszka Żwirki – stowarzyszenie skupiające miłośników lotnictwa sportowego i rekreacyjnego. Siedziba aeroklubu znajduje się na lotnisku im. Władysława Reymonta w Łodzi.
Historia.
W 1929 roku stworzono Łódzki Klub Lotniczy, który następnie przekształcił się w Aeroklub Łódzki.
W 1930 roku stworzono w Łodzi pierwszy centralny ośrodek szkolenia pilotów, który umożliwił aeroklubom wyszkolenie na własny użytek pilotów i instruktorów, mogących w przyszłości prowadzić takie szkolenia we własnych klubach. Ośrodek ten noszący nazwę Centrum Przysposobienia Wojskowego Lotniczego, był kierowany przez Franciszka Żwirkę.
Aeroklub Łódzki rozwijał się bardzo szybko i w ciągu kilku lat zdecydowanie zwiększała się liczba członków, powstawały nowe sekcje, kupiono samolot Sido-1 o znakach rejestracyjnych SP-ACZ. W 1938 roku została oddana do użytku najwyższa w Polsce wieża spadochronowa, która służyła do szkolenia skoczków spadochronowych przez kilka następnych dziesięcioleci.
II wojna światowa przerwała działalność Aeroklubu. Wielu lotników poległo, walcząc na frontach całego świata, sprzęt i budynki uległy zniszczeniu. Po wojnie początkowo Aeroklub korzystał z siedziby PLL LOT przy ulicy Piotrkowskiej 106. Pierwszym prezesem w powojennej działalności klubu została Maria Wardasówna. Działalność lotniczą rozpoczęli jeszcze w 1945 roku szybownicy, korzystając z lądowiska w Borowej Górze.
Od 1951 roku rozpoczęła działalność sekcja spadochronowa, która wykorzystywała w szkoleniu przedwojenną wieżę, a także nową w parku na Julianowie. W tym samym czasie, dzięki otrzymaniu z Aeroklubu PRL dwóch samolotów typu Zlín Z-26 Trenér, sekcja samolotowa na lądowisku w Dąbrówce rozpoczęła szkolenie w pełnej akrobacji.
15 czerwca 1953 roku, Aeroklub Łódzki osiedlił się na nowo wybudowanym lotnisku w Aleksandrowie Łódzkim. W 1958 roku powstał również Klub Seniorów Lotnictwa.
We wrześniu 1961 roku spłonął hangar na lotnisku w Aleksandrowie Łódzkim. W związku z tym Aeroklub przeniósł się na lotnisko Lublinek, gdzie pozostaje do dzisiaj.
W 1965 roku na lotnisku Aeroklubu w Lublinku zorganizowano Międzynarodowe Zawody Akrobacji Samolotowej Państw Socjalistycznych, które przyciągnęły rzeszę ponad 200.000 widzów.
W latach 1960–1989 Aeroklub Łódzki prowadził regularne szkolenia we wszystkich swoich sekcjach specjalnościowych, finansowane przez budżet państwa. Umożliwiało to wykonywanie olbrzymiej liczby lotów oraz skoków, czego efektem były liczne sukcesy sportowe członków AŁ na arenach polskich i światowych.
W latach 90. na skutek przemian ustrojowych w Polsce AŁ przeszedł również metamorfozę. Ze względu na zniesienie finansowania przez państwo, klub był zmuszony ograniczyć działalność lotniczą, utracił prawo własności płyty lotniska Lublinek, zmniejszało się również zaplecze sprzętowe, spadła liczba członków.
Obecnie Aeroklub, poza działalnością sportową, prowadzi komercyjne kursy oraz usługi lotnicze. Posiada zaplecze sprzętowe w postaci samolotów typu An-2, PZL-101 Gawron, PZL-104 Wilga i Zlin, a także w postaci szybowców SZD-9 Bocian, SZD-30 Pirat, SZD-50 Puchacz, SZD-51 Junior i Jantar.
Obecnie w aeroklubie działają sekcje:
a także Klub Seniorów Lotnictwa.

</doc>
<doc id="4284945" url="https://pl.wikipedia.org/wiki?curid=4284945" title="Armindo Lopes Coelho">
Armindo Lopes Coelho

Armindo Lopes Coelho (ur. 16 lutego 1931 w Regilde, zm. 29 września 2010 w Ermesinde) – portugalski duchowny rzymskokatolicki, biskup Viana do Castelo i Porto.
Biografia.
1 sierpnia 1954 otrzymał święcenia prezbiteriatu i został kapłanem diecezji Porto. Pracował m.in. jako wykładowca w Wyższym Seminarium Duchownym w Porto. Od 1970 był jego prorektorem, a od 1975 do objęcia biskupstwa rektorem.
16 listopada 1978 papież Jan Paweł II mianował go biskupem pomocniczym diecezji Porto i biskupem tytularnym elvaskim. 25 marca 1979 przyjął sakrę biskupią z rąk biskupa Porto António Ferreiry Gomesa. Współkonsekratorami byli biskup pomocniczy Porto Domingos de Pinho Brandão oraz biskup Setúbalu Manuel da Silva Martins.
15 października 1982 ten sam papież mianował go biskupem Viana do Castelo. 13 czerwca 1997 przeniesiony na biskupstwo w Porto. 22 lutego 2007, w związku z osiągnięciem wieku emerytalnego, zrezygnował z katedry. Zmarł 29 września 2010.

</doc>
<doc id="4284947" url="https://pl.wikipedia.org/wiki?curid=4284947" title="Rhynchocalamus">
Rhynchocalamus

 
Rhynchocalamus – rodzaj węża z podrodziny Colubrinae w rodzinie połozowatych (Colubridae). 
Zasięg występowania.
Rodzaj obejmuje gatunki występujące w Rosji, Armenii, Azerbejdżanie, Turcji, Egipcie, Syrii, Izraelu, Jordanii, Arabii Saudyjskiej, Jemenie, Omanie, Iraku, Iranie. 
Systematyka.
Etymologia.
"Rhynchocalamus":  "rhis",  ῥινος  "rhinos" „nos”; καλαμος "kalamos" „trzcina”.
Podział systematyczny.
Do rodzaju należą następujące gatunki:
Przypisy.
 

</doc>
<doc id="4284955" url="https://pl.wikipedia.org/wiki?curid=4284955" title="Ołeksandr Marczenko">
Ołeksandr Marczenko

Ołeksandr Mykołajowycz Marczenko (ukr. Олександр Миколайович Марченко, ur. 12 stycznia 1968) – ukraiński wioślarz. Jako reprezentant ZSRR brązowy medalista olimpijski z Seulu.
Brał udział w trzech igrzyskach olimpijskich (IO 88, IO 96, IO 00). Po medal w 1988 sięgnął w dwójce podwójnej. Partnerował mu Wasilij Jakusza. Na mistrzostwach świata, jako reprezentant Ukrainy, zdobył cztery medale w czwórce podwójnej: srebro w 1993, 1994 i 1999 oraz brąz w 1997.

</doc>
<doc id="4284964" url="https://pl.wikipedia.org/wiki?curid=4284964" title="Watkins Glen (Nowy Jork)">
Watkins Glen (Nowy Jork)

Watkins Glen – wieś ("village"), ośrodek administracyjny hrabstwa Schuyler, w środkowej części stanu Nowy Jork, w Stanach Zjednoczonych, położona na południowym skraju jeziora Seneca. W 2010 roku miejscowość liczyła 1859 mieszkańców.
Pierwsi osadnicy przybyli tu w 1791 roku. Oficjalne założenie wsi, nazwanej wówczas Jefferson, nastąpiło w 1842 roku. W 1852 roku przyjęta została nazwa Watkins, upamiętniająca jednego z założycieli, a w 1926 roku obecna – Watkins Glen.
Na zachód od miejscowości znajduje się park stanowy Watkins Glen, obejmujący wąwóz, którego dnem spływa potok Glen Creek, tworząc kaskady i bystrza. W pobliżu zlokalizowany jest również samochodowy tor wyścigowy Watkins Glen International.

</doc>
<doc id="4284965" url="https://pl.wikipedia.org/wiki?curid=4284965" title="Tobias Mayer">
Tobias Mayer

Tobias Mayer (ur. 17 lutego 1723 w Marbach am Neckar, zm. 20 lutego 1762 w Getyndze) – niemiecki astronom, matematyk i kartograf, odkrywca libracji Księżyca.
Życiorys.
Urodził się 17 lutego 1723 w Marbach am Neckar. Był matematykiem-samoukiem, który opracował dwie rozprawy geometryczne, gdy w 1746 roku rozpoczął pracę w instytucie kartograficznym w Norymberdze. Opublikował wówczas swoje obliczenia dotyczące libracji Księżyca, czym zyskał renomę naukową, która doprowadziła go do nominacji na dziekana wydziału ekonomii i matematyki na Uniwersytecie w Getyndze w 1751 roku. Trzy lata później został kierownikiem obserwatorium uniwersyteckiego.
W 1753 roku opublikował własne tablice słoneczne i księżycowe. Dwa lata później przedstawił rządowi brytyjskiemu zmieniony zestaw tabel, które okazały się wystarczająco dokładne, aby określić długość geograficzną na morzu z dokładnością do około pół stopnia. Londyńska edycja tabel (z 1770 roku) zawierała także metodę Mayera określania długości geograficznej na podstawie odległości kątowej między Księżycem a innym obiektem niebieskim, a także metodę korekcji błędów długości geograficznej spowodowanych refrakcją atmosferyczną.
Zmarł 20 lutego 1762 roku w Getyndze.
Jego synem był Johann Tobias Mayer.

</doc>
<doc id="4284969" url="https://pl.wikipedia.org/wiki?curid=4284969" title="Scolecophis atrocinctus">
Scolecophis atrocinctus

Scolecophis atrocinctus – gatunek węża z rodziny połozowatych (Colubridae), jedyny przedstawiciel monotypowego rodzaju Scolecophis.

</doc>
<doc id="4284970" url="https://pl.wikipedia.org/wiki?curid=4284970" title="Scolecophis">
Scolecophis



</doc>
<doc id="4284971" url="https://pl.wikipedia.org/wiki?curid=4284971" title="Bebelplatz">
Bebelplatz

Bebelplatz (pol. „Plac Bebela”) – prostokątny plac, znajdujący się w Berlinie, w dzielnicy Mitte, przy alei Unter den Linden. W latach 1743–1910 nosił nazwę "Platz am Opernhaus", zaś w latach 1910–1947 "Kaiser-Franz-Joseph-Platz". Obecnie jest uważany za jeden z najpiękniejszych berlińskich placów, a także za jedno z historycznie najważniejszych miejsc w tym mieście.
Położenie i dojazd.
Plac Bebelplatz jest położony bezpośrednio przy alei Unter den Linden, po jej południowej stronie. W pobliżu znajdują się przystanki autobusowe "Berlin, Staatsoper" i "Berlin, Unter den Linden/Friedrichstraße" oraz tramwajowy "Berlin, Universitätsstraße". W bezpośrednim zasięgu placu mieszczą się również stacje kolei S-Bahn: Französische Straße, Friedrichstraße i Unter den Linden, a także stacje metra: Französische Straße, Friedrichstraße i Unter den Linden.
Historia.
Prostokątny, całkowicie wybrukowany plac powstał w latach 1741–1743 pod kierownictwem architekta Georga Wenzeslausa von Knobelsdorffa jako część opracowanego przez pruskiego króla Fryderyka II Wielkiego założenia urbanistycznego o nazwie Forum Fridericianum. Pierwotna koncepcja zakładała utworzenie wielkiego placu z gmachem opery, budynkiem akademii i królewskim pałacem miejskim, jednak z powodu różnych problemów król musiał z niej zrezygnować i ostatecznie, po wybudowaniu budynku Opery Państwowej stworzono przy nim znacznie mniejszy plac, nazwany "Platz am Opernhaus". Pod koniec XVIII wieku obok budynku opery wybudowano katolicką Katedrę św. Jadwigi, zaś po zachodniej stronie placu Königliche Bibliothek (pol. „Biblioteka Królewska”) i pałac Altes Palais.
W latach 1845–1846 przeprowadzono przebudowę placu według projektu Petera Josepha Lennégo. 18 sierpnia 1910 roku plac otrzymał nazwę "Kaiser-Franz-Joseph-Platz" na cześć władcy Austro-Węgier Franciszka Józefa I. W 1928 roku miała miejsce kolejna przebudowa placu, zaprojektowana przez Eduarda Fürstenaua.
10 maja 1933 roku na placu odbyła się berlińska część akcji palenia książek w Niemczech, zapoczątkowanej dwa miesiące po dojściu Adolfa Hitlera do władzy i realizowanej przez studentów, profesorów oraz członków nazistowskich organizacji. Na Kaiser-Franz-Joseph-Platz spalono wtedy ponad 20 tysięcy książek uznanych przez władze za „nieniemieckie” i napisanych m.in. przez takich autorów, jak: Erich Kästner, Stefan Zweig, Heinrich Heine, Bertolt Brecht, Franz Kafka, Karl Marx, Heinrich Mann, Alfred Döblin, Kurt Tucholsky i Carl von Ossietzky.
Podczas II wojny światowej zabudowa placu została całkowicie zniszczona. Po zakończeniu działań wojennych przeprowadzono odbudowę zewnętrznych form położonych przy placu budynków. 31 lipca 1947 roku placowi nadano nazwę "Bebelplatz" pochodzącą od nazwiska Augusta Bebela, polityka partii SPD.
20 marca 1995 roku na Bebelplatz otwarto stworzony przez izraelskiego artystę Michę Ullmana "Versunkene Bibliothek" (pol. „Pomnik zapadłej biblioteki”), upamiętniający wydarzenia z 10 maja 1933 roku. Jest to pomieszczenie, znajdujące się około 5 m pod ziemią, do którego nie można wejść – istnieje jedynie możliwość jego zobaczenia przez umieszczoną w nawierzchni placu szybę. W pomieszczeniu tym są umieszczone puste regały, mogące pomieścić dokładnie 20 tysięcy książek. Nad szybą znajdują się wykonane z brązu płyty z informacjami o historycznym tle, twórcy oraz czasie powstania pomnika. Na jednej z nich widnieje również napis, będący cytatem z Heinricha Heinego: „To tylko preludium – tam, gdzie pali się książki, w końcu pali się też ludzi”.
Od grudnia 2004 roku pod Bebelplatz znajduje się przestronny, dwupoziomowy, podziemny parking z bezpośrednim dostępem do Opery Państwowej. Może on pomieścić 462 samochody.

</doc>
<doc id="4284976" url="https://pl.wikipedia.org/wiki?curid=4284976" title="Simophis rhinostoma">
Simophis rhinostoma

Simophis rhinostoma – gatunek węża z rodziny połozowatych (Colubridae), jedyny przedstawiciel monotypowego rodzaju Simophis.

</doc>
<doc id="4284977" url="https://pl.wikipedia.org/wiki?curid=4284977" title="Simophis">
Simophis



</doc>
<doc id="4284981" url="https://pl.wikipedia.org/wiki?curid=4284981" title="Rezerwat przyrody Czapliniec Ostrowo">
Rezerwat przyrody Czapliniec Ostrowo



</doc>
<doc id="4284983" url="https://pl.wikipedia.org/wiki?curid=4284983" title="António Pinho Vargas">
António Pinho Vargas

António Pinho Vargas (ur. 15 sierpnia 1951 w Vila Nova de Gaia) – portugalski kompozytor i pianista jazzowy.
Życiorys.
Ukończył historię na Wydziale Literatury Uniwersytetu w Porto. Studiował grę fortepianową w Konserwatorium w Porto oraz kompozycję w . Od 1991 wykładał kompozycję w Escola Superior de Música w Lizbonie. Od 1994 był doradcą muzycznym w Serralves w Porto, a w latach 1996–1999) – w Centro Cultural de Belém w Lizbonie. Od 2006 jest pracownikiem naukowym w Centrum Studiów Społecznych Uniwersytetu w Coimbrze. W 2010 uzyskał na tymże uniwersytecie doktorat z socjologii kultury.
W 1995 został odznaczony Orderem Infanta Henryka przez prezydenta Portugalii Mário Soaresa.
Twórczość.
W jego muzyce można odnaleźć wiele wpływów, od niejednoznacznie określonego języka atonalnego do pasaży neo-tonalnych. Ceni prostotę i klarowność w strukturalnej budowie utworu. W ostatnim czasie jego idiom rytmiczny stał się bardziej wyrazisty, a harmonia ukierunkowana na tonalność. Jego druga opera "Os dias levantados", napisana z okazji 25-lecia rewolucji 1974, jest typowa dla obecnej, bardziej eklektycznej fazy jego twórczości kompozytorskiej.
Skomponował 4 opery, 3 oratoria, utwory orkiestrowe i kameralne, w tym 3 kwartety smyczkowe, utwory wokalne oraz muzykę filmową. Jego ostatnie kompozycje to "Requiem" (2012), "Magnificat" (2013), "De Profundis" (2014), koncert skrzypcowy (2015) i koncert wiolonczelowy (2016). Jako pianista jazzowy i kompozytor nagrał 10 albumów, w tym "Solo" (2008) i "Solo II" (2009) oraz "Improvisations" (2011).

</doc>
<doc id="4284991" url="https://pl.wikipedia.org/wiki?curid=4284991" title="Witosza Bistrica">
Witosza Bistrica

Witosza Bistrica (bułg. Футболен клуб Витоша) – bułgarski klub piłkarski, mający siedzibę w miejscowości Bistrica w odległości 15 km od stolicy Sofia na zachodzie kraju.
Historia.
Chronologia nazw: 
Klub piłkarski Witosza Bistrica został założony we wsi Bistrica w 1958 roku. W 1974 roku klub został pierwszym wiejskim klubem z obwodu miejskiego Sofia, który uczestniczył w trzecioligowych rozgrywkach - Grupie "W". Został jednak później zdegradowany z grupy z powodu nowych schematów organizacyjnych wprowadzonych przez związek piłki nożnej. Przez następne 30 lat klub był niezmienionym uczestnikiem ligi regionalnej Sofia. 
W 2007 roku Klub powrócił do południowo-zachodniej Grupy "W". W sezonie 2007/08 zespół zajął 8.miejsce, w następnym sezonie powtórzył ten sukces. Sezon 2009/10 zakończył na 6.pozycji, a w kolejnym awansował na trzecią lokatę w grupie. W sezonie 2011/12 zespół znów był szóstym w lidze oraz zdobył Puchar Amatorskiej Ligi Piłkarskiej. W sezonie 2012/13 klub osiągnął najlepszą pozycję w swojej długiej historii, zajmując drugie miejsce w końcowej klasyfikacji w południowo-zachodniej Grupie "W". Tylko jeden punkt dzielił do zespołu, który zajął pierwsze miejsce. W sezonie 2013/14 klub po raz pierwszy występował w Grupie "B" Mistrzostw Bułgarii. Debiut był nieudanym, końcowe 11.miejsce w tabeli spowodowało spadek do III ligi. W sezonie 2014/15 klub zajął 4.miejsce, a w następnym sezonie 2015/16 był drugim i powrócił do Grupy "B". W swoim pierwszym sezonie po powrocie klub zajął trzecie miejsce w lidze, które premiowało awansem do I ligi bułgarskiej.
Sukcesy.
Trofea międzynarodowe.
Nie uczestniczył w rozgrywkach europejskich (stan na 02-05-2019).
Stadion.
Klub rozgrywa swoje mecze domowe na stadionie Witosza w Bistricy, który może pomieścić 2,000 widzów.

</doc>
<doc id="4284997" url="https://pl.wikipedia.org/wiki?curid=4284997" title="Arrows A11">
Arrows A11

Arrows A11 – samochód Formuły 1 zaprojektowany przez Rossa Brawna i skonstruowany przez Arrowsa. Samochód był używany w sezonie 1989. Samochód był napędzany przez jednostki Cosworth.
W sezonie 1990 była używana wersja A11B, a w 1991 zespół Footwork użył wersji A11C napędzanej przez silniki Porsche.

</doc>
<doc id="4284998" url="https://pl.wikipedia.org/wiki?curid=4284998" title="Okręg wyborczy nr 38 do Sejmu Polskiej Rzeczypospolitej Ludowej (1989–1991)">
Okręg wyborczy nr 38 do Sejmu Polskiej Rzeczypospolitej Ludowej (1989–1991)

Okręg wyborczy nr 38 do Sejmu Polskiej Rzeczypospolitej Ludowej (1989–1991) obejmował Chorzów oraz gminy Ruda Śląska, Siemianowice Śląskie i Świętochłowice (województwo katowickie). W ówczesnym kształcie został utworzony w 1989. Wybieranych było w nim 5 posłów w systemie większościowym.
Siedzibą okręgowej komisji wyborczej był Chorzów.

</doc>
<doc id="4285000" url="https://pl.wikipedia.org/wiki?curid=4285000" title="Johann Jakob Bodmer">
Johann Jakob Bodmer

Johann Jakob Bodmer (ur. 19 lipca 1698 w Greifensee, zm. 2 stycznia 1783 w Zurychu) – szwajcarski historyk, krytyk literacki i poeta.
Życiorys.
Urodził się 19 lipca 1698 w Greifensee. W latach 1721–1723 współredagował tygodnik "Die Discourse der Mahlern", wzorowany na brytyjskim "The Spectator". Od 1725 roku pracował jako nauczyciel historii helweckiej w szkole w Zurychu, a od 1737 roku zasiadał w tamtejszej legislaturze kantonalnej. Jego najbardziej znanymi traktatami były "Von dem Einfluss und Gebrauche der Einbildungs-Kraft" (wydany w 1727), "Von dem Wunderbaren in der Poesie" (wydany w 1740) i "Critische Betrachtungen über die poetischen Gemälde der Dichter" (wydany w 1741), w których wzywał do uwolnienia wyobraźni literackiej z ograniczeń nałożonych przez francuski neoklasycyzm. Prowadził także obszerne badania nad twórczością Williama Szekspira, Torquata Tassa, Dantego Alighieri i Miguela de Cervantesa, a także przetłumaczył teksty Homera w heksametrze. Popierał poglądy Monteskiusza i Jana Jakuba Rousseau, dzięki czemu jest uważany za prekursora Johanna Gottfrieda Herdera. Zmarł 2 stycznia 1783 roku w Zurychu.

</doc>
<doc id="4285010" url="https://pl.wikipedia.org/wiki?curid=4285010" title="Twierdzenie Rainwatera">
Twierdzenie Rainwatera

Twierdzenie Rainwatera – w analizie funkcjonalnej, twierdzenie mówiące, że ciąg ograniczony formula_1 w przestrzeni Banacha formula_2 jest słabo zbieżny do pewnego elementu formula_3 wtedy i tylko wtedy, gdy dla każdego punktu ekstremalnego formula_4 kuli jednostkowej przestrzeni sprzężonej formula_5 zachodzi warunek
Innymi słowy, twierdzenie Rainwatera mówi, że w celu badania słabej zbieżności ciągu w przestrzeni Banacha wystarczy ograniczyć się do sprawdzania słabej zbieżności na punktach ekstremalnych kuli dualnej. Twierdzenie zostało udowodnione przez grupę matematyków publikujących pod wspólnym pseudonimem John Rainwater.
Zastosowanie do przestrzeni funkcji ciągłych.
Niech formula_7 będzie zwartą przestrzenią Hausdorffa oraz niech formula_8 oznacza przestrzeń Banacha rzeczywistych funkcji ciągłych na formula_7 z normą supremum. Punkty ekstremalne kuli jednostkowej przestrzeni sprzężonej formula_10 są postaci formula_11 gdzie formula_12 formula_13 Z twierdzenia Rainwatera wynika, że jeżeli ograniczony ciąg formula_14 elementów przestrzeni formula_8 jest zbieżny punktowo do pewnej funkcji ciągłej formula_16 to jest on zbieżny do formula_4 w słabej topologii przestrzeni formula_8.

</doc>
<doc id="4285012" url="https://pl.wikipedia.org/wiki?curid=4285012" title="Okręg wyborczy nr 39 do Sejmu Polskiej Rzeczypospolitej Ludowej (1989–1991)">
Okręg wyborczy nr 39 do Sejmu Polskiej Rzeczypospolitej Ludowej (1989–1991)

Okręg wyborczy nr 39 do Sejmu Polskiej Rzeczypospolitej Ludowej (1989–1991) obejmował Tychy oraz gminy Bestwina, Brzeszcze, Czechowice-Dziedzice, Łaziska Górne, Miedźna, Mikołów, Orzesze, Pawłowice, Pszczyna i Suszec (województwo katowickie). W ówczesnym kształcie został utworzony w 1989. Wybieranych było w nim 5 posłów w systemie większościowym.
Siedzibą okręgowej komisji wyborczej były Tychy.

</doc>
<doc id="4285013" url="https://pl.wikipedia.org/wiki?curid=4285013" title="Liga Narodów w Piłce Siatkowej Kobiet 2018">
Liga Narodów w Piłce Siatkowej Kobiet 2018

Liga Narodów w Piłce Siatkowej Kobiet 2018 (ang. 2018 FIVB Volleyball Women's Nations League) – 1. edycja międzynarodowego turnieju siatkarskiego zorganizowanego przez Międzynarodową Federację Piłki Siatkowej (FIVB) dla 16 narodowych reprezentacji. Zwyciężyły reprezentantki Stanów Zjednoczonych.
Rywalizacja składała się z dwóch faz: fazy grupowej oraz turnieju finałowego. Turniej finałowy rozegrany został w dniach 27 czerwca-1 lipca na Nankin w Chinach.
System rozgrywek.
Faza grupowa.
W fazie grupowej udział brało 16 reprezentacji narodowych podzielonych na dwie kategorie - stałych uczestników oraz drużyn pretendujących. Stali uczestnicy mieli zapewniony udział w rozgrywkach w kolejnym roku niezależnie od osiągniętego wyniku, natomiast pretendenci byli zagrożeni spadkiem.
Rywalizacja w fazie grupowej toczyła się przez pięć tygodni. Reprezentacje rozegrały między sobą po jednym spotkaniu w ramach turniejów grupowych. W każdym tygodniu odbywały się cztery turnieje organizowane przez poszczególnych uczestników. Łącznie odbyło się 20 turniejów. Każdy ze stałych uczestników był gospodarzem przynajmniej jednego turnieju grupowego. W każdym turnieju udział brały cztery reprezentacje. Po rozegraniu wszystkich 120 spotkań fazy grupowej pięć najwyżej notowanych zespołów uzyskało awans do turnieju finałowego. W turnieju finałowym brał udział także jego gospodarz.
Turniej finałowy.
W turnieju finałowym udział brało 6 reprezentacji wyłonionych w fazie grupowej. Zespoły te podzielone były na dwie grupy, w każdej po trzy drużyny. W grupach drużyny między sobą rozegrały po jednym spotkaniu. Awans do półfinałów uzyskały dwa najlepsze zespoły z każdej z grup. W półfinałach utworzone zostały pary według zasady: zwycięzca grupy przeciwko drużynie z 2. miejsca z grupy przeciwnej. Zwycięzcy półfinałów grali o zwycięstwo w całym turnieju, natomiast pokonani - o brązowy medal.
Drużyny uczestniczące.
W Lidze Narodów 2018 udział brało 16 reprezentacji. Przy doborze uczestników przez FIVB kluczową rolę odgrywała popularność piłki siatkowej w danym kraju i możliwości marketingowe z nią związane, a nie ranking FIVB czy jakikolwiek inny wskaźnik.
Grupy fazy grupowej.
Poniżej przedstawione zostało zestawienie turniejów grupowych w poszczególnych tygodniach.
Faza grupowa.
Tydzień 1.
Grupa 1.
 Jekaterynburg
Grupa 2.
 Ningbo
Grupa 3.
 Lincoln
Grupa 4.
 Barueri
Tydzień 2.
Grupa 5.
 Toyota
Grupa 6.
 Suwon
Grupa 7.
 Makau
Grupa 8.
 Ankara
Tydzień 3.
Grupa 9.
 Apeldoorn
Grupa 10.
 Kraljevo
Grupa 11.
 Bangkok
Grupa 12.
 Hongkong
Tydzień 4.
Grupa 13.
 Rotterdam
Grupa 14.
 Jiangmen
Grupa 15.
 Nakhon Ratchasima
Grupa 16.
 Bydgoszcz
Tydzień 5.
Grupa 17.
 Stuttgart
Grupa 18.
 Wałbrzych
Grupa 19.
 Eboli
Grupa 20.
 Santa Fe
Turniej finałowy.
 Nankin

</doc>
<doc id="4285015" url="https://pl.wikipedia.org/wiki?curid=4285015" title="Zamek w Mértoli">
Zamek w Mértoli

Zamek w Mértoli (port: "Castelo de Mértola") – dobrze zachowany średniowieczny zamek w miejscowości Mértola, w dystrykcie Beja, w portugalskim regionie Alentejo. Budowla dominuje nad miejscowością, u zbiegu potoku Oeiras i lewego brzegu rzeki Gwadiana. Obecnie jest częścią regionu turystycznego Planície Dourada.
Budynek jest klasyfikowany jako Pomnik Narodowy od 1911.

</doc>
<doc id="4285016" url="https://pl.wikipedia.org/wiki?curid=4285016" title="Zamek w Mértola">
Zamek w Mértola



</doc>
<doc id="4285019" url="https://pl.wikipedia.org/wiki?curid=4285019" title="Jorgos Kaminis">
Jorgos Kaminis

Jeorjos (Jorgos) Kaminis, gr. Γεώργιος (Γιώργος) Καμίνης (ur. 15 lipca 1954 w Nowym Jorku) – grecki polityk, prawnik i nauczyciel akademicki, posiadający również obywatelstwo amerykańskie. W latach 2003–2010 grecki ombudsman, od 2011 do 2019 burmistrz Aten, deputowany.
Życiorys.
Urodził się w Stanach Zjednoczonych. Gdy miał kilka lat, jego rodzina powróciła do Grecji. W 1980 ukończył studia prawnicze na Uniwersytecie Narodowym m. Kapodistriasa w Atenach. Odbył studia podyplomowe z prawa publicznego na Université Panthéon-Assas (1982), a w 1989 doktoryzował się na Université Panthéon-Sorbonne. Od lat 80. pracował jako nauczyciel akademicki, od 1998 jako profesor na macierzystej uczelni. W 1998 został zastępcą greckiego rzecznika praw obywatelskich, w latach 2003–2010 sprawował urząd ombudsmana.
W wyborach w 2010, z poparciem Panhelleńskiego Ruchu Socjalistycznego oraz ugrupowań centrowych i ekologicznych, został wybrany na urząd burmistrza Aten, który objął 1 stycznia 2011. W wyborach w 2014 z powodzeniem ubiegał się o reelekcję.
W 2017 dołączył do kierownictwa centrolewicowej federacji Ruch na rzecz Zmian. W 2019 ustąpił z funkcji burmistrza w związku z kandydowaniem w wyborach europejskich. Nie uzyskał wówczas mandatu europosła. W wyborach krajowych w tym samym roku został natomiast wybrany do Parlamentu Hellenów.

</doc>
<doc id="4285020" url="https://pl.wikipedia.org/wiki?curid=4285020" title="Jeorjos Kaminis">
Jeorjos Kaminis



</doc>
<doc id="4285021" url="https://pl.wikipedia.org/wiki?curid=4285021" title="Skandal w łyżwiarstwie figurowym na Zimowych Igrzyskach Olimpijskich 2002">
Skandal w łyżwiarstwie figurowym na Zimowych Igrzyskach Olimpijskich 2002

Skandal w łyżwiarstwie figurowym na Zimowych Igrzyskach Olimpijskich 2002 – skandal związany ze zmową sędziowską podczas oceniania konkurencji par sportowych w łyżwiarstwie figurowym na Zimowych Igrzyskach Olimpijskich 2002 w Salt Lake City. Skandal doprowadził do przyznania dwóch złotych medali: Rosjanom Jelenie Bierieżnej i Antonowi Sicharulidze oraz Kanadyjczykom Jamie Salé i Davidowi Pelletierowi.
Przebieg zawodów.
9 lutego, po pierwszym dniu zmagań w konkurencji par sportowych na czele klasyfikacji po programie krótkim była rosyjska para Jelena Bierieżna i Anton Sicharulidze przed Kanadyjczykami Jamie Salé i Davidem Pelletierem, którzy potknęli się i upadli przed końcową pozą. Jednak biorąc pod uwagę, że upadek Kanadyjczyków nie przydarzył się podczas wykonywania elementu technicznego to para nie otrzymała ujemnych punktów, ale miało to wpływ na oceny za komponenty i prawdopodobnie skutkowało brakiem pozycji liderów. 
Zawody kontynuowano 11 lutego, kiedy to rozegrano segment programu dowolnego. W trakcie występu rosyjskiej pary Sicharulidze popełnił mały, ale oczywisty błąd podczas wykonywania podwójnego axla. Z kolei Kanadyjczycy, stawiani w roli faworytów do wygrania programu dowolnego ze względu na wcześniejsze wysokie oceny sędziów dla ich programu "Love Story", wykonali przejazd bezbłędnie, pomimo późniejszych dywagacji ekspertów o mniejszym zaawansowaniu technicznym programu w porównaniu do występu Rosjan. Za elementy techniczne Rosjanie otrzymali w głównej mierze noty 5,8 i 5,7, zaś Kanadyjczycy 5,9 i 5,8. Za prezentację artystyczną, czyli tzw. komponenty, Kanadyjczycy otrzymali cztery noty 5,9, za to Rosjanie dostali ich siedem. Punkty za komponenty były bardziej istotne niż te za elementy techniczne, dlatego Kanadyjczycy potrzebowali pięć not 5,9 do zdobycia złota, a otrzymali ich tylko cztery, przez co złoty medal i tytuł mistrzów olimpijskich przyznano rosyjskiej parze Bierieżna i Sicharulidze, zaś im zapewniało srebro.
Skandal.
Podczas transmisji telewizyjnej z zawodów olimpijskich zarówno kanadyjscy, jak i amerykańscy komentatorzy ogłosili kanadyjską parę Salé i Pelletier mistrzami olimpijskimi, jednak gdy okazało się, że sędziowie punktowali na korzyść Rosjan, oni wszyscy wyrazili publicznie swoje oburzenie. Według amerykańskich programów Good Morning America oraz USA Today już w momencie ogłoszenia wyników pojawiło się podejrzenie oszustwa.
Na korzyść Rosjan punktowali sędziowie z Rosji, Chin, Polski, Ukrainy i Francji, zaś na korzyść Kanadyjczyków sędziowie z Kanady, Stanów Zjednoczonych, Niemiec i Japonii. Szybko skierowano podejrzenia zmowy sędziowskiej na francuską sędzię Marie-Reine Le Gougne. Po powrocie Le Gougne do hotelu, przewodnicząca Komitetu Technicznego Międzynarodowej Unii Łyżwiarskiej (ang. "ISU Technical Committee") Sally Stapleford doprowadziła do natychmiastowej konfrontacji, aby wyjaśnić kontrowersyjną sytuację. Le Gougne twierdziła, że uległa presji przewodniczącego francuskiej federacji Didiera Gailhagueta, który miał wymusić głosowanie na rosyjską parę bez względu na występy innych zawodników. Podobno powtórzyła tę samą wersję następnego dnia na spotkaniu sędziów. Wyjawienie tej zmowy rozpoczęło insynuację powiązania zmowy sędziowskiej ze zdobyciem złotego medalu przez francuską parę Marina Anisina / Gwendal Peizerat w konkurencji par tanecznych kilka dni później. Jednak w późniejszych oświadczeniach Le Gougne zaprzeczyła wcześniejszym słowom i twierdziła, że naprawdę wierzyła w słuszność zwycięstwa rosyjskiej pary.
Skutki skandalu.
Największe oburzenie co do rezultatów zawodów i wiążącego się z nimi skandalu wyrażały najpierw kanadyjskie, a następnie amerykańskie media, w szczególności NBC, które masowo przekazywało historię Salé i Pelletiera. Część mediów amerykańskich oraz większość rosyjskich opowiadało się za Rosjanami twierdząc, że nie można niszczyć sukcesu Bierieżnej i Sicharulidze poprzez domniemanie oszustwa. Szczególnie, że w sezonie poprzedzającym sezon olimpijski podczas mistrzostw świata 2001 Sicharulidze publicznie wypowiedział się za niesprawiedliwym ocenianiem, gdy Kanadyjczycy zdobyli złoto pomimo poważnego błędu Pelletiera w programie krótkim, jednak ta sprawa nie została nagłośniona.
W odpowiedzi na protest Kanadyjczyków i Amerykanów, dzień po zakończeniu konkursu przewodniczący Międzynarodowej Unii Łyżwiarskiej (ISU) Ottavio Cinquanta ogłosił na konferencji prasowej, że ISU przeprowadzi „wewnętrzną ocenę” decyzji sędziów na następnym zaplanowanym posiedzeniu rady. Cinquanta przyznał również, że sędzia turniejowy Ronald Pfenning złożył oficjalną skargę na sposób sędziowania. 13 lutego dyrektor generalny Międzynarodowego Komitetu Olimpijskiego (IOC) François Carrard zorganizował konferencję prasową, w której publicznie wezwał ISU do jak najszybszego rozwiązania problemu.
15 lutego przewodniczący ISU Ottavio Cinquanta i prezydent Międzynarodowego Komitetu Olimpijskiego Jacques Rogge podczas wspólnej konferencji prasowej ogłosili, że srebrne medale Salé i Pelletiera zostaną podniesione do poziomu złota. Jednocześnie zadecydowano o zachowaniu złotego medalu dla Bierieżnej i Sicharulidze, gdyż nie było przesłanek, które mogłyby świadczyć o ich wiedzy i uczestnictwie w zmowie. Czterech z dziewięciu sędziów na panelu uznało słuszność tej decyzji. Sumy punktów obu par zostały unieważnione. Po raz pierwszy w historii ceremonia wręczenia medali została powtórzona. We wręczeniu złota Kanadyjczykom uczestniczyli Rosjanie, zaś wzięcia udziału w ceremonii odmówiła chińska para Shen Xue i Zhao Hongbo, która zdobyła brązowy medal. 
30 kwietnia 2002 roku Le Gougne i Gailhaguet zostali zawieszeni przez ISU na trzy lata i automatycznie odsunięci od Zimowych Igrzysk Olimpijskich 2006. Pokłosiem skandalu w Salt Lake City było wprowadzenie przez ISU nowego systemu sędziowania Code of Points, w którym system komputerowy losuje 9 z 12 not sędziowskich i nie upublicznia się informacji o tym, która nota została przyznana przez którego sędziego.

</doc>
<doc id="4285031" url="https://pl.wikipedia.org/wiki?curid=4285031" title="Fangataufa">
Fangataufa

Fangataufa – atol na Oceanie Spokojnym, w Polinezji Francuskiej, w archipelagu Tuamotu.
Atol ma kształt sześciokąta wklęsłego o przekroju od 5 do 9,5 km. Powierzchnia atolu wynosi 9 km², a otoczonej przez niego laguny 39 km². Szerokość pasa lądu wynosi średnio 300 m, a wysokość nie przekracza 3 m n.p.m. Maksymalna głębokość laguny wynosi ponad 40 m, a średnia 14 m. W przeszłości laguna była zamknięta, w 1965 roku w północnej części przekopany został kanał o szerokości około 100 m.
W latach 1966–1996 Francja przeprowadziła na atolu 14 testów broni jądrowej (4 atmosferyczne i 10 podziemnych), w tym pierwszą w historii tego kraju z użyciem ładunku termojądrowego (1968).
W 2007 roku wyspę zamieszkiwały 254 osoby.

</doc>
<doc id="4285033" url="https://pl.wikipedia.org/wiki?curid=4285033" title="Grand Prix Hiszpanii 2018">
Grand Prix Hiszpanii 2018

Grand Prix Hiszpanii 2018, oficjalnie Formula 1 Gran Premio de España Emirates 2018 – piąta eliminacja Mistrzostw Świata Formuły 1 w sezonie 2018. Grand Prix odbyło się w dniach 11–13 maja 2018 roku na torze Circuit de Barcelona-Catalunya w Montmeló.
Lista startowa.
Źródło: Wyprzedź Mnie!
Wyniki.
Sesje treningowe.
Źródło: Wyprzedź Mnie!
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!

</doc>
<doc id="4285034" url="https://pl.wikipedia.org/wiki?curid=4285034" title="Formula 1 Gran Premio de España Emirates 2018">
Formula 1 Gran Premio de España Emirates 2018



</doc>
<doc id="4285036" url="https://pl.wikipedia.org/wiki?curid=4285036" title="Jien">
Jien

 – japoński mnich szkoły "tendai", jeden z najbardziej wyróżniających się mnichów tej tradycji, wybitny poeta i historyk. Znany także pod pośmiertnym imieniem Jichin (慈鎮).
Biografia.
Urodził się w arystokratycznej rodzinie Fujiwarów. Jego ojcem był Tadamichi Fujiwara (1097-1164), dziadkiem - Tadazane Fujiwara (1078-1162), a stryjem - Yorinaga Fujiwara (1120-1156). Jego bratem był Kanezane Kujō (1149-1207). Ojciec pełnił najwyższe urzędy w cesarskim rządzie. Tak jak i jego ojciec (Tadazane) był regentem (w latach 1121-1158) (jap. "sesshō", "kampaku") i kanclerzem (jap. "daijō daijin"). W 1162 r. został mnichem buddyjskim i zmarł w dwa lata później.
Matką była pani Kaga, córka Nakamitsu Fujiwary, która zmarła, gdy Jien miał 2 lata. Został wychowany przez wdowę po Tsunesadzie Fujiwarze, która była znana jako Mniszka Yama’i lub "Mniszka, która wychowała Małego Mnicha". Przed śmiercią przekazała Jienowi cztery nieruchomości, aby dochód z nich został przeznaczony na modlitwy za jej duszę. 
W 1165 r. Jien zamieszkał w Shōren-in w dzielnicy Awataguchi w Kioto. W czasie, gdy przebywał tam Jien, była prowadzona przez mnicha-księcia Kakukaia (1134-1181), syna cesarza Toby i od 1177 r. głównego opata Enryaku-ji. Jien przyjął imię Dōkai (jap. "hōmyō", imię religijne) i dopiero około 1181 r. (a więc po 16 latach) zmienił je na Jien.
W wieku 13 lat, a więc w 1167 r. Jien wziął udział w ceremonii tonsurowej prowadzonej przez Myōuna. Jego wysokie pochodzenie gwarantowało mu, że otrzyma wiele honorowych kapłańskich rang. Był więc Mistrzem Ceremonii Abhiszeki ("isshin ajari") i Oka Prawa ("hōgen") w wieku szesnastu lat (1170 r.), Pieczęci Prawa w wieku 27 lat (1181 r.), Arcybiskupem Pomocniczym (jap. "gonsōjō") w wieku 38 lat (1192 r.) i Wielkim Arcybiskupem (jap. "daisōjō") w wieku 49 lat (1203 r.). Oprócz tego piastował wiele urzędów administracyjnych. Był Dworskim Kapłanem (jap. "gojisō") dla cesarza Go-Toby w latach 1192-1196 oraz głównym opatem kilku klasztorów, m.in. Shitennō-ji (w Naniwie), Byōdō-in (w Uji) i oczywiście Enryaku-ji na górze Hiei.
W 1181 r. Jien przekazał wskazania 9-letniemu Shinranowi (1173-1262) podczas ceremonii w Shōren-in.
Po raz pierwszy został opatem Enryaku-ji w 1192 r., lecz cztery lata później stracił to stanowisko, gdy jego brat Kanezane został usunięty ze stanowiska kanclerza. Ponownie został wyznaczony opatem Enryaku-ji w 1201 r., jednak po roku musiał ustąpić. W 1201 r. były cesarz Go-Toba uczynił Jiena Kolegą (jap. "yoriudo") w nowo ustanowionym Biurze Poezji (jap. Wakadokoro) wraz z dziesięcioma innymi, m.in. Shunzeiem, Teiką (1162-1124), Yoshitsunem (synem Kanezane) i Jakurenem (1139-1202, właśc. Sadanaga Fujiwara). Komisja wewnętrzna złożona z sześciu z nich wydała w 1206 r. zbiór poetycki "Shinkokinshū" ("Nowy zbiór ze starych i nowych czasów"), w którym znalazło się 91 wierszy Jiena (więcej, bo 94, miał tylko Saigyō).
Jien był czterokrotnie wyznaczany opatem Enryaku-ji i w końcu także stał się "Daisōjō" (大僧正) - liderem szkoły "tendai".
Jien jako pisarz.
Jien czuł się obrońcą rodu (Kujō) Fujiwarów i napisał innowacyjną historię Japonii "Gukanshō" (1219 r., "Rozmaitość ignoranckich poglądów"). Była to pierwsza próba spojrzenia na japońską historię jako przejawienia pewnych z góry określonych zasad. Jien uzasadniał w niej, że Yoritsune Kujō (1218-1256) został przeznaczony przez bogów do panowania w Japonii w imieniu cesarza jako "siogun" w celu odparcia nieuniknionego rozpadu instytucji społecznych podczas okresu "mappō" (Upadku Prawa).
Był także płodnym i szanowanym poetą. Jego prywatny zbiór wierszy "Shūgyokushū" ("Kolekcja zebranych klejnotów") liczy ich ok. 6000; przeważnie są to wiersze typu "waka". Jednak nie znalazły się w tym zbiorze liczne wiersze z cesarskich antologii i konkursów poetyckich. Głównym patronem wszelkich poetyckich działań w tym okresie był cesarz Go-Toba (1180-1239, pan. 1183-1198), który tak ocenił jego poezje: "w swoich najlepszych wierszach nie jest gorszy od innych znakomitych poetów".
Teika Fujiwara pod koniec swojego życia przygotował "Shinchokusenshū" ("Nowa imperialna kolekcja"), która była ostatnią już cesarską antologią w tzw. Średnim klasycznym okresie (1100-1241). W zbiorze tym znalazło się 28 wierszy Jiena.
W 1251 r. syn Teiki - Tameie (1198-1275), przygotował nowy zbiór poetycki "Shokugosenshū" ("Kontynuacja ostatniego zbioru"), który był pierwszą antologią Późnego klasycznego okresu (1241-1350). Wiersze podpisano pośmiertnym tytułem Jiena - Jichin, a pełny podpis brzmiał "Były wielki arcybiskup Jichin". 
W co najmniej piętnastu cesarskich antologiach poetyckich ukazały się 254 wiersze Jiena.

</doc>
<doc id="4285037" url="https://pl.wikipedia.org/wiki?curid=4285037" title="Gmina Leszczyny (1977-1991)">
Gmina Leszczyny (1977-1991)



</doc>
<doc id="4285038" url="https://pl.wikipedia.org/wiki?curid=4285038" title="Gmina Leszczyny (1945-1954)">
Gmina Leszczyny (1945-1954)



</doc>
<doc id="4285042" url="https://pl.wikipedia.org/wiki?curid=4285042" title="Okręg wyborczy nr 40 do Sejmu Polskiej Rzeczypospolitej Ludowej (1989–1991)">
Okręg wyborczy nr 40 do Sejmu Polskiej Rzeczypospolitej Ludowej (1989–1991)

Okręg wyborczy nr 40 do Sejmu Polskiej Rzeczypospolitej Ludowej (1989–1991) obejmował Rybnik oraz gminy Gaszowice, Gierałtowice, Leszczyny, Lyski, Knurów, Świerklany i Żory (województwo katowickie). W ówczesnym kształcie został utworzony w 1989. Wybieranych było w nim 5 posłów w systemie większościowym.
Siedzibą okręgowej komisji wyborczej był Rybnik.

</doc>
<doc id="4285043" url="https://pl.wikipedia.org/wiki?curid=4285043" title="Jamie Salé">
Jamie Salé

Jamie Rae Salé (ur. 21 kwietnia 1977 w Calgary) – kanadyjska łyżwiarka figurowa, startująca w parach sportowych z Davidem Pelletierem. Mistrzyni olimpijska z Salt Lake City (2002), mistrzyni świata (2001), dwukrotna mistrzyni czterech kontynentów (2000, 2001), dwukrotna zwyciężczyni finału Grand Prix (2000, 2001) oraz 3-krotna mistrzyni Kanady (2000–2002). Zakończyła karierę amatorską w 2002 r.
Salé i Pelletier zostali mistrzami olimpijskimi po ujawnieniu skandalu związanego ze zmową sędziowską, za którą ukarana została francuska sędzia Marie-Reine Le Gougne. Pelletire i Salé zdobyli złoty medal olimpijskich 4 dni po konkursie, przy czym pierwotni zwycięzcy Jelena Bierieżna i Anton Sicharulidze także zachowali tytuł i złoty medal olimpijski.
Życie prywatne.
Jamie Salé i jej partner sportowy David Pelletier zaręczyli się w Wigilię Bożego Narodzenia w 2004 roku. Para pobrała się 30 grudnia 2005 r. w Banff Springs Hotel w Albercie. 30 września 2007 w St. Alberta na świat przyszedł ich syn Jesse Joe Pelletier. W czerwcu 2010 r. para poinformowała o swojej separacji i planowanym rozwodzie. 
W czerwcu 2012 r. Salé poślubiła Craiga Simpsona. Para poznała się w programie "Battle of the Blades", który wspólnie wygrała. 7 lipca 2013 r. para przywitała na świecie córkę Samanthę Rae.
Kariera.
Pierwszym partnerem sportowym Jamie Salé był Jason Turner, z którym występowała w parach sportowych od sezonu 1991/1992, gdy wspólnie zdobyli mistrzostwo Kanady juniorów. Równolegle w sezonach 1992–1998 rywalizowała jako solistka w mistrzostwach Kanady i na mistrzostwach świata juniorów w 1995 r., gdzie zajęła 12. miejsce. W trakcie trzech sezonów współpracy z Turnerem, para zdobyła brązowy medal mistrzostw Kanady, zajęła 16. miejsce na mistrzostwach świata w 1994 r. oraz zanotowała debiut olimpijski. Salé i Turner wystąpili na Zimowych Igrzyskach Olimpijskich 1994 w Lillehammer, gdzie zajęli 12. miejsce. Po sezonie 1993/1994 para rozstała się, a Salé kontynuowała karierę indywidualną do 1998 r.
Partnerstwo z Pelletierem.
Pelletier i Salé odbyli pierwsze wspólne treningi w 1996 r., jednak nie doprowadziło to do podjęcia współpracy.
Gdy w 1998 r. o pomoc w poszukiwaniu nowej partnerki Pelletier poprosił trenera Richarda Gauthiera proponując przy tym po raz kolejny Jamie Salé. W lutym 1998 r. Pelletier udał się do Edmonton na treningi próbne. Po miesiącu Salé przeprowadziła się do Montrealu w celu rozpoczęcia współpracy.
W pierwszym z czterech wspólnych sezonów Pelletier i Salé zaczęli regularnie stawać na podium zawodów z cyklu Grand Prix. Zdobyli brązowe medale na NHK Trophy oraz Skate Canada International. Oprócz tego zostali wicemistrzami Kanady. W sezonie 1999/2000 rozpoczęli swoją trzyletnią dominacje na mistrzostwach Kanady oraz międzynarodowych m.in. wygrywając trzykrotnie Skate Canada International. W 2000 r. zostali mistrzami czterech kontynentów w Osace, a na mistrzostwach świata uplasowali się tuż za podium. W sezonie 2000/01 byli niepokonani oprócz srebra na Trophée Eric Bompard. Zdobyli swój pierwszy złoty medal finału Grand Prix w Tokio, a następnie wywalczyli drugi tytuł mistrzów czterech kontynentów oraz tytuł mistrzów świata przed rodzimą publicznością w Vancouver. Po sezonie 2000/01 zakończyli współpracę z dotychczasowym trenerem Richardem Gauthierem.
W sezonie olimpijskim 2001/2002 byli niepokonani. Po wygraniu dwóch zawodów z cyklu Grand Prix awansowali do finału i wygrali go po raz drugi w karierze, tym razem w kanadyjskim Kitchener. Byli jednymi z faworytów do złota olimpijskiego w Salt Lake City.
Pelletier i Salé stali się jednymi z bohaterów Zimowych Igrzysk Olimpijskich 2002 w Salt Lake City, gdzie po skandalu sędziowskim doszło do bezprecedensowej w historii igrzysk decyzji. Oryginalnie, Pelletier i Salé zdobyli srebrny medal 11 lutego 2002 r., jednak po ujawnieniu afery sędziowskiej wyniki zostały zmienione. Pierwotny, krzywdzący werdykt, przyznający Kanadyjczykom drugie miejsce zmieniono i ostatecznie zdobyli oni złoty medal ex aequo z parą rosyjską Jelena Bierieżna i Anton Sicharulidze, którzy pomimo skandalu zachowali swój złoty medal. 17 lutego, po raz pierwszy w historii, ceremonia wręczenia medali została powtórzona. We wręczeniu złota Kanadyjczykom uczestniczyli Rosjanie, zaś wzięcia udziału w ceremonii odmówiła chińska para Shen Xue i Zhao Hongbo, która zdobyła brązowy medal. Skandal przyczynił się do zmian w sposobie oceniania zawodów łyżwiarskich.
Po zakończeniu kariery.
Po sezonie olimpijskim 2001/02 Pelletier i Salé wycofali się z amatorskiego łyżwiarstwa i występowali w rewiach oraz pokazach łyżwiarskich m.in. "Stars on Ice". Podczas Zimowych Igrzysk Olimpijskich 2006 w Turynie byli komentatorami sportowymi dla "USA Network". 
Obydwoje zostali uhonorowani w "Skate Canada Hall of Fame" w 2008 r. Ponadto zostali członkami "Canadian Olympic Hall of Fame" w 2009 r. Pomimo rozwodu w 2010 r. kontynuowali wspólne występy do 2012 r. W 2017 r. byli wspólnie ambasadorami zawodów Skate Canada International.

</doc>
<doc id="4285046" url="https://pl.wikipedia.org/wiki?curid=4285046" title="Gorges du Guil">
Gorges du Guil

Gorges du Guil (lub Gorges du Queyras) – wąwóz, znajdujący się w Queyras, we francuskim departamencie Alp Wysokich. 
Położenie.
Do doliny można dotrzeć od strony południowo-zachodniej, od miasta La Font d'Eygliers, od południa, gdzie znajduje się Le Coin i od strony północnej, od Guillestre. Wąwóz Gorges du Guil ma wysokość 900 metrów. Do wąwozu można dotrzeć drogą D902. Droga jest asfaltowana i bardzo wąska. Po drodze do doliny występuje kilka nieoświetlonych i wąskich tuneli. Gorges du Guil stanowi bramę do Queyras. 
Droga do Gorges du Guil w Queyras jest zwykle otwarta przez cały rok, może być zamknięta w dowolnym momencie, gdy dostęp nie jest oczyszczony ze śniegu. Wąwóz wychodzi na rzekę Guil, jedno z najlepszych miejsc do uprawiania sportów wodnych w Alpach. 
Dolina jest jednotorową drogą wzdłuż zbocza góry. Ta droga jest jedną z najsłynniejszych "dróg balkonowych" we Francji, która mrozi krew w żyłach ze względu na to, że jest bardzo niebezpieczna. Przejście, biegnące wzdłuż wąwozów, zwane jest także "Gorges du Queyras".

</doc>
<doc id="4285047" url="https://pl.wikipedia.org/wiki?curid=4285047" title="Okręg wyborczy nr 41 do Sejmu Polskiej Rzeczypospolitej Ludowej (1989–1991)">
Okręg wyborczy nr 41 do Sejmu Polskiej Rzeczypospolitej Ludowej (1989–1991)

Okręg wyborczy nr 41 do Sejmu Polskiej Rzeczypospolitej Ludowej (1989–1991) obejmował Wodzisław Śląski oraz gminy Godów, Gorzyce, Jastrzębie-Zdrój, Krzanowice, Krzyżanowice, Kuźnia Raciborska, Lubomia, Mszana, Nędza, Pietrowice Wielkie, Racibórz, Rudnik i Zebrzydowice (województwo katowickie). W ówczesnym kształcie został utworzony w 1989. Wybieranych było w nim 5 posłów w systemie większościowym.
Siedzibą okręgowej komisji wyborczej był Wodzisław Śląski.

</doc>
<doc id="4285048" url="https://pl.wikipedia.org/wiki?curid=4285048" title="Metropolia Făgăraş şi Alba Iulia">
Metropolia Făgăraş şi Alba Iulia



</doc>
<doc id="4285051" url="https://pl.wikipedia.org/wiki?curid=4285051" title="Gmina Żory (1977-1982)">
Gmina Żory (1977-1982)



</doc>
<doc id="4285052" url="https://pl.wikipedia.org/wiki?curid=4285052" title="Gmina Żory (1945-1954)">
Gmina Żory (1945-1954)



</doc>
<doc id="4285053" url="https://pl.wikipedia.org/wiki?curid=4285053" title="Gmina Zawadzkie (1945-1954)">
Gmina Zawadzkie (1945-1954)



</doc>
<doc id="4285054" url="https://pl.wikipedia.org/wiki?curid=4285054" title="Diecezja Oradea Mare (greckokatolicka)">
Diecezja Oradea Mare (greckokatolicka)



</doc>
<doc id="4285059" url="https://pl.wikipedia.org/wiki?curid=4285059" title="Puchar Świata w Zapasach 1982">
Puchar Świata w Zapasach 1982

Zawody Pucharu Świata w 1982 roku

</doc>
<doc id="4285060" url="https://pl.wikipedia.org/wiki?curid=4285060" title="Copley Medal">
Copley Medal



</doc>
<doc id="4285062" url="https://pl.wikipedia.org/wiki?curid=4285062" title="Return of the Spice Girls">
Return of the Spice Girls



</doc>
<doc id="4285065" url="https://pl.wikipedia.org/wiki?curid=4285065" title="Isabel Soveral">
Isabel Soveral

Isabel Soveral (ur. 25 grudnia 1961 w Porto) – portugalska kompozytorka muzyki współczesnej.
Życiorys.
Studiowała w konserwatorium w Lizbonie pod kierunkiem Jorga Peixinho i Joliego Bragi Santosa. Dzięki stypendiom otrzymanym z Fundacji Fulbrighta, Luso American Foundation for Development, Calouste Gulbenkian Foundation oraz z portugalskiego ministrstwa kultury, od 1988 studiowała na nowojorskim kompozycję pod kierunkiem Darii Semegen i Bülenta Arela, uzyskując tytuł doktorski w 1994. Od 1995 jest wykładowcą kompozycji, teorii muzyki i analizy muzycznej na University of Aveiro.
Twórczość.
We wczesnych kompozycjach Soveral można wyraźnie dostrzec wpływ silnej osobowości twórczej jej nauczyciela Jorga Peixinho. Z czasem wypracowała własny idiom – unika masywnego konstruktywizmu na rzecz kobiecego liryzmu zabarwionego oniryczną atmosferą, w szczególności w cyklu "Anamorphoses" (1993–2017). Odeszła też od powierzchownie awangardowego akademizmu obecnego w jej wcześnych kompozycjach. Ma tendencje do ujmowania swoich kompozycji w cykle.

</doc>
<doc id="4285093" url="https://pl.wikipedia.org/wiki?curid=4285093" title="Gęśla">
Gęśla



</doc>
<doc id="4285094" url="https://pl.wikipedia.org/wiki?curid=4285094" title="Gęśl">
Gęśl



</doc>
<doc id="4285124" url="https://pl.wikipedia.org/wiki?curid=4285124" title="Skała przy Zamku (Łężec)">
Skała przy Zamku (Łężec)

Skała przy Zamku – skała na grzbiecie wzgórza Łężec przy Zamku w Morsku na Wyżynie Częstochowskiej w województwie śląskim, powiecie zawierciańskim. Znajduje się na skraju lasu, w odległości 200 m od zamku. Zaliczana jest do grupy Skał Morskich. Obok skały prowadzi szlak turystyczny.
Zbudowana jest z twardego wapienia skalistego. Ma ściany połogie, pionowe lub przewieszone o wysokości do 10 m. Występują w nich takie formacje skalne, jak filar, zacięcie, rysy, komin, okno skalne, nyża. Na skale uprawiana jest wspinaczka skalna. Do 2019 roku na skale wspinacze przeszli 41 dróg wspinaczkowych o trudności III-VI.4 w skali trudności Kurtyki. 37 z nich ma dobrą asekurację (ringi i stanowiska zjazdowe).

</doc>
<doc id="4285129" url="https://pl.wikipedia.org/wiki?curid=4285129" title="Królewski Uniwersytet Warszawski">
Królewski Uniwersytet Warszawski

Królewski Uniwersytet Warszawski – polski publiczny uniwersytet założony 19 listopada 1816 w Warszawie przez Komisję Wyznań Religijnych i Oświecenia Publicznego, pierwszy Uniwersytet Warszawski. Został rozwiązany w 1831 w ramach rosyjskich represji po upadku powstania listopadowego.
Geneza.
Utworzenie warszawskiego uniwersytetu ma swoją genezę w działalności instytucji oświatowych Księstwa Warszawskiego inspirowanych przerwaną przez rozbiory reformą polskiej edukacji prowadzonej przez Komisję Edukacji Narodowej. Władza księstwa – Komisja Rządząca 26 stycznia 1807 utworzyła Izbę Edukacji Publicznej – naczelny organ administracji publicznej właściwy do spraw nauki, oświaty i wychowania. Istniała ona w latach 1807–1812; do upadku Księstwa Warszawskiego, a kierowali nią Stanisław Kostka Potocki, we współpracy ze Stanisławem Staszicem, Samuelem Bogumiłem Lindem, Onufrym Kopczyńskim oraz innymi przedstawicielami polskiej inteligencji skupionymi w różnych organizacjach edukacyjnych i naukowych jak na przykład Towarzystwie Warszawskim Przyjaciół Nauk. 
Celem Izby Edukacji Publicznej było powiązanie systemu szkolnego z administracją państwową, rozbudowę szkolnictwa elementarnego, średniego oraz utworzenie zakładów kształcenia nauczycieli. W 1812 organizacja ta została przekształcona w Dyrekcję Edukacji Narodowej, która kontynuowała linię programową Izby Edukacyjnej. W styczniu 1813 Księstwo Warszawskie zostało zajęte przez wojska rosyjskie, a w marcu car Aleksander I Romanow powołał nowe władze Radę Najwyższą Tymczasową Księstwa Warszawskiego, która wznowiła przerwane przez działania wojenne działalność administracji lokalnej, sądownictwa oraz szkolnictwa. W 1815 decyzją kongresu wiedeńskiego powołane zostało Królestwo Polskie podporządkowane politycznie Rosji, a w czerwcu tego roku car powołał Rząd Tymczasowy Królestwa Polskiego, który 30 czerwca na bazie wcześniejszej Izby Edukacji Publicznej utworzył Wydział Oświecenia Narodowego przekształcony później w Komisję Wyznań Religijnych i Oświecenia Publicznego.
Historia.
W listopadzie 1816 Stanisław Kostka Potocki kierownik Komisji Wyznań Religijnych i Oświecenia Publicznego oraz Stanisław Staszic przedstawili carowi Rosji Aleksandrowi I projekt utworzenia Królewskiego Uniwersytetu Warszawskiego, który przychylił się do inicjatywy aprobując ją. Utworzenie uniwersytetu nastąpiło poprzez połączenie dwóch istniejących jeszcze w czasach Księstwa Warszawskiego szkół, a powołanych przez Izbę Edukacji Publicznej: Szkoły Prawa i Nauk Administracyjnych (założona 1808) oraz Szkoły Lekarskiej zwanej też Akademickim Wydziałem Lekarskim (założona 1809).
Organizacja.
Uniwersytetem zarządzała Rada Główna Królewskiego Uniwersytetu Warszawskiego, w której zasiadali między innymi Stanisław Staszic, Jan Wincenty Bandtkie, Wojciech Szweykowski, Marcello Bacciarelli. Podlegało jej 5 wydziałów:
W 1830 car Mikołaj I przemianował uczelnię na "Uniwersytet Królewsko-Aleksandrowski" w celu upamiętnienia swego brata Aleksandra I (zmarł w 1825). Po upadku powstania listopadowego, w którym uczestniczyło wielu studentów, uniwersytet został zamknięty.

</doc>
<doc id="4285130" url="https://pl.wikipedia.org/wiki?curid=4285130" title="Jan Kro">
Jan Kro

Jan Kro "Johannes Kro de Kotsebus" (ur. ok. 1350 w Chociebużu, zm. 9 lutego 1454) – lekarz, rektor Akademii Krakowskiej, kanonik wrocławski.
Studiował na Uniwersytecie w Pradze, gdzie w 1404 uzyskał tytuł bakałarza, a w 1408 magistra nauk wyzwolonych. W kwietniu 1413 zapisał się na studia medyczne na Uniwersytecie Wiedeńskim, które ukończył w 1416 uzyskując tytuł doktora medycyny. W 1419 został wybrany rektorem Akademii Krakowskiej jako pierwszy lekarz na tym stanowisku. Po wyjeździe z Krakowa ok. 1435 został kanonikiem kapituły w katerze św. Jana we Wrocławiu. W 1438 był też kanonikiem w Głogowie, posiadał tam własny dom gdzie rozstrzygano sprawy sporne kapituły głogowskiej.

</doc>
<doc id="4285131" url="https://pl.wikipedia.org/wiki?curid=4285131" title="Jaskółcze ziele">
Jaskółcze ziele



</doc>
<doc id="4285145" url="https://pl.wikipedia.org/wiki?curid=4285145" title="Łężec (wzgórze)">
Łężec (wzgórze)

Łężec – wzgórze na Wyżynie Częstochowskiej w województwie śląskim, powiecie zawierciańskim, pomiędzy miejscowościami Morsko i Podlesice.
Wzgórze jest porośnięte lasem. Na jego szczycie wybudowano Zamek w Morsku. Poniżej zamku znajduje się ośrodek rekreacyjny Morsko, a na północnych stokach wyciąg narciarski. Na Łężcu znajduje się wiele wapiennych skał tworzących grupy skalne. Są to:

</doc>
<doc id="4285152" url="https://pl.wikipedia.org/wiki?curid=4285152" title="V Liceum Ogólnokształcące im. Władysława Broniewskiego w Katowicach">
V Liceum Ogólnokształcące im. Władysława Broniewskiego w Katowicach

V Liceum Ogólnokształcące im. Władysława Broniewskiego w Katowicach – publiczne katowickie liceum ogólnokształcące, znajdujące się w dzielnicy Ochojec.
Historia.
Historia ochojeckiego liceum sięga roku 1910. Wtenczas na terenach należących wówczas do gminy Piotrowice powiatu pszczyńskiego wybudowano szkołę. Zajęcia w niej odbywały się w języku niemieckim. Po plebiscycie na Górnym Śląsku, placówka stała się szkołą polską. Następnie była rozbudowywana o kolejne sale lekcyjne (na początku istnienia znajdowały się w niej bowiem tylko dwie). W czasie okupacji, budynek ponownie został przemianowany na szkołę niemiecką, a dzięki wyzwoleniu w 1945, powróciła w ręce Polaków. W 1954 roku na mocy pisma Ministerstwa Oświaty i Wychowania z dnia 30 lipca 1954 roku Nr 10/1-46-74/54 szkoła podstawowa przekształcona została w VIII Szkołę Podstawową i Liceum Ogólnokształcące w Stalinogrodzie-Ochojcu. W roku szkolnym 1957/1958 liczba uczniów wynosiła ok. 1000 osób. Utworzono większe klasy: 3 pierwsze, 2 siódme, jedną dziesiątą, aby nie trzeba było uczyć na 3 zmiany. Stan taki utrzymał się do chwili wybudowania w Ochojcu nowej szkoły podstawowej. W latach sześćdziesiątych, uczniów obowiązywał strój granatowo szary – dziewczęta musiały nosić granatowe fartuchy, a chłopcy granatowe bluzy. Uczniów łączyło też noszenie tarcz szkolnych, a przez pewien czas także granatowych beretów i czapek z błyszczącym daszkiem.
We wrześniu 2002 roku, szkole zostało nadane imię polskiego poety, Władysława Broniewskiego.
O szkole.
W roku szkolnym 2013/2014 szkoła podpisała umowy patronackie z Instytutem Filozofii Uniwersytetu Śląskiego i Uniwersytetem Ekonomicznym oraz Górnośląską Wyższą Szkołą Handlową. Wieloletnimi partnerami szkoły są Pałac Młodzieży, Centrum Scenografii, jednostki muzealne miasta, Domy Kultury – MDK „Południe”, MDK Koszutka, MDK Zawodzie, biblioteki oraz Uniwersytet Śląski. Uczniowie zdobywają również tzw. Europejskie Komputerowe Prawo Jazdy.
Profile klas (rok 2020/21).
W V LO, w roku szkolnym 2020/21 planowane jest otworzenie klas o następujących profilach:
A – Klasa humanistyczna z elementami dziennikarstwa i prawa lub elementami języka biznesu i języka obcego w społeczeństwie informacyjnym pod patronatem Uniwersytetu Ekonomicznego i Instytutu Filozofii UŚ;
B – Klasa przyrodnicza z elementami kosmetologii, dietetyki, ratownictwa medycznego pod patronatem Górnośląskiej Wyższej Szkoły Handlowej i Śląskiej Wyższej Szkoły Medycznej;
C – Klasa matematyczno-informatyczna z elementami e-sportu, logistyki i spedycji pod patronatem eSport Association i Wyższej Szkoły Technicznej
D – Klasa lingwistyczna z elementami języka biznesu i współczesnych mediów pod patronatem Górnośląskiej Wyższej Szkoły Handlowej i Uniwersytetu Ekonomicznego.

</doc>
<doc id="4285157" url="https://pl.wikipedia.org/wiki?curid=4285157" title="ATS 100">
ATS 100

ATS 100 – samochód Formuły 1 zaprojektowany przez Carlo Chitiego i skonstruowany przez ATS. Samochód był używany w sezonie 1963. Samochód był napędzany przez jednostki ATS.

</doc>
<doc id="4285158" url="https://pl.wikipedia.org/wiki?curid=4285158" title="Łężec Trzeci">
Łężec Trzeci

Łężec Trzeci – skała na grzbiecie wzgórza Łężec na Wyżynie Częstochowskiej. Znajduje się w miejscowości Morsko w województwie śląskim, w powiecie zawierciańskim, w gminie Włodowice, w pasie skał ciągnących się grzbietem tego wzgórza od Zamku w Morsku na północny wschód. Łężec III znajduje się pomiędzy skałami Heavy Metal i Przy Łężcu III.
Skały na Łężcu stosunkowo niedawno stały się obiektem wspinaczki skalnej i rejon ten daleki jest jeszcze do wyeksploatowania przez wspinaczy. Ciągle tworzone są na nich nowe drogi wspinaczkowe. Przez wspinaczy skalnych zaliczane są do grupy Skał Morskich. Zbudowana ze skalistego wapienia skała Łężec Trzeci znajduje się w lesie. Do 2018 roku na jej północnej, pionowej ścianie wspinacze poprowadzili 4 drogi o długości 9 m i trudności od V do VI.4 w skali krakowskiej. Drogi nr 2 i 4 mają zamontowane stałe punkty asekuracyjne (3–4 ringi i stanowiska zjazdowe).

</doc>
<doc id="4285160" url="https://pl.wikipedia.org/wiki?curid=4285160" title="Marek Olbrycht">
Marek Olbrycht



</doc>
<doc id="4285163" url="https://pl.wikipedia.org/wiki?curid=4285163" title="Lee Seung-gi">
Lee Seung-gi

Lee Seung-gi (, ur. 13 stycznia 1987 w Seulu) – południowokoreański piosenkarz, aktor i prezenter telewizyjny. Lee znany jest jako „król ballad”, wykonał wiele hitów, w tym „Because You're My Woman”, „Will You Marry Me” i „Return”. Zyskał uznanie również jako aktor swoimi rolami w popularnych serialach takich jak "Channanhan yusan" (2009), "Nae yeojachingu-neun gumiho" (2010) i "Księga rodziny Gu" (2013). Był członkiem pierwszego sezonu weekendowego show "2 Days &amp; 1 Night" od listopada 2007 do lutego 2012 roku oraz prowadzącym talk show "Strong Heart" od października 2009 do kwietnia 2012 roku.
Sukces Lee jako piosenkarza, aktora i osobowości telewizyjnej przyniósł mu tytuł artysty „Triple Threat”. Po raz pierwszy znalazł się na liście gwiazd Korea Power Celebrity magazynu "Forbes" w 2010 roku, zajmując miejsce siódme. W 2011 roku znalazł się na miejscu czwartym, a w 2012 i 2015 roku na miejscu szóstym tego rankingu.
Edukacja.
Lee ukończył Dongguk University, uzyskując tytuł licencjata w zakresie handlu międzynarodowego w 2009 roku. Następnie kontynuował studia w Dongguk Graduate School, uzyskując dwa tytuły magistra z handlu międzynarodowego oraz treści kulturalnych.
Kariera.
Od 2004: jako piosenkarz.
Zwerbowany przez wokalistkę Lee Sun-hee, Lee trenował przez dwa lata przed debiutem 5 czerwca 2004 roku w wieku 17 lat. Jego piosenka „Because You're My Woman” (kor. 내 여자라니까) z debiutanckiego albumu "The Dream of a Moth" (kor. 나방의 꿈) stała się popularną balladą, która nagłośniła ideę „lubienia starszych kobiet” w Korei Południowej. Dzięki tej piosence zdobył nagrodę „najlepszy debiutant” na różnych ceremoniach rozdania nagród muzycznych w 2004 roku, takich jak M.net Music Festival i Seoul Music Awards. W 2007 roku zdobył także nagrodę „najlepszy artysta solowy” na festiwalu muzycznym M.net KM Music Festival ze swoim utworem „White Lie” (kor. 착한거짓말) z trzeciego albumu "Story of Separation" (kor. 이별 이야기).
18 czerwca 2009 roku Lee wydał cyfrowy singel „Will You Marry Me” (kor. 결혼해줄래), który stał się hitem w Korei Południowej. Piosenka przyniosła mu nagrodę „Digital Single Bonsang” podczas 24. Golden Disk Awards. W tym samym roku wydał swój czwarty album "Shadow", który odniósł sukces i otrzymał 40 tys. preorderów jeszcze przed wydaniem.
W 2010 roku nagrał wersję swojego utworu z 2007 roku „Smile Boy” w duecie z południowokoreańską łyżwiarką figurową Kim Yun-ah; piosenka została oficjalną piosenką reklamową Mistrzostw Świata w Piłce Nożnej 2010 w Korei Południowej. Otrzymał również po raz drugi z rzędu nagrodę „Digital Single Bonsang” podczas 25. rozdania nagród Golden Disk Awards za piosenkę „Love Taught Me To Drink” (kor. 사랑이 술을 가르쳐). 27 października 2011 roku ukazał się piąty album studyjny artysty "Tonight", w którym odszedł od swoich tradycyjnych ballad i zawarł więcej melodii w rockowym stylu. Tytułowa piosenka „Aren't We Friends” (kor. 친구잖아) natychmiast została odnotowana na szczytach internetowych list muzycznych. Inna piosenka z płyty, „Era of Love” (kor. 연애시대), również uplasowała się na pierwszym miejscu listy Billboard K-Pop Hot 100.
6 marca 2012 roku Lee zadebiutował w Japonii, wydając swój pierwszy japoński singel i zajął 9. miejsce na liście Oricon Weekly Single Chart. Aby uczcić sukces piosenkarza zorganizowano spotkanie z fanami w Tokyo Dome City Hall. Jego japoński koncert odbył w Nippon Budōkan w Tokio 1 czerwca 2012 roku, trzy miesiące po japońskim debiucie. Po powrocie do Korei Południowej, w listopadzie 2012 roku ukazał się minialbum "Forest" (kor. 숲). Główny singel z płyty, „Return” (kor. 되돌리다), ustanowił rekord, utrzymując pierwszą pozycję na liście Billboard's Korea K-Pop Hot 100 przez sześć kolejnych tygodni.
10 czerwca 2015 roku Lee powrócił z szóstym albumem "And..." (kor. 그리고... ) po przerwie trwającej dwa lata i siedem miesięcy.
21 stycznia 2016 roku agencja Lee, Hook Entertainment, ogłosiła, że piosenkarz rozpocznie obowiązkową służbę wojskową 1 lutego. W prezencie dla fanów 21 stycznia Lee wydał nowy utwór zatytułowany „I Am Going to the Military” (kor. 나 군대 간다). Piosenkę wyprodukował Psy, a singel był ostatnim utworem, który Lee nagrał przed dołączeniem do armii.
Od 2006: jako aktor.
W 2005 roku Lee wystąpił gościnnie w sitcomie MBC "Nonstop 5". W 2006 roku oficjalnie zadebiutował jako aktor w weekendowym serialu KBS "Somunnan Chil-gongju" (kor. 소문난 칠공주).
W 2009 roku został obsadzony w głównej męskiej roli w weekendowym serialu SBS "Channanhan yusan", z udziałem Han Hyo-joo. Serial utrzymywał pierwsze miejsce pod względem oglądalności przez cały czas emisji, a jego ostatni odcinek osiągnął oglądalność 47,1%. Ogromny sukces zwiększył popularność Lee jako aktora i przyniósł mu wiele ofert reklamowych. Za rolę w tej produkcji otrzymał nagrody „Excellence in Acting”, „Top 10 Stars” i „Najlepsza Para” z Han Hyo-joo na rozdaniu nagród SBS Drama Awards w 2009 roku.
W 2010 roku zagrał w serialu "Nae yeojachingu-neun gumiho", wcielając się w rolę kaskadera i studenta uniwersytetu. Jego występ przyniósł mu drugą nagrodę „Excellence in Acting” podczas SBS Drama Awards w 2010 roku.
Następnie zagrał w serialu akcji "The King 2 Hearts" (2012), fantastyczno-historycznym serialu "Księga rodziny Gu" (2013) i serialu policyjnym "Wszyscy jesteście otoczeni" (2014).
W 2015 roku Lee zadebiutował w komedii romantycznej "Oneul-ui yeon-ae", występując u boku Moon Chae-won. W lipcu 2015 roku został obsadzony w komedii "Gunghap" z Shim Eun-kyung, wyreżyserowanej przez Han Jae-rim. Film miał premierę w 2018 roku.
W 2017 roku Lee został obsadzony w serialu fantasy "A Korean Odyssey" napisanym przez siostry Hong. Była to jego pierwsza rola aktorska po zakończeniu służby wojskowej.
W 2019 roku Lee zagrał w serialu szpiegowskim "Vagabond".
Od 2007: jako prowadzący i artysta estradowy.
Lee był stałym członkiem pierwszego sezonu "2 Days &amp; 1 Night", segmentu weekendowego programu rozrywkowego stacji KBS – "Happy Sunday", od listopada 2007 do lutego 2012 roku. Był znany pod pseudonimem „Heodang”, a jego występ w programie przyniósł mu sławę w Korei. W 2008 roku otrzymał nagrodę „Best Popularity” podczas rozdania KBS Entertainment Awards ze względu na jego popularność wśród widzów "2 Days &amp; 1 Night". Zdobył także nagrodę „Top Excellence Host” podczas KBS Entertainment Awards w 2010 roku oraz nagrodę „Daesang” wraz z pozostałymi członkami obsady pierwszego sezonu podczas KBS Entertainment Awards w 2011 roku.
Lee przejął rolę prowadzącego w wieczornym talk show "Strong Heart" stacji SBS w październiku 2009 roku razem z Kang Ho-dongiem. Program został uznany za „najlepszy program” podczas rozdania nagród SBS Entertainment Awards w 2009 roku, a Lee otrzymał nagrodę „Netizens' Popularity”. Został ponownie wyróżniony za prowadzenie programu i otrzymał nagrodę „Top Excellence Host” podczas SBS Entertainment Awards w 2010 i 2011 roku. W marcu 2012 roku ogłosił odejście ze "Strong Heart", aby skupić się na karierze muzycznej. Ostatni odcinek z jego udziałem, który nagrał 15 marca, wyemitowany został 3 kwietnia.
Lee ponownie spotkał się z członkami obsady "2 Days &amp; 1 Night" i producentem Na Young-seok w programie "New Journey to the West" w 2015 roku.
W 2017 roku ogłoszono, że Lee dołączy do obsady programu "All The Butlers", a w 2018 roku został MC programu surwiwalowego "Produce 48" Mnetu.
W 2018 roku został prowadzącym w programie Mnetu "Produce 48". W tym samym roku ogłoszono, że Lee dołączy do obsady w drugim sezonie serialu Netflixa "Busted!". Aktor został nominowany i wyróżniony nagrodą główną (Daesang) podczas SBS Entertainment Awards 2018 za program rozrywkowy "Master in the House", zostając najmłodszym artystą, który zdobył tą nagrodę.
W 2019 roku Lee dołączył do obsady programu "Little Forest". W tym samym roku wystąpił w programie podróżniczym Netflixa "Twogether", wraz z tajwańskim aktorem Jasperem Liu.

</doc>
<doc id="4285164" url="https://pl.wikipedia.org/wiki?curid=4285164" title="Kazimierz Szczerba-Likiernik">
Kazimierz Szczerba-Likiernik

Kazimierz Adolf Szczerba-Likiernik (ur. 16 października 1895 lub 1897 w Warszawie, zm. 17 września 1969 w Paryżu) – porucznik rezerwy piechoty Wojska Polskiego.
Życiorys.
Urodził się 16 października 1895 lub 1897 w Warszawie jako Kazimierz Likiernik. Był synem Stanisława. W 1911 wstąpił do Związku Strzeleckiego i Związku Walki Czynnej. Podjął studia na Uniwersytecie w Cambridge.
Po wybuchu I wojny światowej w 1914 został żołnierzem Legionów Polskich, służąc w 1 kompanii III batalionu 1 pułku piechoty w składzie I Brygady. W trakcie służby posługiwał się pseudonimem „Szczerba”. W bitwie pod Kostiuchnówką w lipcu 1916 został ranny, po czym wzięty do niewoli przez Rosjan. Po skazaniu na zesłanie odzyskał wolność w trakcie rewolucji lutowej 1917. Następnie działał w szeregach Polskiej Organizacji Wojskowej w Petersburgu. Był jednym z założycieli Polskiego Towarzystwa Patriotycznego. W 1919 został zatrzymany przez siły bolszewickie, jednak z powodzeniem uciekł i przedostał się na ziemie polskie.
Po odzyskaniu przez Polskę niepodległości został przyjęty do Wojska Polskiego. Został awansowany na stopień porucznika rezerwy piechoty ze starszeństwem z dniem 1 czerwca 1919, po czym w 1921 przeniesiony do rezerwy. W 1923, 1924 był oficerem rezerwowym 63 pułku piechoty w Toruniu. W 1934 był oficerem rezerwowym warszawskiego 21 pułku piechoty i pozostawał wówczas w ewidencji Powiatowej Komendy Uzupełnień Warszawa Miasto III.
19 listopada 1935 uzyskał "exequatur" jako honorowy konsul honorowy Republiki Peru na obszar RP z siedzibą w Warszawie. W 1939 wyjechał do tego kraju. Po wybuchu II wojny światowej wstąpił do Wojska Polskiego we Francji. Od 1940 do 1945 był osadzony w niemieckich obozach jenieckich.
Po odzyskaniu wolności osiadł w Paryżu. Zmarł 17 września 1969 tamże.

</doc>
<doc id="4285165" url="https://pl.wikipedia.org/wiki?curid=4285165" title="Superliga rosyjska w piłce siatkowej mężczyzn (2017/2018)">
Superliga rosyjska w piłce siatkowej mężczyzn (2017/2018)

Superliga rosyjska w piłce siatkowej mężczyzn 2017/2018 – 27. sezon walki o mistrzostwo Rosji organizowany przez Wsierossijskaja Fiedieracyja Wolejboła. Zainaugurowany został 10 września 2017 i trwał do 28 kwietnia 2018 roku.
W sezonie 2017/2018 w Lidze Mistrzów Rosję reprezentowały , i , w Pucharze CEV − , a w Pucharze Challenge − .
W lidze zadebiutował nowo utworzony zespół poprzez wykupienie miejsca od Dinama Krasnodar.
Mistrzem Rosji po raz piąty z rzędu i po raz dziesiąty w historii została drużyna .
Drużyny uczestniczące.
 
 
 
 
 
 
Faza zasadnicza.
Terminarz i wyniki spotkań.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Baraże.
Terminarz i wyniki spotkań.
 
 
 
 
 
 

</doc>
<doc id="4285168" url="https://pl.wikipedia.org/wiki?curid=4285168" title="Roberto Cavalli">
Roberto Cavalli

Roberto Cavalli (wym. ; ur. 15 listopada 1940 we Florencji) – włoski projektant mody. Jest znany z wykorzystywania w swojej twórczości szczegółowych nadruków egzotycznych oraz z zastosowania piaskowanych motywów na materiale dżinsowym, co jest obecnie powszechną praktyką wśród producentów tego rodzaju odzieży. Włoski dom mody Roberto Cavalli zajmuje się sprzedażą wysokiej jakości ubrań, perfum i eleganckich akcesoriów.
Oprócz głównej linii mody dla kobiet, która sprzedawana jest w ponad 50 państwach na świecie, Cavalli projektuje też odzież męską RC Menswear, a także linię młodzieżową Just Cavalli (pierwotnie Cavalli Jeans), którą zapoczątkowano w 2000 roku. Projektant w swoim portfolio ma także produkty odzieżowe dla dzieci, inne wyroby dziewiarskie, akcesoria, okulary, zegarki, perfumy, bieliznę oraz stroje plażowe.
W maju 2017 roku Paul Surridge, były doradca kreatywny szwedzkiego domu mody Acne Studios, zastąpił Petera Dundasa na stanowisku dyrektora kreatywnego włoskiego przedsiębiorstwa.
Życiorys.
Młodość.
Dziadek Cavallego, Giuseppe Rossi, był artystą i członkiem grupy toskańskich malarzy Macchiaioli, którego prace były wystawiane we florenckiej Galerii Uffizi. Cavalli zapisał się na Istituto statale d’arte di Firenze, skupiając się na nadrukach na materiałach włókienniczych. Będąc nadal studentem, Cavalli stworzył serię nadruków na dzianinach przedstawiających schematy kwiatów, która przykuła uwagę głównych włoskich producentów wyrobów pończoszniczych.
Kariera.
Na początku lat 70. projektant wynalazł i opatentował technikę drukowania na skórze i rozpoczął tworzenie patchworków z różnych materiałów. Zadebiutował z tą techniką w Paryżu, po czym otrzymał zamówienia od takich domów mody jak Hermès i Pierre Cardin. W lutym 1970 roku zaprezentował swoją pierwszą kolekcję pod własnym nazwiskiem podczas paryskiego pokazu Salon du Prêt à Porter. To samo wzornictwo przeniósł także na wybiegi w Sala Bianca w Palazzo Pitti we Florencji (1972), a później podczas salonu Milano Collezioni w Mediolanie, gdzie przedstawił garderobę dżinsową z nadrukami, odzież skórzaną wykonaną techniką intarsji, a także produkty brokatowe i nadruki improwizowane.
W 1974 roku we francuskim kurorcie Saint-Tropez otworzył swój pierwszy butik. W 1976 roku, podczas pokazu Italian Fashion Week w Hotel Plaza w Nowym Jorku, Cavalli zadebiutował tam ze swoją kolekcją. W 1977 roku, podczas konkursu piękności Miss Universe odbywającego się w Santo Domingo (Dominikana), Cavalli – będąc tam członkiem jury – spotkał Evę Düringer, która reprezentowała Austrię. Para wzięła ślub trzy lata później. W 1985 roku Cavalli zaprezentował kolekcję w nowojorskim Studio 54, do którego przybyli m.in. aktorka Ursula Andress i reżyser Miloš Forman.
W 1994 roku Cavalli miał swój pierwszy pokaz podczas Settimana della moda di Milano (Mediolan), gdzie m.in. Naomi Campbell prezentowała jego wzornictwo odzieżowe (na sezon jesień–zima 1994/95). Wtedy projektant przedstawił publiczności swój pierwszy piaskowany dżins. Przed końcem tego samego roku otwarte zostały kolejne jego sklepy: w terytorium zależnym Francji Saint-Barthélemy (Małe Antyle) i w Wenecji. W 1999 roku premierę miała pierwsza kolekcja odzieży męskiej Cavallego (sezon jesień–zima 1999/2000).
Rozwój marki.
W 2000 roku w Mediolanie wprowadzono linie: bielizny Roberto Cavalli Underwear, zegarków Roberto Cavalli Timewear, okularów Roberto Cavalli Eyewear oraz odzieży dziecięcej Roberto Cavalli Angels&amp;Devils. W [2001 roku we Florencji Cavalli otworzył na nowo kawiarnię Caffè Giacosa (przed reaktywacją zapomniane i zaniedbane miejsce spotkań elity miejskiej), łącząc lokal ze swoim butikiem. W 2001 roku w Mediolanie wprowadzono na rynek linię Just Cavalli. W 2002 roku we Florencji otworzony został butik Cavallego przy Via Tornabuoni. Wtedy też otwarto w Mediolanie lokal Just Cavalli Cafè, przy zlokalizowanej w Parco Sempione wieży Torre Branca (zaprojektowanej w 1933 r. przez Gio Pontiego), który stał się popularnym miejscem życia nocnego miasta. Powierzchnia restauracji wynosi 250 m² (2700 ft²), a wnętrze wykonano z żelaza i szkła, motywem przewodnim miejsca zostało zwierzęce futro, charakterystyczne dla drukowanych tkanin Cavallego; jednoczęściowy żelazny kontuar zaprojektował izraelski architekt Ron Arad. W 2003 roku Cavalli stworzył kostiumy dla Shakiry na potrzeby "Mongoose Tour", jej pierwszego światowego tournée. W 2003 roku udostępnione dla klientów zostały butiki w: Porto Cervo (Costa Smeralda, Sardynia), Dubaju, Kuwejcie i Londynie, a także jeden w Stanach Zjednoczonych: Coral Gables (pozostałe lokalizacje: Madison Avenue w Nowym Jorku; Bal Harbour, Floryda; Las Vegas). W 2004 roku w Mediolanie Cavalli zaprojektował kostiumy na potrzeby pokazu "Saltimbanco" (produkcji kanadyjskiego przedsiębiorstwa rozrywkowego Cirque du Soleil), a także, wspólnie z Ettore Scolą, zaprojektował oprawę sceniczną. W tym samym roku w Moskwie (przy ulicy Tretriakowsij projezd) pojawił się pierwszy w Rosji sklep sygnowany nazwiskiem Cavallego.
W 2005 roku Cavalli zaprezentował w Las Vegas spersonalizowane stroje dla króliczków „Playboya”. W tym samym roku na rynek wszedł napój alkoholowy Roberto Cavalli Vodka. Wtedy też w Beverly Hills (przy Rodeo Drive) otworzono kolejny butik p[rojektanta w Stanach Zjednoczonych. Podczas przyjęcia z okazji uruchomienia nowej lokalizacji pojawili się m.in.: Jack Nicholson, Christina Aguilera, Salma Hayek i Cindy Crawford. W 2007 roku Cavalli zaprojektował kolekcję w ramach jednorazowej umowy ze szwedzką siecią H&amp;M, która trafiła do 200 wybranych sklepów na całym świecie (stroje dla mężczyzn i kobiet, akcesoria i bielizna). Wszystkie artykuły, które tam trafiły wyprzedane zostały w ciągu jednego dnia. W 2007 roku Cavalli zrealizował stroje dla brytyjskiego girlsbandu Spice Girls na potrzeby światowej trasy koncertowej "The Return of the Spice Girls", będącej powrotem zespołu na scenę. W 2007 roku przy nowojorskiej Piątej Alei powstał butik Just Cavalli (wśród gości byli: Diane Kruger, Tyra Banks, Jessica Simpson). W 2007 roku w Mediolanie miało swoją premierę wino Cavalli Tenuta degli Dei sygnowane nazwiskiem projektanta. W 2009 roku w hotelu Fairmont, zlokalizowanym w Dubaju przy drodze Szajch Zajid, otwarto lokal Cavalli Club.
Życie prywatne.
Cavalli w latach 1964–1974 był mężem Silvanelli Giannoni. W roku 1980 poślubił Austriaczkę Evę Düringer. Cavalli jest ojcem pięciorga dzieci: syna Tommasa i córki Christiany (z pierwszego małżeństwa) oraz synów Daniele i Robina oraz córki Rachele (z drugiego). Obecnie jego partnerką jest młodsza o 45 lat szwedzka modelka Sandra Nilsson.
Wyróżnienia.
W listopadzie 2006 roku Roberto Cavalli otrzymał w Stuttgarcie niemiecką nagrodę medialną Bambi za wybitny wkład w modę międzynarodową.
W czerwcu 2013 roku uczelnia artystyczna Domus Academy w Mediolanie wyróżniła Cavallego magisterium honoris causa, doceniając go jako ambasadora mody włoskiej na świecie.

</doc>
<doc id="4285181" url="https://pl.wikipedia.org/wiki?curid=4285181" title="BRM P201">
BRM P201

BRM P201 – samochód Formuły 1 zaprojektowany przez Mike’a Pilbeama i skonstruowany przez BRM. Samochód był używany w sezonach 1974-1975. Samochód był napędzany przez jednostki BRM.
Ian Ashley w wystartował w wersji BRM P201B podczas Grand Prix Brazylii w sezonie 1976. Nie ukończył wyścigu z powodu awarii pompy olejowej. W sezonie 1977 Larry Perkins zajął 15 miejsce w Grand Prix Południowej Afryki.

</doc>
<doc id="4285187" url="https://pl.wikipedia.org/wiki?curid=4285187" title="Diecezja Maramureş">
Diecezja Maramureş



</doc>
<doc id="4285195" url="https://pl.wikipedia.org/wiki?curid=4285195" title="Monsters">
Monsters

Monsters – singel fińskiej piosenkarki Saary Aalto wydany 9 lutego 2018 roku przez Warner Music Finland. Singel został odnotowany na trzynastym miejscu fińskiej listy przebojów. Utwór reprezentował Finlandię w 63. Konkursie Piosenki Eurowizji.
Wydanie.
Singel został wydany 9 lutego 2018 roku przez Warner Music Finland, dzień wcześniej został opublikowany teledysk do utworu. 27 kwietnia utwór został wydany na albumie Saary Aalto "Wild Wild Wonderland".
Wykonania na żywo.
3 marca 2018 wystąpiła w specjalnym koncercie eliminacyjnym, podczas którego wybrano jej eurowizyjną propozycję. W trakcie koncertu zaśpiewała trzy utwory: „Monsters”, „Domino” i „Queens”, ostatecznie największe poparcie telewidzów zdobyła piosenka „Monsters”. 8 maja wystąpiła jako piętnasta w kolejności w pierwszym półfinale konkursu i z dziesiątego miejsca awansowała do finału, który został rozegrany 12 maja.Wystąpiła w nim jako siedemnasta w kolejności i zajęła przedostatnie, 25. miejsce po zdobyciu 46 punktów w tym 23 punkty od telewidzów (21. miejsce) i 23 pkt od jurorów (24. miejsce).

</doc>
<doc id="4285197" url="https://pl.wikipedia.org/wiki?curid=4285197" title="Diecezja Jassy">
Diecezja Jassy



</doc>
<doc id="4285199" url="https://pl.wikipedia.org/wiki?curid=4285199" title="Carlos Mané">
Carlos Mané

Carlos Mané (ur. 11 marca 1994 w Lizbonie) – portugalski piłkarz grający na pozycji napastnika w tureckim klubie Kayserispor.
Życiorys.
Jest wychowankiem lizbońskiego Sportingu CP. W latach 2013–2014 występował w jego rezerwach. W rozgrywkach Primeira Liga zadebiutował 5 października 2013 w wygranym 4:0 meczu z Vitórią Setúbal. W 2015 roku zdobył wraz z klubem puchar kraju. 31 sierpnia 2016 został wypożyczony na dwa sezony do niemieckiego VfB Stuttgart.
W 2016 roku wraz z reprezentacją wystąpił na igrzyskach olimpijskich w Rio de Janeiro.
Życie prywatne.
Jest bratankiem Almami Moreiry, również piłkarza, reprezentanta Gwinei Bissau.

</doc>
<doc id="4285201" url="https://pl.wikipedia.org/wiki?curid=4285201" title="Michael Mason">
Michael Mason



</doc>
<doc id="4285207" url="https://pl.wikipedia.org/wiki?curid=4285207" title="Thomas Horatio Bevan">
Thomas Horatio Bevan

Thomas Horatio Bevan, Thomas H. Bevan (ur. 29 stycznia 1887 w Baltimore, zm. 17 września 1968 w Berlinie) – amerykański konsul.
Życiorys.
Urodził się 29 stycznia 1887 w Baltimore. Od 1908 do 1910 studiował na Uniwersytecie Johnsa Hopkinsa. W tym czasie udzielał się jako osobisty sekretarz senatora Isidora Raynera. W latach 1910-1916 pracował w konsulacie w meksykańskim Tampico. Jako urzędnik konsularny, wicekonsul i zastępca konsula. Następnie podczas I wojny światowej był wicekonsulem w szwajcarskim Berno od 1916 do 1917 i w szkockim Glasgow od 1917 do 1919. Później był konsulem USA w brazylijskim Salvador (1919-1923), w urugwajskim Montevideo (1923-1925) i w niemieckim Hamburgu (1925-1928). Od 1928 do 1935 był konsulem generalnym w norweskim Oslo. 25 listopada 1935 uzyskał "exequatur" jako konsul generalny Stanów Zjednoczonych Ameryki Północnej na obszar RP z siedzibą w Warszawie (zastępując na tym stanowisku Jerome’a Klahra Huddle), urzędowanie objął na początku lutego 1936 i pełnił stanowisko do 1938.
Był współautorem publikacji pt. "The Brazilian market for paper and paper products", wydanej w 1923.
Zmarł w Berlinie, a jego nagrobek znajduje się na cmentarzu w Owens (Wirginia). Był żonaty, miał córkę.

</doc>
<doc id="4285209" url="https://pl.wikipedia.org/wiki?curid=4285209" title="Thomas H. Bevan">
Thomas H. Bevan



</doc>
<doc id="4285211" url="https://pl.wikipedia.org/wiki?curid=4285211" title="Sarpsborg 08 FF w europejskich pucharach">
Sarpsborg 08 FF w europejskich pucharach



</doc>
<doc id="4285216" url="https://pl.wikipedia.org/wiki?curid=4285216" title="Piotr Nowak (ekonomista)">
Piotr Nowak (ekonomista)

Piotr Nowak (ur. 30 kwietnia 1980 w Dobrym Mieście) – polski ekonomista, cybernetyk i urzędnik państwowy, w latach 2015–2020 podsekretarz stanu w Ministerstwie Finansów, w 2021 doradca dyrektora zarządzającego Międzynarodowego Funduszu Walutowego, w latach 2021–2022 minister rozwoju i technologii.
Życiorys.
Absolwent Wydziału Cybernetyki Wojskowej Akademii Technicznej w Warszawie (2003) oraz finansów i bankowości w Szkole Głównej Handlowej w Warszawie (2006). W SGH odbył również studia doktoranckie (2003–2005). Uzyskał dyplom Executive MBA na kursie prowadzonym przez Politechnikę Warszawską przy współpracy z London Business School, HEC Paris oraz Norges handelshøyskole w Bergen, jak również certyfikat CQF (Certificate in Quantitative Finance). Absolwent podyplomowego programu „International Security” na Stanford University w Stanach Zjednoczonych.
Od 2004 pracował jako dealer walutowy w Powszechnej Kasie Oszczędności Banku Polskim, potem od 2005 do 2006 był zatrudniony w CALYON Corporate &amp; Investment Bank jako specjalista do spraw obligacji i instrumentów pochodnych w Europie Środkowo-Wschodniej. W latach 2006–2010 pozostawał wiceprezesem londyńskiego funduszu hedgingowego należącego do grupy Swiss Re, odpowiadał za strategię dotyczącą instrumentów dłużnych, indeksów giełdowych instrumentów pochodnych oraz walut rynków wschodzących. W okresie 2010–2011 zatrudniony jako prop trader w Espirito Santo Investment Bank Polska, a od 2011 do 2014 w PKO TFI jako wicedyrektor departamentu zarządzania portfelami papierów dłużnych. Od lutego do sierpnia 2015 był ekspertem do spraw gospodarczych w Kancelarii Prezydenta RP, następnie od października do grudnia 2015 starszym menedżerem w Money Makers TFI.
W grudniu 2015 powołany na stanowisko podsekretarza stanu w Ministerstwie Finansów. Zakończył pełnienie tej funkcji po złożeniu rezygnacji z dniem 23 grudnia 2020. Od stycznia 2021 był doradcą dyrektora zarządzającego Międzynarodowego Funduszu Walutowego w Waszyngtonie oraz wicedyrektorem departamentu polityki monetarnej i rynków kapitałowych w MFW.
26 października 2021 dołączył do drugiego rządu Mateusza Morawieckiego, obejmując w nim stanowisko ministra rozwoju i technologii. 24 marca 2022 premier Mateusz Morawiecki złożył wniosek do prezydenta Andrzeja Dudy o odwołanie Piotra Nowaka z zajmowanego stanowiska; prezydent odwołał go 7 kwietnia tegoż roku. W tym samym miesiącu wszedł w skład zarządu PZU.

</doc>
<doc id="4285218" url="https://pl.wikipedia.org/wiki?curid=4285218" title="Rezerwat leśny">
Rezerwat leśny

Rezerwat leśny (symbol L) – rodzaj rezerwatu przyrody, w którym przedmiotem ochrony są pozostałości i fragmenty dawnych puszcz o charakterze pierwotnym, typy zbiorowisk leśnych, a także stanowiska drzew na granicach zasięgu.
W 2015 roku istniało w Polsce 737 rezerwatów leśnych o łącznej powierzchni 66 773 ha. Stanowiły one niemal połowę wszystkich polskich rezerwatów.

</doc>
<doc id="4285219" url="https://pl.wikipedia.org/wiki?curid=4285219" title="Hvala, ne!">
Hvala, ne!

Hvala, ne! – samopublikowany singel słoweńskiej piosenkarki Lei Sirk, który został wydany 2 marca 2018 roku. Utwór napisali Lea Sirk i Tomy DeClerque. Singel został odnotowany na 15. miejscu słoweńskiej listy przebojów.
W 2018 utwór reprezentował Słowenię w 63. Konkursie Piosenki Eurowizji.
Teledysk.
Teledysk do utworu został wyreżyserowany przez Perica Rai i miał swoją premierę 25 kwietnia 2018 w serwisie YouTube. Operatorem filmowym teledysku był Samo Premrn. Teledysk został wyprodukowany przez Mediaspot Videos i został nakręcony w klubie Cirkus.
Lista utworów.
Digital download

</doc>
<doc id="4285220" url="https://pl.wikipedia.org/wiki?curid=4285220" title="Danilo Cataldi">
Danilo Cataldi

Danilo Cataldi (ur. 6 sierpnia 1994 w Rzymie) – włoski piłkarz grający na pozycji pomocnika. Od 2013 roku zawodnik S.S. Lazio.
Życiorys.
Jest wychowankiem rzymskiego S.S. Lazio. W czasach juniorskich trenował także w klubie Ottavia. W 2013 roku formalnie dołączył do kadry pierwszego zespołu. 7 sierpnia 2013 został wypożyczony na sezon do drugoligowego FC Crotone. W Serie A zadebiutował w barwach Lazio 18 stycznia 2015 w przegranym 0:1 meczu z SSC Napoli. Do gry wszedł w 81. minucie, zmieniając Marco Parolo. W pierwszej połowie 2017 roku przebywał na wypożyczeniu w Genoa CFC. 19 lipca 2017 wypożyczony na rok do Benevento Calcio.

</doc>
<doc id="4285228" url="https://pl.wikipedia.org/wiki?curid=4285228" title="Diecezja Lugoj">
Diecezja Lugoj



</doc>
<doc id="4285229" url="https://pl.wikipedia.org/wiki?curid=4285229" title="Nikola Jakimovski">
Nikola Jakimovski



</doc>
<doc id="4285231" url="https://pl.wikipedia.org/wiki?curid=4285231" title="Paolo Ferrari">
Paolo Ferrari



</doc>
<doc id="4285233" url="https://pl.wikipedia.org/wiki?curid=4285233" title="Diecezja Cluj-Gherla">
Diecezja Cluj-Gherla



</doc>
<doc id="4285234" url="https://pl.wikipedia.org/wiki?curid=4285234" title="Dravograd">
Dravograd

Dravograd (; ) – miasto w Słowenii, w regionie Koroška. Siedziba administracyjna gminy Dravograd. 1 stycznia 2017 liczyła 3 134 mieszkańców. Miasto położone jest nad Drawą, gdzie uchodzi Meža. Na północ od miasta znajduje się Park Krajobrazowy Košenjak–Velka.

</doc>
<doc id="4285242" url="https://pl.wikipedia.org/wiki?curid=4285242" title="Archidiecezja Făgăraş şi Alba Iulia">
Archidiecezja Făgăraş şi Alba Iulia



</doc>
<doc id="4285243" url="https://pl.wikipedia.org/wiki?curid=4285243" title="Rezerwat florystyczny">
Rezerwat florystyczny

Rezerwat florystyczny (symbol Fl) – rodzaj rezerwatu przyrody, w którym przedmiotem ochrony są populacje i siedliska gatunków lub grup gatunków roślin zarodnikowych i kwiatowych oraz grzybów kapeluszowych i porostów.
W 2015 roku istniały w Polsce 164 rezerwaty florystyczne o łącznej powierzchni 4722 ha.

</doc>
<doc id="4285245" url="https://pl.wikipedia.org/wiki?curid=4285245" title="Skënder Gjinushi">
Skënder Gjinushi

Skënder Gjinushi (ur. 24 grudnia 1949 we Wlorze) – albański polityk i matematyk, przewodniczący prezydium parlamentu w latach 1997-2001, wicepremier i minister pracy i polityki społecznej w latach 2001-2002, minister edukacji w latach 1987-1991.
Kariera naukowa.
Syn oficera armii albańskiej Et'hema Gjinushiego. W latach 1968-1972 studiował matematykę na Uniwersytecie Tirańskim. Po ukończeniu studiów odbył specjalizację na Université Pierre et Marie Curie w Paryżu, gdzie w 1977 obronił pracę doktorską. Do 1987 wykładał na wydziale nauk o ziemi Uniwersytetu Tirańskiego. W 1986 uzyskał tytuł profesora. Zajmował się analizą funkcjonalną, tej tematyce poświęcił dwie książki i kilkanaście artykułów naukowych. Od 1989 członek Albańskiej Akademii Nauk, w 2019 objął funkcję jej prezesa . Za jego kandydaturą głosowało 35 członków Akademii, 6 było przeciwnych.
Działalność polityczna.
W 1987 objął stanowisko ministra edukacji, które sprawował przez 4 lata. W tym samym roku uzyskał mandat deputowanego do Zgromadzenia Ludowego. Mandaty do parlamentu zdobywał także w wyborach 1996 i 1997 roku. W roku 1997 objął stanowisko przewodniczącego prezydium albańskiego parlamentu. 24 lipca 1997 przez kilka godzin pełnił funkcję prezydenta Albanii. W latach 2001-2002 pełnił funkcję wicepremiera i ministra pracy i polityki społecznej w rządach Ilira Mety i Pandeli Majko.
Był przewodniczącym Socjal-Demokratycznej Partii Albanii od jej powstania w 1991 do 2003. W 2009 zakończył karierę parlamentarną.

</doc>
<doc id="4285248" url="https://pl.wikipedia.org/wiki?curid=4285248" title="Lilleküla (przystanek kolejowy)">
Lilleküla (przystanek kolejowy)

Lilleküla (est.: "Lilleküla raudteepeatus") – przystanek kolejowy w Tallinnie, w prowincji Harjumaa, w Estonii, w dzielnicy Lilleküla. Znajduje się na szerokotorowej linii Tallinn – Keila 2 km od dworca kolejowego w Tallinnie. Obsługiwany jest przez pociągi elektryczne Eesti Liinirongid.

</doc>
<doc id="4285249" url="https://pl.wikipedia.org/wiki?curid=4285249" title="X My Heart">
X My Heart

X My Heart – singel azerskiej piosenkarki Aisel, który został wydany cyfrowo 17 marca 2018 pod szyldem wytwórni k2id Productions.
W 2018 utwór reprezentował Azerbejdżan w 63. Konkursie Piosenki Eurowizji w Lizbonie.
Historia.
Produkcja.
„X My Heart” to trwająca trzy minuty i sekundę piosenka w stylu pop. Utwór był nagrywany w The Dark Room London, Vox Studios Athens i VI-Sound i został zmiksowany w The Dark Room London. Muzykę do utworu skomponował Dimitris Kontopulos, a tekst został przygotowany przez Sandrę Bjurman.
Wydanie.
Singel został wydany 17 marca i 20 kwietnia 2018 przez k2id Productions. Wersja z 17 kwietnia zawierała również wersję karaoke i instrumentalną. 20 kwietnia piosenka została wydana również na kompilacji "Eurovision Song Contest - Lisbon 2018".
Teledysk.
Teledysk do piosenki wyreżyserowany przez Roula Koutroubeli został opublikowany 13 marca 2018 roku.

</doc>
<doc id="4285251" url="https://pl.wikipedia.org/wiki?curid=4285251" title="Giennadij Awramienko">
Giennadij Awramienko

Giennadij Wiktorowycz Awramienko (ur. 27 maja 1965) – ukraiński strzelec sportowy. Jako reprezentant ZSRR brązowy medalista olimpijski z Seulu.
Brał udział w dwóch igrzyskach olimpijskich (IO 88 - w barwach ZSRR, IO 96 - jako reprezentant Ukrainy). Po medal w 1988 sięgnął w konkurencji ruchomy cel na dystansie 50 metrów. Na mistrzostwach świata sięgnął po pięć medali w konkurencjach indywidualnych. W barwach ZSRR zdobył srebro w 1990 w mieszanym ruchomym celu na dystansie 50 metrów i brąz w ruchomym celu na dystansie 10 metrów. W 1991 w ruchomym celu na dystansie 10 metrów był drugi. W 1994 dla Ukrainy zdobył srebro w mieszanym ruchomym celu na dystansie 50 metrów oraz brąz w ruchomym celu na dystansie 50 metrów. Na mistrzostwach Europy, w kategorii seniorów, sięgnął po trzy złote medale, cztery srebrne i jeden brązowy.

</doc>
<doc id="4285255" url="https://pl.wikipedia.org/wiki?curid=4285255" title="Latarnia morska Ponta dos Capelinhos">
Latarnia morska Ponta dos Capelinhos

Latarnia morska Ponta dos Capelinhos () – latarnia morska w Portugalii, położona jest na zachodnim skraju wyspy Faial, w archipelagu Azory, w miejscowości Capelo, nad Atlantykiem.
Historia.
Zbudowana została w 1894 roku. W 1901 roku, przybył ówczesny król Portugalii Karol I Dyplomata wraz z królową Amelią Orleańską. Oficjalnie latarnię morską uruchomiono w 1903 roku, bazowała na lampie naftowej wraz z czterema wentylatorami, z optyką unoszącą się w płynie rtęciowym. We wrześniu 1957 roku, nastąpiła erupcja pobliskiego wulkanu, latarnia została dezaktywowana. Latarnię naprawiono i zainstalowano nowe grupy elektryczne, które dostarczały energię do latarni. w 2008 roku w budynku przylegającej do latarni morskiej powstało Centrum Interpretacji Wulkanu Capelinhos. Obszar erupcji jest klasyfikowany jako obszar chroniony o wysokim znaczeniu geologicznym i biologicznym i jest częścią sieci Natura 2000.
Charakterystyka.
Jest to ośmioboczna, kamienna wieża o wysokości 20 m. Błyska białym światłem, które jest usytuowane na 70 m n.p.m., a zasięg światła wynosi 500 Mm.

</doc>
<doc id="4285256" url="https://pl.wikipedia.org/wiki?curid=4285256" title="Užice (stacja kolejowa)">
Užice (stacja kolejowa)

Užice (serb. Железничка станица Ужице) – stacja kolejowa w Užicach, w okręgu zlatiborskim, w Serbii.
Stacja znajduje się na ważnej magistrali Belgrad – Bar. Została zbudowana w dolinie rzeki Đetinja.

</doc>
<doc id="4285258" url="https://pl.wikipedia.org/wiki?curid=4285258" title="Luis Eduardo González Cedrés">
Luis Eduardo González Cedrés

Luis Eduardo González Cedrés (ur. 15 stycznia 1972 w Montevideo) – urugwajski duchowny katolicki, biskup pomocniczy Montevideo od 2018.
Życiorys.
Święcenia kapłańskie otrzymał 18 kwietnia 2009 i został inkardynowany do diecezji Maldonado-Punta del Este. Był m.in. sekretarzem kancelarii kurii biskupiej, wikariuszem generalnym diecezji oraz rektorem seminarium.
11 maja 2018 papież Franciszek mianował do biskupem pomocniczym Montevideo ze stolicą tytularną "Thugga". Sakry udzielił mu 17 czerwca 2018 kardynał Daniel Sturla.

</doc>
<doc id="4285260" url="https://pl.wikipedia.org/wiki?curid=4285260" title="Superliga rosyjska w piłce siatkowej mężczyzn (2016/2017)">
Superliga rosyjska w piłce siatkowej mężczyzn (2016/2017)

Superliga rosyjska w piłce siatkowej mężczyzn 2016/2017 – 26. sezon walki o mistrzostwo Rosji organizowany przez Wsierossijskaja Fiedieracyja Wolejboła. Zainaugurowany został 27 września 2016 i trwał do 11 maja 2017 roku.
W sezonie 2016/2017 w Lidze Mistrzów Rosję reprezentowały , i , w Pucharze CEV − , a w Pucharze Challenge − .
Mistrzem Rosji po raz czwarty z rzędu i po raz dziewiąty w historii została drużyna .
Drużyny uczestniczące.
 
 
 
 
 
 
 
Faza zasadnicza.
Terminarz i wyniki spotkań.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Turniej Finałowy.
Wszystkie spotkania turnieju rozegrano w Moskwie.

</doc>
<doc id="4285262" url="https://pl.wikipedia.org/wiki?curid=4285262" title="Nova Sušica">
Nova Sušica

Nova Sušica – wieś w Słowenii, gmina Pivka. 1 stycznia 2017 liczyła 100 mieszkańców.

</doc>
<doc id="4285263" url="https://pl.wikipedia.org/wiki?curid=4285263" title="Laugø (przystanek kolejowy)">
Laugø (przystanek kolejowy)

Laugø () – przystanek osobowy w miejscowości Helsinge, w Regionie Stołecznym, w Danii. 
Znajduje się na Gribskovbanen i jest obsługiwany przez pociągi regionalne Lokaltog.

</doc>
<doc id="4285264" url="https://pl.wikipedia.org/wiki?curid=4285264" title="Karol Semik (1913-1964)">
Karol Semik (1913-1964)



</doc>
<doc id="4285267" url="https://pl.wikipedia.org/wiki?curid=4285267" title="Telekgerendás (stacja kolejowa)">
Telekgerendás (stacja kolejowa)

Telekgerendás (węg. "Telekgerendás vasútállomás") – stacja kolejowa w miejscowości Telekgerendás, w komitacie Békés, na Węgrzech. 
Znajduje się na linii 135 Szeged – Békéscsaba. Obsługuje wyłącznie pociągi regionalne. 

</doc>
<doc id="4285269" url="https://pl.wikipedia.org/wiki?curid=4285269" title="Hyeongwang">
Hyeongwang

Hyeongwang (VI w.-zm. 575?; 현광) – koreański mnich, prekursor szkoły "ch'ŏnt'ae" w Baekje.
Biografia.
Chociaż w "Song gaoseng chuan" jest uważany za pochodzącego z Silli, to na pewno pochodził z Baekje, jeszcze przed jego upadkiem. Jego działalność skupiała się wokół Ungju w Baekje.
Jako młodzieniec porzucił świeckie życie i pragnął zostać uczniem któregoś z wybitnych nauczycieli tego okresu.
Udał się drogą morską do Chin. Dotarł do państwa Chen, gdzie na górze Heng spotkał wczesnego patriarchę szkoły "tiantai" Nanyuego Huisiego (515-577) i został jego uczniem. Był wychwalany przez mistrza Huisiego za kompletne zrozumienie "Sutry lotosu". Mistrz potwierdził także jego głębokie zrozumienie słowami: "To, czego doświadczyłeś jest prawdziwe i bez ułudy. Dokładnie strzeż tego i podtrzymuj, a twoje przeniknięcie Dharmy stanie się pełniejsze i bardziej głębokie. Powinieneś teraz wrócić do swojego kraju i tam ustanowić te skuteczne w działaniu środki (...). 
Po powrocie do ojczyzny przebywał na górze Ong w Ungju, gdzie praktykował samadhi rozkwitającej Dharmy. Początkowo przebywał w małej pustelni, która z biegiem czasu rozwinęła się w kompletny klasztor. Nauczał również ludzi prawd "Sutry lotosu" oraz przekonywał ich do wiary w to, że Budda jest manifestacją wiecznej prawdy i powszechnym wybawieniem. Miał również bardzo liczną grupę uczniów.
Gdy patriarcha Huisi wybudował budynek, w którym pragnął zgromadzić obrazy, portret Hyeongwanga był jednym z portretów dwudziestu ośmiu wybitnych mistrzów, których tak uhonorował. Podobizna Hyeongwanga wisi także w Budynku Patriarchów w klasztorze Guoqing na górze Tiantai.
Zmarł prawdopodobnie około 575 r. 
Sprawił, że "Sutra lotosu" była studiowana i praktykowana w Baekje w czasach panowania króla Mu (600-641).

</doc>
<doc id="4285270" url="https://pl.wikipedia.org/wiki?curid=4285270" title="Piotr Walczak (urzędnik)">
Piotr Walczak (urzędnik)

Piotr Walczak (ur. 27 stycznia 1972 w Łodzi) – polski funkcjonariusz Służby Celnej, później Służby Celno-Skarbowej, oraz urzędnik państwowy, w 2017 zastępca szefa Służby Celnej, w latach 2017–2019 podsekretarz stanu w Ministerstwie Finansów i zastępca szefa Krajowej Administracji Skarbowej, następnie do 2020 sekretarz stanu w tym resorcie i szef Krajowej Administracji Skarbowej.
Życiorys.
Absolwent historii na Wydziale Filozoficzno-Historycznym Uniwersytetu Łódzkiego i studiów podyplomowych na Uniwersytecie Łódzkim z zakresu rachunkowości i zarządzania finansowego oraz problematyki przestępczości.
Od 1997 funkcjonariusz Służby Celnej. Został młodszym inspektorem Służby Celno-Skarbowej. Doszedł w niej do stanowisk kierowniczych: pełniącego obowiązki (2007), pierwszego wicedyrektora ds. kontroli i zwalczania przestępczości (do 2012) oraz dyrektora Izby Celnej w Łodzi (2015–2017). Od 2012 do 2014 zatrudniony w Ministerstwie Finansów, następnie od 2014 do 2017 kierował Izbą Celną w Kielcach. Uczestniczył wówczas w misji UNDP i UE w Mołdawii i na Ukrainie, gdzie odpowiadał za budowę mobilnych Grup Mołdawskiej Służby Celnej.
W 2017 został wiceszefem Służby Celnej oraz koordynatorem ds. utworzenia Departamentu Zwalczania Przestępczości Ekonomicznej w Ministerstwie Finansów. W związku z likwidacją SC i utworzeniem Krajowej Administracji Skarbowej z dniem 1 marca 2017 przeszedł na stanowisko zastępcy szefa KAS i jednocześnie podsekretarza stanu w Ministerstwie Finansów. 11 maja 2018 mianowany na stopień nadinspektora Służby Celno-Skarbowej. 12 czerwca 2019 powołany na stanowiska sekretarza stanu w Minierstwie Finansów oraz szefa Krajowej Administracji Skarbowej. 2 marca 2020 odszedł z pełnionych funkcji. W późniejszym czasie został pełniącym obowiązki dyrektora Delegatury Najwyższej Izby Kontroli w Łodzi.
Życie prywatne.
Jest żonaty, ma dwoje dzieci.

</doc>
<doc id="4285271" url="https://pl.wikipedia.org/wiki?curid=4285271" title="Gabriel Charles Palmer-Buckle">
Gabriel Charles Palmer-Buckle



</doc>
<doc id="4285274" url="https://pl.wikipedia.org/wiki?curid=4285274" title="Dmytro Monakow">
Dmytro Monakow

Dmytro Monakow (ukr. Дмитро Віталійович Монаков, ur. 17 lutego 1963, zm. 21 listopada 2007) – ukraiński strzelec sportowy. Jako reprezentant ZSRR złoty medalista olimpijski z Seulu.
Brał udział w dwóch igrzyskach olimpijskich (IO 88 - w barwach ZSRR, IO 96 - jako reprezentant Ukrainy). Po medal w 1988 sięgnął w konkurencji trap. Na mistrzostwach świata sięgnął po dwa złote medale indywidualnie. W 1987 zwyciężył w barwach ZSRR, w 1994 jako reprezentant Ukrainy.

</doc>
<doc id="4285275" url="https://pl.wikipedia.org/wiki?curid=4285275" title="Toltén">
Toltén

Toltén – rzeka w Chile w prowincji Cautín regionu Araukania. Ma 123 km długości, a powierzchnia dorzecza wynosi 8398 km². Głównymi dopływami są Allipén oraz Voipir.
Rzeka wypływa z jeziora Villarrica w mieście Villarrica. Płynie najpierw w kierunku północno–zachodnim do miasta Pitrufquén, następnie na zachód i w pobliżu Teodoro Schmidt skręca na południe. Uchodzi do Oceanu Spokojnego we wsi Caleta La Barra w gminie Toltén.
Przez Toltén przerzucony jest jeden most pieszy (w Villarrica), trzy drogowe (w Villarrica na drodze 199-CH, w Pitrufquén na drodze krajowej nr 5 i w Nueva Toltén) oraz jeden most kolejowy w Pitrufquén.
Historycznie rzeka stanowiła granicę pomiędzy terytoriami plemion Mapuche i Huilliche.

</doc>
<doc id="4285277" url="https://pl.wikipedia.org/wiki?curid=4285277" title="Ulica Kapitulna we Wrocławiu">
Ulica Kapitulna we Wrocławiu

Ulica Kapitulna ("Kleine Domstrasse", "Kapitelweg") – ulica położona we Wrocławiu na Ostrowie Tumskim, na osiedlu Stare Miasto (obręb ewidencyjny Plac Grunwaldzki), w dawnej dzielnicy Śródmieście. Łączy ulicę Kanonia, przy której po północnej stronie rozpościera się teren Ogrodu Botanicznego Uniwersytetu Wrocławskiego, z placem Katedralnym, przy którym południową pierzeję stanowi archikatedra św. Jana Chrzciciela.
Historia.
Historia obszaru, przez który przebiega ulica Kapitulna, nierozerwalnie związana jest z historią katedry wrocławskiej oraz towarzyszącej jej zabudowy, której geneza sięga 1000 roku, a która położona była we wschodnim krańcu grodu na Ostrowie Tumskim, a za nią przy ramieniu rzeki przebiegały fortyfikacje okalające gród.
Sama ulica wytyczona została w XIV wieku lub nieco wcześniej. Ówcześnie parcele przy ulicy podlegały jurysdykcji kapituły katedralnej. W XVI wieku znajdowały się tu po stronie zachodniej murowane budynki dziekanii, domu wikariuszy, winiarni i domu zakrystianów, a po stronie wschodniej budynki szkieletowe domu subkustosza i szkoła, następnie piekarnia i dom penitencjarzy. Do 1769 roku była ulicą ślepą. Wówczas to wyburzono zabudowę na jednej z posesji w północnej pierzei zamykającej ulicę, co pozwoliło na połączenie z ulicą Kanonia i urządzono tu bramę wałową. W ten sposób droga na północ od ulicy Kanonia, stanowiąca przedłużenie ulicy Kapitulnej, stała się główną aleją urządzonego później ogrodu botanicznego.
Na początku XIX wieku wyburzono winiarnię, a na jej miejscu powstał budynek, w którym urządzono Szpital św. Elżbiety, później św. Macieja. W latach 1870–1875 wybudowano natomiast kamienicę i zespół warsztatów C. Buhla (pracownia malarska firmy Buhl&amp;Pohs).
Po zniszczeniach wojennych, jakie nastąpiły podczas oblężenia Wrocławia w 1945 roku, odbudowa w tym rejonie prowadzona była etapami.
Nazwa.
Do 1824 roku ulica była bezimienna, później nosiła następujące nazwy własne:
Wcześniejsza nazwa nawiązywała do znajdującej się w pobliżu katedry, podobnie jak nazwa połączonego z ulicą placu Katedralnego, pop. "Domplatz", oraz ulicy Katedralnej, pop. "Domstrasse", a wcześnie także całego Ostrowa Tumskiego – "Dominsel" i położonego w ciągu ulicy Katedralnej Mostu Tumskiego – "Dombrücke". Ówcześnie była to wspólna nazwa także dla współczesnej ulicy Kanonia i Świętego Idziego, do 1900 roku. Nazwa ta została po tej dacie zachowana dla ulicy Świętego Idziego.
Późniejsze nazwy nawiązują natomiast do wrocławskiej kapituły katedralnej. Współczesna nazwa została nadana tej ulicy przez Zarząd Miejski Wrocławia w 1946 roku (okólnik nr 12 z 7.03.1946 r. w sprawie podania do wiadomości dalszych zmian nazw ulic na terenie miasta Wrocławia).
Układ drogowy.
Do ulicy przypisana jest droga gminna o długości 94 m.
Ulice i place łączące się z ulicą Kapitulną:
Współcześnie samą ulicę, jak i ulice powiązane, przeznaczono dla ruchu pieszego, z dopuszczeniem dojazdu do obiektów wyłącznie dla ich użytkowników, pojazdów specjalnych i dostawczych. Także ciąg pieszy na północ od ulicy Kanonia, stanowiący przedłużenie osiowe ulicy Kapitulnej i główną oś ogrodu botanicznego, został ustanowiony ciągiem pieszo-rowerowym o szerokości nie mniejszej niż 6 m dla którego obowiązuje nawierzchnia kamienna.
Zabudowa i zagospodarowanie.
Początek ulicy znajduje się na skrzyżowaniu z ulicą Kanonia, przy której po północnej stronie zlokalizowany jest teren Ogrodu Botanicznego Uniwersytetu Wrocławskiego i budynek administracyjny Instytutu Botaniki Uniwersytetu Wrocławskiego. Pierzeję wschodnią stanowi budynek przy ulicy Kanonia 9 i dalej mur ogradzający podwórze tej posesji od ulicy. Następnie położony jest budynek przy placu Katedralnym 18, dawna plebania katedralna, obecnie siedziba wicekustosza kapituły katedralnej i kuratora Ostrowa Tumskiego. Pierzeję zachodnią stanowi budynek przylegający do dawnej kanonii na rogu z ulicą Kanonia i budynek przy ulicy Kapitulnej 4, należących do Domu Generalnego Zgromadzenia Sióstr Bożego Serca Jezusa, dawny szpital Świętego Macieja, oraz mur okalający posesję. Za nimi znajduje się skrzyżowanie z ulicą Świętego Idziego. Następnie położony jest budynek przy placu Katedralnym 19, w którym znajduje się Wrocławska Księgarnia Archidiecezjalna. Koniec ulicy stanowi skrzyżowanie z placem Katedralnym z niewielkim placykiem przy księgarni. Tu po przeciwnej stronie skrzyżowania znajduje się archikatedra św. Jana Chrzciciela.
Ochrona i zabytki.
Obszar, na którym położony jest ulica Kapitulna, podlega ochronie w ramach zespołu urbanistycznego Ostrowia Tumskiego i wysp: Piaskowej, Bielarskiej, Słodowej i Tumskiej, wpisanego do rejestru zabytków pod nr rej.: 195 z 15.02.1962 r. oraz A/678/213 z 12.05.1967 r.. Inną formą ochrony tych obszarów jest ustanowienie historycznego centrum miasta, w nieco szerszym obszarowo zakresie niż wyżej wskazany zespół urbanistyczny, jako pomnik historii. Również miejscowy plan zagospodarowania przestrzennego umieszcza ten obszar w strefie ścisłej ochrony konserwatorskiej i określa jako obszar o najwyższych wartościach krajobrazowych. Samo miasto włączyło ten obszar jako cenny i wymagający ochrony do Parku Kulturowego „Stare Miasto”, który zakłada ochronę krajobrazu kulturowego oraz uporządkowanie, zachowanie i właściwe kształtowanie krajobrazu kulturowego i historycznego charakteru najstarszej części miasta. Ograniczeniom podlega również kształtowanie nawierzchni drogowych, gdyż w całym obszarze ulicy obowiązuje wykonywanie nawierzchni z kostki kamiennej lub klinkierowej w nawiązaniu do historycznych nawierzchni zabytkowych.
Przy ulicy i w najbliższym sąsiedztwie znajdują się przedstawione w tabeli zabytki.
Oprócz wyżej wymienionej ochrony wskazuje się także konieczność zachowania ogrodu ozdobno-warzywnego przy klasztorze wraz z układem i detalami architektonicznymi oraz postuluje się objąć wpisem do ewidencji zabytków znajdujących się na posesji reliktów zabudowy oraz piwnicy pod podwórzem.
Wrocławskie krasnale.
Przy ulicy i w najbliższym sąsiedztwie zamontowano również dwie figurki wrocławskich krasnali.

</doc>
<doc id="4285278" url="https://pl.wikipedia.org/wiki?curid=4285278" title="Spalerosophis">
Spalerosophis

Spalerosophis – rodzaj węża z podrodziny Colubrinae w rodzinie połozowatych (Colubridae).
Zasięg występowania.
Rodzaj obejmuje gatunki występujące w Mali, Saharze Zachodniej, Mauretanii, Maroku, Algierii, Tunezji Nigrze, Libii, Sudanie, Somalii, Egipcie, Izraelu, Arabii Saudyjskiej, Omanie, Zjednoczonych Emiratach Arabskich, Kuwejcie, Iraku, Jordanii, Syrii, Turcji, Turkmenistanie, Uzbekistanie, Kazachstanie, Kirgistanie, Tadżykistanie, Iranie, Afganistanie, Indiach, Nepalu i Pakistanie.
Systematyka.
Podział systematyczny.
Do rodzaju należą następujące gatunki:

</doc>
<doc id="4285279" url="https://pl.wikipedia.org/wiki?curid=4285279" title="Peter Kwaku Atuahene">
Peter Kwaku Atuahene



</doc>
<doc id="4285280" url="https://pl.wikipedia.org/wiki?curid=4285280" title="Ulica Kanonia we Wrocławiu">
Ulica Kanonia we Wrocławiu

Ulica Kanonia ("Kleine Domstrasse", "Göppertstrasse") – ulica położona we Wrocławiu na Ostrowie Tumskim, na osiedlu Stare Miasto (obręb ewidencyjny Plac Grunwaldzki), w dawnej dzielnicy Śródmieście. Łączy plac Kościelny od kolegiaty Świętego Krzyża z placem Katedralnym, przy którym południową pierzeję stanowi archikatedra św. Jana Chrzciciela.
Historia.
Historia obszaru, przez który przebiega ulica Kanonia, nierozerwalnie związana jest z historią katedry wrocławskiej, oraz towarzyszącej jej zabudowie, której geneza sięga 1000 roku, a która położona była we wschodnim krańcu grodu na Ostrowie Tumskim, a za nią przy ramieniu rzeki przebiegały fortyfikacje okalające gród.
Sama ulica powstała w średniowieczu, natomiast obecne połączenia jej odcinków – południowego i równoleżnikowego – uzyskała około 1632 roku. W południowej części ulicy po jej wschodniej stronie znajdował się kościół Świętego Idziego, wybudowany w latach 20. XIII wieku na północ od katedry, oraz nieistniejące budynki domu kuratora oraz tzw. "karczmy mniejszej", natomiast po jej zachodniej stronie zlokalizowano Dom Kapituły Katedralnej z piwnicą świdnicką. W dalszej części ulicy biegnącej równoleżnikowo znajdowała się zabudowa gospodarcza oraz domu niższego duchowieństwa zarówno kapituły katedralnej jak i kapituły świętokrzyskiej. Po stronie północnej ulicy ukształtowana zabudowa nawiązywała do rozplanowania zabudowy kurii kanonicznych na terenie dawnego zamku. Obejmowała ona budynki drewniane lub szkieletowe, w której oficyny lokalizowano od frontu działki, natomiast murowane domy mieszkalne w jej głębi.
W 1769 roku wyburzono jedną z posesji w rejonie dzisiejszej ulicy Kapitulnej, a wiej miejscu umiejscowiono bramę forteczną. Bardzo istotne przekształcenia zabudowy przy ulicy nastąpiły natomiast w końcu XIX wieku, kiedy to większość budynków rozebrano i w ich miejscu wybudowane nowe obiekty. Wśród nich można wymienić:
Podczas oblężenia Wrocławia w 1945 roku większość budynków uległa znacznym zniszczeniom wojennym i została po zakończeniu wojny rozebrana. Zachowany został budynek Muzeum Botanicznego w pierzei północnej, natomiast nie odbudowano zachodniej jej części, a uzyskany teren przeznaczono na powiększenie Ogrodu Botanicznego. W pierzei południowej wybudowano nowe budynki w skali nawiązującej do skali zabudowy Ostrowa Tumskiego z XIX wieku w tym, w latach 2002-2004, budynek Pensjonatu Jana Pawła II przy skrzyżowaniu z placem Kościelnym. W 2010 roku budynek przy ulicy Kanonia 9 został bez stosownych zezwoleń wyburzony ze względu na zły stan techniczny, a następnie odbudowany w formie zbliżonej do pierwotnej.
Nazwa.
W swojej historii ulica nosiła następujące nazwy własne:
Pierwsza z nazw ulicy "Kleine Domstrasse" nawiązywała do znajdującej się tu katedry, podobnie jak placu Katedralnego, "Domplatz", połączonej z placem ulicy Katedralnej, pop. "Domstrasse", a także całego Ostrowa Tumskiego – "Dominsel" i położonego w ciągu ulicy Katedralnej Mostu Tumskiego – "Dombrücke". Dotyczyła ona wszystkich ulic położonych na północ od ulicy Katedralnej i placu Katedralnego do terenów obecnego Ogrodu Botanicznego. Dopiero w 1900 wydzielono z tej ulicy dwie odrębne ulice nadając im nowe nazwy – obecnie ulica Kapitulna i ulica Kanonia. Natomiast nawa "Kleine Domstrasse" została zachowana dla współczesnej ulicy Świętego Idziego, biegnącej od placu Kościelnego do ulicy Kapitulnej.
Kolejna nazwa ulicy "Göppertstrasse" upamiętniała Heinricha Roberta Göpperta, urodzonego 25.VIII.1800 r. w Szprotawie, zmarłego 18.V.1884 r. we Wrocławiu, botanika i dyrektora wrocławskiego ogrodu botanicznego w latach 1852-1884. Był on uważany za właściwego twórcę ogrodu z tamtego okresu.
Współczesna nazwa ulica Kanonia została nadana po zakończeniu II wojny światowej. Nie ma ona jednak bezpośredniego uzasadnienia w odniesieniu do znajdującej się tu zabudowy, bowiem przy ulicy nigdy nie było kurii kanonicznych lecz zabudowa służąca wspólnym potrzebom kapituł. Została ona nadana tej ulicy przez Zarząd Miejski Wrocławia w 1945 r. (okólnik nr 94 z 20.12.1945 r. w sprawie podania do wiadomości dalszych zmian nazw ulic na terenie miasta Wrocławia).
Układ drogowy.
Do ulicy przypisana jest droga gminna o długości 265 m. Przebieg ulicy jest nieregularny. Początkowo przy placu Kościelnym ulica biegnie w kierunku północnym, następnie w kierunku wschodnim, by dalej ponownie zmienić kierunek na południe i również w sposób nieregularny zmieniając kierunki swojego biegu pomiędzy zabudową połączyć się z placem Katedralnym.
Ulice i place łączące się z ulicą Kanonia:
Współcześnie samą ulicę, jak i ulice powiązane, przeznaczono dla ruchu pieszego, z dopuszczeniem dojazdu do obiektów wyłącznie dla ich użytkowników, pojazdów specjalnych i dostawczych.
Zabudowa i zagospodarowanie.
W początku ulicy położony jest kościół Świętego Krzyża i Świętego Bartłomieja przy placu Kościelnym. Zachodnią pierzeję ulicy stanowi ogrodzenie Ogrodu Botanicznego, a wschodnią Pensjonat Jana Pawła II. Po zmianie kierunku przebiegu ulicy na wschodni, na północ od ulicy dalej rozpościera się teren ogrodu na południu zlokalizowany jest wyżej wymieniony pensjonat. Dalej przy skrzyżowaniu z ulicą Kapitulną północną pierzeję tworzy budynek dawnego Muzeum Botanicznego, a obecnie budynek administracyjny Instytutu Botaniki Uniwersytetu Wrocławskiego, a na południu położony jest budynek przylegający do dawnej kanonii dziekani katedralnej, w której współcześnie mieści się Dom Generalny Zgromadzenia Sióstr Bożego Serca Jezusa przy ulicy Kapitulnej 4. Za skrzyżowaniem po stronie północnej rozciąga się nadal obszar ogrodu, a po stronie południowej budynek pod numerem 9 i dalej po zmianie kierunku przebiegu ulicy po stronie zachodniej budynek pod numerem 11 stanowiący obiekt parafialny. Po stronie wschodniej posadowiony jest z kolei budynek dawnej Biblioteki Kapitulnej, wykorzystywany obecnie dla potrzeb Biblioteki, Archiwum i Muzeum Archidiecezjalnego. Za nimi znajduje się plac Świętego Jana Chrzciciela, a za nim na końcu ulicy po stronie zachodniej kościół św. Idziego, a po zachodniej dom kapituły katedralnej, oba obiekty już przy placu Katedralnym. Przed końcem ulicy pomiędzy wyżej wskazanymi budynkami znajduje się nad ulicą łuk (arkada), tzw. „Brama Kluskowa” (albo „Kluszczana”, niem. Klösseltor), której nazwa odnosi się do wieńczącego ten łuk detalu architektonicznego, będącego prawdopodobnie motywem roślinnym, który z legendy interpretowany jest jako kluska śląska. Oś widokową z ulicy zamyka budynek katedry.
Ochrona i zabytki.
Obszar, na którym położony jest ulica Kanonia, podlega ochronie w ramach zespołu urbanistycznego Ostrowia Tumskiego i wysp: Piaskowej, Bielarskiej, Słodowej i Tumskiej, wpisanego do rejestru zabytków pod nr rej.: 195 z 15.02.1962 r. oraz A/678/213 z 12.05.1967 r.. Inną formą ochrony tych obszarów jest ustanowienie historycznego centrum miasta, w nieco szerszym obszarowo zakresie niż wyżej wskazany zespół urbanistyczny, jako pomnik historii. Również miejscowy plan zagospodarowania przestrzennego umieszcza ten obszar w strefie ścisłej ochrony konserwatorskiej i określa jako obszar o najwyższych wartościach krajobrazowych oraz reprezentacyjnych. Samo miasto włączyło ten obszar jako cenny i wymagający ochrony do Parku Kulturowego "Stare Miasto", który zakłada ochronę krajobrazu kulturowego oraz uporządkowanie, zachowanie i właściwe kształtowanie krajobrazu kulturowego i historycznego charakteru najstarszej części miasta. Ograniczeniom podlega również kształtowanie nawierzchni drogowych, gdyż w całym obszarze ulicy obowiązuje wykonywanie nawierzchni z kostki kamiennej lub klinkierowej w nawiązaniu do historycznych nawierzchni zabytkowych.
Przy ulicy i w najbliższym sąsiedztwie znajdują się następujące zabytki:
Oprócz wyżej wymienionej ochrony wprowadzono także ochronę ukształtowania posesji znajdujących się przy ulicy. Taką ochroną objęto ogród przy Bibliotece, Archiwum i Muzeum Archidiecezjalnym, a polega ona na zachowaniu istniejących elementów ogrodu takich jak osiowy układ jego kompozycji, sztuczne wzniesienie i rzeźby tu umieszczone, detale architektoniczne, zieleń wysoka oraz nakaz kształtowania ogrodzenia jako elewacji bloku urbanistycznego.
W obrębie posesji położonych przy ulicy i jej sąsiedztwie znajdują się także figury i rzeźby oraz inne obiekty szczególne, wskazane także do ochrony:

</doc>
<doc id="4285281" url="https://pl.wikipedia.org/wiki?curid=4285281" title="Thomas Kwaku Mensah">
Thomas Kwaku Mensah



</doc>
<doc id="4285282" url="https://pl.wikipedia.org/wiki?curid=4285282" title="Ulica św. Idziego we Wrocławiu">
Ulica św. Idziego we Wrocławiu

Świętego Idziego ("Kleine Domstrasse") – ulica położona we Wrocławiu na Ostrowie Tumskim, osiedlu Plac Grunwaldzki, w dawnej dzielnicy Śródmieście. Łączy plac Kościelny oraz kolegiatę Świętego Krzyża z ulicą Kapitulną.
Historia.
Historia obszaru, przez który przebiega ulica Kanonia, nierozerwalnie związana jest z historią katedry wrocławskiej, oraz towarzyszącej jej zabudowie, której geneza sięga 1000 roku, a która położona była we wschodnim krańcu grodu na Ostrowie Tumskim, a za nią przy ramieniu rzeki przebiegały fortyfikacje okalające gród.
Sama ulica powstała już w średniowieczu. Po jej południowej stronie znajdowały się oficyny rezydencji prałatów i kanoników katedralnych. Domy frontowe zlokalizowane były na działkach od strony ulicy Katedralnej, w jej północnej pierzei, która to ulica stanowiła główną oś komunikacyjną i ceremonialną Ostrowa Tumskiego. Natomiast pierzeję północą ulicy stanowiły odpowiednio od strony zachodniej w kierunku wschodnim: budynek notariatu biskupiego, tzw. "wielka karczma" kapituły katedralnej i domy niższego duchowieństwa katedralnego. Ówczesną, wymienioną zabudowę stanowiły głównie domy o konstrukcji wykonanej jako budynki szkieletowe. Pod koniec średniowiecza rozpoczął się jednak proces, trwający do XIX wieku, stopniowej wymiany zabudowy na budynki murowane.
Przekształcenia zabudowy przy ulicy Świętego Idziego następowały sukcesywnie. W latach 1539-1543 w południowo-wschodnim narożniku wybudowano pałac stanowiący część dziekanii katedralnej. Kolejne istotne zmiany w tym zakresie wymusił pożar, który zniszczył znaczną część Ostrowa Tumskiego, w tym całą zabudowę ulicy. Powstały tu po północnej stronie budynki Związku Magna Area, dom muzykantów i wikariuszy katedralnych. Odbudowywana zabudowa padła ofiarą kolejnego pożaru w 1791 roku. Układ zabudowy po jej obudowie w zasadzie została zachowany dla terenu położonego na południe od ulicy z wyjątkiem budowy po 1759 roku domu wicekustosza i zakrystianów katedralnych na działce wydzielonej z posesji dziekanii.
W przeciwieństwie do terenów południowych północna zabudowa ulicy uległa istotnym zmianom. Jedynym odbudowanym budynkiem był notariat biskupi. Na pozostałym obszarze urządzono nowe zagospodarowanie. Obejmowało ono założenie ogrodu w miejscu "wielkiej karczmy" oraz budowę w latach 1792-1793 budynku dla beneficjantów katedralnych w miejsce wyżej wymienionych trzech budynków pierzei północnej. Powstała tu zabudowa przeszła kolejne istotne przeobrażenia na przełomie XIX i XX wieku. Po 1898 roku wzniesiono monumentalny gmach Instytutu Fizyki. Był to budynek trzyskrzydłowy, zajmujący całą zachodnią część kwartału, stanowiąc po stronie zachodniej Ulicy Świętego Idziego północną jej pierzeję (w miejscu notariatu katedralnego), wschodnią pierzeję placu Kościelnego i południową pierzeję ulicy Kanonia. Z kolei w latach 1898 i 1910-1911 przebudowano dom beneficjantów katedralnych.
Po zniszczeniach wojennych, jakie nastąpiły podczas oblężenia Wrocławia w 1945, odbudowa lub rozbiórka zniszczonych obiektów w tym rejonie prowadzona była etapami. Rozebrano tu budynek Instytutu Fizyki, w latach 1977-1979 odbudowano dom beneficjantów, a w latach 1974-1981 odtworzono w uproszczonej formie zabudowę pierzei południowej wg projektu E. Michałowicza. Natomiast w miejscu, gdzie istniał Instytut Fizyki, w latach 2000–2002, po stronie północno-wschodniej, zbudowano budynek pensjonatu Jana Pawła II.
Nazwa.
W swojej historii ulica nosiła następujące nazwy własne:
Wcześniejsza nazwa "Kleine Domstrasse" nawiązywała do znajdującej się w pobliżu katedry, podobnie jak nazwa połączonego z ulicą placem Katedralnym, pop. "Domplatz", oraz ulica Katedralna, pop. "Domstrasse", a wcześnie także całego Ostrowa Tumskiego - "Dominsel" i położonego w ciągu ulicy Katedralnej Mostu Tumskiego - "Dombrücke". Ówcześnie była to wspólna nazwa także dla współczesnej ulicy Kanonia i Kapitulnej, do 1900 r.. Nazwa ta została po tej dacie zachowana dla ulicy Świętego Idziego.
Natomiast późniejsza, obecna nazwa nawiązuje do Świętego Idziego, który jest także patronem pobliskiego, zabytkowego kościoła św. Idziego położonego przy placu Katedralnym. Została ona nadana tej ulicy przez Zarząd Miejski Wrocławia w 1945 r. (okólnik nr 94 z 20.12.1945 r. w sprawie podania do wiadomości dalszych zmian nazw ulic na terenie miasta Wrocławia).
Układ drogowy.
Do ulicy przypisana jest droga gminna o długości 112 m.
Ulice i place łączące się z ulicą Świętego Idziego:
Współcześnie samą ulicę, jak i ulice powiązane, przeznaczono dla ruchu pieszego, z dopuszczeniem dojazdu do obiektów wyłącznie dla ich użytkowników, pojazdów specjalnych i dostawczych.
Zabudowa i zagospodarowanie.
Początek ulicy znajduje się na skrzyżowaniu z placem Kościelnym. Oś widokową ulicy zamyka kolegiata Świętego Krzyża i św. Bartłomieja. W tym obszarze pierzeję północą stanowi pensjonat Jana Pawła II, pierzeję południową budynki pod numerami 1-9 powstałe w ramach odbudowy z lat 1974-1981 wraz z murem okalającym posesje położone przy ulicy Katedralnej. Północną pierzeję za pensjonatem stanowi odbudowany budynek dawnego domu beneficjantów pod numerami 4-6 i otoczona murem posesja przy ulicy Kapitulnej 4, na której w głębi od ulicy Świętego Idziego stoi zabytkowy budynek stanowiący Dom Generalny Zgromadzenia Sióstr Bożego Serca Jezusa. Oś widokową ulicy w kierunku wschodnim zamyka zabytkowy budynek stanowiący obecnie siedzibę wicekustosza kapituły katedralnej i kuratora Ostrowia Tumskiego położony przy placu Katedralnym 18.
Ochrona i zabytki.
Obszar, na którym położona jest ulica Świętego Idziego, podlega ochronie w ramach zespołu urbanistycznego Ostrowia Tumskiego i wysp: Piaskowej, Bielarskiej, Słodowej i Tumskiej, wpisanego do rejestru zabytków pod nr rej.: 195 z 15.02.1962 r. oraz A/678/213 z 12.05.1967 r.. Inną formą ochrony tych obszarów jest ustanowienie historycznego centrum miasta, w nieco szerszym obszarowo zakresie niż wyżej wskazany zespół urbanistyczny, jako pomnik historii. Również miejscowy plan zagospodarowania przestrzennego umieszcza ten obszar w strefie ścisłej ochrony konserwatorskiej i określa jako obszar o najwyższych wartościach krajobrazowych. Samo miasto włączyło ten obszar jako cenny i wymagający ochrony do Parku Kulturowego "Stare Miasto", który zakłada ochronę krajobrazu kulturowego oraz uporządkowanie, zachowanie i właściwe kształtowanie krajobrazu kulturowego i historycznego charakteru najstarszej części miasta. Ograniczeniom podlega również kształtowanie nawierzchni drogowych, gdyż w całym obszarze ulicy obowiązuje wykonywanie nawierzchni z kostki kamiennej lub klinkierowej w nawiązaniu do historycznych nawierzchni zabytkowych.
Przy ulicy i w najbliższym sąsiedztwie znajdują się następujące zabytki:
Oprócz wyżej wymienionej ochrony wskazuje się także konieczność zachowania ogrodu ozdobno-warzywnego położonego za murem posesji klasztoru przy ulicy Kapitulnej 4, stanowiącym pierzeję północną ulicy Świętego Idziego, wraz z układem i detalami architektonicznymi oraz postuluje się objąć wpisem do ewidencji zabytków znajdujących się na posesji reliktów zabudowy oraz piwnicy pod podwórzem.

</doc>
<doc id="4285283" url="https://pl.wikipedia.org/wiki?curid=4285283" title="Vincent Sowah Boi-Nai">
Vincent Sowah Boi-Nai



</doc>
<doc id="4285284" url="https://pl.wikipedia.org/wiki?curid=4285284" title="Plac św. Jana Chrzciciela we Wrocławiu">
Plac św. Jana Chrzciciela we Wrocławiu

Plac św. Jana Chrzciciela we Wrocławiu – plac położony we Wrocławiu na Ostrowie Tumskim, osiedlu Stare Miasto. Obejmuje niewielki teren przy ulicy Kanonia.
Historia.
Historia obszaru, przez który przebiega ulica Kanonia, nierozerwalnie związana jest z historią katedry wrocławskiej, oraz towarzyszącej jej zabudowie, której geneza sięga 1000 roku, a która położona była we wschodnim krańcu grodu na Ostrowie Tumskim, a za nią przy ramieniu rzeki przebiegały fortyfikacje okalające gród.
Historię samego placu stanowi historia tej części ulicy Kanonia, jako że plac stanowi jej integralna część.
Nazwa.
W swojej historii plac nosił następujące nazwy własne:
Teren obejmujący plac pozostawał bezimienny do 2014 roku, kiedy to nadano mu po raz pierwszy nazwę plac św. Jana Chrzciciela uchwałą Rady Miejskiej Wrocławia z 10 lipca 2014 r.
Idea nadania placowi nazwy św. Jana Chrzciciela wynikała z faktu, że jest on patronem Wrocławia, a nie było dotąd żadnej ulicy lub innego obiektu, który upamiętniał by jego osobę. Pomysłodawczynią była radna Wanda Ziembicka-Has. Natomiast podczas prac remontowych Muzeum Archidiecezjalnego prowadzonych w tym miejscu odkryto po oczyszczeniu plafonu przy balkonie pracowni witrażystów, że przedstawia on wizerunek właśnie św. Jana – wizerunek, który został ukryty poprzez zamalowanie smołą w czasach PRL. Należy wskazać, że osoba św. Jana jest nierozerwalnie związana z miastem najprawdopodobniej dzięki pierwszemu biskupowi wrocławskiemu noszącego imię Jan. Jego imię także nadano pobliskiej archikatedrze św. Jana Chrzciciela. Jego wizerunek widnieje w herbie miasta, a 24 czerwca, w dzień narodzin św. Jana, przypada święto Wrocławia. W uroczystościach oficjalnego otwarcia placu brali udział między innymi arcybiskup Józef Kupny, prezydent miasta Rafał Dutkiewicz, prof. Jan Miodek, który mówił o znaczeniu imienia Jan. Zaproszono na nią także wszystkich Janów z Wrocławia ale przybyło ich tylko 13. Najmłodszy, który miał 6 lat i przyjechał z Czech, gdzie mieszka, choć jego matka jest wrocławianką. Piosenkę "Panie Janie" zaśpiewał chór szkolny z XIII Liceum Ogólnokształcącego we Wrocławiu pod kierownictwem muzycznym Magdaleny Lipskiej.
Zabudowa i zagospodarowanie.
Plac Świętego Jana Chrzciciela obejmuje teren położony na północny zachód od ulicy Kanonia. Zlokalizowany jest on przed budynkiem parafialnym przy ulicy Kanonia 11. Po przeciwnej wschodniej stronie ulicy znajduje się budynek Archiwum Archidiecezjalnego przy ulicy Kanonia 12-14 i dalej na południe dawnego Domu Kapituły Katedralnej przy placu Katedralnym 17. Na południu natomiast rozciąga się widok na północną elewację kościoła św. Idziego.
Ochrona i zabytki.
Obszar, na którym położona jest ulica Świętego Idziego, podlega ochronie w ramach zespołu urbanistycznego Ostrowia Tumskiego i wysp: Piaskowej, Bielarskiej, Słodowej i Tumskiej, wpisanego do rejestru zabytków pod nr rej.: 195 z 15.02.1962 r. oraz A/678/213 z 12.05.1967 r.. Inną formą ochrony tych obszarów jest ustanowienie historycznego centrum miasta, w nieco szerszym obszarowo zakresie niż wyżej wskazany zespół urbanistyczny, jako pomnik historii. Również miejscowy plan zagospodarowania przestrzennego umieszcza ten obszar w strefie ścisłej ochrony konserwatorskiej i określa jako obszar o najwyższych wartościach krajobrazowych. Samo miasto włączyło ten obszar jako cenny i wymagający ochrony do Parku Kulturowego "Stare Miasto", który zakłada ochronę krajobrazu kulturowego oraz uporządkowanie, zachowanie i właściwe kształtowanie krajobrazu kulturowego i historycznego charakteru najstarszej części miasta. Ograniczeniom podlega również kształtowanie nawierzchni drogowych, gdyż w całym obszarze ulicy obowiązuje wykonywanie nawierzchni z kostki kamiennej lub klinkierowej w nawiązaniu do historycznych nawierzchni zabytkowych.
W najbliższym sąsiedztwie placu znajdują się następujące zabytki:

</doc>
<doc id="4285285" url="https://pl.wikipedia.org/wiki?curid=4285285" title="David Wagner (piłkarz)">
David Wagner (piłkarz)

David Wagner (ur. 19 października 1971 w Geinsheim am Main) – amerykański trener i piłkarz pochodzenia niemieckiego występujący na pozycji napastnika.
Kariera klubowa.
Wagner jest synem Niemki i Amerykanina. Treningi rozpoczął w zespole SV Geinsheim, a w 1990 roku przeszedł do Eintrachtu Frankfurt. W Bundeslidze zadebiutował 16 marca 1991 w zremisowanym 1:1 meczu z VfL Bochum. Było to jednocześnie jedyne spotkanie rozegrane przez Wagnera w barwach Eintrachtu. W 1991 roku odszedł do 1. FSV Mainz 05, grającego w 2. Bundeslidze i spędził tam kolejne cztery lata.
W 1995 roku wrócił do Bundesligi, zostając zawodnikiem FC Schalke 04. 9 kwietnia 1996 w zremisowanym 1:1 spotkaniu z Bayerem 04 Leverkusen strzelił swojego pierwszego gola w Bundeslidze. Graczem Schalke był do 1997 roku. Następnie występował w zespołach FC Gütersloh oraz SV Waldhof Mannheim z 2. Bundesligi, w SV Darmstadt 98 z Regionalligi, a także w amatorskich drużynach TSG Weinheim oraz Germania Pfungstadt. W 2005 roku zakończył karierę.
Kariera reprezentacyjna.
W latach 1996–1998 Wagner rozegrał 8 spotkań w reprezentacji Stanów Zjednoczonych. Wcześniej, w 1992 roku wystąpił w barwach reprezentacji Niemiec U-21.
Kariera trenerska.
Wagner karierę rozpoczął w klubie TSG 1899 Hoffenheim, gdzie prowadził zespoły U-19 oraz U-17. Następnie trenował rezerwy Borussii Dortmund, a w listopadzie 2015 został szkoleniowcem angielskiego klubu Huddersfield Town, grającego w Championship. W sezonie 2016/2017 zajął wraz z nim 5. miejsce w tych rozgrywkach, gwarantujące udział w barażach o awans do Premier League. Huddersfield zwyciężyło w tych barażach, pokonując w finale po rzutach karnych zespół Reading i awansowało do wyższej klasy rozgrywkowej.

</doc>
<doc id="4285286" url="https://pl.wikipedia.org/wiki?curid=4285286" title="Joseph Kwaku Afrifah-Agyekum">
Joseph Kwaku Afrifah-Agyekum



</doc>
<doc id="4285288" url="https://pl.wikipedia.org/wiki?curid=4285288" title="Szumen (stacja kolejowa)">
Szumen (stacja kolejowa)

Szumen () – stacja kolejowa w miejscowości Szumen, w obwodzie Szumen, w Bułgarii. Znajduje się na linii Sofia – Warna i Szumen – Komunari.

</doc>
<doc id="4285293" url="https://pl.wikipedia.org/wiki?curid=4285293" title="Graal-Müritz (przystanek kolejowy)">
Graal-Müritz (przystanek kolejowy)

Graal-Müritz () – przystanek kolejowy w Graal-Müritz, w kraju związkowym Meklemburgia-Pomorze Przednie, w Niemczech. Początkowo była to stacja kolejowa, która została wybudowana w 1925 około 300 metrów dalej na wschód. Obecny przystanek powstał w 2004 i jest punktem końcowym linii Rövershagen – Graal-Müritz. Według DB Station&amp;Service ma kategorię 6.

</doc>
<doc id="4285295" url="https://pl.wikipedia.org/wiki?curid=4285295" title="Ulica Kanonia">
Ulica Kanonia



</doc>
<doc id="4285296" url="https://pl.wikipedia.org/wiki?curid=4285296" title="Rasmussen (piosenkarz)">
Rasmussen (piosenkarz)

Rasmussen, właśc. Jonas Flodager Rasmussen (ur. 28 listopada 1985 w Viborgu) – duński piosenkarz, aktor i trener emisji głosu, reprezentant Danii w Konkursie Piosenki Eurowizji 2018.
Życiorys.
Występował m.in. w musicalach "West Side Story" i "Les Misérables" oraz śpiewał w chórze na scenie z The Rolling Stones. W 2018 z utworem „Higher Ground" zwyciężył w finale programu "Dansk Melodi Grand Prix", tym samym zostając reprezentantem Danii w 63. Konkursie Piosenki Eurowizji organizowanym w Lizbonie. Piosenka zainspirowana była historią wikinga Magnusa Erlendssona, który w 1098 wbrew królowi, kodeksowi i utartym zwyczajom odmówił wzięcia udziału w bitwie o Anglesey Sound, nawołując do pokojowego rozwiązania problemu. 10 maja zaśpiewał utwór w drugim półfinale Eurowizji 2018 i z piątego miejsca zakwalifikował się do finału, który odbył się 12 maja, w którym zajął dziewiąte miejsce po zdobyciu 226 punktów, w tym 188 pkt od telewidzów (5. miejsce) i 38 pkt od jurorów (20. miejsce). W 2020 uczestniczył w projekcie "Eurovision Home Concerts", w którym zaśpiewał utwór „Higher Ground” i cover zwycięskiej piosenki Emmelie de Forest „Only Teardrops”.

</doc>
<doc id="4285299" url="https://pl.wikipedia.org/wiki?curid=4285299" title="Ulica Świętego Idziego">
Ulica Świętego Idziego



</doc>
<doc id="4285300" url="https://pl.wikipedia.org/wiki?curid=4285300" title="Pécel (stacja kolejowa)">
Pécel (stacja kolejowa)

Pécel (węg: "Pécel vasútállomás") – stacja kolejowa w Pécel przy Állomás utca, na Węgrzech.

</doc>
<doc id="4285302" url="https://pl.wikipedia.org/wiki?curid=4285302" title="Toltén (gmina)">
Toltén (gmina)

Toltén – gmina (hiszp. "comuna") w prowincji Cautín w regionie Araukania w Chile. Jej powierzchnia wynosi 860 km². W 2015 roku zamieszkana była przez 11 423 osoby. Siedzibą administracyjną gminy jest miasto Nueva Toltén. Nazwa pochodzi od rzeki Toltén, stanowiącej północną granicę gminy.
Toltén wraz z gminami Teodoro Schmidt, Nueva Imperial, Carahue i Puerto Saavedra tworzy stowarzyszenie gmin Costa Araucania ("Asociación de Municipios Costa Araucania").
W Toltén urodziła się w 1927 roku chilijska aktorka Nelly Meruane.

</doc>
<doc id="4285311" url="https://pl.wikipedia.org/wiki?curid=4285311" title="Diecezja Jassów">
Diecezja Jassów



</doc>
<doc id="4285313" url="https://pl.wikipedia.org/wiki?curid=4285313" title="Biskupi Jassów">
Biskupi Jassów



</doc>
<doc id="4285316" url="https://pl.wikipedia.org/wiki?curid=4285316" title="Dotdash">
Dotdash

Dotdash, zapisywane również jako .dash (poprzednio About i About.com) – sieć internetowa, której właścicielem jest amerykańskie przedsiębiorstwo IAC. Sieć została utworzona w 1997 roku.
W 2005 roku Dotdash został wykupiony przez The New York Times za 410 milionów dolarów, a w 2012 roku wykupiło go przedsiębiorstwo IAC za 300 milionów dolarów. W marcu 2014 Dotdash według comScore miało 61,428 miliona unikalnych odwiedzających. W skład Dotdash wchodzą marki: The Balance, Lifewire, The Spruce, ThoughtCo., TripSavvy i Verywell.

</doc>
<doc id="4285317" url="https://pl.wikipedia.org/wiki?curid=4285317" title="About.com">
About.com



</doc>
<doc id="4285318" url="https://pl.wikipedia.org/wiki?curid=4285318" title="Journal of Glaucoma">
Journal of Glaucoma

Journal of Glaucoma (skrót: J Glaucoma) – naukowe czasopismo okulistyczne o zasięgu międzynarodowym; wydawane w Stanach Zjednoczonych od 1993. Tematyka publikacji skupia się na jaskrze. Oficjalny organ American Glaucoma Society (Amerykańskiego Towarzystwa Jaskry). 
Czasopismo ukazuje się 12 razy w roku. Wydawcą jest amerykański Lippincott, Williams &amp; Wilkins, będący częścią holenderskiego koncernu Wolters Kluwer. Czasopismo jest recenzowane i zorientowane na publikowanie prac dotyczących klinicznych, naukowych oraz socjoekonomicznych aspektów jaskry. W każdym wydaniu ukazują się prace oryginalne dotyczące nowych metod diagnostycznych, technik chirurgicznych oraz terapii farmakologicznych, a także wyniki badań podstawowych, które mają wpływ na praktykę kliniczną związaną z postępowaniem wobec pacjentów z jaskrą.
Redaktorem naczelnym ("ang. editor-in-chief") „Journal of Glaucoma" jest Jeffrey M. Liebmann związany z nowojorskim Uniwersytetem Columbia. W skład rady redakcyjnej czasopisma wchodzą okuliści z różnych klinik w USA oraz niektórych ośrodków spoza Stanów.
Pismo ma współczynnik wpływu impact factor (IF) wynoszący 2,102 (2016) oraz wskaźnik Hirscha równy 75 (2017). W międzynarodowym rankingu SCImago Journal Rank (SJR) mierzącym wpływ, znaczenie i prestiż poszczególnych czasopism naukowych „Journal of Glaucoma" zostało sklasyfikowane na 22. miejscu wśród czasopism okulistycznych (na podstawie średniej liczby ważonych cytowań w latach 2013–2015). W polskich wykazach czasopism punktowanych przez Ministerstwo Nauki i Szkolnictwa Wyższego czasopismo otrzymało kolejno: 25-30 pkt (w latach 2013–2016) oraz 70 pkt (2019).

</doc>
<doc id="4285319" url="https://pl.wikipedia.org/wiki?curid=4285319" title=".dash">
.dash



</doc>
<doc id="4285320" url="https://pl.wikipedia.org/wiki?curid=4285320" title="Renato Margaça">
Renato Margaça

Renato João Inácio Margaça (ur. 17 lipca 1985 w Covilhã) – cypryjski piłkarz pochodzenia portugalskiego występujący na pozycji pomocnika. Zawodnik Anorthosisu Famagusta.
Kariera klubowa.
Margaça jako junior grał w zespołach SCU Torreense oraz FC Alverca. W 2004 roku został włączony do pierwszej drużyny Alverki, grającej w drugiej lidze i w sezonie 2004/2005 rozegrał tam 6 ligowych spotkań. Po sezonie odszedł z klubu, a następnie występował w trzecioligowych drużynach CD Fátima, SCU Torreense oraz CD Mafra.
W 2008 roku został zawodnikiem cypryjskiej Doksy Katokopia, grającej w pierwszej lidze. Jej barwy reprezentował przez dwa sezony, a potem przez jeden był graczem AEK Larnaka. W 2011 roku przeszedł do Omonii. W sezonie 2011/2012 zdobył z nią Puchar Cypru, a potem także Superpuchar Cypru.
Kariera reprezentacyjna.
W 2017 roku Margaça przyjął obywatelstwo cypryjskie i 22 marca 2017 w wygranym 3:1 towarzyskim meczu z Kazachstanem, zadebiutował w reprezentacji Cypru.
Wcześniej występował w reprezentacji Portugalii U-18 oraz U-19.

</doc>
<doc id="4285321" url="https://pl.wikipedia.org/wiki?curid=4285321" title="Koppu no naka no komorebi">
Koppu no naka no komorebi

 – siedemnasty singel unitu Love Crescendo z japońskiego zespołu SKE48, wydany w Japonii 25 listopada 2015 roku przez avex trax.
Singel został wydany w siedmiu edycjach: trzech regularnych i trzech limitowanych (Type A, Type B, Type C) oraz „teatralnej” (CD). Osiągnął 2 pozycję w rankingu Oricon i pozostał na liście przez 14 tygodni, sprzedał się w nakładzie egzemplarzy. Singel zdobył status platynowej płyty.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4285322" url="https://pl.wikipedia.org/wiki?curid=4285322" title="Dina Miftachutdynowa">
Dina Miftachutdynowa



</doc>
<doc id="4285325" url="https://pl.wikipedia.org/wiki?curid=4285325" title="Liasny (obwód miński)">
Liasny (obwód miński)



</doc>
<doc id="4285327" url="https://pl.wikipedia.org/wiki?curid=4285327" title="SFK Etyr Wielkie Tyrnowo">
SFK Etyr Wielkie Tyrnowo

SFK Etyr Wielkie Tyrnowo (bułg. СФК Етър Велико Търново) – bułgarski klub piłkarski, mający siedzibę w mieście Wielkie Tyrnowo w środku kraju.
Historia.
Chronologia nazw: 
Klub piłkarski OFK Etyr Wielkie Tyrnowo został założony w miejscowości Wielkie Tyrnowo 17 lipca 2013 roku. Po wykupieniu licencji od Botew Debełec klub w sezonie 2013/14 startował w trzecioligowych rozgrywkach - Grupie "W", gdzie zajął 5.miejsce w północno-zachodniej grupie. W sezonie 2014/15 był drugim w grupie. W sezonie 2015/16 klub zwyciężył w północno-zachodniej Grupie "W" i awansował do Wtorej PFL Mistrzostw Bułgarii. 19 czerwca 2016 klub zmienił nazwę na SFK Etyr Wielkie Tyrnowo. Debiut w II lidze był udanym, w swoim pierwszym sezonie klub zajął pierwszą lokatę i otrzymał promocję do I ligi bułgarskiej.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2017).
Stadion.
Klub rozgrywa swoje mecze domowe na stadionie Iwajło w Wielkim Tyrnowie, który może pomieścić 25000 widzów.

</doc>
<doc id="4285330" url="https://pl.wikipedia.org/wiki?curid=4285330" title="Erich Geldbach">
Erich Geldbach

Erich Geldbach (ur. 1 lutego 1939 w Marburgu) – niemiecki teolog protestancki, specjalista w zakresie ekumenizmu, emerytowany profesor Uniwersytetu w Marburgu i Uniwersytetu w Bochum.
Życiorys.
Na uniwersytecie w Marburgu ukończył studia w zakresie teologii protestanckiej i anglistyki. W 1969 uzyskał stopień naukowy doktora a w 1974 habilitował się. Do 1981 był docentem Wydziału Teologicznego Uniwersytetu Marburskiego, wykładał także za granicą (m.in. w Uniwersytecie Harvardzkim). Pełnił funkcję naukowego współpracownika Konfessionskundliche Institut des Evangelischen Bundes (Instytucie Wiedzy o Wyznaniach Związku Ewangelickiego) w Bensheim. W latach 1997–2004 był profesorem ekumenizmu i symboliki ("Professor für Ökumene und Konfessionskunde") Fakultetu Teologii Ewangelickiej Uniwersytetu w Bochum. W roku przejścia na emeryturę uhonorowano go księgą pt. "Gemeinschaft der Kirchen und gesellschaftliche Verantwortung: Die Würde des Anderen und das Recht anders zu denken. Festchrift für Professor Dr. Erich Geldbach" (red. Lena Lybaek, Konrad Raiser, Stefanie Schardien, 2004 ).
W 1965 zawarł związek małżeński. Jest ojcem dwóch dorosłych synów.

</doc>
<doc id="4285331" url="https://pl.wikipedia.org/wiki?curid=4285331" title="Naomi Feil">
Naomi Feil

Naomi Feil (ur. 1932 w Monachium) – niemiecko-amerykańska gerontolożka pochodzenia żydowskiego, twórczyni teorii walidacji gerontologicznej.
Życiorys.
Jej ojciec (dr Juliusz Weil, 1902-1989) był psychologiem. W 1935 rodzina wyemigrowała do USA ze względu na niemiecki antysemityzm. W 1940 osiedlili się w Cleveland (Ohio), gdzie jej ojciec kierował domem opiekuńczym, przekształconym potem przez niego w ośrodek rehabilitacyjny dla zdezorientowanych ludzi starszych ("Montefiore Home for the Aged"). W domu tym pracowała również jej matka (socjolożka). Rodzina zamieszkiwała w pokojach służbowych przy ośrodku, co pozwoliło Feil od dzieciństwa obcować z problemami ludzi starszych. 
Odbyła studia w Nowym Jorku (Uniwersytet Columbia) z zakresu pracy socjalnej i w 1956 otrzymała dyplom pracownika socjalnego. W 1963 powróciła do rodziny w Cleveland i kontynuowała badania ojca nad zrachowaniami seniorów z demencją. Wykorzystywała m.in. ROT, czyli technikę treningu orientacyjnego w rzeczywistości, metodę remotywacji i modyfikacji zachowań, ale nie była zadowolona z miernych wyników w tym zakresie. Postanowiła stworzyć zupełnie nowe podejście do zdezorientowanych ludzi starszych. W wyniku badań i obserwacji stworzyła własną koncepcję opieki nad osobami z demencją (prace w latach1963-1980). Jej teoria walidacji gerontologicznej jest jednym z najistotniejszych wkładów w wiedzę z zakresu opieki nad ludźmi starszymi. Bazą wyjściową dla metody nie jest otaczająca seniora rzeczywistość, ale emocje angażujące uwagę danej osoby, uzewnętrzniane przez niego na różnorodne sposoby. Założyła i kierowała Instytutem Walidacji (ang. "Validation Training Institute").
Publikacje.
W 1982 roku opublikowała swoją pierwszą książkę: "Validation: The Feil Method" (później aktualizowaną). Jej druga książka ("The Validation Breakthrough") została opublikowana w 1993, a zaktualizowana w 2002. Jej teksty tłumaczono na języki: francuski, holenderski, niemiecki, włoski, fiński, duński, szwedzki, hiszpański i japoński.

</doc>
<doc id="4285336" url="https://pl.wikipedia.org/wiki?curid=4285336" title="Cezary Dubiel">
Cezary Dubiel

Cezary Dubiel (ur. 24 marca 1962 w Świnoujściu) – polski artysta fotograf, uhonorowany tytułami Artiste FIAP (AFIAP), Artiste FIAP/ Audio-Visual (AV-AFIAP), Excellence FIAP (EFIAP), Excellence FIAP Bronze (EFIAP/b), Excellence FIAP Silver (EFIAP/s), Excellence FIAP Gold (EFIAP/g),Excellence FIAP Platinum (EFIAP/p), Excellence FIAP Diamond1 (EFIAP/d1), Excellence FIAP Diamond2 (EFIAP/d2), Excellence FIAP Diamond3 (EFIAP/d3). Członek rzeczywisty i Artysta Fotoklubu Rzeczypospolitej Polskiej (AFRP). Członek założyciel Fotograficznej Grupy Twórczej "Kontur".
Życiorys.
Cezary Dubiel jest absolwentem Liceum Ogólnokształcące z Oddziałami Integracyjnymi w Świnoujściu oraz Politechniki Szczecińskiej. Od wielu lat związany ze szczecińskim i pomorskim środowiskiem fotograficznym – mieszka i tworzy w Szczecinie. Miejsce szczególne w jego twórczości zajmuje fotografia krajobrazowa, fotografia architektury oraz fotografia w diaporamie (w 2013 roku jego diaporama "Kamienie pamięci" została wpisana do Audiowizualnej Kolekcji Międzynarodowej Federacji Sztuki Fotograficznej FIAP). W 2013 roku był inicjatorem i współzałożycielem Fotograficznej Grupy Twórczej "Kontur" w Szczecinie oraz pierwszym prezesem Zarządu FGT "Kontur". Jest uczestnikiem, organizatorem i prowadzącym licznych plenerów, spotkań, warsztatów fotograficznych oraz jurorem w ogólnopolskich i międzynarodowych konkursach fotograficznych.
Cezary Dubiel jest autorem i współautorem wielu wystaw fotograficznych; indywidualnych i zbiorowych; krajowych i międzynarodowych oraz poplenerowych. Jego fotografie były prezentowane na wielu wystawach pokonkursowych w Polsce i za granicą. Brał aktywny udział w Międzynarodowych Salonach Fotograficznych, organizowanych między innymi pod patronatem FIAP, zdobywając wiele akceptacji, medali, nagród, wyróżnień, dyplomów, listów gratulacyjnych. Jego fotografie oraz pokazy diaporam były prezentowane m.in. w takich krajach jak Argentyna, Australia, Austria, Belgia, Bośnia i Hercegowina, Chile, Chiny, Chorwacja, Dania, Finlandia, Francja, Grecja, Hiszpania, Holandia, Indie, Kanada, Macedonia, Mauritius, Niemcy, Oman, Portugalia, Republika Południowej Afryki, Rumunia, Serbia, Słowacja, Słowenia, Szwajcaria, Szwecja, Turcja, USA, Wielka Brytania, Wietnam, Włochy. W 2014 roku został laureatem nagrody Marszałka Województwa Zachodniopomorskiego "Pro Arte". 
W 2008 roku został przyjęty w poczet członków Fotoklubu Rzeczypospolitej Polskiej Stowarzyszenia Twórców. Decyzją Komisji Kwalifikacji Zawodowych Fotoklubu RP, otrzymał dyplom potwierdzający kwalifikacje do wykonywania zawodu artysty fotografa, fotografika (legitymacja nr 242). Pokłosiem udziału w Międzynarodowych Salonach Fotograficznych odbywających się pod patronatem FIAP, było przyznanie Cezaremu Dubielowi wielu tytułów honorowych – tytułów przyznanych przez Międzynarodową Federację Sztuki Fotograficznej FIAP, z siedzibą w Paryżu. W 2012 roku otrzymał tytuł Artiste FIAP (AFIAP), w tym samym roku otrzymał tytuł Artiste FIAP/ Audio-Visual (AV-AFIAP), w 2013 roku otrzymał tytuł Excellence FIAP (EFIAP), w 2015 roku tytuł Excellence FIAP Bronze (EFIAP/b), w 2016 roku tytuł Excellence FIAP Silver (EFIAP/s), w 2017 roku tytuł Excellence FIAP Gold (EFIAP/g), w 2018 Excellence FIAP Platinum (EFIAP/p), w 2019 Excellence FIAP Diamond1 (EFIAP/d1), w 2020 Excellence FIAP Diamond2 (EFIAP/d2), w 2021 Excellence FIAP Diamond3 (EFIAP/d3).
Prace Cezarego Dubiela zaprezentowano w "Almanachu (1995–2017)", wydanym przez Fotoklub Rzeczypospolitej Polskiej Stowarzyszenie Twórców. W 2018 roku został uhonorowany Medalem „Za Zasługi dla Fotografii Polskiej” – odznaczeniem przyznawanym przez Kapitułę Fotoklubu Rzeczypospolitej Polskiej Stowarzyszenia Twórców – w 100. rocznicę odzyskania przez Polskę niepodległości. W 2020 odznaczony Złotym Medalem „Za Fotograficzną Twórczość” – odznaczeniem ustanowionym przez Zarząd i przyznawanym przez Kapitułę Fotoklubu Rzeczypospolitej Polskiej Stowarzyszenia Twórców, w odniesieniu do obchodów 25-lecia powstania Fotoklubu RP. W 2022 został odznaczony srebrną Odznaką Honorową Gryfa Zachodniopomorskiego. W 2023 został odznaczony Złotym Medalem „Zasłużony dla Fotografii Polskiej”.
Odznaczenia.
Źródło.

</doc>
<doc id="4285337" url="https://pl.wikipedia.org/wiki?curid=4285337" title="Walter Gresham">
Walter Gresham



</doc>
<doc id="4285343" url="https://pl.wikipedia.org/wiki?curid=4285343" title="Archieparchia Hajdúdorog">
Archieparchia Hajdúdorog



</doc>
<doc id="4285344" url="https://pl.wikipedia.org/wiki?curid=4285344" title="Konrad Raiser">
Konrad Raiser

Konrad Raiser (ur. 25 stycznia 1938 w Magdeburgu) – niemiecki teolog protestancki, duchowny luterański, profesor Uniwersytetu w Tybindze i Uniwersytetu Ruhry w Bochum, w latach 1993–2003 sekretarz generalny Światowej Rady Kościołów.
Życiorys.
Studiował na uniwersytetach w Heidelbergu, Zurichu i Uniwersytecie Harvarda. W 1970 na Uniwersytecie w Tybindze uzyskał stopień naukowy doktora filozofii.
W latach 1963–1965 był wikariuszem w Kościele Ewangelickim Wirtembergii. W latach 1967–1969 wykładał na Wydziale Teologii Protestanckiej Uniwersytetu w Tybindze. Pełnił funkcję sekretarza naukowego Komisji Wiara i Ustrój Światowej Rady Kościołów (1969–1973), profesora teologii systematycznej i ekumenizmu na Wydziale Teologii Protestanckiej Uniwersytetu w Bochum. W latach 1993–2003 był sekretarzem generalnym Światowej Rady Kościołów z siedzibą w Genewie.
Doświadczenia związane z pełnieniem funkcji koordynatora działalności największej organizacji ekumenicznej przedstawił w wydanej w 2017 książce pt. "The Challenge of Transformation: An Ecumenical Journey".
W 1967 ożenił się z Elisabeth von Weizsäcker, córką Carla Friedricha von Weizsäcker. Jest ojcem czterech synów.

</doc>
<doc id="4285345" url="https://pl.wikipedia.org/wiki?curid=4285345" title="Eparchia Nyíregyháza">
Eparchia Nyíregyháza



</doc>
<doc id="4285350" url="https://pl.wikipedia.org/wiki?curid=4285350" title="Gimnastyka na Letnich Igrzyskach Olimpijskich 1924 – skok przez konia wszerz mężczyzn">
Gimnastyka na Letnich Igrzyskach Olimpijskich 1924 – skok przez konia wszerz mężczyzn

Skok przez konia wszerz był jedną z konkurencji gimnastycznych rozgrywanych podczas Letnich Igrzysk Olimpijskich 1924. Zawody zostały rozegrane w dniu 22 lipca 1924 r. W zawodach wystartowało 70 zawodników.

</doc>
<doc id="4285354" url="https://pl.wikipedia.org/wiki?curid=4285354" title="Jona Jahaw">
Jona Jahaw

Jona Jahaw (hebr.: יונה יהב, ang.: "Yona Yahav", ur. 19 czerwca 1944 w Hajfie) – izraelski prawnik, polityk i samorządowiec, w latach 1996–1999 poseł do Knesetu, 2003–2018 burmistrz Hajfy.
Życiorys.
Urodził się 19 czerwca 1944 w Hajfie w stanowiącej wówczas brytyjski mandat Palestynie.
W Siłach Obronnych Izraela służył w żandarmerii wojskowej, służbę zakończył w stopniu podpułkownika. Ukończył studia prawnicze na Uniwersytecie Hebrajskim w Jerozolimie, a następnie na Uniwersytecie Londyńskim.
W wyborach parlamentarnych w 1996 po raz pierwszy dostał się do izraelskiego parlamentu z listy Partii Pracy. W czternastym Knesecie przewodniczył podkomisji bankowej, dwóm lobby oraz parlamentarnej grupie izraelsko-czeskiej. W kolejnych wyborach utracił miejsce w parlamencie.
W 2003 roku po raz pierwszy wybrany został burmistrzem Hajfy, od tego czasu kilkukrotnie wygrywał wybory.

</doc>
<doc id="4285355" url="https://pl.wikipedia.org/wiki?curid=4285355" title="Yona Yahav">
Yona Yahav



</doc>
<doc id="4285362" url="https://pl.wikipedia.org/wiki?curid=4285362" title="Janusz Pekowski">
Janusz Pekowski

Janusz Pekowski (ur. 22 listopada 1945 w Golubiu-Dobrzyniu) – polski piłkarz, a także trener.
Kariera piłkarska.
W trakcie kariery piłkarskiej Pekowski występował w Energetyku Poznań.
Kariera trenerska.
Jako trener prowadził Lecha Poznań, Stoczniowca Gdańsk, Widzewa Łódź, Arkę Gdynia, Lechię Gdańsk, szwedzki Degerfors IF, greckie Panachaiki, Pogoń Szczecin, a także Stilon Gorzów Wlkp.

</doc>
<doc id="4285376" url="https://pl.wikipedia.org/wiki?curid=4285376" title="Pużycze">
Pużycze

Pużycze (biał. "Пужычы", ros. "Пужичи," hist. "Puzycze") – wieś na Białorusi, w obwodzie grodzieńskim, w rejonie grodzieńskim, w sielsowiecie Obuchowo.
Historia.
Dawniej wieś w województwie trockim Rzeczypospolitej Obojga Narodów. W czasach zaborów w granicach Imperium Rosyjskiego, w guberni grodzieńskiej. W latach 1921–1939 wieś leżała w Polsce, w województwie białostockim, w powiecie grodzieńskim, w gminie Żydomla.
Według Powszechnego Spisu Ludności z 1921 roku zamieszkiwało tu 89 osób, wszystkie były wyznania prawosławnego i zadeklarowały białoruską przynależność narodową. Było tu 16 budynków mieszkalnych .
Miejscowość należała do parafii prawosławnej w Skidlu i rzymskokatolickiej w Kaszubińcach. Podlegała pod Sąd Grodzki w Skidlu Okręgowy w Grodnie; właściwy urząd pocztowy mieścił się w Żydomli.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.
Od 1991 wchodzi w skład Białorusi.

</doc>
<doc id="4285378" url="https://pl.wikipedia.org/wiki?curid=4285378" title="Bitwa pod Nisibis">
Bitwa pod Nisibis



</doc>
<doc id="4285384" url="https://pl.wikipedia.org/wiki?curid=4285384" title="Joly Braga Santos">
Joly Braga Santos

José Manuel Joly Braga Santos (ur. 14 maja 1924 w Lizbonie, zm. 18 lipca 1988 tamże) – portugalski kompozytor i dyrygent.
Życiorys.
W latach 1934–1943 studiował grę na skrzypcach i kompozycję w konserwatorium w Lizbonie, potem do 1945 prywatnie kompozycję u Luísa de Freitasa Branco. Dzięki państwowemu stypendium w 1948 wyjechał do Wenecji by studiować dyrygenturę pod kierunkiem Hermanna Scherchena. W latach 1959–1960 kontynuował studia z zakresu kompozycji u Virgilio Mortariego w Rzymie. 
Od 1947 pracował jako kompozytor w radiu portugalskim. W 1948 został współzałożycielem i przewodniczącym stowarzyszenia Juventude Musical Portuguesa. W latach 1955–1959 dyrygował , a w latach 1961–1988 portugalską symfoniczną orkiestrą radiową.
Od 1972 do swojej śmierci wykładał kompozycję i analizę muzyczną w konserwatorium w Lizbonie. Jako krytyk muzyczny pisał dla kilku encyklopedii i periodyków oraz dla lizbońskiej gazety.
W 1981 został odznaczony Orderem Świętego Jakuba od Miecza w stopniu Komandora.
Twórczość.
Jego wczesne utwory, pozostające pod wpływem kompozytorskiego idiomu Luísa de Freitasa Branco, są w stylistyce neoklasycystycznej opartej głównie na modalności. Nawiązywał też do portugalskiej muzyki ludowej ("Variações sobre um tema alentejano", op. 18, 1951). Od końca lat 50. stosował bardziej nowoczesny język dźwiękowy. Zwrócił się ku atonalności i nadał dużą rolę kolorystyce instrumentalnej.
Skomponował 6 symfonii, 3 opery, 3 balety, liczne koncerty i inne utwory orkiestrowe, 5 kantat, requiem i pieśni oraz utwory kameralne, w tym 2 kwartety smyczkowe, a także muzykę filmową.

</doc>
<doc id="4285385" url="https://pl.wikipedia.org/wiki?curid=4285385" title="Wasyl Slipak">
Wasyl Slipak

Wasyl Jarosławowycz Slipak, (ur. 20 grudnia 1974 we Lwowie, zm. 29 czerwca 2016) – ukraiński śpiewak operowy. 
Od 1994 często występował we Francji w takich miejscach jak Opéra Bastille. Za występ w operze Slipak otrzymał kilka nagród, w tym „Najlepszy występ męski” za piosenkę Toreador. Oprócz opery został pośmiertnie odznaczony tytułem Bohatera Ukrainy za pracę jako żołnierz-ochotnik.
Kariera.
Urodzony w 1974 r. we Lwowie, lubił śpiewać od dzieciństwa. W wieku 11 lat dołączył do lwowskiej grupy chórów dziecięcych Dudarik. Następnie kontynuował naukę w Konserwatorium Lwowskim. Podczas swojej edukacji wziął udział w konkursie wokalnym we francuskim mieście Clermont-Ferrand, wygrywając konkurs. W 1996 r. otrzymał zaproszenie do występu w Opéra Bastille w Paryżu. W 1997 roku ukończył Akademię Muzyczną im. Łysenki we Lwowie, a następnie został zaproszony do Opery Paryskiej, gdzie został śpiewakiem operowym. Przez ostatnie 20 lat mieszkał w Paryżu, jeździł po świecie, podpisując kontrakty z kilkuletnim wyprzedzeniem..
Do roku 2011 był na szczycie swojej branży, zdobywając nagrodę dla najlepszego męskiego wykonawcy na konkursie i festiwalu operowym Armel w Segedynie za wykonanie utworu Toreador z opery "Carmen".
Aktywność publiczna.
Na początku lat 90., zaraz po ogłoszeniu niepodległości, Wasyl Slipak i jego brat Orest, w solidarności z osobami o specjalnych potrzebach, byli jednymi z pierwszych, którzy przyłączyli się do ruchu „Vira i Światło”, wspólnoty „Tęczy”. , który powstał pod kościołem św. Wołodymyr i Olga we Lwowie.
Przez jakiś czas Wasyl śpiewał w chórze kościoła św. Wołodymyr i Olga, której był parafianem.
W czasie rewolucji godności miał kontrakt w operze — nie mógł przyjechać do Kijowa. Ale wraz z początkiem Euromajdanu kierował ruchem wolontariackim — koordynował akcje publiczne we Francji mające na celu wsparcie Ukrainy. Piosenkarz stał się aktywnym uczestnikiem wszystkiego, co wydarzyło się w diasporze: wspierał paryski Euromajdan, który trwał od 24 listopada 2013 r..
Wasyl Slipak organizował regularne publiczne wykłady dla przedstawicieli środków masowego przekazu, edukacji i polityki, które pomogły w prawdziwym relacjonowaniu wydarzeń na Ukrainie.
Od 2014 roku, po rozpoczęciu rosyjskiej agresji, wielokrotnie organizował publiczne demonstracje w Paryżu..
W celu wyjaśnienia francuskiej publiczności w języku sztuki sytuacji na Ukrainie, a także zebrania pieniędzy na pomoc dzieciom ofiar wojny, 12 lipca 2014 r. wraz z kolegami, znanymi europejskimi śpiewakami operowymi, utworzyła humanitarną organizację non-profit – fundację dzieci „Opera przyjaciele dzieciom”..
21 grudnia 2014 r. wraz z przyjaciółmi upamiętnił poległych żołnierzy Sił Zbrojnych Ukrainy w Paryżu. Niebiesko-żółte wstążki z imionami poległych bohaterów zostały przymocowane do choinki podarowanej przez Moskwę i zainstalowanej naprzeciwko katedry Notre-Dame.. W tym dniu[397] utworzył[358] organizację charytatywną "Fraternité Ukrainienne" ("Braterstwo Ukraińskie"), która nadal pomaga obrońcom Ukrainy..
Udział w wojnie na wschodniej Ukrainie.
Na wojnę po raz pierwszy pojechałem w maju 2015 roku. Przebywałem tam ponad miesiąc. Od razu pojawił się znak wywoławczy „Mit” na cześć Mefistofelesa. Walczył w Pisky w pobliżu lotniska w Doniecku. Brał udział w walkach o Awdijewkę w ramach 1. oddzielnej kompanii szturmowej 7. oddzielnego batalionu Ukraińskiego Korpusu Ochotniczego (Prawy Sektor) — nie z powodu przekonań politycznych, udał się tam, gdzie brano ochotników. Wrócił ranny..
Po raz drugi udał się na front we wrześniu 2015 r. we wsi Vodiane koło Mariupola, na linii frontu i wrócił do Paryża w październiku.
Latem 18 czerwca 2016 r. po raz trzeci udał się do Donbasu, by dostarczyć zebraną pomoc obrońcom-ochotnikom i planował pozostać tam przez sześć miesięcy. Jednak 29 czerwca 2016 r. podczas wykonywania misji bojowej jako strzelec maszynowy w 1. Kompanii Szturmowej Ochotniczego Korpusu Ukraińskiego „Prawego Sektora” (DUK PS), zginął w bitwie około godziny 6:00 od nieprzyjaciela kula kalibru 12,7 mm wystrzelona przez snajpera z karabinu dużego kalibru. Wasyl Slipak uratował braci kosztem własnego życia..
29 czerwca 2016 roku, około godziny 6 rano, Slipak został zabity przez strzał snajperski w pobliżu miejscowości Debalcewo. Życie Slipaka było tematem filmu dokumentalnego "Myth" .
Prezydent Ukrainy Petro Poroszenko przyznał Slipakowi pośmiertnie tytuł Bohatera Ukrainy.

</doc>
<doc id="4285388" url="https://pl.wikipedia.org/wiki?curid=4285388" title="Linia kolejowa Kremmen – Meyenburg">
Linia kolejowa Kremmen – Meyenburg

Linia kolejowa Kremmen – Meyenburg – jednotorowa i niezelektryfikowana linia kolejowa w kraju związkowym Brandenburgia, w Niemczech. Łączy stacje Kremmen przez Neuruppin i Wittstock/Dosse z Meyenburgiem.

</doc>
<doc id="4285389" url="https://pl.wikipedia.org/wiki?curid=4285389" title="Puzycze">
Puzycze



</doc>
<doc id="4285390" url="https://pl.wikipedia.org/wiki?curid=4285390" title="Kościół św. Jadwigi w Jeżowej">
Kościół św. Jadwigi w Jeżowej

Kościół św. Jadwigi w Jeżowej – rzymskokatolicki kościół filialny położony we wsi Jeżowa (powiat lubliniecki, województwo śląskie). Należy do parafii Trójcy Świętej w Ciasnej.
Historia i architektura.
Od połowy XVII wieku przez około trzysta lat wieś należała do parafii w Sierakowie Śląskim (oddalonym o 7 km), a wcześniej w Lubecku. Z uwagi na dużą odległość do kościoła parafialnego zagrodnik Lorenz Ochman w 1881 wybudował, przede wszystkim własnymi siłami, murowaną kaplicę i przekazał ją wsi, która miała się nią opiekować. Nieregularnie odprawiano w kaplicy nabożeństwa, a kilkakrotnie także msze święte z udziałem księży z kościoła sierakowskiego. Kościół pod obecnym wezwaniem został konsekrowany w 1960 (budowę rozpoczęto w 1958). W 1964 ukończono prace nad wyposażaniem kościoła (wieś przeszła wówczas do parafii w Ciasnej). Komunistyczne władze nie wydały zezwolenia na budowę wieży (w okolicy funkcjonowała jednostka wojskowa w Przywarach). Prace nad budową wieży ukończono w listopadzie 2008, po siedmiu miesiącach budowy. Remont w latach 2007-2013 był dofinansowany z Programu Rozwoju Obszarów Wiejskich stworzonego przez Unię Europejską. W świątyni znajdują się uszkodzone organy, nieużytkowane od kilkunastu lat. Wnętrze zdobią bogate polichromie.
Tablica pamiątkowa.
W kruchcie wisi tablica pamiątkowa ku czci dwóch księży:

</doc>
<doc id="4285395" url="https://pl.wikipedia.org/wiki?curid=4285395" title="Laszewicze (rejon grodzieński)">
Laszewicze (rejon grodzieński)



</doc>
<doc id="4285397" url="https://pl.wikipedia.org/wiki?curid=4285397" title="Vasyl Slipak">
Vasyl Slipak



</doc>
<doc id="4285412" url="https://pl.wikipedia.org/wiki?curid=4285412" title="Aleksandrów (rejon grodzieński)">
Aleksandrów (rejon grodzieński)



</doc>
<doc id="4285413" url="https://pl.wikipedia.org/wiki?curid=4285413" title="Coronaca">
Coronaca

Coronaca – jednostka osadnicza w Stanach Zjednoczonych, w stanie Karolina Południowa, w hrabstwie Greenwood.

</doc>
<doc id="4285414" url="https://pl.wikipedia.org/wiki?curid=4285414" title="Promised Land (Karolina Południowa)">
Promised Land (Karolina Południowa)

Promised Land – jednostka osadnicza w Stanach Zjednoczonych, w stanie Karolina Południowa, w hrabstwie Greenwood.

</doc>
<doc id="4285415" url="https://pl.wikipedia.org/wiki?curid=4285415" title="Dąbrowolszczyzna">
Dąbrowolszczyzna



</doc>
<doc id="4285418" url="https://pl.wikipedia.org/wiki?curid=4285418" title="Gniewińszczyzna">
Gniewińszczyzna



</doc>
<doc id="4285419" url="https://pl.wikipedia.org/wiki?curid=4285419" title="Goduny">
Goduny



</doc>
<doc id="4285422" url="https://pl.wikipedia.org/wiki?curid=4285422" title="Bucksport (Karolina Południowa)">
Bucksport (Karolina Południowa)

Bucksport – jednostka osadnicza w Stanach Zjednoczonych, w stanie Karolina Południowa, w hrabstwie Horry.

</doc>
<doc id="4285424" url="https://pl.wikipedia.org/wiki?curid=4285424" title="Gryniewka (rejon grodzieński)">
Gryniewka (rejon grodzieński)



</doc>
<doc id="4285425" url="https://pl.wikipedia.org/wiki?curid=4285425" title="Forestbrook">
Forestbrook

Forestbrook – jednostka osadnicza w Stanach Zjednoczonych, w stanie Karolina Południowa, w hrabstwie Horry.

</doc>
<doc id="4285426" url="https://pl.wikipedia.org/wiki?curid=4285426" title="Dertnica">
Dertnica



</doc>
<doc id="4285427" url="https://pl.wikipedia.org/wiki?curid=4285427" title="Garden City (Karolina Południowa)">
Garden City (Karolina Południowa)

Garden City – jednostka osadnicza w Stanach Zjednoczonych, w stanie Karolina Południowa, w hrabstwie Horry, nad Oceanem Atlantyckim.

</doc>
<doc id="4285428" url="https://pl.wikipedia.org/wiki?curid=4285428" title="Berżełaty">
Berżełaty



</doc>
<doc id="4285429" url="https://pl.wikipedia.org/wiki?curid=4285429" title="Little River (Karolina Południowa)">
Little River (Karolina Południowa)

Little River – jednostka osadnicza w Stanach Zjednoczonych, w stanie Karolina Południowa, w hrabstwie Horry.

</doc>
<doc id="4285430" url="https://pl.wikipedia.org/wiki?curid=4285430" title="Red Hill (Karolina Południowa)">
Red Hill (Karolina Południowa)

Red Hill – jednostka osadnicza w Stanach Zjednoczonych, w stanie Karolina Południowa, w hrabstwie Horry.

</doc>
<doc id="4285432" url="https://pl.wikipedia.org/wiki?curid=4285432" title="Socastee">
Socastee

Socastee – jednostka osadnicza w Stanach Zjednoczonych, w stanie Karolina Południowa, w hrabstwie Horry.

</doc>
<doc id="4285434" url="https://pl.wikipedia.org/wiki?curid=4285434" title="Boykin (Karolina Południowa)">
Boykin (Karolina Południowa)

Boykin – jednostka osadnicza w Stanach Zjednoczonych, w stanie Karolina Południowa, w hrabstwie Kershaw.

</doc>
<doc id="4285435" url="https://pl.wikipedia.org/wiki?curid=4285435" title="Luís de Freitas Branco">
Luís de Freitas Branco

Luís Maria da Costa de Freitas Branco (ur. 12 października 1890 w Lizbonie, zm. 27 listopada 1955 tamże) – portugalski kompozytor, pedagog, muzykolog i krytyk muzyczny.
Życiorys.
Miał pochodzenie arystokratyczne, był od wielu pokoleń powiązany z rodziną królewską. Uczył się gry fortepianowej i skrzypcowej oraz studiował prywatnie kompozycję u Augusta Machado, Tomása Vaza de Borby i Luigiego Mancinelli w Lizbonie. Następnie w 1910 kontynuował naukę w Berlinie pod kierunkiem Engelberta Humperdincka i Désiré’a Pâque’a oraz w 1911 w Paryżu u Gabriela Grovleza.
W latach 1916–1939 wykładał w konserwatorium w Lizbonie początkowo teorię, a od 1960 także kompozycję. W 1939 z powodów politycznych został zmuszony do ustąpienia ze wszystkich zajmowanych stanowisk i wycofania się z życia publicznego. Poświęcił się wtedy kompozycji, badaniom muzykologicznym i publicystyce.
Odznaczony Orderem Świętego Jakuba od Miecza w stopniu Oficera (1930).
Twórczość.
Był jednym z najwybitniejszych kompozytorów nowej muzyki portugalskiej. W swoich utworach orkiestrowych i kameralnych łączył elementy muzyki ludowej ze środkami impresjonistycznymi i neoklasycystycznymi. W utworach chóralnych stosował często stylizację muzyki epoki renesansu. 

</doc>
<doc id="4285436" url="https://pl.wikipedia.org/wiki?curid=4285436" title="Lugoff">
Lugoff

Lugoff – jednostka osadnicza w Stanach Zjednoczonych, w stanie Karolina Południowa, w hrabstwie Kershaw.

</doc>
<doc id="4285440" url="https://pl.wikipedia.org/wiki?curid=4285440" title="Wójtowice (Białoruś)">
Wójtowice (Białoruś)



</doc>
<doc id="4285441" url="https://pl.wikipedia.org/wiki?curid=4285441" title="Yapacaní">
Yapacaní

Yapacaní – miasto w Boliwii, położone w zachodniej części departamentu Santa Cruz.
Opis.
Miejscowość została założona w 1953 roku.Przez miasto przebiega droga krajowa RN4. W Yapacaní znajduje się krajowy port lotniczy 
Demografia.
Źródło.

</doc>
<doc id="4285442" url="https://pl.wikipedia.org/wiki?curid=4285442" title="L (album Grzegorza Turnaua)">
L (album Grzegorza Turnaua)

L – album wydany 13 października 2017 nakładem Wydawnictwa Agora, na którym znajduje się kilkadziesiąt wcześniej niewydanych nagrań audio i video.
„L” to retrospekcja będąca wyborem najbardziej, mniej i najmniej znanych utworów, z tymi wcale nieznanymi - w tle. Tytuł (pięćdziesiąt w rzymskim zapisie) jest odniesieniem do pięćdziesiątych urodzin artysty. Redaktorem albumu jest Wiktor Czajkowski.
Album składa się z dwóch płyt CD z wcześniej niepublikowanym materiałem oraz DVD z największymi przebojami artysty w wersjach live, a także teledyskami i utworami z repertuaru innych artystów.
Wszystkie nagrania pochodzą z lat 1984–2017, czyli od momentu zwycięstwa Grzegorza Turnaua na XX Studenckim Festiwalu Piosenki w Krakowie do ostatnich rejestracji, jak choćby „Kolęda dla tęczowego Boga” (nagrana wraz z Magdą Umer).
Autorami wierszy są m.in.: Wisława Szymborska, James Joyce, Jeremi Przybora, Józef Czechowicz, Stanisław Ignacy Witkiewicz, Kazimierz Przerwa-Tetmajer, Julian Tuwim, Leopold Staff, Jan Rostworowski, Stanisław Jerzy Lec, Wiesław Dymny, Leszek Aleksander Moczulski, Michał Zabłocki.
Lista utworów.
Źródło
Muzycy.
Na podstawie informacji zawartych w książeczce dołączonej do płyty.

</doc>
<doc id="4285444" url="https://pl.wikipedia.org/wiki?curid=4285444" title="Wickowo">
Wickowo



</doc>
<doc id="4285447" url="https://pl.wikipedia.org/wiki?curid=4285447" title="Brzegowy">
Brzegowy



</doc>
<doc id="4285448" url="https://pl.wikipedia.org/wiki?curid=4285448" title="Castra Romana">
Castra Romana



</doc>
<doc id="4285452" url="https://pl.wikipedia.org/wiki?curid=4285452" title="Les Prés – Edgard-Pisani">
Les Prés – Edgard-Pisani

Les Prés – Edgard-Pisani – stacja metra w Lille, położona na linii 2. Znajduje się w miejscowości Villeneuve-d’Ascq, w dzielnicy Prés.
Została oficjalnie otwarta 18 sierpnia 1999, pod nazwą "Les Prés".

</doc>
<doc id="4285454" url="https://pl.wikipedia.org/wiki?curid=4285454" title="Jean-Jaurès (stacja metra)">
Jean-Jaurès (stacja metra)

Jean-Jaurès – stacja metra w Lille, położona na linii 2. Znajduje się w miejscowości Villeneuve-d’Ascq, w dzielnicy Sart-Babylone. Stacja obsługuje Pałac Sart.
Została oficjalnie otwarta 18 sierpnia 1999.

</doc>
<doc id="4285455" url="https://pl.wikipedia.org/wiki?curid=4285455" title="Rugby 7 na Igrzyskach Wspólnoty Narodów 2018 – kwalifikacje">
Rugby 7 na Igrzyskach Wspólnoty Narodów 2018 – kwalifikacje

Kwalifikacje do turnieju rugby 7 na Igrzyskach Wspólnoty Narodów 2018 miały na celu wyłonienie męskich i żeńskich reprezentacji narodowych w rugby 7, które wystąpiły w tych zawodach.
Informacje ogólne.
W październiku 2014 roku ogłoszono, iż w edycji 2018 po raz pierwszy zostaną rozegrane również zawody kobiet. Zgodnie ze schematem kwalifikacji uczestnicy zawodów – szesnaście drużyn męskich i osiem żeńskich – zostali wyłonieni przez World Rugby w światowych cyklach oraz regionalnych turniejach
Kwalifikacje mężczyzn.
World Rugby Sevens Series.
Kwalifikację uzyskać miało dziewięć najwyżej uplasowanych drużyn World Rugby Sevens Series w sezonie (2016/2017) z wyłączeniem Australii. Okazały się nimi być zespoły z miejsc 1–4 (Południowa Afryka, Anglia, Fidżi i Nowa Zelandia), 7–8 (Szkocja i Kanada), 10 (Walia) i 12 (Kenia).
Afryka.
Afryce zostały przydzielone dwa miejsca, o które walczono podczas mistrzostw Afryki, które odbyły się w dniach 18–19 listopada 2017 roku w Kampali. Zawody rozegrano w dziesięciozespołowej obsadzie, drużyny rywalizowały w pierwszym dniu systemem kołowym podzielone na dwie pięciozespołowe grupy, po czym osiem najlepszych awansowało do ćwierćfinałów. Tytuł mistrzowski obroniła Uganda, a prócz niej na igrzyska awansowała – z uwagi na fakt, iż pozostali medaliści nie byli członkami Commonwealth – czwarta w klasyfikacji Zambia.
Ameryka Północna/Karaiby.
Turniej kwalifikacyjny, będący jednocześnie mistrzostwami strefy RAN, odbył się w Meksyku w dniach 25–26 listopada 2017 roku, a jego stawką było jedno miejsce na Igrzyskach Wspólnoty Narodów 2018. Uzyskała je Jamajka pokonując w finale faworyzowaną Gujanę.
Azja.
Azji na igrzyskach przyznano dwa miejsca, o które rywalizacja odbyła się podczas trzyrundowych mistrzostw kontynentu we wrześniu i październiku 2017 roku. Uzyskały je Sri Lanka oraz Malezja jako najwyżej sklasyfikowani członkowie Commonwealth.
Oceania.
W Oceanii o jedno miejsce zespoły rywalizowały podczas mistrzostw kontynentu rozegranych w Suvie 10–11 listopada 2017 roku. Z uwagi na fakt, iż uczestnicy półfinałów mieli już dotychczas zagwarantowany awans, kwalifikację uzyskał piąty w zawodach zespół Papui-Nowej Gwinei.
Kwalifikacje kobiet.
World Rugby Women’s Sevens Series.
Kwalifikację uzyskać miały cztery najwyżej uplasowane drużyny World Rugby Women’s Sevens Series sezonu 2016/2017 z wyłączeniem Australii. Reprezentacje rywalizowały w sześciu turniejach o punkty do klasyfikacji generalnej, a awans na igrzyska uzyskały zespoły z miejsc pierwszego (Nowa Zelandia), trzeciego (Kanada), czwartego (Fidżi) i ósmego (Anglia).
Afryka.
Stawką turnieju eliminacyjnego, będącego jednocześnie mistrzostwami Afryki, który odbył się w dniach 16–17 września 2017 roku w Monastyrze, były dwa miejsca na Igrzyskach Wspólnoty Narodów 2018. W pierwszym dniu osiem drużyn rywalizowało w ramach dwóch grup systemem kołowym o rozstawienie przed trzyrundową fazą pucharową, a turniej zdominowały faworyzowane reprezentantki RPA, które wraz z przegranymi w finale Kenijkami uzyskały kwalifikację.
Europa.
Jedno miejsce zostało przydzielone Europie. Otrzymała je Walia jako najwyżej sklasyfikowana drużyna dwurundowych Mistrzostw Europy 2017 należąca do Wspólnoty Narodów.

</doc>
<doc id="4285456" url="https://pl.wikipedia.org/wiki?curid=4285456" title="Paweł (biskup koptyjski)">
Paweł (biskup koptyjski)

Paweł (imię świeckie Azmi Anis Sa’ad, ur. 23 sierpnia 1951) – duchowny Koptyjskiego Kościoła Ortodoksyjnego, od 1989 biskup Tanty.
Biografia.
Od 24 kwietnia 1976 r. był mnichem. 4 czerwca 1976 r. przyjął święcenia kapłańskie. 25 maja 1980 r. został wyświęcony na biskupa przez Szenudę III. Początkowo pełnił posługę biskupa pomocniczego Damietty, a 18 czerwca 1989 r. mianowany został biskupem Tanty. Obecnie jest także przewodniczącym wydziału ds. rodziny przy Patriarchacie Aleksandryjskim. 9 kwietnia 2017 r., gdy w tantańskiej katedrze św. Jerzego doszło do masakry chrześcijan, biskup był celem zamachu. Nie był on jednak wówczas obecny w świątyni, dzięki czemu przeżył.

</doc>
<doc id="4285458" url="https://pl.wikipedia.org/wiki?curid=4285458" title="Wasquehal – Pavé de Lille">
Wasquehal – Pavé de Lille

Wasquehal – Pavé de Lille – stacja metra w Lille, położona na linii 2. Znajduje się w miejscowości Wasquehal. Stacja obsługuje budynki administracyjne miasta.
Została oficjalnie otwarta 18 sierpnia 1999. Na tej stacji możliwa jest przesiadka na tramwaj Lille - Roubaix - Tourcoing, dzięki linii R.

</doc>
<doc id="4285460" url="https://pl.wikipedia.org/wiki?curid=4285460" title="Alto Hospicio">
Alto Hospicio

Alto Hospicio – miasto w Chile, położone w północnej części regionu Tarapacá.
Opis.
Miejscowość została założona w 12 kwietnia 2004 roku.Przez miasto przebiega autostrada AU16 Iquique - Humberstone.
Demografia.
Źródło.

</doc>
<doc id="4285461" url="https://pl.wikipedia.org/wiki?curid=4285461" title="Wasquehal – Hôtel de Ville">
Wasquehal – Hôtel de Ville

Wasquehal – Hôtel de Ville – stacja metra w Lille, położona na linii 2. Znajduje się w miejscowości Wasquehal. Stacja obsługuje merostwo gminy.
Została oficjalnie otwarta 18 sierpnia 1999.

</doc>
<doc id="4285462" url="https://pl.wikipedia.org/wiki?curid=4285462" title="Croix – Centre">
Croix – Centre

Croix - Centre – stacja metra w Lille, położona na linii 2. Znajduje się w miejscowości Croix. Stacja obsługuje centrum gminy.
Została oficjalnie otwarta 18 sierpnia 1999.

</doc>
<doc id="4285463" url="https://pl.wikipedia.org/wiki?curid=4285463" title="Mojżesz (biskup koptyjski)">
Mojżesz (biskup koptyjski)

Mojżesz (imię świeckie Andżilus al-Baramusi, ur. 30 listopada 1938) – duchowny Koptyjskiego Kościoła Ortodoksyjnego, od 1980 biskup pomocniczy Patriarchatu Aleksandrii.
Biografia.
24 kwietnia 1976 r. został mnichem. 4 czerwca 1976 r. przyjął święcenia kapłańskie. 25 maja 1980 r. został wyświęcony na biskupa przez Szenudę III. Jako biskup pomocniczy Patriarchatu odpowiada za sprawy związane z młodzieżą.

</doc>
<doc id="4285465" url="https://pl.wikipedia.org/wiki?curid=4285465" title="Bogudzięki (rejon grodzieński)">
Bogudzięki (rejon grodzieński)



</doc>
<doc id="4285467" url="https://pl.wikipedia.org/wiki?curid=4285467" title="Wójtowce (Białoruś)">
Wójtowce (Białoruś)



</doc>
<doc id="4285469" url="https://pl.wikipedia.org/wiki?curid=4285469" title="Mutua Madrid Open 2018 (mężczyźni)">
Mutua Madrid Open 2018 (mężczyźni)

Mutua Madrid Open 2018 – tenisowy turniej ATP kategorii ATP World Tour Masters 1000 w sezonie 2018 z cyklu Madrid Open rozgrywany w dniach 6–13 maja 2018 roku w Madrycie na kortach ceglanych o puli nagród wynoszącej 7 190 930 euro.

</doc>
<doc id="4285471" url="https://pl.wikipedia.org/wiki?curid=4285471" title="Milovan Milovanović">
Milovan Milovanović

Milovan Milovanović (właśc. Милован Миловановић, ur. w Belgradzie, zm. 18 czerwca (1 lipca) 1912 w Belgradzie) – serbski polityk i prawnik, premier rządu serbskiego w latach 1911–1912.
Życiorys.
Był drugim synem prawnika i b. ministra sprawiedliwości Đorđe Milovanovicia. Ukończył szkołę średnią w Belgradzie, a następnie w 1884 studia na Uniwersytecie Paryskim. W 1888 obronił tam (jako pierwszy Serb) pracę doktorską (Les Traités de garantie au XIXe siècle), z wyróżnieniem. Po powrocie do kraju otrzymał tytuł profesora Szkoły Wyższej w Belgradzie, gdzie prowadził wykłady z prawa państwowego. W 1888 uczestniczył w pracach zespołu przygotowującego projekt nowej konstytucji. Był autorem szeregu artykułów poświęconych polityce zagranicznej i serbskiej kwestii narodowej publikowanych w czasopismach "Odjek" i "Samouprava".
Kariera polityczna.
Działalność polityczną rozpoczął w Partii Postępowej, ale już w latach 90. związał się z Partią Radykalną. W 1893 został wybrany do parlamentu i pracował w ministerstwie spraw zagranicznych. W latach 1896–1897 kierował resortem sprawiedliwości w gabinecie Đorđe Simicia. W 1897 aktywnie uczestniczył w przygotowaniu umowy o stosunkach dwustronnych z Bułgarią. W 1899 wziął udział w protestach przeciwko rządom Aleksandra Obrenovicia za co został skazany na dwa lata więzienia, in absentia. Po amnestii powrócił do kraju w 1900 i wkrótce został skierowany do poselstwa serbskiego w Bukareszcie. Po powrocie objął stanowisko ministra finansów w rządach Aleksy Jovanovicia i Mihailo Vujicia. Podał się do dymisji po nieudanych próbach uzyskania pożyczek zagranicznych dla Serbii.
W 1901 wyjechał na placówkę dyplomatyczną do Rzymu, gdzie pozostał przez sześć lat. W 1907 reprezentował Serbię na Konferencji Pokojowej w Hadze. W 1908 objął stanowisko ministra spraw zagranicznych w rządzie Petara Velimirovicia, które sprawował przez pół roku. W tym czasie musiał zmierzyć się z kryzysem wywołanym aneksją Bośni i Hercegowiny przez Austro-Węgry. Podał się do dymisji 11 lutego 1909. 25 czerwca 1911 stanął na czele rządu serbskiego. Zmarł nagle, w trakcie sprawowania tej funkcji.

</doc>
<doc id="4285473" url="https://pl.wikipedia.org/wiki?curid=4285473" title="BNP Paribas Polish Open 2011">
BNP Paribas Polish Open 2011

BNP Paribas Polish Open 2011 – tenisowy turniej ATP kategorii ATP Challenger Tour w sezonie 2011 z cyklu BNP Paribas Polish Open rozgrywany w dniach 11–17 lipca 2011 roku w Sopocie na kortach ceglanych o puli nagród wynoszącej 64 000 euro.

</doc>
<doc id="4285475" url="https://pl.wikipedia.org/wiki?curid=4285475" title="Pachomiusz (biskup koptyjski)">
Pachomiusz (biskup koptyjski)

Pachomiusz (imię świeckie Samir Chajr Sakr, ur. 17 grudnia 1935 w Szibin al-Kaum) – duchowny Koptyjskiego Kościoła Ortodoksyjnego, od 1990 metropolita Damanhuru, Matruh i Pięciu Miast Zachodu.
Biografia.
11 listopada 1962 r. został mnichem. 2 stycznia 1966 r. przyjął święcenia diakonatu. 28 lipca 1968 r. przyjął święcenia kapłańskie. 12 grudnia 1971 r. został wyświęcony na biskupa przez Szenudę III. 2 września 1990 r. mianowany został metropolitą Damanhuru, Matruh i Pięciu Miast Zachodu. W 2013 r., po śmierci Szenudy, a przed wyborem nowego patriarchy Tawadrosa, Pachomiusz sprawował tymczasową władzę nad całym Kościołem koptyjskim.

</doc>
<doc id="4285476" url="https://pl.wikipedia.org/wiki?curid=4285476" title="Autostrada AP-41 (Hiszpania)">
Autostrada AP-41 (Hiszpania)

Autostrada AP-41 (hiszp. "Autopista AP-41"), także "Autopista Madrid-Toledo (Autostrada Madryt-Toledo)" – autostrada w Hiszpanii przebiegająca przez teren wspólnot autonomicznych Madryt i Kastylia-La Mancha.
Autostrada łączy Madryt z Toledo. W oryginalnym projekcie miała biec przez Ciudad Real, Puertollano do Kordoby i stanowić alternatywę do bezpłatnej drogi ekspresowej . Odcinek na południe od Toledo został anulowany z powodu zbyt dużej ingerencji w środowisko naturalne.

</doc>
<doc id="4285477" url="https://pl.wikipedia.org/wiki?curid=4285477" title="AS Bilima">
AS Bilima



</doc>
<doc id="4285481" url="https://pl.wikipedia.org/wiki?curid=4285481" title="Nowosiołki (obwód grodzieński)">
Nowosiołki (obwód grodzieński)



</doc>
<doc id="4285483" url="https://pl.wikipedia.org/wiki?curid=4285483" title="Grajno">
Grajno



</doc>
<doc id="4285485" url="https://pl.wikipedia.org/wiki?curid=4285485" title="Jean-Santos Muntubila">
Jean-Santos Muntubila

Jean-Santos Muntubila, właśc. Jean-Santos N’Diela Muntubila (ur. 20 grudnia 1958 w Léopoldville) – kongijski piłkarz występujący na pozycji pomocnika, a także trener.
Kariera klubowa.
Muntubila karierę rozpoczynał w 1976 roku w zespole AS Bilima, z którym w 1979 roku zdobył mistrzostwo Zairu. W 1980 roku przeszedł do francuskiego FC Sochaux-Montbéliard, jednak sezon 1980/1981 spędził w jego rezerwach, grających w trzeciej lidze. W następnym sezonie przebywał na wypożyczeniu w drugoligowym Olympique Marsylia, a do pierwszej drużyny Sochaux został włączony przed sezonem 1982/1983. W pierwszej lidze zadebiutował 1 lipca 1982 w przegranym 2:3 meczu z Toulouse FC, zaś 30 stycznia 1983 w wygranym 4:3 spotkaniu z FC Metz strzelił swojego pierwszego ligowego gola. W Sochaux grał do końca sezonu 1983/1984.
W 1984 roku Muntubila odszedł do niemieckiego 1. FC Saarbrücken, występującego w 2. Bundeslidze. W sezonie 1984/1985 awansował z nim do Bundesligi. Zadebiutował w niej 10 sierpnia 1985 w zremisowanym 1:1 pojedynku z Borussią Dortmund. Graczem Saarbrücken był do końca sezonu 1985/1986, zakończonego przez klub spadkiem do 2. Bundesligi.
Następnie występował we Francji w drugoligowych drużynach SC Bastia oraz US Valenciennes, a także w trzecioligowym ESA Brive, gdzie w 1995 roku zakończył karierę.
Kariera reprezentacyjna.
W 1988 roku Muntubila został powołany do reprezentacji Zairu na Puchar Narodów Afryki, zakończony przez Zair na fazie grupowej. Zagrał na nim w meczach z Marokiem (1:1), Wybrzeżem Kości Słoniowej (1:1) i Algierią (0:1).

</doc>
<doc id="4285487" url="https://pl.wikipedia.org/wiki?curid=4285487" title="Jodycze">
Jodycze



</doc>
<doc id="4285495" url="https://pl.wikipedia.org/wiki?curid=4285495" title="Świnka Wibbly">
Świnka Wibbly

Świnka Wibbly (ang. "Wibbly Pig") – kanadyjsko-brytyjski serial animowany wyemitowany w latach 2009-2010 bazujący na książkach dla dzieci Micka Inkpena.
Fabuła.
Wibbly to zabawna świnka o złotym sercu, na której zawsze można polegać. W towarzystwie świnki Wibbly najmłodsi dowiedzą się, jak powinna wyglądać pora układania się do snu, jak należy radzić sobie z potrawami, których się nie lubi oraz w co się bawić. Każdy epizod rozpoczyna się od poszukiwań świnki. Kiedy uda się ją znaleźć, Wibbly opowiada o przygodach, które jej się przytrafiły.
Wersja polska.
W Polsce serial jest emitowany przez stację CBeebies.
W wersji polskiej wystąpiły:
W pozostałych rolach:
Dialogi:
Opracowanie piosenek: Paweł Żwan 
Kierownictwo produkcji: Paweł Żwan
Nagranie i montaż: Marcin Kalinowski, Sławomir Koryzno 
Wersja polska: Studio Tercja Gdańsk

</doc>
<doc id="4285496" url="https://pl.wikipedia.org/wiki?curid=4285496" title="Jan Nikiel">
Jan Nikiel

Jan Michał Nikiel (ur. 23 września 1962 w Wilkowicach) – katolicki prezbiter, magister teologii, kanonik R.M., kanonik Archidiecezji Krakowskiej.
Życiorys.
Po ukończeniu Wyższego Seminarium Duchownego Archidiecezji Krakowskiej w dniu 17 maja 1987 przyjął święcenia kapłańskie w Krakowie. W latach był wikariuszem na parafii Przemienienia Pańskiego w Makowie Podhalańskim (1987–1990), Trójcy Przenajświętszej w Czarnym Dunajcu (1990–1991). Następnie pracował jako wikariusz na Ukrainie (1991–1992: Chodorów, Stryj, Żydaczów); jako administrator w Stryju, Brzozowcach, Skole, Żydaczów (1992–1994). Proboszcz w Stryju, Skole, Morszyn. W latach 2003–2009 był dyrektorem Caritas-Spes Archidiecezji Lwowskiej. Od 2009 proboszcz lwowskiej Katedry.

</doc>
<doc id="4285501" url="https://pl.wikipedia.org/wiki?curid=4285501" title="Elgin (hrabstwo Lancaster)">
Elgin (hrabstwo Lancaster)

Elgin – jednostka osadnicza w Stanach Zjednoczonych, w stanie Karolina Południowa, w hrabstwie Lancaster.

</doc>
<doc id="4285503" url="https://pl.wikipedia.org/wiki?curid=4285503" title="Irwin (Karolina Południowa)">
Irwin (Karolina Południowa)

Irwin – jednostka osadnicza w Stanach Zjednoczonych, w stanie Karolina Południowa, w hrabstwie Lancaster.

</doc>
<doc id="4285505" url="https://pl.wikipedia.org/wiki?curid=4285505" title="Zamek w Castro Marim">
Zamek w Castro Marim

Zamek w Castro Marim (port: "Castelo de Castro Marim") – średniowieczny zamek w miejscowości Castro Marim, w dystrykcie Beja, w portugalskim regionie Algarve. Zamek był częścią linii obronnej kontrolowanej przez Templariuszy, fortecą używaną podczas portugalskiej rekonkwisty i przystosowany w czasie wojny hiszpańsko-portugalskiej do obrony granic.
Zamek położony jest w pobliżu ujścia rzeki Gwadiana. Budynek jest klasyfikowany jako Pomnik Narodowy od 1911.

</doc>
<doc id="4285506" url="https://pl.wikipedia.org/wiki?curid=4285506" title="Ezra Hendrickson">
Ezra Hendrickson

Ezra Hendrickson (ur. 16 stycznia 1972 w Layou) – piłkarz z Saint Vincent i Grenadyn występujący na pozycji obrońcy, a także trener.
Kariera klubowa.
Hendrickson karierę rozpoczynał w zespole Drake Bulldogs z amerykańskiej uczelni Drake University, gdzie grał w latach 1990–1993. Następnie występował w drużynach Des Moines Menace oraz New Orleans Riverboat Gamblers z ligi USISL, stanowiącej drugi poziom rozgrywek. W 1997 roku został zawodnikiem klubu MetroStars z MLS. W lidze tej zadebiutował 26 kwietnia 1997 w wygranym 2:1 meczu z Columbus Crew.
W trakcie sezonu 1997 odszedł do Los Angeles Galaxy, także grającego w MLS. 11 kwietnia 1998 w wygranym 3:2 spotkaniu z MetroStars strzelił swojego pierwszego gola w MLS. W 2001 roku wraz z zespołem zdobył US Open Cup, a w 2002 roku MLS Cup (mistrzostwo MLS). Podczas sezonu 2003 zmienił klub, zostając graczem Dallas Burn. Po jego zakończeniu odszedł jednak z Dallas, a w następnym sezonie występował w zespołach Charleston Battery (A-League) oraz DC United, z którym wywalczył MLS Cup.
W sezonie 2005 Hendrickson był zawodnikiem Chivas USA, a w latach 2006–2008 reprezentował barwy Columbus Crew. W 2008 roku zdobył z nim MLS Cup, po czym zakończył karierę.
W MLS rozegrał 298 spotkań i zdobył 28 bramek.
Kariera reprezentacyjna.
W latach 1996–2007 Hendrickson występował w reprezentacji Saint Vincent i Grenadyn. W 1996 roku został powołany do kadry na Złoty Puchar CONCACAF, zakończony przez Saint Vincent i Grenadyny na fazie grupowej. Zagrał na nim w meczach z Meksykiem (0:5) i Gwatemalą (0:3).

</doc>
<doc id="4285507" url="https://pl.wikipedia.org/wiki?curid=4285507" title="Springdale (hrabstwo Lancaster)">
Springdale (hrabstwo Lancaster)

Springdale – jednostka osadnicza w Stanach Zjednoczonych, w stanie Karolina Południowa, w hrabstwie Lancaster.

</doc>
<doc id="4285508" url="https://pl.wikipedia.org/wiki?curid=4285508" title="Shadow DN3">
Shadow DN3

Shadow DN3 – samochód Formuły 1 zaprojektowany przez Dave’a Wassa i skonstruowany przez Shadowa. Samochód był używany w sezonie 1974 oraz podczas Grand Prix Wielkiej Brytanii w sezonie 1976. Samochód był napędzany przez jednostki Cosworth.
Tom Pryce wystartował w wersji Shadow DN3B podczas Grand Prix Argentyny i Grand Prix Brazylii w sezonie 1975.

</doc>
<doc id="4285509" url="https://pl.wikipedia.org/wiki?curid=4285509" title="Joanna (Karolina Południowa)">
Joanna (Karolina Południowa)

Joanna – jednostka osadnicza w Stanach Zjednoczonych, w stanie Karolina Południowa, w hrabstwie Laurens.

</doc>
<doc id="4285510" url="https://pl.wikipedia.org/wiki?curid=4285510" title="Mountville (Karolina Południowa)">
Mountville (Karolina Południowa)

Mountville – jednostka osadnicza w Stanach Zjednoczonych, w stanie Karolina Południowa, w hrabstwie Laurens.

</doc>
<doc id="4285512" url="https://pl.wikipedia.org/wiki?curid=4285512" title="Princeton (Karolina Południowa)">
Princeton (Karolina Południowa)

Princeton – jednostka osadnicza w Stanach Zjednoczonych, w stanie Karolina Południowa, w hrabstwie Laurens.

</doc>
<doc id="4285513" url="https://pl.wikipedia.org/wiki?curid=4285513" title="Praia da Nazaré">
Praia da Nazaré

Praia da Nazaré ("Plaża Nazaré") – nadmorska dzielnica jednej z najbardziej tradycyjnych portugalskich wiosek rybackich, Nazaré, a także najbardziej znana plaża kąpielowa na zachodnim wybrzeżu, w regionie Centrum, nad Oceanem Atlantyckim. Plaża mieści się całkowicie w granicach administracyjnych miasta, a ze względu na silny wiatr i wysokie fale jest doskonałym miejscem do uprawy surfingu i bodyboardingu.
Między plażą a górną częścią Nazaré zwaną Sítio da Nazaré kursuje kolej linowo-terenowa.

</doc>
<doc id="4285514" url="https://pl.wikipedia.org/wiki?curid=4285514" title="Hanna Bałabanowa">
Hanna Bałabanowa

Hanna Bałabanowa (ukr. Ганна Балабанова, ur. 10 grudnia 1969 w Winnicy) – ukraińska kajakarka, brązowa medalistka olimpijska z Aten.
Brała udział w trzech igrzyskach olimpijskich (IO 96, IO 00, IO 04). Po medal w 2004 sięgnęła w czwórce na dystansie 500 metrów. Wspólnie z nią płynęły Inna Osypenko, Tetiana Semykina i Olena Czerewatowa. W czwórce na dystansie 1000 metrów zdobyła brązowy medal mistrzostw świata w 2001. Była również złotą medalistką mistrzostw Europy w 2001 (K-4 1000 m) i 2004 (K-4 500 m).

</doc>
<doc id="4285516" url="https://pl.wikipedia.org/wiki?curid=4285516" title="Rozpoznawanie pisma ręcznego">
Rozpoznawanie pisma ręcznego

Rozpoznawanie pisma ręcznego, rozpoznawanie pisma odręcznego, HWR (od ang. "handwriting recognition") – zagadnienie z dziedziny sztucznej inteligencji polegające na odczytywaniu napisanych odręcznie tekstów z obrazu lub z urządzenia wejściowego. Innymi słowy, jest to przekształcanie tekstów odręcznych zapisanych w postaci graficznej do ciągu znaków (zakodowanych za pomocą, na przykład, unikodu).
Nie należy mylić rozpoznawania pisma ręcznego z identyfikacją osoby piszącej (ang. "handwriting identification"), czym zajmuje się grafologia. W przypadku identyfikacji osoby piszącej należy skupić się na indywidualnych cechach pisma, pomijając treść tekstu, a w przypadku rozpoznawania pisma ręcznego odwrotnie: należy skoncentrować się na treści, pomijając cechy indywidualne.
Rozpoznawanie "online" i "offline".
Można wyróżnić dwa rodzaje rozpoznawania pisma ręcznego: "online" i "offline". Rozpoznawanie "online" polega na odczytywaniu tekstu z urządzenia (np. z ekranu dotykowego) w trakcie jego pisania. Rozpoznawanie "offline" polega natomiast na odczytywaniu tekstu z obrazu (np. ze skanu). Rozpoznawanie "online" jest zagadnieniem prostszym, gdyż dostępna jest kolejność, w której powstawały kolejne fragmenty napisu.
Problemy.
Przy analizie pisma ręcznego istnieje wiele problemów, które nie występują w tekstach drukowanych:
Techniki.
Do rozpoznawania pisma ręcznego wykorzystuje się między innymi sieci neuronowe, logikę rozmytą, ukryte modele Markowa.
Istnieje wiele różnych metod, ale można wskazać pewne typowe etapy algorytmów rozpoznających pismo ręczne. Na początku następuje tak zwany "preprocessing", czyli binaryzacja (najczęściej progowanie), usuwanie szumów i tym podobne. Kolejnym etapem jest segmentacja, czyli wyodrębnienie poszczególnych liter. Ze względu na wymienione wcześniej problemy może to być trudne, zatem spotyka się również techniki polegające na wyodrębnianiu poszczególnych fragmentów liter lub wręcz przeciwnie – na wyodrębnianiu większych fragmentów tekstu (np. krótkich słów). Po tym etapie następuje rozpoznawanie liter i składanie ich w słowa. Często stosowane są metody korzystające ze zdefiniowanego wcześniej słownika.

</doc>
<doc id="4285520" url="https://pl.wikipedia.org/wiki?curid=4285520" title="Armando Marques (strzelec)">
Armando Marques (strzelec)

Armando da Silva Marques (ur. 1 maja 1937 w Carnaxide) – portugalski strzelec sportowy, srebrny medalista olimpijski z Montrealu.
Brał udział w trzech igrzyskach olimpijskich (IO 64, IO 72, IO 76). Po srebrny medal w 1976 sięgnął w konkurencji trap, wyprzedził go jedynie Amerykanin Donald Haldeman. Na mistrzostwach świata sięgnął po srebro w 1977.

</doc>
<doc id="4285521" url="https://pl.wikipedia.org/wiki?curid=4285521" title="Czechosłowackie monety obiegowe">
Czechosłowackie monety obiegowe

Czechosłowackie monety obiegowe – monety emitowane przez czechosłowacki bank centralny lub jego odpowiednik w latach 1922–1938 oraz 1946–1992 o nominałach korony (Kč bądź Kčs), halerza (h) lub ich wielokrotności. Wzór monet w tym okresie zmieniał się wielokrotnie, także w następstwie modyfikacji urzędowej nazwy kraju oraz herbu państwowego. Ponadto wobec wahań siły czechosłowackiej korony część monet – mimo zachowania dotychczasowego wzoru – w kolejnych latach wytwarzano w różnych rozmiarach i z różnych stopów.
Pierwsza i druga republika (1919–1939).
Pierwsza seria czechosłowackich monet została zaprojektowana przez Otakara Španiela. Składały się na nią numizmaty o nominałach 2, 5, 10, 20 i 50 h oraz 1 Kč. Na awersie każdej z nich widniało godło małego herbu państwowego – wspięty czeski koronowany lew o podwójnym ogonie, niosący na piersi herb Słowacji – krzyż na trójwzgórzu. Rewers monet o nominałach 2, 5 i 10 h zdobił wizerunek praskiego Mostu Karola. Na monecie 20-halerzowej umieszczono sierp oraz pięć kłosów zboża przewiązanych razem z gałązką lipową. Na rewersie monety o nominale 50 h znalazły się związane razem dwie gałązki lipy oraz sześć kłosów zboża, zaś na monecie o dwukrotnie wyższym nominale – ocierająca pot z czoła żniwiarka. Pierwsze partie tych monet wybito w latach 1921 (20 i 50 h), 1922 (10 h i 1 Kč) oraz 1923 (2 i 5 h). Do obiegu trafiły w roku wybicia lub w kolejnym.
Następnie w 1925 roku rozpoczęto bicie monety o nominale 5 Kč, wytwarzanej początkowo z miedzioniklu, od 1928 roku ze srebra, a od 1937 roku z niklu. Jej projektantem był Otto Gutfreund, a na rewersie widniała nowoczesna fabryka z dwoma kominami i wieżą szybową.
W 1930 i 1933 roku wybito pierwsze srebrne monety o nominałach odpowiednio 10 i 20 Kč, których projektantem był Jaroslav Horejc. Awers obu przedstawiał stylizowany średni herb państwowy. Na rewersie monety 10-koronowej umieszczono postać kobiecą wraz z symbolami przemysłu i rolnictwa. Na monecie o nominale 20 Kč znalazły się trzy podające sobie ręce postacie męskie z młotem (przemysł), pługiem (rolnictwo) i kaduceuszem (handel). Ponadto w 1933 roku wyemitowano monety o nominale 25 h zaprojektowane przez Otakara Španiela.
W 1938 roku uchwalono ustawę przewidującą m.in. bicie srebrnych monet o nominale 50 Kč, jednak nigdy nie doszło do ich emisji.
Powojenna Czechosłowacja (1945–1960).
W lipcu 1945 roku przywrócono do obrotu przedwojenne monety o nominałach 10, 20, 50 h oraz 1 i 5 Kčs, jednocześnie dopuszczając tymczasowo posługiwanie się koronami Protektoratu Czech i Moraw oraz koronami tisowskiej Słowacji. Ich demonetyzacja nastąpiła w znacznej mierze w 1947 roku, jednak z części z nich można było korzystać jeszcze w 1951 roku. Wkrótce przystąpiono do bicia – według przedwojennego wzoru – nowej partii monet, które z uwagi na powojenną sytuację gospodarczą kraju wytwarzano nie tylko z tańszych stopów metali, ale też w wyraźnie mniejszych rozmiarach.
W 1946 roku rozpoczęto bicie monet o nominale 1 Kčs, a rok później 20 i 50 h – według projektu Španiela sprzed 25 lat. Począwszy od roku 1950 (1 Kčs) i 1951 (20 h, 50 h) wszystkie je wytwarzano z aluminium. W 1952 roku wybito aluminiową monetę o przedwojennym wzorze 5 Kč, jednak wobec zbliżającej się reformy walutowej nigdy nie trafiła ona do obiegu. Ponadto w 1947 roku wyemitowano niewystępującą dotąd w obrocie monetę o nominale 2 Kčs. Na jej rewersie znalazł się portret Janosika według projektu Josefa Wagnera. Ustawa z 1948 roku wprowadzała do systemu monetarnego Czechosłowacji monetę o nominale 50 Kčs, która jednak ostatecznie nie została wyemitowana.
Po zmianach ustrojowych w 1953 roku przystąpiono do emisji nowej serii aluminiowych monet o nominałach 1, 3, 5, 10 i 25 h. Ich awers nie różnił się od wzoru z lat 20., jednak na rewersie prócz nominału monety umieszczono wieniec z lipowych gałązek oraz socjalistyczną pięcioramienną gwiazdę. Wobec wpływu polityki Związku Radzieckiego w obiegu pojawiły się nietypowe dla terenów Czechosłowacji monety o wartościach nominalnych 3 i 25 halerzy, które zastąpiły tradycyjne monety dwu- i dwudziestohalerzowe. Cztery lata później rozpoczęto bicie wykonanej z brązalu monety o nominale 1 Kčs. Wzór jej rewersu – przedstawiający postać kobiecą z lipową sadzonką – zaprojektowała Marie Uchytilová.
Czechosłowacka Republika Socjalistyczna (1960–1990).
Po uchwaleniu w 1960 roku konstytucji ČSSR, a co za tym idzie zmianie urzędowej nazwy kraju oraz herbu państwowego, niezbędne stało się dostosowanie do nowej symboliki także wyglądu czechosłowackich monet. Serią rozporządzeń z lat 1961–1962 przyjęto nowy wzór awersu, zawierający nowy emblemat państwowy oraz nazwę „Czechosłowacka Republika Socjalistyczna” w legendzie. W 1963 roku rozpoczęto także bicie w mosiądzu monet o nominale 50 h o wyglądzie zbliżonym do pozostałych monet zdawkowych. Ponadto w latach 1965 i 1966 rozpoczęto emisję wykonanych z miedzioniklu monet o wyższych nominałach – odpowiednio 3 i 5 Kčs. Rewers monety 3-koronowej zaprojektowali Zdeněk Kolářský i Eduard Hajek. Przedstawiał on ułożony na tle wstęgi kwiat, utworzony przez przypominające pięcioramienną gwiazdę liście lipy. Projekt monety o nominale 5 Kčs został opracowany przez Jiříego Harcubę. Przedstawiał on żurawie budowlane, pięcioramienną gwiazdę oraz stylizowany kwiat.
W latach 70. rozpoczęto emisję nowej serii czechosłowackich drobnych monet, których projektantem był František David. Na ich wzór składały się charakterystycznie nakładające się na siebie cyfry i litery tworzące nominał numizmatów, umieszczone pod pięcioramienną gwiazdą. W 1972 roku wprowadzono do obiegu monetę o nominale 20 h, 1974 – 10 h, 1977 – 5 h, a w 1978 – 50 h. Także w 1972 roku rozpoczęto bicie monet o nominale 2 Kčs, na których rewersie umieszczono sierp, młot i pięcioramienną gwiazdę, ułożone na wstęgach układających się w stylizowany liść lipy. Wzór zaprojektował Jozef Nálepa.
Czeska i Słowacka Republika Federacyjna (1990–1992).
Zmiana nazwy kraju w marcu 1990 roku oraz przyjęcie miesiąc później nowego herbu Republiki raz jeszcze zmusiły czechosłowackie władze do modyfikacji obowiązującego wzoru monet obiegowych. Utrzymano oficjalny status ośmiu monet: pięciu drobnych (w tym o nominale 1 h według wzoru z 1953 roku) oraz grubych o nominałach 1, 2 i 5 Kčs. Z rewersu monet zdawkowych oraz monety o nominale 5 Kčs usunięto pięcioramienną gwiazdę; podobnie na monecie o nominale 2 Kčs socjalistyczne symbole zastąpiono liściem lipy. Bez zmian pozostał rewers monety o nominale 1 Kčs. Na awersie wszystkich z nich zamieszczono skrót urzędowej nazwy państwa, „ČSFR”, oraz aktualny herb kraju według projektu Miroslava Rónaia.

</doc>
<doc id="4285522" url="https://pl.wikipedia.org/wiki?curid=4285522" title="Etyr 1924 Wielkie Tyrnowo">
Etyr 1924 Wielkie Tyrnowo

Etyr 1924 Wielkie Tyrnowo (bułg. Футболен клуб Етър 1924) – bułgarski klub piłkarski, mający siedzibę w mieście Wielkie Tyrnowo w środku kraju.
Historia.
Chronologia nazw: 
Klub piłkarski Etyr 1924 Wielkie Tyrnowo został założony w miejscowości Wielkie Tyrnowo latem 2002 roku. W swoim pierwszym sezonie 2002/03 klub zwyciężył w północno-zachodniej Grupie "W" i awansował do Grupy "B". W sezonie 2003/04 startował w drugoligowych rozgrywkach, zajmując 8.miejsce w lidze. Sezon 2004/05 zakończył na 11.pozycji w końcowej klasyfikacji. W sezonie 2005/06 był ósmym w grupie zachodniej "B". W sezonie 2006/07 awansował na 6.lokatę, a w następnym spadł na 7.miejsce. W sezonie 2008/09 zajął 13.miejsce, a w 2009/10 był piątym. W 2010/11 awansował na trzecią pozycję. W sezonie 2011/12 przeniósł się do grupy wschodniej "B", w której zwyciężył i awansował do A PFG Mistrzostw Bułgarii. Debiut w I lidze był nieudanym, w swoim pierwszym sezonie 2012/13 klub zajął ostatnie 16.miejsce.
8 maja 2013 klub został rozwiązany z powodów finansowych. W ostatnich czterech meczach ligowych przeciwnicy otrzymali 3:0 przez walkower.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2017).
Stadion.
Klub rozgrywa swoje mecze domowe na stadionie Iwajło w Wielkim Tyrnowie, który może pomieścić 25000 widzów.

</doc>
<doc id="4285524" url="https://pl.wikipedia.org/wiki?curid=4285524" title="Panthera - hybrydy">
Panthera - hybrydy



</doc>
<doc id="4285539" url="https://pl.wikipedia.org/wiki?curid=4285539" title="Player One">
Player One



</doc>
<doc id="4285541" url="https://pl.wikipedia.org/wiki?curid=4285541" title="Gilles de Roberval">
Gilles de Roberval

Gilles de Roberval także Personier (ur. 8 sierpnia 1602 w Roberval, zm. 27 października 1675 w Paryżu) – francuski matematyk, profesor na Collège de France (od 1632 roku do śmierci). Zasłynął głównie w geometrii, m.in. wprowadzając nowe krzywe jak trochoidy.
Dorobek naukowy.
Studiował metody określania powierzchni i objętości ciał stałych, rozwijając i udoskonalając zasadę niepodzielności używaną przez włoskiego matematyka Bonaventurę Cavalieriego do obliczania niektórych z prostszych przypadków. Odkrył ogólny sposób rysowania stycznych, traktując krzywą jako wynik ruchu punktu ruchomego i rozdzielając ruch punktu na dwie składowe. Wynalazł również metodę uzyskiwania jednej krzywej od drugiej, za pomocą której można znaleźć płaskie obszary o skończonych wymiarach, które są równe obszarom pomiędzy niektórymi krzywymi i ich asymptotami. Roberval prawdopodobnie wprowadził do matematyki pojęcie punktu przegięcia; posłużył się nim w 1636 roku, w liście do Fermata.
W czasie swojej kariery naukowej toczył spory z innym francuskim matematykiem – Kartezjuszem.

</doc>
<doc id="4285542" url="https://pl.wikipedia.org/wiki?curid=4285542" title="Alex Tuch">
Alex Tuch

Alex Daniel Tuch (ur. 10 maja 1996 w Syracuse, Stany Zjednoczone) – hokeista amerykański, gracz ligi NHL, reprezentant USA.

</doc>
<doc id="4285544" url="https://pl.wikipedia.org/wiki?curid=4285544" title="Tyske Ludder">
Tyske Ludder

Tyske Ludder – niemiecki zespół sceny dark electro powstały w 1989 roku w Hoher Weg w Dolnej Saksonii. Fraza "Tyske Ludder" w dosłownym tłumaczeniu z duńskiego i norweskiego oznacza "Niemieckie dziwki," a używana była w tych krajach wobec kobiet zaangażowanych emocjonalnie w związki z niemieckimi żołnierzami podczas II wojny światowej.
Historia.
Zespół Tyske Ludder założony został w roku 1989 przez Olafa i Alberta jako projekt wykonujący dark electro/EBM. Obaj nie byli nowicjuszami muzycznymi, zanim weszli na scenę elektro obaj grali w kilku zespołach z gatunku punk, new wave czy new romantic. Zakładając zespół przyjęli pewne założenia, jakie przesłania zespół chce przekazać słuchaczom. Miały to być m.in. rozmyślania nad dominacją technologii we współczesnym społeczeństwie czy koszmary jakie niosą za sobą wizje pokazujące tragedię wojen, szczególnie ówcześnie trwającej wojny w Jugosławii.
Do roku 1996 zespół wydał trzy albumy, nagrania grupy ukazały się też na rozmaitych kompilacjach. Wtedy jednak narastające konflikty i rozbieżne wizje muzyczne spowodowały zawieszenie działalności, które trwało aż do roku 2003. W roku 2004 zespół podjął prace nad materiałem na nową płytę, powrócił też do koncertowania na żywo. Długo wyczekiwania płyta "Sojus" ukazała się jednak dopiero po podpisaniu kontraktu z wytwórnią Black Rain w listopadzie 2005 roku. Pierwsza, mocno limitowana edycja albumu wyprzedana została w ciągu kilku dni. Jesienią 2006 roku ukazały się też zremasterowane reedycje trzech pierwszych albumów grupy.
W roku 2007 zespół rusza w duże tournee po Europie "Wintergewitter Tour 2007". Kolejny rok to m.in. występ na Infest Festival w Bradford. Rok 2009 to występy na Wave-Gotik-Treffen i M'era Luna. Podczas kolejnych edycji tych festiwali, jak również w ramach Amphi Festival, w następnych latach Tyske Ludder występować będzie jeszcze wielokrotnie.
Zespół Tyske Ludder gościł w Polsce 28 marca 2009 roku w Szczecinie, w ramach Wumpscut Release Party, kolejna wizyta odbyła się podczas tegorocznej (2018) edycji festiwalu Castle Party w Bolkowie.
Styl muzyczny.
Muzyka zespołu ewoluowała na przestrzeni lat, zawsze jednak pozostając w strefie elektro. Początkowe dźwięki ciężkiego, wręcz brutalnego elektro z czasem ustąpiły lżejszej formie muzyki zaliczanej wręcz do dance, z wyraźnym jednak dodatkiem industrialu. Jak wspomniano wyżej utwory w warstwie lirycznej starają się przekazać rozmyślania nad dominacją technologii we współczesnym społeczeństwie czy koszmary jakie niosą za sobą wizje pokazujące tragedię wojen, szczególnie ówczesnej wojny w Jugosławii, jak również militarne dążenia do przewagi nad światem Stanów Zjednoczonych i ich roszczenia do władzy i dominacji. 

</doc>
<doc id="4285550" url="https://pl.wikipedia.org/wiki?curid=4285550" title="Alina Aleksandrowicz-Ulrich">
Alina Aleksandrowicz-Ulrich

Alina Aleksandrowicz-Ulrich (ur. 13 kwietnia 1931 w Borunach k. Wilna) – polska filolog, profesor doktor habilitowana, badacz literatury Oświecenia, prodziekan Wydziału Humanistycznego Uniwersytetu Marii Curie-Skłodowskiej ds. dydaktycznych.
Życiorys.
Jest córką Michała Aleksandrowicza i Stefanii, z d. Wasilewskiej. Po II wojnie światowej zamieszkała w Drawsku Pomorskim, tam ukończyła liceum ogólnokształcące. Od 1950 studiowała polonistykę, początkowo na Katolickim Uniwersytecie Lubelskim, gdzie w 1953 ukończyła studia I stopnia, od 1953 na Uniwersytecie Warszawskim, gdzie ukończyła studia magisterskie. Po ukończeniu studiów w 1955 została pracownikiem Uniwersytetu Marii Curie-Skłodowskiej w Lublinie jako asystent w Katedrze Historii Literatury Polskiej. W 1962 obroniła pracę doktorską „Adam Naruszewicz jako satyryk. (Wybrane zagadnienia)” napisaną pod kierunkiem Janiny Garbaczowskiej. Następnie została adiunktem w Katedrze Historii Literatury II UMCS. W latach 1969-1978 była prodziekanem ds. dydaktycznych Wydziału Humanistycznego UMCS, od 1972 kierowała Zakładem Historii Literatury Polskiej, stworzyła tam zespół badawczy, zajmujący się literaturą przełomu oświecenia i romantyzmu oraz folklorystyką literacką. W 1975 otrzymała stopień doktora habilitowanego na podstawie pracy „Nieznana twórczość Marii Wirtemberskiej”, za którą otrzymała także nagrodę Ministra Nauki, Szkolnictwa Wyższego i Techniki II stopnia. W 1980 uzyskała tytuł profesora nadzwyczajnego. Od tego roku sprawowała funkcję redaktora naukowego Sekcji Filologicznej „Annales UMCS”. W 1992 uzyskała stanowisko profesora zwyczajnego. 
Wypromowała ponad 400 magistrów i 15 doktorów. W 2001 przeszła na emeryturę.
Twórczość.
Aleksandrowicz przez lata rozwijała swój warsztat badawczy. Jego podstawy kształtowała pod wpływem przewodników z okresu studiów uniwersyteckich, a później także współpracowników (prof. Ireny Sławińskiej, prof. Czesława Zgorzelskiego, prof. Zofii Szmydtowej, głównie zaś prof. Zdzisława Libery). Do rozpoznawalnych cech tego warsztatu należy orientacja tekstologiczna, polegająca na rozpoznaniu zarówno samego tekstu dzieła, jak i jego zawartości semantycznej, wariantywnej w zależności od podstawy źródłowej. Cechą wyróżniającą prowadzone przez nią badania jest także hermeneutycznie traktowany historyzm, przejawiający się w szczegółowej rekonstrukcji kontekstów dziejowych i kulturowych implikowanych przez tekst dzieła literackiego, a jednocześnie będących jego naturalnym przedłużeniem i rozwinięciem. Takie nastawienie badawcze zaowocowało w połowie lat siedemdziesiątych XX w. m.in. nowatorskim podówczas, a dziś dobrze zadomowionym w humanistyce, ujmowaniem rezultatów twórczej działalności człowieka jako tekstów kultury.
Terenem jej badawczych eksploracji była literatura i kultura czasów oświecenia i preromantyzmu, a także współczesna folklorystyka literacka i nieprofesjonalna twórczość poetycką. Debiutancka monografia "Twórczość satyryczna Adama Naruszewicza" (1964) weszła na stałe do kanonu literatury przedmiotu. Wiele uwagi poświęciła fenomenowi twórczych inicjatyw i osiągnięć puławskiego środowiska książąt Czartoryskich, szczególnie księżnej Izabeli Czartoryskiej i skupionych wokół niej literatów (m.in. "Nieznana „podróż sentymentalna”" Marii Wirtemberskiej – 1968, "L’Hôtel de Rambouillet polonais" – 1976, "Z kręgu Marii Wirtemberskiej" – 1978 (dwutomowa antologia), "Puławski historyzm i preromantyzm" – 1987, "Izabela Czartoryska. Polskość i europejskość" – 1998, "Ignacy Krasicki w sybillińskim panteonie" – 2002, "Różne drogi do wolności". "Puławy Czartoryskich na przełomie XVIII i XIX wieku" – 2011. Działem badawczym tematycznie odrębnym jest twórczość współczesnych poetów ludowych (m.in. "Literatura ludowa Ziemi Chełmskiej" – 1961, "Pisarstwo ludowe w Polsce" – 1981, "Niektóre refleksje na temat wartości folkloru" – 2000) oraz refleksja o cierpieniu, chorobie, życiu i śmierci, zapisywana przez lekarza, kapelana szpitalnego, pacjenta ("W misterium dziecięcego cierpienia. O poezji ks. Lucjana Szczepaniaka" – 2002, "Liryczne impresje Aliny Jahołkowskiej" – 2011). Gromadzone i archiwizowane przez Aleksandrowicz i kierowany przez nią zespół utwory poetów ludowych i twórców-nieprofesjonalistów poszerzyły repertuar ogólnodostępnej poezji amatorskiej ("Wieś tworząca. Antologia współczesnej poezji chłopskiej Lubelszczyzny" – 1962, "Chłopski znak" (1969 - ze Zbigniewem J. Hirszem) oraz "Jan Pocek Poezje" – 1980, wyd. 2 poszerz. – 1984).
Pełnione funkcje.
W latach 1981-1989 i 1997-1999 była członkiem Komitetu Nauk o Literaturze PAN. Jest członkiem Lubelskiego Towarzystwa Naukowego. Współpracowała ze Stowarzyszeniem Twórców Ludowych, jest honorowym członkiem rady naukowej STL.
Od 1956 była członkiem PZPR, w tym samym roku została członkiem redakcji pisma "Pod wiatr". W latach 1980-2001 była redaktorem naukowym sekcji filologicznej „Annales UMCS” (Philologiae)
Wyróżnienia.
Za swoją pracę została wielokrotnie wyróżniona nagrodami ministerialnymi, odznaczeniami państwowymi i resortowymi. W 1971 została odznaczona Złotym Krzyżem Zasługi, w 1980 Krzyżem Kawalerskim, w 2003 Krzyżem Oficerskim Orderu Odrodzenia Polski, w 1976 otrzymała Medal Komisji Edukacji Narodowej. Nadano jej także tytuł Honorowego Obywatela Miasta Puławy.
Najważniejsze publikacje.
"Źródło": 

</doc>
<doc id="4285551" url="https://pl.wikipedia.org/wiki?curid=4285551" title="Tadeusz Grabowski (ekonomista)">
Tadeusz Grabowski (ekonomista)

Tadeusz Grabowski (ur. 1 listopada 1927 w Ostrowcu Świętokrzyskim, zm. 24 lipca 2008) – polski ekonomista, pułkownik WP, profesor nauk ekonomicznych.
Życiorys.
W 1944 żołnierz Armii Ludowej. Od 1945 w ludowym Wojsku Polskim. W 1951 roku ukończył studia w Szkole Partyjnej przy KC PZPR, a w 1953 roku w Akademii Wojskowo-Politycznej (od 1957 pod nazwą Wojskowej Akademii Politycznej im. Feliksa Dzierżyńskiego), z którą związał całą swoją służbę wojskową. W latach 1951–1953 wykładowca Katedry Ekonomii Politycznej Akademii Wojskowo-Politycznej, 1953–1957 zastępca komendanta akademii ds. naukowych i szkolenia, 1957–1965 wykładowca adiunkt, 1965–1972 docent, od 1972 profesor nadzwyczajny WAP, 1966–1977 kierownik Katedry Ekonomii Politycznej, 1966–1977 prodziekan Wydziału Ekonomiczno-Wojskowego, 1978–1990 komendant (dziekan) Wydziału Nauk Ekonomicznych. Doktorat uzyskał w 1961 roku, habilitację w 1965 roku, a tytuł profesora zwyczajnego otrzymał w 1982 roku. Na emeryturę odszedł z chwilą likwidacji WAP w 1990 roku.
Równolegle w 1959 roku ukończył studia na Wydziale Ekonomii Politycznej Uniwersytetu Warszawskiego. Członek Komitetu PAN ds. Badań nad Współczesnym Imperializmem i Jego Ideologią (1971–1974), członek Komitetu Nauk Politycznych PAN (1975–1977), członek Komitetu Nauk Ekonomicznych PAN (od 1978 roku), członek Komisji Problematyki Wielostronnej Współpracy Naukowej Akademii Nauk Krajów Socjalistycznych "Badania Współczesnego Kapitalizmu" (od 1975 roku), członek Rady Nauk Społecznych MON (od 1985 roku).
Członek PPR (1944–1948) oraz PZPR (1948–1990).
Mieszkał w Warszawie. Był żonaty z Cecylią Supernat-Grabowską (1926-2014). Pochowany na Cmentarzu Wojskowym na Powązkach F II rząd 7 grób 17

</doc>
<doc id="4285554" url="https://pl.wikipedia.org/wiki?curid=4285554" title="Górski lekarz">
Górski lekarz

Górski lekarz (niem. "Der Bergdoktor") – niemiecko-austriacki serial telewizyjny emitowany na kanale ZDF i ORF 2 od 2008 roku. Doczekał się 123 odcinków oraz 1 specjalnego. Serial jest remakem serialu pt. "Doktor z alpejskiej wioski" emitowanego w latach 1992–1999. Oba seriale oparte są na podstawie powieści pt. "Doktor z alpejskiej wioski". W Polsce był emitowany na kanale Romance TV oraz TVP2 pt. "Doktor z alpejskiej wioski – nowy rozdział".
Premiera serialu miała miejsce dnia 6 lutego 2008 roku w austriackim kanale ORF 2, a na niemieckim kanale ZDF dzień później, dnia 7 lutego 2008 roku. Premiera 2. sezonu serialu miała miejsce na obu kanałach dnia 15 stycznia 2009 roku, jak również premiera 3. sezonu (6 stycznia 2010) i 4. sezonu serialu (13 stycznia 2011). Natomiast premiera 5. sezonu serialu miała miejsce dnia 21 grudnia 2011 roku na kanale ORF 2. Emisja 8. sezonu rozpoczęła się dnia 17 grudnia 2014 roku na kanale ORF, a dnia 21 grudnia 2014 roku na kanale ZDF. Natomiast 9. sezon rozpoczął się dnia 23 grudnia 2015 roku na kanałach ORF 2 i ZDF.
Opis fabuły.
Po wielu latach pracy m.in. w Monachium, Paryżu i Nowym Jorku chirurg dr Martin Gruber (Hans Sigl) wraca do swojej rodzinnej górskiej wioski Ellmau na urodziny swojej matki Elisabeth (Monika Baumgartner). Wkrótce Sonja, żona jego młodszego brata Hansa (Heiko Ruprecht) ginie w wypadku samochodowym, a jego mentor dr Roman Melchinger (Siegfried Rauch) – miejscowy lekarz, który ma zamiar przejść na emeryturę oraz zostawić Martinowi swoją praktykę, mówi mu, iż Sonja na krótko przed śmiercią wyjawiła mu, że jej córka Lilli (Ronja Forcher) może być także jego córką, w związku z czym dr Gruber odkłada swój wyjazd i decyduje się pozostać w wiosce czując także potrzebę niesienia pomocy jego mieszkańcom.
Wkrótce Martin zakochuje się w Susanne Dreiseitl (Natalie O’Hara). Ich spokój zakłóca nagły przyjazd do wioski jej męża Jörga (Konstantin Graudus). Potem w gospodarstwie rodziny Gruberów spaliła się stodoła, a gospodarstwo ma zostać sprzedane. Ponadto okazuje się, że Susanne jest w ciąży i nie wie, kto jest ojcem jej dziecka – Martin czy Jörg. Doktor zostaje oskarżony o nadużycia i szuka pomocy u prawniczki dr Andreai Junginger (Tessa Mittelstaedt), w której się zakochuje, jednak ukrywa przed nią potencjalne ojcostwo u dziecka Susanne. Jednak Andrea o wszystkim się dowiaduje, także o romansie Martina z Julią (Mariella Ahrens / Julia Richter), więc postanawia zniknąć z życia Martina i wyjeżdża do Wiednia.
Hans zakochuje się w Klarze Hofmann (Nike Fuhrmann), a Martin podejmuje się opieki nad chłopcem o imieniu Jonas (Fabian Elias Huber), który stracił rodziców i przekonuje Susanne, by adoptowała chłopca. W końcu Hans i Klara decydują się na ślub, jednak w dniu ślubu brata Martin zamierza odzyskać Andreę i dochodzi do poważnego wypadku samochodowego, w którym Andrea zostaje poważnie ranna, a wkrótce umiera, co Martin bardzo przeżywa. Hans odwołuje ślub, a Klara wyjeżdża z córką Sarah (Anna Hippert) na rok za granicę. Dom rodzinny doktora w dalszym ciągu jest wystawiony na sprzedaż, gdyż Martin nie jest w stanie go prowadzić.
Martin niebawem zakochuje się w pediatrze dr Lenie Imhoff (Pia Baresch), której mąż Tom (Johannes Brandrup) jest ciężko chory, a Martin próbuje go leczyć ryzykowną metodą. Wkrótce Lilli również się zakochuje w chłopaku Mario (Dominik Nowak), który początkowo nie jest akceptowany przez jej rodzinę. Po kłótni z Hansem Elisabeth wyprowadza się, ale po tym jak się dowiaduje, że z Hansem jest coraz lepiej, a dom nie musi być sprzedawany, wraca na farmę. Hans ponownie się zakochuje, tym razem w Susanne. Znów wydaje się, że wszystko wraca do normy, tylko Martin ma rozdarte serce, gdyż Lena postanawia wrócić do wracającego do zdrowia męża, który wkrótce umiera z powodu efektów ubocznych leczenia swojej choroby. Natomiast jego córka Lilli coraz więcej czasu poświęca Mario niż na nauce, a brat Hans żywi coraz mniej uczuć do Susanne, gdyż ciągle myśli o Klarze.
Po wyjeździe Leny do Frankfurtu, Martin spotyka pochodzącą z arystokratycznej rodziny Annę Meierling (Ines Lutz), która po latach pobytu we Francji wróciła do Ellmau i wkrótce zakochują się w sobie, co nie podoba się jej ojcu, rywalowi Martina – Arthurowi Distelmeierowi (Martin Feifel), który zabrania córce kontaktu z lekarzem. Wkrótce Arthur ulega poważnemu wypadkowi i oskarża Martina o usiłowanie zabójstwa oraz za wszelką próbuje zakupić rodzinny dom lekarza, co mu się nie udaje.
Susanne i Hans zostają rodzicami małej Sophii, jednak kwestia kontraktu i oferta sprzedaży gospody "Wilder Kaiser", co wystawia ich szczęście na ciężką próbę. Ostatecznie Susanne wygrywa i może w dalszym ciągu mieszkać w gospodzie, a Lilli zakochuje się w piosenkarzu Carstenie (Timmi Trinks) i rozstaje się z Mario.
Po nieudanej akcji ratunkowej 16-letniej dziewczynki Martin popada w głębokie załamanie, rezygnuje z usług w ratownictwie górskim i wyjeżdża z wioski, jednak potem wraca do wioski i swojego zajęcia. Arthur Distelmeier wkrótce ginie w pożarze swojego domu wywołanego przez papierosa.
Przegląd sezonów.
&lt;onlyinclude&gt;&lt;/onlyinclude&gt;
Produkcja.
Serial produkowany jest przez niemiecką wytwórnię ndF, natomiast partnerami produkcyjnymi są ZDF i ORF. Serial jest kręcony w Ellmau, Going am Wilden Kaiser, Scheffau am Wilden Kaiser i Söll w Kaisergebirge w Tyrolu oraz sceny miejskie w Hall in Tirol. Natomiast sceny szpitalne pochodzą ze szpitala okręgowego Schwaz.
Ponieważ lokalizacje odniosły wielki sukces w branży turystycznej, w 2013 roku stowarzyszenie turystyczne Kaisergebirge otrzymało nagrodę Tourismuspreis Tirol Touristica.
Odbiór.
W przeglądzie niemieckich czasopism medycznych serial jest krytykowany jako stereotypowy i nierealistyczny; w szczególności główny bohater jest nietaktowny, wie wszystko oraz odpowiada „klasycznemu wizerunkowi lekarza ze starych Heimatfilmów”.

</doc>
<doc id="4285555" url="https://pl.wikipedia.org/wiki?curid=4285555" title="John Aubrey">
John Aubrey

John Aubrey (ur. 12 marca 1626 w Wiltshire, zm. w czerwcu 1697 w Oksfordzie) – angielski filozof przyrody, antykwariusz i biograf; autor "Brief Lives".
Życiorys.
Urodził się 12 marca 1626 roku w Wiltshire. Początkową edukację odebrał w Trinity College, a następnie studiował nauki prawne w Londynie. Dzięki zainteresowaniom naukowym i literackim, w 1663 roku został członkiem Royal Society. W czasie swoich podróży po Europie, uwikłał się w spory prawne, co zmusiło go do sprzedaży majątku w 1670 roku oraz do unikania wierzycieli. Jego przyjaciółmi byli m.in. Thomas Hobbes i Christopher Wren. W 1667 roku spotkał historyka Anthony’ego à Wooda i zaczął gromadzić materiały do projektu "Athenae Oxonienses", ogromnego oxfordzkiego słownika biograficznego pisarzy i duchownych. Jedynym dziełem, które ukazało się za jego życia było "Miscellanies", wydane w 1696 roku. Prace biograficzne Aubreya ukazały się w 1813 roku jako "Lives of Eminent Men", a jego magnum opus "Brief Lives" zostało wydane w roku 1898. Zmarł w czerwcu 1697 roku w Oksfordzie.

</doc>
<doc id="4285557" url="https://pl.wikipedia.org/wiki?curid=4285557" title="Kościół Narodzenia Najświętszej Maryi Panny w Wierzchowicach">
Kościół Narodzenia Najświętszej Maryi Panny w Wierzchowicach

Kościół Narodzenia Najświętszej Maryi Panny w Wierzchowicach – rzymskokatolicki kościół parafialny należący do dekanatu Milicz archidiecezji wrocławskiej.
Do 1945 ewangelicki, wzniesiony w stylu barokowym w latach 1770–1773; świątynia zbudowana w konstrukcji szachulcowej, dzwonnica ceglana, tynkowana; bardzo bogato zdobione, rokokowe wyposażenie wnętrza (ambona, ołtarze, empory) pochodzi z lat 80. XVIII wieku.
Organy.
Bogato zdobiony instrument, zbudowany w 1773. Posiada dwa manuały. Szafa organowa z pozytywem (będącym atrapą) wzorowana była prawdopodobnie na organach z kościoła św. Katarzyny Aleksandryjskiej w Bierutowie.
Cmentarz.
Obok kościoła znajduje się cmentarz parafialny, na którym pochowany jest m.in. kolarz Ryszard Szurkowski (1946–2021).

</doc>
<doc id="4285558" url="https://pl.wikipedia.org/wiki?curid=4285558" title="Rząd Alenki Bratušek">
Rząd Alenki Bratušek

Rząd Alenki Bratušek – rząd Republiki Słowenii istniejący od 20 marca 2013 do 18 września 2014.
Po wyborach parlamentarnych w 2011 powstał rząd Janeza Janšy, jednak w 2013 rozpadła się popierająca go koalicja. Nową zawiązały Pozytywna Słowenia (PS), Socjaldemokraci (SD), Demokratyczna Partia Emerytów Słowenii (DeSUS) i Lista Obywatelska (DL). Na czele gabinetu stanęła przedstawicielka pierwszego z tych ugrupowań Alenka Bratušek. W trakcie urzędowania doszło do rozłamu w Pozytywnej Słowenii, część jej działaczy powołała nowe ugrupowanie wspierające urzędującą premier. Po przedterminowych wyborach parlamentarnych w 2014 gabinet został zastąpiony przez rząd Mira Cerara.

</doc>
<doc id="4285562" url="https://pl.wikipedia.org/wiki?curid=4285562" title="František Čáp">
František Čáp

František Čáp (ur. 7 grudnia 1913 w Čachovicach, zm. 12 stycznia 1972 w Ankaran) – czeski reżyser i scenarzysta filmowy, pracujący i mieszkający od 1952 w Słowenii. W czasie swojej trwającej ponad trzy dekady kariery wyreżyserował 30 filmów fabularnych. Laureat głównej nagrody na 1. MFF w Cannes za film "Ludzie bez skrzydeł" (1946).

</doc>
<doc id="4285563" url="https://pl.wikipedia.org/wiki?curid=4285563" title="Pierwszy rząd Janeza Janšy">
Pierwszy rząd Janeza Janšy

Pierwszy rząd Janeza Janšy – rząd Republiki Słowenii istniejący od 3 grudnia 2004 do 21 listopada 2008.
Rząd powstał po wyborach parlamentarnych w 2004. Zastąpił gabinet Antona Ropa. Popierała go koalicja, którą tworzyły Słoweńska Partia Demokratyczna (SDS), Nowa Słowenia (NSi), Słoweńska Partia Ludowa (SLS) i Demokratyczna Partia Emerytów Słowenii (DeSUS). Zakończył urzędowanie po wyborach parlamentarnych w 2008, kiedy to powstał rząd Boruta Pahora.

</doc>
<doc id="4285565" url="https://pl.wikipedia.org/wiki?curid=4285565" title="Agnieszka Budzińska-Bennett">
Agnieszka Budzińska-Bennett

Agnieszka Budzińska-Bennett (ur. 25 kwietnia 1973 w Szczecinie) – polska śpiewaczka, pianistka i muzykolog. Założycielka międzynarodowego zespołu "Peregrina" wykonującego muzykę średniowiecza.
Wykształcenie.
W 1992 roku ukończyła szczecińskie Państwowe Liceum Muzyczne(dyplom z fortepianu). Absolwentka muzykologii na Uniwersytecie im. Adama Mickiewicza w Poznaniu (1999). W roku 2010 uzyskała stopień doktora nauk humanistycznych.
W 1994 i 1996 roku uczestniczyła w wokalnych warsztatach mistrzowskich, prowadzonych przez m.in. Evelyn Tubb i Emmę Kirkby w ramach Dartington International Summer School. W latach 1996-1997 uczyła się śpiewu u Ansy Boothroyd w Londynie.
W latach 1997-2001 studiowała na Wydziale Średniowiecza i Renesansu Schola Cantorum Basiliensis w Szwajcarii w klasie śpiewu Richarda Levitta, Dominique Vellarda i Evelyn Tubb. Na tej uczelni uczyła się gry na harfie średniowiecznej u Heidrun Rosenzweig. Uczestniczyła w kursach muzyki średniowiecznej u Barbary Thornton i Benjamina Bagby'ego ("Sequentia") w Kolonii (w 1996 i 1997 r.). W latach 2001-2006 studiowała śpiew u Stefana Haselhoffa w Bazylei.
W 2010 roku ukończyła z wyróżnieniem studia mistrzowskie w zakresie zespołów wokalnych pod kierunkiem Anthony'ego Rooleya i Evelyn Tubb w Schola Cantorum Basiliensis.
W latach 2001-2004 studiowała muzykologię oraz skandynawistykę, pracowała jako asystentka w Archiwum Mikrofilmów w Instytucie Muzykologii na Uniwersytecie w Bazylei, należąc do kadry badawczej uczelni współpracowała m.in. z Wulfem Arltem.
Działalność artystyczna w zakresie muzyki dawnej.
Współpracuje z orkiestrami zespołami muzyki dawnej jako: śpiewaczka, harfistka, muzykolog i dyrygent: m.in.: "Perlaro Dragma", "Ferrara Ensemble", "La Cetra", "Accademia dell’Arcadia", "Chór Polskiego Radia", "Capella Cracoviensi"s, "Flores Rosarum". Artystka wykonuje repertuar średniowieczny oraz muzykę XVII-XVIII wieku. Występuje na festiwalach muzyki dawnej w całej Europie, Azji oraz USA.
Wraz z zespołem "Perlaro" w 2007 roku odbyła tournée po Chinach.
Nagrywa regularnie dla wytwórni Raumklang, Glossa, Ramée, Divox, Tacet, L’Empreinte Digitale, Pan Classics (nagrała dotychczas 18 albumów). Współpracuje ze stacjami radiowymi i telewizyjnymi: m.in. WDR, ZDF, Bayerischer Rundfunk, DRS2 (obecnie SRF2), BBC3, PR Dwójka, TVP Kultura, Prime Chinese TV.
Działalność wokalna i operowa.
Debiut operowy odbył się w Operze Bazylejskiej w roku 2003 (Amor / Valetto w "Koronacji Poppei" Claudio Monteverdiego w reżyserii Nigela Lowery’ego) z orkiestrą barokową "La Cetra" pod dyrekcją Konrada Junghänela .
Wokalistka wykonuje muzykę współczesną, w tym utwory Hugh Collinsa Rice'a, wzięła udział w prapremierze opery "Mord in St. Johann" Andreasa Pflügera (Bazylea, 2009).
Występowała na festiwalach muzyki dawnej, m.in.: Kromer Festiwal w Bieczu (2015, 2016), Festiwal Muzyki Polskiej w Krakowie (2015), Muzyka w Starym Krakowie (2014), Fide et amore w Żorach (2016, 2013), Festiwal Muzyki Jednogłosowej w Płocku, Festiwal Pieśń Naszych Korzeni w Jarosławiu, festiwal Muzyka w raju w Paradyżu (2005 i 2010), Festiwal Barokowych Smyczków i Strun w Poznaniu (2008, gdzie wystąpiła m.in. z solowymi recitalami lamentów średniowiecznych oraz w programie z dawną muzyką islandzką), Festiwal Goldbergowski w Gdańsku (2010), Mazovia Goes Baroque w Warszawie (2010), Starosądecki Festiwal Muzyki Dawnej (2010), Benedyktyńskie Lato Muzyczne w Tyńcu (2011).
Działalność pedagogiczna i badawcza.
W latach 2002-2003 wykładała muzykę liturgiczną XII wieku w Schola Cantorum Basiliensis.
W latach 2011-2013 należała do kadry badawczej (projekt "The Reconstruction of Performing Conventions in Aquitanian Repertories of the 11th-13th Centuries", finansowany przez Schweizer Nationalfonds we współpracy z Uniwersytetem w Würzburgu). 
Wygłosiła wykłady gościnne i prowadziła kursy mistrzowskie muzyki średniowiecznej, m.in. na Uniwersytecie im Adama Mickiewicza, University of Madison (Wisconsin, USA), w Handschriftenzentrum Biblioteki Uniwersyteckiej w Lipsku, w Burg Fürsteneck (Niemcy), na Uniwersytecie w Tartu (Estonia) oraz Hochschule für Musik und Theater w Lipsku.
W latach 2013-2015 wykładała chorał gregoriański i historię muzyki w Musikhochschule Trossingen w Niemczech.
W latach 2016-2017 prowadziła zajęcia z historii muzyki średniowiecznej w Schola Cantorum Basiliensis.
Publikacja naukowe, publicystyka.
Autorka książki "Subtilitas w motecie ars antiqua. Tekst – kontekst – intertekst" wydanej w Poznaniu przez PTPN (2012).
Autorka artykułów o muzyce dawnej (publikacje UAM oraz UJ).
Zespół wokalny "Peregrina".
W 1997 roku w Bazylei założyła międzynarodowy zespół wokalny Peregrina, specjalizujący się w wykonywaniu muzyki średniowiecznej.
Nagrody, odznaczenia i wyróżnienia.
Odznaczenia
Nominacje

</doc>
<doc id="4285566" url="https://pl.wikipedia.org/wiki?curid=4285566" title="Pointe Droset">
Pointe Droset



</doc>
<doc id="4285567" url="https://pl.wikipedia.org/wiki?curid=4285567" title="Jaglion">
Jaglion



</doc>
<doc id="4285569" url="https://pl.wikipedia.org/wiki?curid=4285569" title="Marek Zieliński (1766-1819)">
Marek Zieliński (1766-1819)



</doc>
<doc id="4285572" url="https://pl.wikipedia.org/wiki?curid=4285572" title="Drugi rząd Janeza Janšy">
Drugi rząd Janeza Janšy

Drugi rząd Janeza Janšy – rząd Republiki Słowenii istniejący od 10 lutego 2012 do 20 marca 2013.
Rząd powstał po wyborach parlamentarnych w 2011. Zastąpił gabinet Boruta Pahora. Popierała go koalicja, którą tworzyły Słoweńska Partia Demokratyczna (SDS), Lista Obywatelska (DL), Słoweńska Partia Ludowa (SLS), Nowa Słowenia (NSi) i Demokratyczna Partia Emerytów Słowenii (DeSUS). Na początku 2013 doszło do rozpadu koalicji, a nowa większość w parlamencie utworzyła rząd Alenki Bratušek.

</doc>
<doc id="4285574" url="https://pl.wikipedia.org/wiki?curid=4285574" title="Russian Sickle">
Russian Sickle



</doc>
<doc id="4285575" url="https://pl.wikipedia.org/wiki?curid=4285575" title="Edward Norwich">
Edward Norwich

Edward Norwich (ur. ok. 1373 w Norwich, zm. 25 października 1415 w Azincourt) – angielski szlachcic, książę Yorku w latach 1402–1415.
Życiorys.
Urodził się około 1373 roku w Norwich, jako syn Edmunda Langleya. Jako ulubieniec króla Ryszarda II, w 1390 roku został księciem Rutland i hrabią Cork cztery lata później. Po zamachu stanu w 1397 roku, zastąpił swojego wuja Tomasza Woodstocka na stanowisku Lorda Wielkiego Konstabla, zostając jednocześnie władcą Amuale. Pierwszy Parlament za rządów Henryka IV oskarżył Norwicha o morderstwo wuja i odebrał mu wszystkie uzyskane tytuły szlacheckie. W 1402 roku zmarł jego ojciec Emdund Langley, co uczyniło Norwicha nowym księciem Yorku. Jako członek armii królewskiej, służył Koronie przeciwko powstaniu w Południowej Walii. W 1405 roku został oskarżony przez swoją siostrę, Constance, o spiskowanie z rebeliantami i został uwięziony w Tower of London. Wkrótce potem został oczyszczony z zarzutów, a w 1412 roku przyłączył się do ekspedycji Tomasza Lancastera, który wyruszył na wojnę przeciwko Francji. Edward Norwich zmarł 25 października 1415 roku w bitwie pod Azincourt. Ponieważ nie miał dzieci, jego następcą na tronie Yorku został jego bratanek Ryszard Plantagenet.

</doc>
<doc id="4285580" url="https://pl.wikipedia.org/wiki?curid=4285580" title="Pedro de Freitas Branco">
Pedro de Freitas Branco

Pedro da Costa de Freitas Branco (ur. 31 października 1896 w Lizbonie, zm. 24 marca 1963 tamże) – portugalski dyrygent i kompozytor.
Życiorys.
Młodszy brat Luísa de Freitasa Branco. Studiował grę na skrzypcach u Andrésa Goñisa i Francisca Benetó, a następnie kompozycję u Tomása Vaza de Borby i u swojego brata Luisa. W 1924 zrezygnował ze studiów i poświęcił się karierze dyrygenckiej. 
W 1927 założył Orquestra Sinfonici di Lisboa, którą prowadził do 1961. Odbył z nią liczne europejskie tournée, m.in. po Hiszpanii, Francji, Szwajcarii, Wielkiej Brytanii i Niemczech. W 1934 założył też Orquestra Sinfónica da Emissora Nacional, którą prowadził aż do swojej śmierci w 1963 . Od 1941 dyrygował także wieloma orkiestrami europejskimi.
Jego międzynarodowa kariera dyrygencka rozpoczęła się w 1933, krótko po zaproszeniu przez Maurice Ravela do Paryża, by dyrygował kilkoma jego kompozycjami. Na kilka lat osiadł w Paryżu, gdzie dyrygował orkiestrami francuskimi, w tym Orchestre Lamoureux, a po 1941 także orkiestrami europejskimi, m.in. London Symphony Orchestra, BBC Symphony Orchestra czy orkiestra The Hallé z Manchesteru.
Propagował w Portugalii muzykę słynnych europejskich kompozytorów współczesnych, takich jak Béla Bartók, Igor Strawinski, Maurice Ravel, Siergiej Prokofjew, Richard Strauss, Paul Hindemith, Luigi Dallapiccola, Manuel de Falla. Dwie nagrane przez niego płyty zostały nagrodzone Grand Prix – pierwsza w 1954 z kompozycjami Maurice'a Ravela, druga w 1962 z utworami Manuela de Falli.
Był dwukrotnie odznaczony Orderem Świętego Jakuba od Miecza. Po raz pierwszy w 1931 w stopniu Kawalera i ponownie w 1939 w stopniu Komandora.

</doc>
<doc id="4285581" url="https://pl.wikipedia.org/wiki?curid=4285581" title="Pedro Morales (wrestler)">
Pedro Morales (wrestler)

Pedro Morales (ur. 22 października 1942 w Culebra, zm. 12 lutego 2019 w Perth Amboy) – portorykański wrestler, były główny mistrz WWF i pierwszy w historii WWF mistrz Triple Crown.
Życiorys.
Urodził się 22 października 1942 w Culebra w Portoryko. W dzieciństwie przeprowadził się z rodziną do Brooklynu w Nowym Jorku.
Debiutował jako wrestler w wieku nastoletnim w 1959. Jego trenerem był Barba Rojo. W walkach najczęściej stosował strategię wycieńczania przeciwnika. Oszczędzał siły na początku pojedynku, a na końcu, gdy przeciwnik był już zmęczony, atakował go mocnymi uderzeniami. W latach 60. XX wieku był dominującym wrestlerem w Los Angeles i San Francisco.
W 1970 dołączył do organizacji World Wide Wrestling Federation (WWWF). 8 lutego 1971 stoczył pojedynek z Ivanem Koloffem, mistrzem WWWF, który zakończył panowanie mistrzowskie Bruno Sammartino, (najdłuższe, ponad siedmioletnie panowanie mistrzowskie w historii tego tytułu). Morales pokonał Koloffa i przejął tytuł. Później rywalizował z Sammartino i skutecznie bronił tytułu, między innymi na stadionie Shea Stadium w Nowym Jorku, gdzie obaj stoczyli ze sobą walkę trwającą 75 minut i zakończoną remisem. W 1973 stracił tytuł przegrywając ze Stanem Stasiakiem. Następnie przeniósł się do portorykańskiej organizacji World Wrestling Council, gdzie wraz z Carlosem Colónem zdobył mistrzostwo drużynowe WWC World Tag Team Championship.
W 1980 Morales powrócił do World Wrestling Federation (WWF, dawne World Wide Wrestling Federation). 9 września na stadionie Shea Stadium razem z Bobem Backlundem pokonał tag team The Wild Samoans w walce o mistrzostwo World Tag Team Championship. Musiał je jednak natychmiast zwrócić, ponieważ zawodnicy WWF nie mogli posiadać wielu tytułów jednocześnie. Kilka miesięcy później pokonał Kena Paterę w walce o mistrzostwo Intercontinental Championship. Dokonując tego został pierwszym wrestlerem WWF, który osiągnął Triple Crown. W 1981 rywalizował z Donem Muraco, któremu udało się odebrać tytuł Moralesowi, ale Morales odzyskał go w rewanżu. Po tym jak w 1983 Muraco znowu odebrał Moralesowi tytuł, Morales już nigdy nie nosił pasa mistrzowskiego. Był bliski wygrania turnieju King of the Ring w 1985 i 1986, ale odpadł przegrywając w 1985 z Donem Muraco w ćwierćfinale i w 1986 z Harleyem Race’em w finale.
W 1987 zakończył karierę wrestlera i został hiszpańskojęzycznym komentatorem WWF. Był trenerem wrestlera Gypsy Joe. W 1995 został wprowadzony do WWE Hall of Fame przez innego portorykańskiego zawodnika, Savio Vegę.
Zmarł 12 lutego 2019 w Perth Amboy z powodu powikłań spowodowanych chorobą Parkinsona.

</doc>
<doc id="4285582" url="https://pl.wikipedia.org/wiki?curid=4285582" title="Pedro Morales">
Pedro Morales



</doc>
<doc id="4285590" url="https://pl.wikipedia.org/wiki?curid=4285590" title="Nyainrong">
Nyainrong

Nyainrong lub Nierong (tyb. གཉན་རོང་རྫོང, Wylie: "snyan rong rdzong", ZWPY: "Nyainrong Zong"; ) – powiat we północno-wschodniej części Tybetańskiego Regionu Autonomicznego, w prefekturze Nagqu. W 1999 roku powiat liczył 28 086 mieszkańców.

</doc>
<doc id="4285591" url="https://pl.wikipedia.org/wiki?curid=4285591" title="Rząd Boruta Pahora">
Rząd Boruta Pahora

Rząd Boruta Pahora – rząd Republiki Słowenii istniejący od 21 listopada 2008 do 10 lutego 2012.
Rząd powstał po wyborach parlamentarnych w 2008. Zastąpił gabinet Janeza Janšy. Popierała go koalicja, którą tworzyły partia Socjaldemokraci (SD), Liberalna Demokracja Słowenii (LDS), Zares i Demokratyczna Partia Emerytów Słowenii (DeSUS). W lipcu 2011 z funkcji odeszli przedstawiciele ugrupowania Zares, p.o. w tych resortach zostali inni dotychczasowi członkowie gabinetu. Przegrane głosowanie nad wotum zaufania doprowadziło do przedterminowych wyborów parlamentarnych w 2011, po których powołano drugi rząd Janeza Janšy.

</doc>
<doc id="4285592" url="https://pl.wikipedia.org/wiki?curid=4285592" title="SZD-31 Zefir 4">
SZD-31 Zefir 4

SZD-29 Zefir 4 – polski jednomiejscowy wyczynowy szybowiec zaprojektowany w Szybowcowym Zakładzie Doświadczalnym w Bielsku-Białej.
Historia.
Bogumił Szuba opracował ostatni szybowiec z rodziny Zefirów w 1967 r. Konstrukcja była przewidziana do udziału w zawodach i do lotów rekordowych w klasie otwartej. 
W stosunku do poprzedniej wersji Zefir 4 miał zmienione pokrycie sterów, lotek i klap na płócienne co pozwoliło poprawić ich wyważenie oraz zmniejszyć masę usterzenia wysokości. Usterzenie kierunku zostało przekonstruowane tak aby dać możliwość przesunięcia steru wysokości do góry, co ułatwiało lądowanie w przygodnym terenie. W Zefirze 4 konstruktorzy przywrócili hamulce aerodynamiczne w skrzydłach.
Prototyp o znakach rejestracyjnych SP-2417 został oblatany przez Adama Zientka w dn. 7 grudnia 1967 r. na lotnisku w Bielsku.
Zbudowano dwa dodatkowe egzemplarze (SP-2518, SP-2519), które wzięły udział w szybowcowych mistrzostwach świata w Lesznie. W tym mistrzostwach Jan Wróblewski zajął 14 a Mirosław Królikowski 28 miejsce. Jako przyczynę niepowodzenia startu Polaków postrzegano niewielki nalot pilotów na nowym typie szybowca, niekorzystne warunki termiczne oraz niewłaściwa budowa hamulców aerodynamicznych.
Z uwagi na brak sukcesów oraz wdrożenie do produkcji innych konstrukcji szybowiec Zefir 4 nie został skierowany do produkcji seryjnej.
Doświadczenia zdobyte przy konstruowaniu tego szybowca wykorzystano przy późniejszych konstrukcjach. Problemy z hamulcami aerodynamicznymi doprowadziły do pracowania hamulców umieszczonych wyłącznie na górnej powierzchni skrzydła. Skrzydła z rozbitego Zefira 4 stały się podstawą do skonstruowania dwumiejscowego szybowca wyczynowego SZD-40 Halny.
Egzemplarz o znakach rejestracyjnych SP-2519 jest użytkowany przez Aeroklub Gliwicki.
Konstrukcja.
Jednomiejscowy grzbietopłat o konstrukcji mieszanej.
Skrzydło drewniane, dwudzielne o konstrukcji skorupowej, bezdźwigarowej. Wyposażone w dwudzielne lotki bezszczelinowe z hamulcami aerodynamicznymi oraz sześciodzielne klapy szczelinowe.
Kadłub konstrukcji wręgowo-podłużnicowej kryty sklejką - powierzchnie nierozwijalne laminatem szklanym. Na końcu kadłuba mieści się spadochron hamujący jednorazowego użytku. Zaczep do holu u dołu kadłuba pod sterownicą. Kabina zakryta jednoczęściową limuzyną otwieraną na prawo. Za fotelem pilota umieszczony bagażnik oraz miejsce na radiostację i barograf.
Usterzenie wysokości dwudzielne. 
Podwozie jednotorowe, koło główne chowane w locie, amortyzowana płoza ogonowa.
Wyposażenie kabiny: radiostacja RS-3, barograf, busola, prędkościomierz, wariometr, wysokościomierz i wskaźnik tlenu, zakrętomierz i sztuczny horyzont, aparatura tlenowa SAT-5.

</doc>
<doc id="4285594" url="https://pl.wikipedia.org/wiki?curid=4285594" title="Tetiana Semykina">
Tetiana Semykina

Tetiana Semykina (ukr. Тетяна Семикіна, ur. 19 października 1973 w Kijowie) – ukraińska kajakarka, brązowa medalistka olimpijska z Aten.
Brała udział w dwóch igrzyskach olimpijskich (IO 96, IO 04). Po medal w 2004 sięgnęła w czwórce na dystansie 500 metrów. Wspólnie z nią płynęły Inna Osypenko, Hanna Bałabanowa i Olena Czerewatowa. W czwórce na dystansie 1000 metrów zdobyła brązowy medal mistrzostw świata w 2001 i srebrny w 2003. Była również złotą medalistką mistrzostw Europy w 2001 (K-4 1000 m) i 2004 (K-4 500 m).

</doc>
<doc id="4285595" url="https://pl.wikipedia.org/wiki?curid=4285595" title="Geevarghese Mor Barnabas">
Geevarghese Mor Barnabas

Geevarghese Mor Barnabas (ur. 23 maja 1953 w Karikulam) – duchowny Malankarskiego Syryjskiego Kościoła Ortodoksyjnego, będącego częścią Syryjskiego Kościoła Ortodoksyjnego, od 2013 biskup pomocniczy Niranam.
Biografia.
Święcenia kapłańskie przyjął w 1982 r. 1 lutego 2010 r. został wyświęcony na biskupa.

</doc>
<doc id="4285596" url="https://pl.wikipedia.org/wiki?curid=4285596" title="Marcin Czech">
Marcin Czech



</doc>
<doc id="4285599" url="https://pl.wikipedia.org/wiki?curid=4285599" title="The Alienist">
The Alienist



</doc>
<doc id="4285600" url="https://pl.wikipedia.org/wiki?curid=4285600" title="Lygrys">
Lygrys



</doc>
<doc id="4285601" url="https://pl.wikipedia.org/wiki?curid=4285601" title="Kuriakose Mor Gregorios">
Kuriakose Mor Gregorios

Kuriakose Mor Gregorios (ur. 16 stycznia 1954 w Mannar) – duchowny Malankarskiego Syryjskiego Kościoła Ortodoksyjnego, będącego częścią Syryjskiego Kościoła Ortodoksyjnego, od 2007 biskup pomocniczy Knanaya odpowiadający za region Kalisserry tej archidiecezji.
Biografia.
Święcenia kapłańskie przyjął 28 sierpnia 1980 r. 2 lutego 2007 r. patriarcha Antiochii Ignacy Zakka I Iwas wyświęcił go na biskupa. Uroczystość odbyła się w Damaszku.

</doc>
<doc id="4285602" url="https://pl.wikipedia.org/wiki?curid=4285602" title="Mistrzostwa Malty w piłce nożnej mężczyzn">
Mistrzostwa Malty w piłce nożnej mężczyzn

Mistrzostwa Malty w piłce nożnej (malt. "Il-Kampjonat ta 'Malta fuq il-futbol") – rozgrywki piłkarskie, prowadzone cyklicznie - corocznie lub co sezonowo (na przełomie dwóch lat kalendarzowych) - mające na celu wyłonienie najlepszej męskiej drużyny na Malcie.
Historia.
Mistrzostwa Malty w piłce nożnej rozgrywane są od 1909 roku. Obecnie rozgrywki odbywają się w wielopoziomowych ligach: Il-Premier League Malti, L-Ewwel Diviżjoni Maltija, It-Tieni Diviżjoni Maltija oraz niższych klasach regionalnych.
W 1890 roku w Cospicua powstał pierwszy maltański klub piłkarski Saint George’s FC. Po założeniu maltańskiej federacji piłkarskiej – MFA w 1900 roku, rozpoczął się proces zorganizowania pierwszych oficjalnych Mistrzostw Malty w sezonie 1909/10.
W sezonie 1909/10 po raz pierwszy wystartowały rozgrywki w Civilian Football League, w której 5 drużyn walczyły systemem ligowym o tytuł mistrza kraju. Potem liga otrzymała nazwę First Division.
Rozgrywki zawodowej Il-Premier League Malti zainaugurowano w sezonie 1980/81.
Statystyka.
Klasyfikacja według klubów.
W dotychczasowej historii Mistrzostw Malty na podium oficjalnie stawało w sumie 20 drużyn. Liderem klasyfikacji jest Sliema Wanderers, który zdobył 26 tytułów mistrzowskich.
Stan po sezonie 2020/2021.
Klasyfikacja według miast.
Siedziby klubów: Stan po sezonie 2020/21.
Uczestnicy.
Są 46 zespołów, które wzięli udział w 103 sezonach Mistrzostw Malty, które były prowadzone od 1909/10 aż do sezonu 2017/18 łącznie. Żaden z zespołów nie był zawsze obecny w każdej edycji.
Pogrubione zespoły biorące udział w sezonie 2017/18.

</doc>
<doc id="4285603" url="https://pl.wikipedia.org/wiki?curid=4285603" title="I liga maltańska w piłce nożnej mężczyzn">
I liga maltańska w piłce nożnej mężczyzn



</doc>
<doc id="4285604" url="https://pl.wikipedia.org/wiki?curid=4285604" title="II liga maltańska w piłce nożnej mężczyzn">
II liga maltańska w piłce nożnej mężczyzn



</doc>
<doc id="4285605" url="https://pl.wikipedia.org/wiki?curid=4285605" title="Ołena Czerewatowa">
Ołena Czerewatowa

Olena Czerewatowa (ukr. Олена Череватова, ur. 17 marca 1970) – ukraińska kajakarka, brązowa medalistka olimpijska z Aten.
Brała udział w dwóch igrzyskach olimpijskich (IO 00, IO 04). Po medal w 2004 sięgnęła w czwórce na dystansie 500 metrów. Wspólnie z nią płynęły Inna Osypenko, Hanna Bałabanowa i Tetiana Semykina. W czwórce na dystansie 1000 metrów zdobyła srebrny medal mistrzostw świata w 2003. Była również złotą medalistką mistrzostw Europy w 2004 (K-4 500 m).

</doc>
<doc id="4285607" url="https://pl.wikipedia.org/wiki?curid=4285607" title="Rząd Mira Cerara">
Rząd Mira Cerara

Rząd Mira Cerara – rząd Republiki Słowenii istniejący od 18 września 2014 do 13 września 2018.
Rząd powstał po przedterminowych wyborach parlamentarnych w 2014. Zastąpił gabinet Alenki Bratušek. Koalicję zawiązały nowo powołana zwycięska Partia Mira Cerara (SMC), Demokratyczna Partia Emerytów Słowenii (DeSUS) i Socjaldemokraci (SD).
W połowie marca 2018 premier podał się do dymisji. Powodem było orzeczenie Sądu Najwyższego, który unieważnił wyniki referendum, w którym zatwierdzono promowaną przez rząd inwestycję kolejową, co skutkowało rozpisaniem kolejnych przedterminowych wyborów. 13 września 2018, po powstaniu rządu Marjana Šarca, gabinet Mira Cerara zakończył urzędowanie.

</doc>
<doc id="4285608" url="https://pl.wikipedia.org/wiki?curid=4285608" title="Marek Zieliński">
Marek Zieliński



</doc>
<doc id="4285609" url="https://pl.wikipedia.org/wiki?curid=4285609" title="George Romney (malarz)">
George Romney (malarz)

George Romney (ur. 15 grudnia 1734 w Dalton-in-Furness, zm. 15 listopada 1802 w Kendal) – brytyjski malarz, tworzący portrety angielskiego, XVIII-wiecznego społeczeństwa.
Życiorys.
Urodził się 15 grudnia 1734 roku w Dalton-in-Furness. W latach 1755–1757 był uczniem wędrownego portrecisty Christophera Steele’a. Gdy dotarł do północnych hrabstw Anglii, zaczął malować portrety, licząc sobie kilka gwinei za sztukę. Dzięki namalowaniu obrazu "Śmierć generała Wolfe’a" uzyskał nagrodę Royal Society of Arts, jednakże niemal natychmiast przerzucił się na malowanie portretów. W 1764 roku po raz pierwszy odwiedził Paryż, gdzie zaprzyjaźnił się z Josephem Vernetem. Dziewięć lat później udał się do Rzymu, gdzie studiował freski Rafaela Santiego, w Stanzach Watykańskich. Zgłębiał także twórczość Antonia da Correggia w Parmie i Tycjana w Wenecji. Dzięki tym wyprawom namalował "Panią Carwardine i syna" (w 1775) oraz "Sir Christopher i Lady Sykes" (w 1786). Trzymał się z dala od Royal Academy of Arts i innych artystów, zawierając przyjaźnie wśród filozofów i literatów. Około 1781–1782 roku poznał Emmę Hart (późniejszą metresę admirała Nelsona), która została jego muzą. Romney namalował ponad 50 portretów lady Hamilton. Zmarł 15 listopada 1802 roku w Kendal.

</doc>
<doc id="4285610" url="https://pl.wikipedia.org/wiki?curid=4285610" title="Kuriakose Mor Ivanios">
Kuriakose Mor Ivanios

Kuriakose Mor Ivanios (ur. 9 czerwca 1964 w Perumbavoor) – duchowny Malankarskiego Syryjskiego Kościoła Ortodoksyjnego, będącego częścią Syryjskiego Kościoła Ortodoksyjnego, od 2008 biskup pomocniczy Knanaya odpowiadający za region Ranni tej archidiecezji.
Biografia.
Święcenia kapłańskie przyjął 26 września 1999 r. 11 czerwca 2008 r. został wyświęcony na biskupa. Uroczystość odbyła się w Damaszku.

</doc>
<doc id="4285612" url="https://pl.wikipedia.org/wiki?curid=4285612" title="Sítio da Nazaré">
Sítio da Nazaré

Sítio da Nazaré – górna dzielnica miejscowości Nazaré, w dystrykcie Leiria, w Portugalii.
Dzielnica znajduje się na wysokiej na 318 m skale, która góruje nad Nazaré. Na szczycie znajduje się kaplica Ermida da Memória, słynąca z legendy o cudzie, według której Matka Boża uchroniła przed skokiem w przepaść konia szlachcica Fuas Roupinho. W Sítio mieści także Sanktuarium Matki Bożej z Nazaré i Muzeum Dr. Joaquima Manso, które gromadzi zabytki na temat dawnych tradycji Nazaré.
Między Sítio da Nazaré a dolną częścią miasta i plażą kursuje kolej linowo-terenowa.

</doc>
<doc id="4285615" url="https://pl.wikipedia.org/wiki?curid=4285615" title="Edward Norwich, 2. książę Yorku">
Edward Norwich, 2. książę Yorku



</doc>
<doc id="4285616" url="https://pl.wikipedia.org/wiki?curid=4285616" title="Amdo (powiat)">
Amdo (powiat)

Amdo lub Anduo (tyb. ཨ་མདོ་རྫོང་, Wylie: "a mdo rdzong", ZWPY: "Amdo Zong"; ) – powiat we północno-wschodniej części Tybetańskiego Regionu Autonomicznego, w prefekturze Nagqu. W 1999 roku powiat liczył 32 443 mieszkańców.

</doc>
<doc id="4285618" url="https://pl.wikipedia.org/wiki?curid=4285618" title="Prebiotyki">
Prebiotyki



</doc>
<doc id="4285619" url="https://pl.wikipedia.org/wiki?curid=4285619" title="Plac Rapackiego w Toruniu">
Plac Rapackiego w Toruniu



</doc>
<doc id="4285623" url="https://pl.wikipedia.org/wiki?curid=4285623" title="Xainza">
Xainza

Xainza, Shenzha (tyb. ཤན་རྩ་རྫོང, Wylie: "shan rtsa rdzong", ZWPY: "Xainza Zong"; ) – powiat w środkowej części Tybetańskiego Regionu Autonomicznego, w prefekturze Nagqu. W 1999 roku powiat liczył 16 190 mieszkańców.

</doc>
<doc id="4285625" url="https://pl.wikipedia.org/wiki?curid=4285625" title="Festiwal Nauki i Multimediów - Abstract">
Festiwal Nauki i Multimediów - Abstract



</doc>
<doc id="4285626" url="https://pl.wikipedia.org/wiki?curid=4285626" title="Jeznik Petrosjan">
Jeznik Petrosjan

Jeznik Petrosjan (ur. 19 stycznia 1959 w Tbilisi) – duchowny Apostolskiego Kościoła Ormiańskiego, od 2015 biskup pomocniczy Eczmiadzyna. 
Biografia.
Święcenia kapłańskie przyjął 1 stycznia 1973 r. 15 czerwca 1997 r. został wyświęcony na biskupa. Do roku 1990 był biskupem południowej Rosji i Kaukazu. W kolejnych latach piastował różne stanowiska administracyjne w Katolikosacie. W latach 2011 - 2015 pełnił posługę biskupa Tawusz. W roku 2015 powrócił do Eczmiadzyna, gdzie zajął się tłumaczeniem Biblii. Obecnie pełni funkcję sekretarza generalnego towarzystwa biblijnego Armenii.

</doc>
<doc id="4285629" url="https://pl.wikipedia.org/wiki?curid=4285629" title="Rudolf Matz">
Rudolf Matz

Rudolf Wojciech Matz (ur. 22 września 1903 w Jasieniu, zm. 3 września 1953) – polski inżynier mechanik, konstruktor lotniczy, szybownik.
Życiorys.
Rudolf Matz urodził się 22 września 1903 w Jasieniu (obecnie Ustrzyki Dolne) w rodzinie Alberta i Wandy z domu Michalewskiej. W zakresie szkoły podstawowej i szkoły średniej kształcił się we Lwowie. W 1921 ukończył VIII klasę w VI Gimnazjum im. Stanisława Staszica we Lwowie, w ostatnim roku szkolnym uczestniczył w wojnie polsko-bolszewickiej, a 2 czerwca 1921 zdał tamże egzamin dojrzałości. Rozpoczął studia na Wydziale Mechanicznym Politechnice Lwowskiej.
W okresie studiów, od 1924 roku, był czynnym członkiem Związku Awiatycznego Studentów Politechniki Lwowskiej, gdzie współpracował z Wacławem Czerwińskim, Władysławem Jaworskim, Bolesławem Gałęzowskim, Kazimierzem Twardowskim, Zygmuntem Laskowskim, Franciszkiem Janikiem, Bolesławem Łopatniukiem, Szczepanem Grzeszczykiem, Adamem Nowotnym, Franciszkiem Kotowskim i innymi. Brał udział m.in. w 1928 roku w pierwszej wyprawie szybowcowej, zorganizowanej przez Związek Awiatyczny Studentów Politechniki Lwowskiej pod Złoczów. 25 kwietnia 1929 jako trzeci Polak uzyskał kat. „C” pilota szybowcowego. Ponadto odbył szkolenie na samolotach silnikowych, uzyskując licencję pilota turystycznego. W 1930 był skarbnikiem Związku Awiatycznego. W 1930 roku przeżył wypadek na szybowcu CW-II co na długi czas wyłączyło go z latania. 
W tym okresie opracował nowatorski projekt silnika lotniczego z dzielonym wałem. Projekt nie został wdrożony do produkcji, kilka lat później podobne rozwiązanie wprowadziła wytwórnia silników lotniczych Hirth w Niemczech.
Brał udział we wszystkich wyprawach szybowcowych Aeroklubu Lwowskiego do Bezmiechowej. W latach 1933–1936 był kierownikiem technicznym zlokalizowanej tam szkoły szybowcowej, zbudował tam i obsługiwał stację meteorologiczną i radiową. W międzyczasie, od 1934 roku, pracował jako instruktor szybownictwa w Fordońskiej Szkole Szybowcowej. Od 1937 aż do wybuchu II wojny światowej w 1939 pracował w Instytucie Techniki Szybownictwa i Motoszybownictwa we Lwowie, na stanowisku kierownika działu badawczo-konstrukcyjnego. Kierował m.in. pracami nad motoszybowcami ITS-8, ITS-8M i ITS-8W. Opracował oryginalne rozwiązanie chowanego podwozia dla tych motoszybowców. W 1938 roku opracował z A. Barączem aparaturę radiową przystosowaną do użycia w szybowcu. W 1939 roku ukończył studia na Politechnice Lwowskiej i na podstawie pracy dyplomowej pt. „Silnik lotniczy sześciocylindrowy” uzyskał tytuł inżyniera mechanika.
Po zajęciu Lwowa przez Armię Czerwoną pracował w Lwowskich Warsztatach Lotniczych, gdzie był kierownikiem biura konstrukcyjnego. Działał w konspiracji, należał o sekcji „Południe” wydziału wywiadu Zagranicznego Komendy Głównej Armii Krajowej zajmującej się m.in. wywiadem lotniczym. Wiosną 1944 roku został aresztowany przez Gestapo, został uwolniony tuż przed wkroczeniem Rosjan do Lwowa. 
Po wojnie wykładał na pierwszych kursach dla instruktorów w Goleszowie oraz powrócił do pracy konstrukcyjnej w Instytucie Szybownictwa w Bielsku. Został tam zatrudniony jako kierownik działu naukowo-badawczego a następnie jako kierownik wydziału technicznego. Od 1946 roku prowadził wykłady z osprzętu i nawigacji lotniczej na Wydziale Komunikacji Akademii Górniczej w Krakowie. Pod koniec stycznia 1946 roku brał udział w komisji oceny na projekt motoszybowca, którego otwarty konkurs został rozpisany w listopadzie 1945 roku przez Departament Lotnictwa Cywilnego Ministerstwa Komunikacji. Członkami tej komisji byli wybitni specjaliści w dziedzinie techniki lotniczej, znani i cenieni za swoje dokonania nie tylko w Polsce. Włożyli oni duży wkład w rozwój polskiego przedwojennego i powojennego lotnictwa cywilnego i wojskowego. Komisja zdecydowała, że I miejsce otrzymał projekt motoszybowca „Pegaz” inż. Tadeusza Chylińskiego. Był członkiem zespołu pracującego nad rekonstrukcją dokumentacji technicznej szybowca WWS-1 Salamandra, który wszedł do produkcji jako IS-A Salamandra. Jednocześnie był kierownikiem Katedry Budowy Lotnisk i Eksploatacji Lotniczej na Wydziale Komunikacji Wydziałów Politechnicznych Akademii Górniczej. W 1948 roku skonstruował w Bielsku szybowiec szkolny IS-3 ABC, który wszedł do produkcji seryjnej.
Po likwidacji w 1950 oddziału lotniczego na Wydziale Komunikacji w Krakowie, przeniósł się do Wrocławia, gdzie objął katedrę osprzętu lotniczego na nowo otwartym Wydziale Lotniczym Politechniki Wrocławskiej. Został tam prodziekanem i wykładał m.in. zagadnienia osprzętu. Był odznaczony Srebrnym Krzyżem Zasługi oraz Medalem Niepodległości. Zmarł 3 września 1953 roku we Wrocławiu, został pochowany na tamtejszym cmentarzu św. Wawrzyńca.

</doc>
<doc id="4285630" url="https://pl.wikipedia.org/wiki?curid=4285630" title="Rudolf Matza">
Rudolf Matza



</doc>
<doc id="4285637" url="https://pl.wikipedia.org/wiki?curid=4285637" title="Czesław Koepke">
Czesław Koepke

Czesław Andrzej Koepke (ur. 1952 w Chełmnie) – polski fizyk, profesor nauk fizycznych; specjalizuje się w fizyce ciała stałego, optoelektronice oraz spektroskopii ciała stałego; profesor zwyczajny Instytutu Fizyki Wydziału Fizyki, Astronomii i Informatyki Stosowanej Uniwersytetu Mikołaja Kopernika.
Życiorys.
Studia w Instytucie Fizyki toruńskiego UMK ukończył w 1976 i na tej uczelni zdobywał kolejne stopnie i awanse akademickie. Doktoryzował się w 1983. Staż podoktorski odbył w amerykańskim Boston University (1988–1991). Habilitował się w 1994 na podstawie oceny dorobku naukowego i publikacji pt. "Spektroskopia stanu wzbudzonego kompleksów molekularnych w ciele stałym". Tytuł profesora nauk fizycznych został mu nadany w 2006. W Instytucie Fizyki UMK pracuje w Zakładzie Optoelektroniki oraz pełni funkcję kierownika Zespołu Spektroskopii Materiałów Laserowych.
Swoje prace publikował m.in. w „Optical Materials", „Physical Review B", „Journal of Luminescence" oraz w „Journal of Physics: Condensed Matter".
Należy do Polskiego Towarzystwa Fizycznego.

</doc>
<doc id="4285643" url="https://pl.wikipedia.org/wiki?curid=4285643" title="João de Freitas Branco">
João de Freitas Branco

João de Freitas Branco (ur. 10 stycznia 1922 w Lizbonie, zm. 17 listopada 1989 tamże) – portugalski muzykolog, kompozytor, publicysta i matematyk.
Życiorys.
Syn Luísa de Freitasa Branco. Studiował grę na fortepianie u A. Heinza i C. Coelho, harmonię u J.H. dos Santosa, śpiew u José Vianny da Motty i kompozycję u swojego ojca. Równocześnie studiował matematykę; w 1944 uzyskał stopień naukowy w zakresie nauk matematycznych i współpracował z Rui Luísem Gomesem w kierowanej przez niego grupie badawczej. W 1955 zrezygnował z kariery matematyka i poświęcił się muzyce.
Był redaktorem naczelnym założonego przez ojca czasopisma „Arte Musical”. Współpracował także jako krytyk muzyczny z czasopismem „O Seculus”. W 1948 był współzałożycielem Juventude Musical Portuguesa. W 1956 stworzył program radiowy „O Gosto pela Música”, który był nadawany nieprzerwanie przez 29 lat. W 1967 został mianowany prezesem Jeunesses Musicales. Był także dyrektorem Circulo de Cultura Musical.
W 1967 roku prowadził kurs historii muzyki podczas światowej wystawy Expo ’67 w Montrealu, a także w Fundacji Galusta Gulbenkiana. W latach 1970–1974 był dyrektorem Teatro Nacional de São Carlos w Lizbonie. W latach 1974–1975 był dyrektorem generalnym ds. Kultury i sekretarzem stanu ds. Kultury i Kształcenia Ustawicznego. W 1985 powrócił do Teatro Nacional de São Carlos jako dyrektor zarządzający i artystyczny.
Otrzymał tytuł doctora honoris causa z filozofii na Uniwersytecie Humboldtów w Berlinie. Odznaczony Orderem Świętego Jakuba od Miecza w stopniu Komandora (1970). W 1987 został odznaczony Medalem Zasługi Ministerstwa Kultury.
Twórczość.
Skomponował "Kwartet smyczkowy", "Sonatinę" na wiolonczelę i fortepian, pieśni oraz opracowania pieśni ludowych. Pisał i tłumaczył prace z zakresu muzykologii i historii muzyki. Opublikował 6 pozycji książkowych oraz liczne artykuły i krytyki.

</doc>
<doc id="4285649" url="https://pl.wikipedia.org/wiki?curid=4285649" title="Marcin Czech (urzędnik)">
Marcin Czech (urzędnik)

Marcin Wojciech Czech (ur. 27 sierpnia 1968 w Warszawie) – polski lekarz, specjalista zarządzania i urzędnik państwowy, profesor zwyczajny, doktor nauk medycznych, doktor habilitowany nauk ekonomicznych, w latach 2017–2019 podsekretarz stanu w Ministerstwie Zdrowia.
Życiorys.
Wykształcenie i działalność naukowa.
Absolwent Wydziału Lekarskiego Akademii Medycznej w Warszawie z 1992. Specjalizował się w zakresie epidemiologii (2012) i zdrowia publicznego (2016). Zdobył tytuł International MBA w Szkole Biznesu Politechniki Warszawskiej; ukończył też Studium Ekonomiki Zdrowia na Wydziale Nauk Ekonomicznych Uniwersytetu Warszawskiego.
Przez 9 lat był adiunktem w Zakładzie Farmakoekonomiki Warszawskiego Uniwersytetu Medycznego. Ukończył studia doktoranckie na Wydziale Inżynierii Produkcji Politechniki Warszawskiej w dziedzinie zarządzania. Odbył również staże zagraniczne m.in. w York University, University of Liverpool i McMaster University. 3 kwietnia 2002 obronił z wyróżnieniem pracę doktorską z medycyny (dyscyplina biologia medyczna) w Wojskowym Instytucie Medycyny Lotniczej pt. "„Metody oceny opłacalności leczenia nadciśnienia tętniczego”". 13 października 2010 obronił na Wydziale Zarządzania Uniwersytetu Warszawskiego pracę habilitacyjną z zakresu nauk ekonomicznych (dyscyplina nauki o zarządzaniu) pt. "„Farmakoekonomika jako narzędzie zarządzania w gospodarowaniu lekami w Polsce”". Był związany naukowo z Uniwersytetem Warszawskim i Instytutem Organizacji i Zarządzania w Przemyśle „Orgmasz”. Obecnie jest profesorem nadzwyczajnym Politechniki Warszawskiej (wykłada w Szkole Biznesu PW) i Instytucie Matki i Dziecka. Jest autorem ponad 200 prac i doniesień z dziedziny zarządzania, ekonomiki zdrowia, farmakoekonomiki i jakości życia, publikowanych w czasopismach zagranicznych i polskich. Był promotorem ponad 100 prac magisterskich i dyplomowych. Jest współautorem podręcznika akademickiego pt. „Farmakoekonomika. Ekonomiczna ocena programów ochrony zdrowia” oraz „Słownika Farmakoekonomicznego”, a także autorem książek: „Farmakoekonomika jako narzędzie zarządzania w gospodarowaniu lekami w Polsce”, „Farmakoekonomika w opiece farmaceutycznej” oraz „Farmakoekonomika i ocena technologii medycznych w gospodarowaniu lekami w Polsce. Diagnoza i koncepcje zmian”.
Uhonorowany nagrodami JM Rektora Warszawskiego Uniwersytetu Medycznego (w tym nagrodą indywidualną naukową pierwszego stopnia), nagrodą JM Rektora Politechniki Warszawskiej za program edukacyjny oraz nagrodą „Best and Brightest” firmy PwC.
Działalność zawodowa i urzędnicza.
Pozostaje członkiem zarządu Polskiego Towarzystwa Farmakoekonomicznego, dwukrotnie pełniąc funkcję jego prezesa (od 2004 do 2006 i od 2016). Działa również w międzynarodowym International Society for Pharmacoeconomics and Outcomes Research. Zasiada we władzach Polskiego Towarzystwa Opieki Koordynowanej. Należy do grup roboczych (m.in. w Polskiej Akademii Nauk), rad redakcyjnych i naukowych czasopism, recenzuje artykuły naukowe oraz prace doktorskie. Brał udział w tworzeniu wytycznych oceny technologii medycznych AOTMiT oraz realizacji grantów naukowych, w tym unijnych. Pracuje jako biegły z zakresu ekonomiki zdrowia.
Był zatrudniony w firmach farmaceutycznych Servier (od 1999 do 2008) oraz Novo Nordisk (od 2008 do 2015), odpowiadając za kwestie związane z ekonomiką zdrowia w państwach Europy Środkowej. Współtworzył European Health Economics and Outcomes Research Centre of Excellence.
1 sierpnia 2017 powołany na stanowisko podsekretarza stanu w Ministerstwie Zdrowia, odpowiedzialnego za politykę lekową (z wyłączeniem decyzji w sprawach firm, w których wcześniej był zatrudniony). W styczniu 2019 na własną prośbę został odwołany ze stanowiska podsekretarza stanu w Ministerstwie Zdrowia.

</doc>
<doc id="4285651" url="https://pl.wikipedia.org/wiki?curid=4285651" title="Melanie Scrofano">
Melanie Scrofano

Melanie Neige Scrofano (ur. 20 grudnia 1981 w Ottawie) – kanadyjska aktorka, która wystąpiła m.in. w tytułowej roli w serialu "Wynonna Earp".

</doc>
<doc id="4285652" url="https://pl.wikipedia.org/wiki?curid=4285652" title="Stefan Orzechowski (wojskowy, podpułkownik)">
Stefan Orzechowski (wojskowy, podpułkownik)



</doc>
<doc id="4285654" url="https://pl.wikipedia.org/wiki?curid=4285654" title="Gzy (województwo mazowieckie)">
Gzy (województwo mazowieckie)



</doc>
<doc id="4285657" url="https://pl.wikipedia.org/wiki?curid=4285657" title="Przewodowo-Majorat (wieś w województwie mazowieckim)">
Przewodowo-Majorat (wieś w województwie mazowieckim)



</doc>
<doc id="4285658" url="https://pl.wikipedia.org/wiki?curid=4285658" title="Przewodowo-Majorat (osada leśna w województwie mazowieckim)">
Przewodowo-Majorat (osada leśna w województwie mazowieckim)



</doc>
<doc id="4285660" url="https://pl.wikipedia.org/wiki?curid=4285660" title="Elizabeth Joan Batham">
Elizabeth Joan Batham

Elizabeth Joan Batham (ur. 2 grudnia 1917 w Dunedin, zm. 8 lipca 1974) – nowozelandzka biolog.
Życiorys.
Elizabeth Joan Batham urodziła się 2 grudnia 1917 w Dunedin, jako córka inżyniera elektryka Guya Symondsa Meachama Bathama i Ethel Mary Gibbs. Batham uczęszczała do prywatnej szkoły dla dziewcząt. W 1933 zaczęła studia na University of Otago. W 1940 ukończyła z wyróżnieniem botanikę, a w 1941 także z wyróżnieniem ukończyła zoologię. II wojna światowa opóźniła jej skorzystanie z otrzymanego w 1943 r. stypendium na kontynuację nauki poza Nową Zelandią. W Wielkiej Brytanii od 1945 r. Batham prowadziła pionierskie prace eksperymentalne nad ukwiałami zarówno na Uniwersytecie w Cambridge, jak i w laboratorium Marine Biological Association of the United Kingdom w Plymouth w Wielkiej Brytanii. W 1950 r. powróciła do Dunedin, aby nadzorować prace nad reaktywowaniem Portobello Marine Laboratory. Była członkiem Komitetu Oceanograficznego Nowej Zelandii, a w 1966 została jego przewodniczącą. Była członkiem m.in. ekspedycji na Wyspy Chatham w 1954 roku. W lutym 1974 roku zrezygnowała z kierowania Portobello Marine Laboratory i wzięła urlop naukowy w Victoria University of Wellington.
Elizabeth Joan Batham nie wyszła za mąż. Mieszkała i zajmowała się swoim owdowiałym ojcem. Na początku lipca 1974 roku znaleziono jej samochód porzucony w pobliżu plaży na przedmieściach Wellington. Nigdy nie znaleziono jej ciała. Uznano, że utonęła 8 lipca 1974 roku.

</doc>
<doc id="4285662" url="https://pl.wikipedia.org/wiki?curid=4285662" title="Katarzyna Cygan">
Katarzyna Cygan

Katarzyna Cygan (ur. 8 października 1962) – polska aktorka, śpiewaczka-solistka oraz reżyser.
Kształciła się w kierunku musicalowym, w Studio Wokalno-Aktorskim im Danuty Baduszkowej Teatru Muzycznego w Gdyni, w klasie wokalu Krystyny Prońko, potem prof. Niny Karczewskiej, w klasie aktorskiej Henryka Bisty.
W latach 1981-93 występowała w Teatrze Muzycznym w Gdyni, w latach 1993-94 w Operetce Warszawskiej.
Teatr.
Jako reżyser, scenarzysta i aktorka:
Asystowała w reżyserii:
Jako aktorka Teatru Muzycznego w Gdyni:
Jako aktorka Teatru Muzycznego Roma w Warszawie:
Wystąpiła też w dwóch kabaretach w Krakowskiej Jamie Michalika:
Ponadto wzięła udział w Międzynarodowym Tourné: Europejska Trasa Musicalowa „A. L.Werbber – Musical Gala” w reż. Dahrylla Robinsona w latach 2001-2002.
Krakowski Teatr Muzy.
W 2016 założyła krakowski Teatr Muzy, którego jest szefem. Współpracuje tam z takimi artystami jak: Marek Piekarczyk, Basia Janyga, Kinga Kutrzuba i Jacek Korohoda. Tego roku nagrała z nimi także teledysk do utworu "Ulotność", który promował Wielki Charytatywny Koncert "Kołysanka dla..." z okazji 10-lecia istnienia Małopolskiego Hospicjum dla Dzieci w Krakowie.
Pstryk&amp;Flow – Działalność internetowa.
Od marca 2018 w serwisie YouTube prowadzi autorski program internetowy o nazwie "Pstryk &amp; Flow", w którym udziela rad psychologicznych, dotyczących np. wyjścia z kryzysu.

</doc>
<doc id="4285663" url="https://pl.wikipedia.org/wiki?curid=4285663" title="Yuko Emoto">
Yuko Emoto

Yuko Emoto, jap. 恵本 裕子 (ur. 23 grudnia 1972 w Asahikawie) – japońska judoczka.
W Atlancie w 1996 została mistrzynią olimpijską w wadze półśredniej (do 61 kg), pokonując w finale Belgijkę Gellę Vandecaveye. Do jej osiągnięć należą również dwa brązowe medale mistrzostw Azji (Makau 1993 i Nowe Delhi 1995). Ma w swoim dorobku również srebrny medal igrzysk azjatyckich (Hiroszima 1994). W Pusanie w 1997 zdobyła srebrny medal igrzysk Azji Wschodniej. Wywalczyła cztery medale mistrzostw Japonii – dwa złote (1994, 1995), srebrny (1993) oraz brązowy (1996).

</doc>
<doc id="4285665" url="https://pl.wikipedia.org/wiki?curid=4285665" title="Holly Black">
Holly Black

Holly Black, właściwie Holly Riggenbach (ur. 10 listopada 1971 w New Jersey) – amerykańska pisarka, najbardziej znana dzięki cyklowi powieści dla dzieci "Kroniki Spiderwick", którą stworzyła wraz z pisarzem i ilustratorem Tonym DiTerlizzi oraz trylogii dla młodzieży pod tytułem "Nowoczesna baśń" (tłumaczone także jako "Wielkomiejska baśń"). Jej powieść z 2013 roku pt. "Doll Bones" została uznana za Newbery Honor Book.
Życiorys.
Urodziła się w West Long Branch w New Jersey w 1971 roku. Przez pierwsze lata życia Black jej rodzina mieszkała w "zgrzybiałym wiktoriańskim domu". Ukończyła studia na College of New Jersey w 1994 roku. Pracowała jako redaktor w czasopismach medycznych, w tym w The Journal of Pain, jednocześnie kontynuując studia na Rutgers University. Jeśli nie powiodłoby się jej pisanie, chciała zostać bibliotekarką. Była redaktorem w miesięczniku 8d, traktującym o grach fabularnych. 
W 1999 poślubiła swoją szkolną miłość, Theo Blacka, znakomitego ilustratora i projektanta stron internetowych. 
Kariera pisarska.
Swoją pierwszą powieść, "Daninę. Nowoczesną baśń", wydała w 2002 roku. Następnie stworzyła dwie kolejne książki, osadzone w tym samym świecie: "Waleczną", która ukazała się w 2005 oraz "Ironside", która została wydana w 2007 roku.
W 2003 roku Black opublikowała dwa pierwsze tomu "Kronik Spiderwick" we współpracy z T"onym DiTerlizzi".
W 2018 autorka wydała książkę "Okrutny książę". Rok później ukazał się "Zły król".W 2020 roku wydana została ostatnia część trylogii "Królowa niczego". 

</doc>
<doc id="4285670" url="https://pl.wikipedia.org/wiki?curid=4285670" title="John Bowring">
John Bowring

John Bowring (ur. 17 października 1792 w Exeter, zm. 23 listopada 1872 w Claremont, koło Exeteru) – brytyjski polityk, dyplomata i pisarz, gubernator Hongkongu w latach 1854–1859.
Życiorys.
Urodził się w rodzinie kupieckiej, zajmującej się handlem tkaninami. Był synem Charlesa Bowringa. W 1825 roku został redaktorem gazety "Westminster Review". W latach 1835–1837 i 1841–1849 zasiadał w Izbie Gmin. Przewodził licznym rządowym misjom o charakterze ekonomicznym do krajów europejskich. W 1849 roku mianowany został konsulem w Kantonie oraz superintendentem brytyjskiego handlu w Chinach. W latach 1854–1859 pełnił urząd gubernatora Hongkongu. W 1861 roku wysłany został jako komisarz do nowo powstałego Królestwa Włoch.
Był zwolennikiem polityki wolnego handlu, zniesienia ustaw zbożowych i zaprzestania wykonywania kary chłosty w armii. Postulował decymalizację pieniądza brytyjskiego, co zaowocowało wprowadzeniem do obiegu florina, monety o wartości 1/10 funta.
Był poliglotą – jak sam twierdził znał 200 języków, a potrafił się posługiwać setką. Publikował dorobek literacki Jeremy’ego Benthama, wieloletniego przyjaciela, po śmierci tamtego w 1832 roku. Był autorem tłumaczeń na język angielski poezji ludowej wielu krajów Europy (m.in. krajów słowiańskich, węgierskiej, hiszpańskiej i holenderskiej), tworzył też własną. W 1857 roku opublikował dwutomowe dzieło "The Kingdom and People of Siam", traktujące o Syjamie (Tajlandii), który odwiedził w ramach misji handlowej w 1855 roku. Napisał też autobiografię "Autobiographical Recollections", opublikowaną po jego śmierci, w 1877 roku.
Był dwukrotnie żonaty. Najpierw w 1816 ożenił się z córką Samuela Lewina z Hackney, która zmarła w 1858; następnie z córką Thomasa Castle’a z Bristolu.
W 1854 roku otrzymał tytuł szlachecki.
Zmarł w 1872 roku w Claremont, koło Exeteru. Pochowany został na Higher Cemetery.

</doc>
<doc id="4285672" url="https://pl.wikipedia.org/wiki?curid=4285672" title="Kapliczki przydrożne na Żegrzu i Ratajach w Poznaniu">
Kapliczki przydrożne na Żegrzu i Ratajach w Poznaniu

Kapliczki przydrożne na Żegrzu i Ratajach – zabytkowe kapliczki zlokalizowane na Żegrzu i Ratajach w Poznaniu.
Geneza i historia.
Większość kapliczek obecnie znajdujących się w granicach miasta Poznania stawianych było na terenach dawnych wsi podmiejskich. Przeważnie są one starsze od otaczającej je zabudowy, a często stanowią jedyne świadectwo istniejącego dawniej wiejskiego krajobrazu. Pierwotnie Rataje były wsią bamberską i mimo włączenia ich w granice miasta już w 1925, aż do lat 60. XX w. zachowały charakter rolniczy. Począwszy od roku 1966 rozpoczęto budowę zespołu osiedli mieszkaniowych. W krótkim czasie zlikwidowano zabudowę wiejską i na terenach dawnej wsi powstało nowoczesne „blokowe” os. Piastowskie, ciągnące się od ul. Bolesława Krzywoustego wzdłuż ul. Ludwika Zamenhofa. Reliktem dawnej zabudowy na tym terenie jest kapliczka św. Antoniego stojąca przy ul. Ludwika Zamenhofa, dawnej szosie podmiejskiej łączącej Rataje ze Starołęką. Jedyna zachowana na Ratajach. Na przełomie lat 70. i 80. XX w. również na Żegrzu rozpoczęto budowę nowych osiedli mieszkaniowych. Na terenie Żegrza zachowały się trzy kapliczki przydrożne.
Kapliczka św. Wawrzyńca.
Usytuowana na Żegrzu, przy ul. Rzeczańskiej  na os. Stare Żegrze w Poznaniu. Administracyjnie na terenie jednostki pomocniczej miasta Poznania Osiedle Żegrze. Patronem kapliczki jest św. Wawrzyniec, popularny w Wielkopolsce opiekun przed ogniem. Kapliczka postawiona została w 1894 w podmiejskiej wówczas wsi, obok nieistniejącego obecnie domu fundatora, rzeźnika Andrzeja Rzyminiaka w intencji ochrony przed pożarami. Drewniana polichromowana figura świętego z II poł. XIX w. jest starsza od kapliczki. Autorem jest bamberski snycerz Tadeusz Gloger. We frontowym licu ściany kapliczki znajduje się wgłębny napis w tynku: „A 1894 R”. Czworoboczna, murowana, w całości otynkowana, dwupoziomowa z architrawem opartym na kolumnach. Prześwity między kolumnami zamknięte są kratą. Zwieńczona czterospadowym ceglanym daszkiem z krzyżem, ogrodzona drewnianym płotkiem. Kapliczka znajduje się na obszarze parafii pw. Najświętszej Bogarodzicy Maryi.
Na mapach: 
Kapliczka Serca Jezusa (Jana Chrzciciela).
Usytuowana na Żegrzu, przy ul. Rzeczańskiej 2 w Poznaniu, na terenie posesji Maksymiliana Piechowiaka. Administracyjnie na terenie jednostki pomocniczej miasta Poznania Osiedle Żegrze. Ufundował ją ojciec obecnego właściciela Stanisław Piechowiak w 1907, jako wotum dziękczynne, za łaski i błogosławieństwa udzielone rodzinie, krótko po wybudowaniu zachowanego do dziś domu. Pierwotnie w kapliczce znajdowała się figura Jana Chrzciciela. Kapliczka została zdewastowana przez Niemców w czasie II wojny światowej, którzy usunęli również z niej figurę. Odbudowana przez rodzinę Piechowiaków w 1946. Wtedy to do kapliczki wstawiono figurę Najświętszego Serca Pana Jezusa. W kształcie czworobocznego słupa, murowana z czerwonej cegły, podzielona dwoma gzymsami. Z czterospadowym daszkiem zwieńczonym żeliwnym krucyfiksem. W przeszklonym z trzech stron prześwicie ustawiono cynowo-ołowianą rzeźbę Najświętszego Serca Pana Jezusa. Poniżej we wnęce znajduje się wizerunek św. Stanisława wskrzeszającego Piotrowina. Pierwotnie znajdował się tam obraz św. Stanisława Biskupa i ryngraf Matki Boskiej Częstochowskiej. Kapliczka znajduje się na obszarze parafii pw. Najświętszej Bogarodzicy Maryi.
Na mapach: 
Kapliczka św. Rocha (św. Rocha i Matki Boskiej).
Usytuowana na Żegrzu, przy ul. Byteńskiej 6 w Poznaniu. Administracyjnie na terenie jednostki pomocniczej miasta Poznania Osiedle Żegrze. Kapliczka Św. Rocha (obrońcy przed zarazą) ufundowana została w II połowie XIX w. Fundatorami kapliczki, w podziękowaniu za ocalenie podczas epidemii cholery była rodzina Greków. Pierwotnie kapliczka była drewniana (XVIII/XIX w.) i miała kształt domku na słupie drewnianym. W górnej wnęce kapliczki znajdowała się ludowa figura św. Rocha i osobno, rzeźbiony pies. Poniżej w małej wnęce umieszczona była figurka Matki Boskiej w stylu ludowo-barokowym pochodząca prawdopodobnie z XVIII w. W 1891 ziemię wraz z kapliczką odkupiła od Greków, Marianna i Wojciech Leitgeberowie. Małżeństwo zobowiązało się dbać o kapliczkę. W 1939 Niemcy zniszczyli kapliczkę, a rzeźby wrzucili do rowu. Figurki przechowała Weronika Hirsch. Po wojnie została odbudowana w formie murowanej (z cegły), przez Jana Leitgebera, wnuka nabywcy gospodarstwa. W nowej kapliczce umieszczono ocalałe rzeźby. Pod niższą małą wnęką wyryto wówczas nieistniejący dziś napis upamiętniający fundatorów nowej kapliczki Jana Leitgebera i jego siostrę Weronikę Hirsch z domu Leitgeber: „23.6.1945/J.W.L./”. Do połowy lat 60. istniał zwyczaj dekorowania jej kwiatami w dniu 16 sierpnia. Mieszkańcy Żegrza i Rataj gromadzili się wtedy przed nią, modlili się i śpiewali pieśni religijne. W 1976 figurki z kapliczki zostały wpisane do rejestru zabytków województwa poznańskiego. W drugiej połowie lat 70. i na początku lat 80. zaczęto niszczyć starą zabudowę i stawiać bloki. Nastąpiło wywłaszczanie mieszkańców Żegrza. Aby ratować figurki, rodzina Misiów przekazała je w 1983  do Muzeum Pierwszych Piastów na Lednicy. Ostatnią właścicielką posesji przy ul. Byteńskiej 6, na której stoi kapliczka, była aż do czasu zburzenia domu ok. 1983 Zofia Miś z domu Leitgeber. W górnej wnęce umieszczono na polecenie proboszcza Henryka Szymczaka reprodukcję obrazu Matki Boskiej Częstochowskiej, a w dolnej wnęce reprodukcję Serca Jezusa i wazonik na kwiaty. W 2007 wstawiono ponownie figurkę. Wyrzeźbiona została przez jednego z parafian i przedstawia postać św. Rocha z psem. Czworoboczna, murowana, otynkowana, z półkolistym zadaszeniem. Wokół niski murek z jasnej cegły klinkierowej. Kapliczka znajduje się na obszarze parafii pw. Najświętszej Bogarodzicy Maryi.
Na mapach: 
Kapliczka Serca Jezusa.
Usytuowana pierwotnie na Żegrzu przy ul. Ostrowskiej  na obszarze obecnego os. Stare Żegrze w miejscu w którym, stoi market sieci Netto. w 1985 przeniesiona na ul. Doleńską 12 na teren posesji parafii rzymskokatolickiej kościoła p.w. Najświętszej Bogarodzicy Maryi na Żegrzu w Poznaniu. Przeniesiono figurę w nowe miejsce, w celu zabezpieczenia jej przed zniszczeniem, co związane było z likwidacją starej zabudowy o charakterze wiejskim na tym terenie. Figura Serca Jezusa znajdowała się wewnątrz oszklonej witryny. Kapliczka obecnie niezachowana. Na tym obszarze, powstaje niewielkie osiedle „Nowe Żegrze”, które realizuje firma Agrobex. Sama figura pochodząca z kapliczki została odnowiona i od sierpnia 2002 wieńczy cokół pomnika Najświętszego Serca Pana Jezusa stojący przed głównym wejściem do kościoła na os. Stare Żegrze 18. Administracyjnie na terenie jednostki pomocniczej miasta Poznania Osiedle Żegrze.
Na mapach: 
Kapliczka św. Antoniego.
Usytuowana na Ratajach przy ul. Ludwika Zamenhofa 132 w Poznaniu. Administracyjnie na terenie jednostki pomocniczej miasta Poznania Osiedle Rataje. Pozostałość po osadnikach z Bambergu. Ufundowana przez rodzinę Walterów w 1889. Kapliczka postawiona została przez gospodarza bamberskiego ze wsi Rataje dla upamiętnienia śmierci syna Stanisława, zabitego od gromu w czasie orki wołami. Kapliczka zbudowana jest z cegły, z daszkiem czterospadowym i metalowym krucyfiksem. We wnęce umieszczono figurę św. Antoniego Padewskiego z Dzieciątkiem. We frontalnej części kapliczki wmurowano tablicę z napisem wyjaśniającym okoliczność jej ufundowania: „Pamiątka/ Stanisław Walter/ ur. 28 marca 1876/ zabity od gromu/ 10 lipca 1889/”. Po Walterach grunt, na którym znajduje się kapliczka był własnością Gutschego, a po I wojnie należał do Hamerskiego. Po 1945 był własnością firmy Hipolita Cegielskiego. Kapliczka znajduje się na obszarze parafii pw. Nawrócenia św. Pawła.
Na mapach: 
Kapliczka Matki Boskiej Nieustającej Pomocy.
Usytuowana pierwotnie na Ratajach na obszarze obecnego os. Piastowskiego. Obecnie na dziedzińcu kościoła św. Rocha przy ul. Świętego Rocha w Poznaniu. Administracyjnie na terenie jednostki pomocniczej miasta Poznania Osiedle Rataje. W 1920 ratajski gospodarz Paweł Hamerski wystawił na swoim gruncie obok domu kapliczkę Matki Boskiej Nieustającej Pomocy. Gdy na Rataje „wkroczyła” betonowa zabudowa, a syn fundatora Wacław Hamerski w 1973 opuszczał swój dom, przeprowadzając się do bloku, zdecydował, aby kapliczkę przeniesiono na teren dziedzińca kościoła św. Rocha, co przyczyniło się do jej zachowania. Stoi w południowo-zachodnim rogu terenu przykościelnego, zwrócona frontem do kościoła. Na otynkowanym dwustopniowym cokole. Początkowo figura Maryi Panny z Dzieciątkiem znajdowała się w oszklonym z czterech stron, przykrytym daszkiem namiotowym i zwieńczonym krzyżem wnętrzu, obecnie niezachowanym. Przez swoje usytuowanie straciła charakter kapliczki przydrożnej. Kapliczka znajduje się na obszarze parafii pw. św. Rocha.
Na mapach: 

</doc>
<doc id="4285674" url="https://pl.wikipedia.org/wiki?curid=4285674" title="Anna Moskwa">
Anna Moskwa

Anna Moskwa (ur. 27 maja 1979 w Zamościu) – polska urzędniczka państwowa, przedsiębiorca i ekonomistka, w latach 2017–2020 podsekretarz stanu w Ministerstwie Gospodarki Morskiej i Żeglugi Śródlądowej, od 2021 minister klimatu i środowiska.
Życiorys.
Pochodzi z Zamościa, gdzie ukończyła I Liceum Ogólnokształcące im. Hetmana Jana Zamoyskiego. W 1996 została laureatką Olimpiady Wiedzy Religijnej. Absolwentka trzech kierunków: socjologii na Katolickim Uniwersytecie Lubelskim, a także stosunków międzynarodowych i ekonomii, które studiowała na Uniwersytecie Marii Curie-Skłodowskiej oraz Uniwersytecie Warszawskim. Ukończyła również studia podyplomowe MBA na Uczelni Łazarskiego w Warszawie.
Była związana z organizacją pozarządową Europejski Dom Spotkań – Fundacja Nowy Staw, zajmującą się działaniami w obszarze edukacji międzykulturowej, pomocy rozwojowej oraz rynku pracy. Była wolontariuszem tej fundacji, później pełniła funkcje wiceprezesa i prezesa jej zarządu. W 2010 kierowała polskim oddziałem organizacji charytatywnej Habitat for Humanity. Prowadziła własną działalność gospodarczą, zajmując się kwestiami z zakresu rynku pracy, rekrutacji, postępowań przetargowych oraz innowacji. Specjalizowała się w zakresie funduszy unijnych i współpracy międzynarodowej. Była prezesem spółki prawa handlowego Quality and Development Institute, zajmującej się audytami oraz szkoleniami. W latach 2016–2017 pełniła funkcję dyrektora Departamentu Współpracy Międzynarodowej Ministerstwa Gospodarki Morskiej i Żeglugi Śródlądowej.
W kwietniu 2017 została powołana na stanowisko podsekretarza stanu w Ministerstwie Gospodarki Morskiej i Żeglugi Śródlądowej. W marcu 2018, po odwołaniu odpowiedzialnego za żeglugę śródlądową wiceministra Jerzego Materny, przejęła w resorcie jego obowiązki. Zakończyła pełnienie tej funkcji w październiku 2020. Następnie do 2021 zajmowała stanowisko prezesa zarządu przedsiębiorstwa Baltic Power, a w 2021 została dyrektorem biura ds. morskich farm wiatrowych w PKN Orlen.
26 października 2021 dołączyła do drugiego rządu Mateusza Morawieckiego, obejmując w nim stanowisko ministra klimatu i środowiska; zastąpiła na tym stanowisku Michała Kurtykę.
Życie prywatne.
Posługuje się językiem angielskim, francuskim i hiszpańskim. Była animatorką Ruchu Światło-Życie.
Córka Jana i Haliny. Mężem Anny Moskwy jest Paweł Rusiecki, który objął funkcję zastępcy prezesa Wód Polskich ds. zarządzania środowiskiem wodnym.

</doc>
<doc id="4285675" url="https://pl.wikipedia.org/wiki?curid=4285675" title="Rosalind Allen">
Rosalind Allen

Rosalind Ingledew Allen (ur. 23 września 1957 w Nowej Zelandii) – nowozelandzko-amerykańska aktorka.
Allen studiowała aktorstwo, a następnie przeniosła się do Stanów Zjednoczonych, gdzie pracowała jako aktorka. 
W 1990 poślubiła aktora Todda Allena, ma z nim . W 2005 rozwiodła się z Toddem Allenem, a rok później w 2006 poślubiła Miguela Enciso.

</doc>
<doc id="4285679" url="https://pl.wikipedia.org/wiki?curid=4285679" title="Valle Varaita">
Valle Varaita

Valle Varaita (też Val Varaita lub Varaitatal) – dolina piemoncka, mająca 50 kilometrów. Znajduje się we włoskiej części Alp Kotyjskich. Należy do prowincji Cuneo i obejmuje ze swoimi 14 gminami i prawie 18 000 mieszkańców obszar 47 134 hektarów.
Położenie.
Dolina ma długość 32 kilometrów, ze wschodu na zachód, od Costigliole Saluzzo aż do Col Agnel. Wznosi się od 400 metrów do 3 000 metrów.
Pomiędzy biegiem górnym Valle Varaita i rzeką Pad leży najwyższy szczyt Alp Kotyjskich, 
Monte Viso, którego wysokość wynosi 3 841 metrów. Dolina biegnie od strony zachodnio-wschodniej, od głównego łańcucha Alp aż do Niziny Padańskiej. Pomiędzy pasmem gór, które razem z granicą francuską pokrywają się, powstają dwie rzeki źródłowe, Varaita di Bellino i Varaita di Chianale. Rzeki płyną razem w mieście Casteldelfino, we Włoszech. Valle Varaita rozpoczyna serię strumieni i rzek. Od doliny płynie, od lewej strony rzeka Valloni di Valmala i Di Isasca, a od prawej strony Valloni di Valmala i Di Lemma. Wyjście z doliny znajduje się około 10 kilometrów na południe od miasta Saluzzo. Varaita płynie stamtąd w stronę północno-wschodnią i wpada po około 30 kilometrach do rzeki Pad, która jest źródłem również w obszarze góry Monte Viso, mianowicie w biegu górnym rzeki Pad, Valle Po.
Dolinami równoregłymi do doliny Varaitatal są Valle Po, znajdująca się na północy i dolina Valle Maira, leżąca na południu. Tutaj występuje Valle Bronda, od północno-wschodniej strony. Od zachodu łączą się na francuskiej stronie te wyższe doliny Ubaye i Guil. 

</doc>
<doc id="4285681" url="https://pl.wikipedia.org/wiki?curid=4285681" title="Żałoba narodowa w Polsce">
Żałoba narodowa w Polsce

Żałoba narodowa w Polsce – wprowadzana była od czasów zaborów, w okresach istnienia II Rzeczypospolitej, II wojny światowej, PRL oraz III Rzeczypospolitej.
Ogłaszana jest przez Prezydenta Rzeczypospolitej Polskiej lub osobę wykonującą jego obowiązki.
Podstawa prawna w III Rzeczypospolitej.
W okresie III Rzeczypospolitej podstawą prawną do wprowadzenia żałoby narodowej jest art. 11 ustawy z dnia 31 stycznia 1980 r. o godle, barwach i hymnie Rzeczypospolitej Polskiej oraz o pieczęciach państwowych.
W Polsce żałobę narodową wprowadza Prezydent Rzeczypospolitej w formie rozporządzenia z kontrasygnatą Prezesa Rady Ministrów.
Odstępstwem od tej reguły było wprowadzenie żałoby narodowej przez Radę Ministrów uchwałą z 3 kwietnia 2005 r. Nr 80/2005 () równocześnie z rozporządzeniem Prezydenta RP.
W okresie obowiązywania żałoby narodowej flagi państwowe na gmachach publicznych zostają opuszczone do połowy masztu. Tradycyjnie przepasuje się także flagi kirem, jednak nie jest to regulowane ustawą. Do uczczenia pamięci zobowiązane są też media, poprzez ograniczenie nadawania programów rozrywkowych.
Okresy żałoby narodowej.
Czasy zaborów.
Pierwszą żałobę narodową w okresie zaborów ogłoszono z polecenia cara Mikołaja I po śmierci Józefa Zajączka. Trwała ona 3 dni od 25 do 27 września 1826 roku i obowiązywała wszystkich urzędników. 
Po raz drugi w okresie zaborów żałoba narodowa ogłoszona została przez Kościół katolicki po serii krwawo stłumionych demonstracji 1861 roku. Obchodzenie żałoby narodowej charakteryzowało noszenie czarnych sukien na krynolinach przez kobiety, oraz żałobnej biżuterii m.in. bransoletki przypominające kajdany, klamry przedstawiające dwie ręce w uścisku (symbolizująca połączenie Polski i Litwy), kotwice (symbol nadziei), wygrawerowane portrety Kościuszki. Trwała do 1866 roku.
II Rzeczpospolita.
W okresie II Rzeczypospolitej żałoba narodowa ogłaszana była 4-krotnie. Po raz pierwszy została ogłoszona 3 lutego 1924 z powodu śmierci prezydenta Stanów Zjednoczonych Woodrowa Wilsona. Po raz drugi żałoba została ogłoszona przez prezydenta z powodu śmierci ministra spraw wewnętrznych Bronisława Pierackiego. Po raz trzeci żałobę ogłoszono w dniach 12–18 maja 1935 z powodu śmierci i pogrzebu Józefa Piłsudskiego. Był to jedyny przypadek w historii II Rzeczypospolitej, gdy okres żałoby był dłuższy niż 1 dzień. Czwarty raz żałobę ogłoszono z powodu śmierci arcybiskupa lwowskiego obrządku ormiańskiego Józefa Teodorowicza.
Okres okupacji.
W okresie okupacji żałobę narodową wprowadzano dwukrotnie. Pierwszy raz w okresie 7 lipca – 1 sierpnia 1943 z powodu śmierci generała i premiera Władysława Sikorskiego. Natomiast przyczyną wprowadzenia drugiego okresu żałoby przez Władysława Raczkiewicza w dniach 4–18 października 1944 był upadek powstania warszawskiego.
Polska Rzeczpospolita Ludowa.
W okresie PRL miało miejsce 5 okresów żałoby narodowej. Pierwszy przypadek miał miejsce 9 marca 1953 roku. Powodem wprowadzenia żałoby narodowej była śmierć Józefa Stalina. Po raz drugi władze PRL wprowadziły żałobę w dniach 13–16 marca 1956 po śmierci Bolesława Bieruta. Trzydniowe wprowadzenie żałoby spowodowała również śmierć przewodniczącego Rady Państwa Aleksandra Zawadzkiego 8–11 sierpnia 1964. W lutym 1979 roku na terenie całego kraju wprowadzono żałobę narodową po wybuchu gazu w Rotundzie PKO w Warszawie. Ostatni okres żałoby w PRL przypadł na okres 28–31 maja 1981, a przyczyną jego wprowadzenia była śmierć prymasa Polski, kardynała Stefana Wyszyńskiego.
III Rzeczpospolita.
W okresie III Rzeczypospolitej miało miejsce 18 okresów żałoby narodowej. Przyczynami ich wprowadzenia były zarówno krajowe katastrofy naturalne, wypadki drogowe i lotnicze, akty terroryzmu na świecie, których ofiarami byli także obywatele polscy, jak i śmierć znanych osób. Pierwszą przyczyną wprowadzenia żałoby narodowej była powódź tysiąclecia, na skutek której zginęło 56 osób. Po raz drugi wprowadzono żałobę narodową w okresie od 12–14 września 2001. Przyczyną był zamach na World Trade Center i Pentagon w Nowym Jorku i Waszyngtonie w którym zginęły 2973 osoby, w tym 5 Polaków. Kolejny okres żałoby narodowej był spowodowany przez zamach w Madrycie 11 marca 2004 (191 ofiar śmiertelnych, w tym 4 Polaków). Powodem żałoby wyznaczonej na 5 stycznia 2005 roku było natomiast trzęsienie ziemi na Oceanie Indyjskim w grudniu 2004, które pochłonęło około 294 tys. ofiar śmiertelnych. W tym samym roku w dniach 3–8 kwietnia miała miejsce żałoba po śmierci papieża Jana Pawła II oraz 14 lipca żałoba po zamachu w Londynie z 7 lipca, w którym zginęło trzech polskich obywateli.
W kolejnym roku przyczyną ogłoszenia żałoby była katastrofa budowlana na Śląsku, która pochłonęła 65 ofiar śmiertelnych. W tym samym roku miała także miejsce katastrofa górnicza w kopalni Halemba (23 ofiary śmiertelne), która stała się przyczyną wprowadzenia żałoby w dniach 23–25 listopada. W kolejnym roku wprowadzono jedną żałobę narodową od 23 do 25 lipca 2007. Jej przyczyną była katastrofa polskiego autokaru we Francji, w której zginęło 26 Polaków. W dniach 24–26 stycznia 2008 miała miejsce żałoba narodowa po śmierci 19 oficerów w katastrofie w Mirosławcu. W 2009 roku dwukrotnie ogłaszano żałobę narodową. W dniach 14–16 kwietnia wprowadzono żałobę po pożarze hotelu socjalnego w Kamieniu Pomorskim, natomiast w dniach 21–22 września 2009 żałobę wprowadzono po katastrofie górniczej w kopalni „Wujek” – „Ruch Śląsk”. 
Po śmierci członków polskiej delegacji lecącej na obchody do Katynia w katastrofie lotniczej pod Smoleńskiem (96 ofiar śmiertelnych) żałoba trwała od 10 do 18 kwietnia 2010 roku. Wśród ofiar byli urzędujący prezydent RP Lech Kaczyński wraz z małżonką Marią, ostatni prezydent RP na uchodźstwie Ryszard Kaczorowski, parlamentarzyści oraz wysocy urzędnicy państwowi i dowódcy wojskowi). Po katastrofie smoleńskiej żałobę narodową wprowadzono do dziś pięciokrotnie – 5–6 marca 2012 po katastrofie kolejowej pod Szczekocinami (16 ofiar śmiertelnych), 3 listopada 2013 w dniu pogrzebu Tadeusza Mazowieckiego, 23 grudnia 2018 roku z powodu katastrofy górniczej w Kopalni w Karwinie, w dniach 18–19 stycznia 2019 w dniu pogrzebu po tragicznej śmierci prezydenta Gdańska Pawła Adamowicza w zamachu oraz w dniach 15–16 lutego 2019 z powodu śmierci byłego premiera Jana Olszewskiego.

</doc>
<doc id="4285689" url="https://pl.wikipedia.org/wiki?curid=4285689" title="Piotr Gryza">
Piotr Gryza

Piotr Andrzej Gryza (ur. 21 kwietnia 1963 w Warszawie) – polski menedżer i urzędnik państwowy, w latach 2000–2001 kierownik Urzędu Nadzoru Ubezpieczeń Zdrowotnych, w latach 2015–2018 podsekretarz stanu w Ministerstwie Zdrowia.
Życiorys.
Absolwent Politechniki Warszawskiej, kształcił się podyplomowo w Szkole Głównej Handlowej w zakresie zarządzania finansami przedsiębiorstwa oraz prawa spółek. Był członkiem zarządu samorządu studenckiego PW, a także organizatorem struktur Niezależnego Zrzeszenia Studentów na tej uczelni. W latach 1987–1989 wydawca i redaktor podziemnego czasopisma „Bratnia Pomoc”, w 1989 został współzałożycielem Akademickiego Stowarzyszenia Katolickiego Soli Deo. W latach 90. zatrudniony w Instytucie Podstawowych Problemów Techniki Polskiej Akademii Nauk i w Departamencie Inwestycji Kapitałowych PKO BP. Był twórcą i w latach 1998–1999 dyrektorem Mazowieckiej Regionalnej Kasy Chorych. Od 2000 do 2001 kierował Urzędem Nadzoru Ubezpieczeń Zdrowotnych, a od 2006 do 2009 pozostawał prezesem Rady Narodowego Funduszu Zdrowia. Był także dyrektorem szpitala na Solcu (2003–2005) oraz prezesem stołecznej spółki komunalnej (2005–2010). Później współpracował z Instytutem Kardiologii i Centrum Systemów Informacyjnych Ochrony Zdrowia. Działał jako założyciel inicjatyw i organizacji społecznych oraz dziennikarz prowadzący audycje w Radiu Józef.
19 listopada 2015 powołany na stanowisko podsekretarza stanu w Ministerstwie Zdrowia, odpowiedzialnego za informatyzację, ubezpieczenia zdrowotne, fundusze europejskie i nadzór nad Narodowym Funduszem Zdrowia. Został członkiem Komitetu Rady Ministrów ds. Cyfryzacji. W lutym 2018 pozbawiony części kompetencji (nadzoru nad Departamentem Funduszy Europejskich i e-zdrowia, nad którym pieczę przejął Janusz Cieszyński). 12 marca 2018 złożył dymisję z zajmowanej funkcji.
Odznaczenia.
Odznaczony Złotym Krzyżem Zasługi (2010), Medalem Komisji Edukacji Narodowej (2017) oraz Medalem Diecezji Warszawsko-Praskiej (2017).

</doc>
<doc id="4285715" url="https://pl.wikipedia.org/wiki?curid=4285715" title="ArcelorMittal Krzywy Róg">
ArcelorMittal Krzywy Róg

ArcelorMittal Krzywy Róg, "АрселорМіттал Кривий Ріг" , poprzednio Kryworiżstal Криворіжсталь – ukraińskie przedsiębiorstwo produkujące stal, zlokalizowane w Krzywym Rogu.
Przedsiębiorstwo zostało założone w 1932 roku, produkcję stali uruchomiono 4 sierpnia 1934 roku. W 1939 roku przeprowadzono pierwszy odlew ze stali konwertorowanej. W czasie II wojny światowej produkcję przerwano, po wojnie uruchomiono ponownie. Uruchomiony w 1974 roku wielki piec numer 9 był wówczas największym urządzeniem tego typu na świecie.
W 2004 roku przedsiębiorstwo zostało przekształcone w spółkę i poddane prywatyzacji. Jej zdolności produkcyjne wynosiły wówczas ok. 6 mln ton wyrobów walcowanych, 7 mln ton stali i 8 mln ton surówki.
Zostało ono zakupione za 800 mln dolarów przez konsorcjum, złożone ze spółek należących do Rinata Achmetowa oraz Wiktora Pinczuka (zięcia ówczesnego prezydenta Ukrainy Łeonida Kuczmy). Po dojściu do władzy Wiktora Juszczenki prywatyzację unieważniono i przeprowadzono sprzedaż poprzez licytację przedsiębiorstwa. Wygrał ją koncern Mittal Steel Company, który zaoferował 4,8 mld dolarów.
W 2007 roku, po sfinalizowaniu fuzji Mittal Steel Company i Arcelor, spółka przyjęła nazwę "ArcelorMittal Krzywy Róg".

</doc>
<doc id="4285717" url="https://pl.wikipedia.org/wiki?curid=4285717" title="Kryworiżstal">
Kryworiżstal



</doc>
<doc id="4285734" url="https://pl.wikipedia.org/wiki?curid=4285734" title="Watts Mills">
Watts Mills

Watts Mills – jednostka osadnicza w Stanach Zjednoczonych, w stanie Karolina Południowa, w hrabstwie Laurens.

</doc>
<doc id="4285738" url="https://pl.wikipedia.org/wiki?curid=4285738" title="Oak Grove (Karolina Południowa)">
Oak Grove (Karolina Południowa)

Oak Grove – jednostka osadnicza w Stanach Zjednoczonych, w stanie Karolina Południowa, w hrabstwie Lexington.

</doc>
<doc id="4285742" url="https://pl.wikipedia.org/wiki?curid=4285742" title="Red Bank (Karolina Południowa)">
Red Bank (Karolina Południowa)

Red Bank – jednostka osadnicza w Stanach Zjednoczonych, w stanie Karolina Południowa, w hrabstwie Lexington.

</doc>
<doc id="4285743" url="https://pl.wikipedia.org/wiki?curid=4285743" title="Seven Oaks (Karolina Południowa)">
Seven Oaks (Karolina Południowa)

Seven Oaks – jednostka osadnicza w Stanach Zjednoczonych, w stanie Karolina Południowa, w hrabstwie Lexington.

</doc>
<doc id="4285745" url="https://pl.wikipedia.org/wiki?curid=4285745" title="I liga polska w piłce nożnej plażowej (2018)">
I liga polska w piłce nożnej plażowej (2018)

I liga piłki nożnej plażowej 2018 – 7. edycja rozgrywek drugiego poziomu ligowego piłki nożnej plażowej mężczyzn w Polsce, po raz drugi przeprowadzona bez podziału na grupy północną oraz południową. W rozgrywkach udział weźmie 8 drużyn, grając systemem kołowym.
Debiutantami w rozgrywkach beach soccera są BSCC Łódź (jako odrębna drużyna), Hetman Tykocin oraz Sośnica Gliwice.
Rozgrywki.
W sezonie 2018 drużyny rozegrały 8 kolejek ligowych po 4 mecze (razem 28 spotkań) na dwóch turniejach. Dwa czołowe miejsca w końcowej tabeli premiowano są awansem do Ekstraklasy.
Tabela.
"Stan na koniec I turnieju."
Legenda do tabeli:

</doc>
<doc id="4285755" url="https://pl.wikipedia.org/wiki?curid=4285755" title="Samúel Friðjónsson">
Samúel Friðjónsson

Samúel Kári Friðjónsson (ur. 22 lutego 1996 w Reykjanesbær) – islandzki piłkarz występujący na pozycji pomocnika w norweskim klubie Vålerenga IF oraz w reprezentacji Islandii. Wychowanek Keflavík IF, w swojej karierze grał także w Reading.

</doc>
<doc id="4285758" url="https://pl.wikipedia.org/wiki?curid=4285758" title="Mołotow (album Borixona)">
Mołotow (album Borixona)

Mołotow – dziewiąty studyjny album polskiego rapera Borixona, wydany 11 maja 2018 roku nakładem oficyny New Bad Label. Za mix i master odpowiada DJ Johny.
Gościnnie udzielili się Żabson, DJ Noriz, Kaz Bałagane, ReTo, Malik Montana, Major SPZ oraz KęKę. 
Album zadebiutował w zestawieniu OLiS na pierwszym miejscu, natomiast ogólnie utrzymał się w nim pięć tygodni.
Lista utworów.
Źródło.

</doc>
<doc id="4285760" url="https://pl.wikipedia.org/wiki?curid=4285760" title="Stan Stasiak">
Stan Stasiak

George E. Stipich (ur. 13 kwietnia 1937 w Arvida, zm. 12 czerwca 1997) – kanadyjski wrestler lepiej znany pod swoim pseudonimem ringowym jako Stan "The Crusher" Stasiak, posiadacz wielu mistrzostw regionalnych, jednokrotny mistrz WWWF Heavyweight, członek WWE Hall of Fame. 
Życiorys.
Urodził się 13 kwietnia 1937 w mieście Arvida w Quebecu jako George E. Stipich. W młodości trenował hokej na lodzie.
Debiutował jako wrestler w 1958 w Quebecu. Otrzymał przydomek "The Crusher" (pl. "Łamacz"), ponieważ jego finisherem na początku kariery był Bear hug. Później częściej stosował Heart Punch. Jego pseudonim ringowy, Stan Stasiak, był hołdem dla wrestlera o tym samym imieniu, który zmarł w latach 20. XX wieku na sepsę w trakcie walki wrestlerskiej.
W latach 1971–1979 występował w World Wide Wrestling Federation. 1 grudnia 1973 pokonał Pedro Moralesa w walce o mistrzostwo WWWF Heavyweight Championship. 10 grudnia przegrał tytuł w pojedynku z Bruno Sammartino. W National Wrestling Alliance otrzymał szansę na zdobycie tytułu w walce z Jackiem Brisco w 1975 i z Terrym Funkiem w 1976, jednak przegrał obie walki. W 1977 przegrał walkę o WWWF Heavyweight Championship z Superstar Billym Grahamem, a w 1978 walkę o AWA World Heavyweight Championship z Nickiem Bockwinkelem.
Przeszedł na emeryturę w 1984. Przeprowadził się do Toronto i pracował przez kilka lat jako ochroniarz w sklepie Hudson’s Bay. W 1997 przeprowadził się na zachodnie wybrzeże, gdzie zmarł 12 czerwca 1997 na zawał mięśnia sercowego.
Jego syn, Shawn Stasiak, też był wrestlerem.
W 2018 został wprowadzony do WWE Hall of Fame, do Skrzydła "Legacy".

</doc>
<doc id="4285763" url="https://pl.wikipedia.org/wiki?curid=4285763" title="Albert Guðmundsson (ur. 1997)">
Albert Guðmundsson (ur. 1997)

Albert Guðmundsson (ur. 15 czerwca 1997 w Reykjavíku) – islandzki piłkarz występujący na pozycji napastnika w holenderskim klubie AZ Alkmaar oraz w reprezentacji Islandii. Wychowanek sc Heerenveen. Syn Guðmundura Benediktssona, wnuk Alberta Guðmundssona.

</doc>
<doc id="4285764" url="https://pl.wikipedia.org/wiki?curid=4285764" title="Kosoworotka">
Kosoworotka

Kosoworotka – tradycyjna rosyjska, prosta i długa koszula męska z kołnierzem-stójką, rozcięciem po lewej stronie oraz długimi rękawami, noszona na wierzch spodni i przewiązywana paskiem w pasie.
Historia.
Kosoworotka pojawiła się jako element ubioru po najeździe Mongołów lub dopiero w XV wieku i rozprzestrzeniła wśród Rosjan w okresie ich izolacji od dwóch innych ludów wschodniosłowiańskich. 
Kosoworotka była bardzo popularna w XIX wieku i na początku XX wieku. W obwodzie niżnonowogrodzkim mężczyźni nosili kosoworotkę aż do lat 40. XX wieku.
Współcześnie kosoworotka jest najczęściej kojarzona z rosyjskimi chłopami. Szerszej publiczności jest znana z rosyjskich baśni, kreskówek i filmów.
Opis kroju.
Kosoworotka była tradycyjną rosyjską koszulą noszoną przez mężczyzn. Miała prosty krój. Rozcięcie było umiejscowione asymetrycznie po lewej stronie klatki piersiowej. Kołnierzyk miał formę niewysokiej stójki, zapinanej po lewej stronie. Wraz ze spodniami stanowiła nieodłączny element stroju ludowego. 
Kosworotka z rozcięciem i zapięciem po lewej stronie była powszechna, podczas gdy kosoworotka z rozcięciem i zapięciem po prawej stronie występowała jedynie lokalnie. Według Dmitrija Lichaczowa położenie rozcięcia i zapięcia po lewej stronie w kosoworotce, będącej pierwotnie koszulą ludu pracującego, zamiast na środku, miało znaczenie praktyczne, gdyż zapobiegało wypadaniu na wierzch, podczas pracy wymagającej schylania się i wyprostowania, krzyża noszonego na łańcuszku bezpośrednio na ciele.
Z wyglądu kosoworotka przypominała tunikę. Czasami długością dosięgała kolan, ale częściej sięgała do (połowy) uda. Miała długie, proste, pełne, raczej szerokie rękawy. 
Kosoworotka stanowiła odmianę męskiej koszuli-rubaszki, zapinaną z boku, która z czasem wyparła z mody koszulę-rubaszkę starego fasonu.
Kosoworotki mogły być w różnych kolorach: na dni powszednie były szyte z tkanin o ciemniejszych barwach, zaś na dni odświętne były szyte z białej lub kolorowej tkaniny i koniecznie wyszywane na kołnierzu-stójce, rękawach i dolnej krawędzi.
Kosoworotki były szyte z bawełny, jedwabiu i wełny, zarówno utkanych w domu, jak i pochodzenia fabrycznego, a także lnu, płótna czy atłasu.
Koszula-kosoworotka jest noszona także współcześnie, ale w porównaniu do dawnej tradycyjnej jest szyta znacznie krótsza, na 65 do 70 cm długości, ma węższe rękawy, a po bokach są wstawiane kliny.
Sposób noszenia.
Do kosoworotki mężczyźni zakładali spodnie. Kosoworotka była zawsze noszona na wierzch spodni. Wpuszczenie kosoworotki w spodnie uważano za grzech. 
Obowiązkowo kosoworotka była przewiązywana paskiem w talii, często z pomponami, lub skórzanym pasem.
Krój i sposób jej noszenia był taki sam u starowierców, jak i prawosławnych. 
Na koszulę-kosoworotkę początkowo nakładano kaftan, a w XIX wieku wśród pracowników fabryk, rzemieślników i chłopów pojawiła się moda na nakładanie kamizelki. Charakterystyczny dla drugiej połowy XIX i początku XX wieku męski strój miejski składał się z kosoworotki przewiązanej paskiem i wypuszczonej na spodnie, które zostały wpuszczone w długie buty, oraz kamizelki lub marynarki typu europejskiego.

</doc>
<doc id="4285765" url="https://pl.wikipedia.org/wiki?curid=4285765" title="Parafia Świętej Trójcy w Pskowie">
Parafia Świętej Trójcy w Pskowie

Parafia Świętej Trójcy w Pskowie – rzymskokatolicka parafia znajdująca się w Pskowie, w archidiecezji Matki Bożej w Moskwie w regionie północno-zachodnim.
Historia.
Pierwszy kościół katolicki w Pskowie powstał w XIII w..
W 1804 car Aleksander I Romanow zezwolił na sprawowanie posługi w Pskowie przez kapelana katolickiego oraz nakazał użyczyć do celów kultu katolickiego jedną z nieużywanych cerkwi. Katolicy wyremontowali budynek i poświęcili go ku czci Świętej Trójcy.
W 1855 wybudowano nowy kościół konsekrowany 23 czerwca 1857 przez ks. infułata Antoniusza Fiałkowskiego. Zbudowano również kaplicę cmentarną. Do parafii należały również kaplice w okolicznych miejscowościach. Parafia prowadziła szkoły i dom dziecka. Kazania głoszone były w języku polskim. Słownik geograficzny Królestwa Polskiego z 1888 podaje, że parafia liczyła 2837 wiernych. Należała do dekanatu petersburskiego archidiecezji mohylewskiej.
W 1934 komuniści zamknęli kościół, a katolików poddali prześladowaniom. Kaplica cmentarna została rozebrana po II wojnie światowej.
28 maja 1992 osoby świeckie zarejestrowały parafię. W tym roku do Pskowa przybył też kapłan. Od 1993 działała tymczasowa kaplica. Kościół nie został zwrócony przez władze, które w zamian przyznały działkę pod budowę nowej świątyni. Budowa była przerywana przez władze lokalne na skutek protestów cerkwi prawosławnej.

</doc>
<doc id="4285767" url="https://pl.wikipedia.org/wiki?curid=4285767" title="Rokicie (Białoruś)">
Rokicie (Białoruś)

Rokicie (biał. "Ракіце", ros. "Раките") – wieś na Białorusi, w obwodzie grodzieńskim, w rejonie grodzieńskim, w sielsowiecie Obuchowo.
W dwudziestoleciu międzywojennym wieś leżała w Polsce, w województwie białostockim, w powiecie grodzieńskim.

</doc>
<doc id="4285769" url="https://pl.wikipedia.org/wiki?curid=4285769" title="Sawalówka">
Sawalówka

Sawalówka, Sawolówka (biał. "Саволеўка", ros. "Саволевка") – wieś na Białorusi, w obwodzie grodzieńskim, w rejonie grodzieńskim, w sielsowiecie Obuchowo.
Historia.
Dawniej wieś w województwie trockim Rzeczypospolitej Obojga Narodów. W czasach zaborów w granicach Imperium Rosyjskiego, w guberni grodzieńskiej. W latach 1921–1939 wieś leżała w Polsce, w województwie białostockim, w powiecie grodzieńskim, w gminie Żydomla.
Według Powszechnego Spisu Ludności z 1921 roku zamieszkiwało tu 406 osób, wszystkie były wyznania prawosławnego i zadeklarowały białoruską przynależność narodową. Było tu 74 budynków mieszkalnych .
Miejscowość należała do parafii prawosławnej w Skidlu. Podlegała pod Sąd Grodzki w Skidlu Okręgowy w Grodnie; właściwy urząd pocztowy mieścił się w Żydomli.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.
Od 1991 wchodzi w skład Białorusi.

</doc>
<doc id="4285771" url="https://pl.wikipedia.org/wiki?curid=4285771" title="Dark electro">
Dark electro

Dark electro – podgatunek stylu electro oraz electro-industrial zapoczątkowany w 1992 roku przez niemieckie zespoły yelworC oraz Placebo Effect. 
Charakterystyka.
Za początki stylu dark electro uznawana jest twórczość grup yelworC oraz Placebo Effect na początku lat 90. XX w., a sam termin pierwotnie pojawił się w grudniu 1992, w zwiastunie płyty "Brainstorming", debiutanckiego albumu yelworC. Powstający styl czerpał inspiracje z dokonań The Klinik czy Skinny Puppy. Muzyka była mroczna i agresywna, przesiąknięta dźwiękami z horrorów, również wokale były odhumanizowane. Po pierwszych latach popularności pojawiły się głosy, że gatunek wyczerpał swoją formułę i ustępuje pola rozwijającemu się równolegle aggrotech, czy pochodzącemu od techno, futurepop. Były też opinie utożsamiające ten gatunek z aggrotechem. Niezależnie jednak od tych opinii, gatunek ma szeroką grupę odbiorców, wielu wykonawców pojawia się też każdego roku na głównych festiwalach dark independent w Europie takich jak Wave-Gotik-Treffen, M'era Luna, Amphi Festival czy Castle Party. 
W Polsce, każdego roku w warszawskiej Progresji odbywa się poświęcona gatunkowi impreza Warsaw Dark Electro Festival, wielu wykonawców tego gatunku występuje również w ramach bolkowskiego Castle Party, czy rokrocznie odbywającego się w Krakowie Front Fabrik Festival. 
Głównym polskim producentem, promującym ten gatunek muzyki jest Halotan Records. 

</doc>
<doc id="4285773" url="https://pl.wikipedia.org/wiki?curid=4285773" title="Wallace (Karolina Południowa)">
Wallace (Karolina Południowa)

Wallace – jednostka osadnicza w Stanach Zjednoczonych, w stanie Karolina Południowa, w hrabstwie Marlboro.

</doc>
<doc id="4285777" url="https://pl.wikipedia.org/wiki?curid=4285777" title="Clarks Hill (Karolina Południowa)">
Clarks Hill (Karolina Południowa)

Clarks Hill – jednostka osadnicza w Stanach Zjednoczonych, w stanie Karolina Południowa, w hrabstwie McCormick.

</doc>
<doc id="4285779" url="https://pl.wikipedia.org/wiki?curid=4285779" title="Giancarlo Giorgetti">
Giancarlo Giorgetti

Giancarlo Giorgetti (ur. 16 grudnia 1966 w Cazzago Brabbia) – włoski polityk, jeden z liderów Ligi Północnej i następnie Ligi, poseł do Izby Deputowanych, w latach 2021–2022 minister rozwoju gospodarczego, od 2022 minister gospodarki i finansów.
Życiorys.
Z wykształcenia ekonomista, absolwent mediolańskiego Uniwersytetu Bocconiego. Pracował jako handlowiec.
Zaangażował się w działalność polityczną w ramach Ligi Północnej. Od początku lat 90. związany z samorządem swojej rodzinnej miejscowości jako radny, asesor, a od 1995 do 2004 burmistrz. W 2004 wszedł w skład zarządu Credieuronord, instytucji kredytowej powiązanej ze swoim ugrupowaniem. W latach 2002–2012 był sekretarzem krajowym Lega Lombarda, lombardzkiej regionalnej partii współtworzącej Ligę Północną.
W 1996 po raz pierwszy został wybrany na posła do Izby Deputowanych. Z powodzeniem ubiegał się o reelekcję w wyborach w 2001, 2006, 2008, 2013, 2018 i 2022.
W czerwcu 2001 krótko był podsekretarzem stanu w resorcie infrastruktury i transportu w gabinecie Silvia Berlusconiego. Obejmował funkcję przewodniczącego komisji budżetowej i przewodniczącego frakcji deputowanych Ligi Północnej. W 2016 powołany na jednego z dwóch zastępców sekretarza krajowego Ligi Północnej.
W maju 2018 ogłoszono jego nominację na podsekretarza stanu przy prezydium rządu (sekretarza rządu) w gabinecie Giuseppe Contego. Stanowisko to objął ostatecznie 1 czerwca 2018. Zakończył urzędowanie wraz z całym gabinetem we wrześniu 2019. W lutym 2021 powołany na ministra rozwoju gospodarczego w rządzie Maria Draghiego. W październiku 2022 w nowo utworzonym gabinecie Giorgii Meloni został natomiast ministrem gospodarki i finansów.

</doc>
<doc id="4285780" url="https://pl.wikipedia.org/wiki?curid=4285780" title="Modoc (Karolina Południowa)">
Modoc (Karolina Południowa)

Modoc – jednostka osadnicza w Stanach Zjednoczonych, w stanie Karolina Południowa, w hrabstwie McCormick.

</doc>
<doc id="4285782" url="https://pl.wikipedia.org/wiki?curid=4285782" title="Mount Carmel (Karolina Południowa)">
Mount Carmel (Karolina Południowa)

Mount Carmel – jednostka osadnicza w Stanach Zjednoczonych, w stanie Karolina Południowa, w hrabstwie McCormick.

</doc>
<doc id="4285783" url="https://pl.wikipedia.org/wiki?curid=4285783" title="Willington (Karolina Południowa)">
Willington (Karolina Południowa)

Willington – jednostka osadnicza w Stanach Zjednoczonych, w stanie Karolina Południowa, w hrabstwie McCormick.

</doc>
<doc id="4285792" url="https://pl.wikipedia.org/wiki?curid=4285792" title="Nikanor (Bogunović)">
Nikanor (Bogunović)

Nikanor, imię świeckie Veljko Bogunović (ur. 20 sierpnia 1952 w Medve) – serbski duchowny prawosławny, od 2003 biskup banacki.
Życiorys.
W latach 1968–1973 studiował w seminarium Krka. 27 sierpnia 1975 r. został mnichem, a następnego dnia diakonem. Do 1979 r. przebywał Siergijew Posadzie (wówczas Zagorsku). Święcenia prezbiteratu przyjął 1 stycznia 1978 r. 11 sierpnia 1985 r. otrzymał chirotonię biskupią jako biskup Hvostanu i administrator Czarnogóry. W latach 1991–1999 był biskupem górnokarłowickim, a 1999–2003 australijskim i nowozelandzkim. W roku 2003 mianowany został biskupem banackim.

</doc>
<doc id="4285793" url="https://pl.wikipedia.org/wiki?curid=4285793" title="Heart Punch">
Heart Punch



</doc>
<doc id="4285795" url="https://pl.wikipedia.org/wiki?curid=4285795" title="Ennin">
Ennin

 – japoński mnich, podróżnik, filozof ze szkoły tendai. Znany pod pośmiertnym imieniem Jikaku daishi (慈覚大師, wielki mistrz Jikaku).
Biografia.
Urodził się w rodzinie Mibu w ówczesnej prowincji Shimotsuke (ob. prefektura Tochigi).
W wieku 8 lat rozpoczął naukę w klasztorze Daiji-ji (pref. Tochigi), a w wieku 14 lat rozpoczął praktykę buddyjską w Enryaku-ji na górze Hiei. Był uczniem Saichō.
W 838 r. udał się do Chin w ramach misji cesarza Nimmyō. Po przybyciu do Yangzhou rozpoczął studiowanie ezoterycznych tekstów u dwu mistrzów. U mistrza Chuanyana przeszedł ceremonię inicjacji. Po przeczekaniu zimy w klasztorze w Szantungu prowadzonym przez koreańskich mnichów udał się wiosną 839 r. na górę Wutai.
Po jakimś czasie udał się do Chang’anu, ówczesnej stolicy Chin, gdzie studiował i praktykował nauki ezoteryczne w latach 840-845 u trzech różnych nauczycieli. Został zaordynowany do dwóch rytuałów mandali. Następnie udał się w podróż statkiem po Wielkim Kanale Chińskim.
Ennin był świadkiem wstąpienia na tron antybuddyjskiego cesarza Wuzonga w 840 r. i prześladowań buddyzmu w latach 842-846. W ich wyniku został w 847 r. deportowany do Japonii.
Jego opanowanie nauk ezoterycznych (jap. "mikkyō") było na tak wysokim poziomie, że przewyższył samego Kūkaia z ezoterycznej szkoły "shingon". Dlatego też właśnie Enninowi cesarz przekazał prowadzenie corocznego inicjacyjnego rytuału ezoterycznego "hiei kanjo" od 849 r.
W 854 r. został głównym opatem ("zasu") szkoły "tendai" w Enryaku-ji. Pozostał na tym stanowisku przez 20 lat. Wybudował wtedy budynki (Tō-in) dla przechowywania sutr przywiezionych przez niego z Chin. Z Chin przywiózł 559 tomów pism buddyjskich. Wprowadził również w Japonii nowy rodzaj praktyki zwanej "nembutsu", która związana była z kultem buddy Amidy. Poza tym założył m.in. klasztory: Onjō-ji (znany bardziej jako Mii-dera w prefekturze Shiga) i Ryūshaku-ji (lub Risshaku-ji) w prefekturze Yamagata.
Jest autorem ponad 100 dzieł, w tym dziennika z podróży po Chinach pt.: "Nittō guhō junrei kōki" (入唐求法巡礼行記, Zapiski z pielgrzymki do Chin w poszukiwaniu Prawa, 838–847). 
Ennin był utalentowanym rzeźbiarzem. Jednym z przykładów jego pracy jest drewniana kopia statuetki bosatsu Kannon, umieszczonej w Sensō-ji, najstarszej świątyni buddyjskiej w Tokio. Jest ona wystawiana na widok publiczny raz w roku w dniu 13 grudnia.

</doc>
<doc id="4285800" url="https://pl.wikipedia.org/wiki?curid=4285800" title="Toni Iwobi">
Toni Iwobi

Toni Iwobi, właśc. Tony Chike Iwobi (ur. 26 kwietnia 1955 w Gusau) – włoski polityk, przedsiębiorca i samorządowiec nigeryjskiego pochodzenia, senator XVIII kadencji.
Życiorys.
Urodził się w Nigerii, gdzie uczył się w szkołach katolickich. Po wyemigrowaniu do Europy kształcił się w zakresie marketingu i zarządzania przedsiębiorstwem w Manchesterze oraz w zakresie księgowości w Treviglio. Ukończył później studia informatyczne w USA i we Włoszech (studiował tam na Uniwersytecie Bocconi). Pracował głównie w sektorze informatycznym, w tym w latach 1988–2001 na różnych stanowiskach w przedsiębiorstwie AMSA. W 2001 założył własną firmę pod nazwą „Data Communication Labs”.
W latach 90. dołączył do Ligi Północnej. W latach 1993–2014 był radnym miejskim w Spirano, a od 2010 jednocześnie asesorem we władzach miejskich. W 2014 w strukturach partii przejął odpowiedzialność za kwestie związane z imigracją.
W wyborach parlamentarnych w 2018 został wybrany w skład Senatu XVIII kadencji, stając się pierwszym czarnoskórym członkiem wyższej izby włoskiego parlamentu.

</doc>
<doc id="4285801" url="https://pl.wikipedia.org/wiki?curid=4285801" title="Newry (Karolina Południowa)">
Newry (Karolina Południowa)

Newry – jednostka osadnicza w Stanach Zjednoczonych, w stanie Karolina Południowa, w hrabstwie Oconee.

</doc>
<doc id="4285803" url="https://pl.wikipedia.org/wiki?curid=4285803" title="Atanazy (Rakita)">
Atanazy (Rakita)

Atanazy, imię świeckie Svetko Rakita (ur. 7 listopada 1957 w Janje) – serbski duchowny prawosławny, od 2017 biskup mileszewski.
Życiorys.
7 maja 1977 r. został mnichem, a dwa dni później diakonem. Święcenia prezbiteratu przyjął 18 grudnia 1977 r. 31 maja 1999 r. otrzymał chirotonię biskupią jako biskup hvostański. W latach 2013–2017 był biskupem bihacko-petrovackim. 6 sierpnia 2017 r. odbył się jego ingres na katedrę mileszewską.

</doc>
<doc id="4285804" url="https://pl.wikipedia.org/wiki?curid=4285804" title="Emmanuel Nunes">
Emmanuel Nunes

Emmanuel Tito Ricoca Nunes (ur. 31 sierpnia 1941 w Lizbonie, zm. 2 września 2012 w Paryżu) – portugalski kompozytor i pedagog.
Życiorys.
W latach 1959-1963 studiował kompozycję w Academia de Amadores de Música w Lizbonie u Francine Benoît, a następnie w latach 1962–1964 na Uniwersytecie Lizbońskim muzykologię pod kierunkiem Fernanda Lopesa-Graçy oraz filologię grecką i germańską. W 1962 i 1964 uczestniczył w kursach mistrzowskich prowadzonych w ramach Darmsztadzkich Międzynarodowych Letnich Kursów Nowej Muzyki przez Henriego Pousseura i Pierre’a Bouleza. W 1964 zamieszkał na stałe w Paryżu.
Od 1965 kontynuował naukę w Hochschule für Musik und Tanz Köln, gdzie studiował kompozycję u Henriego Pousseura, muzykę elektroniczną u Jaapa Speka i fonetykę u Georga Heikego. W latach 1965–1967 uczestniczył także w kursach mistrzowskich prowadzonych przez Karlheinza Stockhausena. Po powrocie do Paryża studiował estetykę muzyki w Paryskim Konserwatorium pod kierunkiem Marcela Beaufilsa i w 1971 otrzymał nagrodę Premier Prix d'Esthetique Musicale.
Od lat 80. działał jako pedagog muzyczny, wykładając kompozycję m.in. w Fundacji Galusta Gulbenkiana w Lizbonie, na Harvardzie, w Konserwatorium Paryskim i podczas Letnich Kursów Darmsztadzkich.
Został odznaczony francuskim Orderem Sztuki i Literatury w stopniu Oficera (1986) oraz portugalskim Orderem Świętego Jakuba od Miecza w stopniu Komandora (1991).
Twórczość.
Twórczość Nunesa można podzielić na trzy okresy:
W całej jego twórczości widoczne są dwie stałe tendencje. Pierwszą z nich jest łączenie dzieł parami, w których jeden utwór jest niejako pozytywnym lub negatywnym dopełnieniem drugiego, na przykład "Purlieu" i "Dawn Wo" lub "Fermata" i "Ruf". Drugą tendencją jest rewizja lub rozbudowa ukończonych już dzieł, co z jednej strony powoduje powstawanie nowych wersji, a z drugiej – nową komplementarność utworu. Przykładem jest "73 Oeldorf 75 – I " i "73 Oeldorf 75 – II ", gdzie powiększenie instrumentarium modyfikuje dyskursywny zarys dzieła, tworząc nową kompozycję ściśle związaną z pierwszą, a nie tylko zmodyfikowaną jej wersję.

</doc>
<doc id="4285806" url="https://pl.wikipedia.org/wiki?curid=4285806" title="Utica (Karolina Południowa)">
Utica (Karolina Południowa)

Utica – jednostka osadnicza w Stanach Zjednoczonych, w stanie Karolina Południowa, w hrabstwie Oconee.

</doc>
<doc id="4285810" url="https://pl.wikipedia.org/wiki?curid=4285810" title="Cyryl (Bojović)">
Cyryl (Bojović)

Cyryl, imię świeckie Milan Bojović (ur. 4 lutego 1969 w Titogradzie) – serbski duchowny prawosławny, od 2018 biskup Buenos Aires.
Życiorys.
Jest piątym dzieckiem Radula i Zorki Bojoviciów. Ukończył studia matematyczne na Wydziale Matematyczno-Przyrodniczym Uniwersytetu w Podgoricy w 1992 r. Od 1993 do 2000 r. pracował na tejże uczelni jako asystent. W 1996 r. uzyskał stopień naukowy doktora.
W 2000 r. zrezygnował z pracy naukowej i wstąpił do monasteru Narodzenia Matki Bożej w Cetyni jako posłusznik. 11 czerwca 2004 r. tamże został postrzyżony na mnicha przez metropolitę Czarnogóry i Przymorza Amfilochiusza, przyjmując imię zakonne Cyryl na cześć św. Cyryla, nauczyciela Słowian. W tym samym roku metropolita Amfilochiusz wyświęcił go na hierodiakona, zaś 21 maja 2006 – na hieromnicha. W latach 2005–2008 studiował na Moskiewskiej Akademii Duchownej, uzyskując stopień kandydata nauk teologicznych.
Od 2009 r. był wychowawcą w seminarium duchownym św. Piotra Cetyńskiego w Cetyni, a następnie także wykładowcą Nowego Testamentu w tejże szkole. Metropolita Amfilochiusz, pełniący obowiązki administratora eparchii Ameryki Południowej i Środkowej, uczynił go swoim przedstawicielem.
30 czerwca 2013 uzyskał godność archimandryty. 26 maja 2016 r. został nominowany na biskupa dioklejskiego, wikariusza metropolii Czarnogóry i Przymorza. Jego chirotonia biskupia odbyła się 31 lipca tego samego roku w soborze Zmartwychwstania Pańskiego w Podgoricy, pod przewodnictwem patriarchy serbskiego Ireneusza. 10 maja 2018 r. mianowano go biskupem Buenos Aires.
Jest obywatelem Czarnogóry, deklaruje narodowość serbską.

</doc>
<doc id="4285811" url="https://pl.wikipedia.org/wiki?curid=4285811" title="Germaine de Staël">
Germaine de Staël



</doc>
<doc id="4285812" url="https://pl.wikipedia.org/wiki?curid=4285812" title="Szypit">
Szypit

Szypit () – wodospad na rzece Pyłypeć na Ukrainie, w obwodzie zakarpackim, w rejonie miżhirskim, w pobliżu miejscowości Pyłypeć. Ma 14 m wysokości.
Geografia.
Wodospad znajduje się w ukraińskich Karpatach, na północnych zboczach pasma górskiego Połoniny Borżawskiej, u podnóża góry Hemba (1491 m n.p.m.).
Charakterystyka.
Wodospad powstał na trwałych piaskowcach paleogenu i żwirycie z cienkimi warstwami łupków. Wąwóz otoczony jest lasami bukowymi. Wody wodospadu przybierają na sile zwłaszcza wiosną po zimowych roztopach. Przez wodospad przechodzą górskie szlaki turystyczne, a 300 m od wodospadu znajduje się wyciąg narciarski Połonina Borżawska.
Nazwa.
Nazwa wodospadu pochodzi od słowa „szept” („шепіт”), ponieważ nawet z daleka słyszy się echa spadającej wody, która przypomina szepty.
Festiwal.
Corocznie od 1993 roku, na początku lipca, w pobliżu wodospadu odbywa się nieformalny festiwal, na który przyjeżdżają hippisi i przedstawiciele różnych subkultur z Ukrainy.

</doc>
<doc id="4285813" url="https://pl.wikipedia.org/wiki?curid=4285813" title="Edisto (Karolina Południowa)">
Edisto (Karolina Południowa)

Edisto – jednostka osadnicza w Stanach Zjednoczonych, w stanie Karolina Południowa, w hrabstwie Orangeburg.

</doc>
<doc id="4285817" url="https://pl.wikipedia.org/wiki?curid=4285817" title="Brookdale (Karolina Południowa)">
Brookdale (Karolina Południowa)

Brookdale – jednostka osadnicza w Stanach Zjednoczonych, w stanie Karolina Południowa, w hrabstwie Orangeburg.

</doc>
<doc id="4285818" url="https://pl.wikipedia.org/wiki?curid=4285818" title="Laayoune">
Laayoune



</doc>
<doc id="4285822" url="https://pl.wikipedia.org/wiki?curid=4285822" title="Wilkinson Heights">
Wilkinson Heights

Wilkinson Heights – jednostka osadnicza w Stanach Zjednoczonych, w stanie Karolina Południowa, w hrabstwie Orangeburg.

</doc>
<doc id="4285825" url="https://pl.wikipedia.org/wiki?curid=4285825" title="Zofia Zaleska">
Zofia Zaleska



</doc>
<doc id="4285827" url="https://pl.wikipedia.org/wiki?curid=4285827" title="Eupsophus">
Eupsophus

Alsodidae – rodzaj płaza bezogonowego z rodziny Alsodidae.
Zasięg występowania.
Rodzaj obejmuje gatunki występujące w Chile i Argentynie.
Systematyka.
Podział systematyczny.
Do rodzaju należą następujące gatunki:

</doc>
<doc id="4285830" url="https://pl.wikipedia.org/wiki?curid=4285830" title="Giampiero Massolo">
Giampiero Massolo

Giampiero Massolo (ur. 5 października 1954 w Warszawie) – włoski urzędnik państwowy i dyplomata, sekretarz generalny Ministerstwa Spraw Zagranicznych, dyrektor generalny Departamentu Informacji Bezpieczeństwa (DSI), prezes przedsiębiorstwa Fincantieri.
Życiorys.
Ukończył nauki polityczne na Uniwersytecie LUISS w Rzymie (1976). Początkowo pracował w koncernie Fiat, w 1978 przeszedł do pracy we włoskiej dyplomacji. Był urzędnikiem w przedstawicielstwach dyplomatycznych przy Stolicy Apostolskiej, w ZSRR i przy Wspólnotach Europejskich. W 1990 dołączył do departamentu zagranicznego przy premierze. Obejmował stanowiska radcy (1993), dyrektora biura premiera (1994) i dyrektora biura prasowego MSZ (1996). W 1997 uzyskał rangę dyplomatyczną ministra pełnomocnego, a w 2006 ambasadora.
W latach 2001–2004 pełnił funkcję zastępcy sekretarza generalnego MSZ. W 2004 był dyrektorem generalnym do spraw politycznych, następnie powołano go na szefa gabinetu ministra. Następnie od 2006 do 2007 zajmował stanowisko dyrektora generalnego do spraw personelu. W latach 2007–2012 sprawował urząd sekretarza generalnego w resorcie, zajmując w MSZ najwyższe stanowisko urzędnicze. Później do 2016 był dyrektorem generalnym Departamentu Informacji Bezpieczeństwa, działającej przy premierze instytucji koordynującej działalność analityczną służb specjalnych. W 2016 powołany na prezesa państwowego przedsiębiorstwa stoczniowego Fincantieri. W 2017 został też prezesem instytutu badawczego ISPI.
W maju 2018, w trakcie kryzysu politycznego po wyborach parlamentarnych, wymieniano go jako potencjalnego kandydata na stanowisko premiera, który stanąłby na czele rządu koalicji Ruchu Pięciu Gwiazd i Ligi Północnej.
Odznaczenia.
Odznaczony Orderem Zasługi Republiki Włoskiej klasy III (1994), II (1999) i I (2006).

</doc>
<doc id="4285831" url="https://pl.wikipedia.org/wiki?curid=4285831" title="Christian Rabb">
Christian Rabb

Christian Rabb – szwedzki autor piosenek i producent muzyczny, gitarzysta zespołu No Sleep for Lucy.
Młodość.
Pochodzi z małej miejscowości Lilla Alsbo, znajdującej się w gminie Avesta w regionie Dalarna. Uczęszczał do (akademii dla producentów muzycznych) w Örnsköldsvik.
Kariera muzyczna.
W wieku 14 lat zaczął tworzyć swoje pierwsze piosenki. Podpisał kontrakt z wytwórnią BMG jako autor utworów i producent. Jego utwory zostały nagrane przez wielu międzynarodowych artystów i otrzymały status złoty lub platynowy. Współpracował z Stephenem Aiello (30 Seconds to Mars), Markiem Hollmanem, (Daughtry, Shinedown) i Tommym Henriksenem (Alice Cooper). Stworzył muzykę ze swoim przyjacielem, Kristofferem Sjökvistem, do programu dla dzieci "Labirynt" i otrzymał nominację Emmy Award w kategorii najlepszego improwizowanego TV show.
Razem z Kristofferem Sjökvistem, Fridą Molander i Charliem Masonem stworzył piosenkę „L’amore è femmina”, która została zaprezentowana przez Ninę Zilli, reprezentantkę Włoch w finale 57. Konkursu Piosenki Eurowizji w Baku. Piosenka uplasowała się na 9. miejscu w finale.
W 2018 współtworzył piosenkę Gromee’ego i Lukasa Meijera „Light Me Up”, która wygrała krajowe eliminacje eurowizyjne, dzięki czemu reprezentowała Polskę w 63. Konkursu Piosenki Eurowizji w Lizbonie. 10 maja wystąpił z polską reprezentacją w charakterze gitarzyty podczas drugiego półfinału konkursu, jednak nie zakwalifikowali się do finału.
Jest gitarzystą szwedzkiego rockowego zespołu No Sleep for Lucy. Jest producentem ich pierwszego albumu "Until the End", którego premiera miała miejsce w marcu 2018. Napisał też większość materiału na album.

</doc>
<doc id="4285835" url="https://pl.wikipedia.org/wiki?curid=4285835" title="Andy na safari">
Andy na safari

Andy na safari () – brytyjski serial animowany dla dzieci, w Polsce emitowany od 26 lutego 2018 roku na kanale BBC Cbeebies. 
Fabuła.
Szalony podróżnik Andy prezentuje nową serię przygód wśród dzikich zwierząt, które zamieszkują naszą planetę.
Wersja polska.
Wystąpili:
Reżyseria: Leszek Zduń
Dialogi polskie:
Dźwięk i montaż: Maciej Brzeziński
Kierownictwo produkcji: Agnieszka Kudelska
Piosenkę śpiewali: Piotr Bajtlik, Jakub Szydłowski i Agnieszka Kudelska
Opracowanie i udźwiękowienie wersji polskiej: dla Hippeis Media International – Studio Sonica
Lektor: Leszek Zduń

</doc>
<doc id="4285843" url="https://pl.wikipedia.org/wiki?curid=4285843" title="Arial (Karolina Południowa)">
Arial (Karolina Południowa)

Arial – jednostka osadnicza w Stanach Zjednoczonych, w stanie Karolina Południowa, w hrabstwie Pickens.

</doc>
<doc id="4285851" url="https://pl.wikipedia.org/wiki?curid=4285851" title="STU48">
STU48

STU48 (skrót od "Setouchi48") – japońska grupa idolek stworzona przez Yasushiego Akimoto. Jest to piąta krajowa siostrzana grupa AKB48. Zespół posiada swój własny teatr, który znajduje się na statku kursującym między siedmioma miastami będącymi częścią regionu Setouchi.
Historia.
Grupa STU48 została oficjalnie zapowiedziana 10 października 2016 roku podczas wydarzenia , podczas którego zapowiedziano, że teatr będzie znajdować się na statku kursującym po Morzu Wewnętrznym.
19 marca 2017 roku odbyło się finałowe przesłuchanie do zespołu, spośród 8061 kandydatek przeszło 44 dziewcząt. 3 maja 2017 roku, podczas "2017 Hiroshima Flower Festival", zostały zaprezentowane 32 członkinie STU48, z Naną Okada (także w AKB48).
Ich debiutancki singel „Kurayami” został wydany 31 stycznia 2017 roku przez King Records.
Teatr na statku.
Statek to prom , ma 77,8 metra długości i 12,5 metra szerokości. Obsługiwany jest przez Iki-Tsushima Sea Line (ITSL), wcześniej był to statek pasażerski mogący pomieścić 245 pasażerów, a następnie był przekształcony w statek towarowy typu ro-ro o pojemności do 40 pojazdów zanim został przejęty przez kierownictwo STU48. 11 maja STU48 ogłosiły konkurs na nazwę statku. Spośród 2000 przesłanych nazw do finałowego głosowania członkinie zespołu wybrały 24 z nich. 30 czerwca, przez aplikację stream SHOWROOM, wybrano nazwę (9,8% głosów).
Przebudowa STU48-go została przeprowadzona przez zakłady Japan Marine United w Onomichi, Hiroshima. Kilka członkiń STU48 odwiedziło stocznię w trakcie procesu przebudowy, a Azusa Fujiwara i Honoka Yano osobiście wymalowały nazwę statku na dziobie. 22 stycznia 2019 roku grupa wydała teledysk do utworu z ich nadchodzącego drugiego singla, który został nakręcony na statku i wykonany przez wszystkie 33 członkinie.
25 lutego grupa opublikowała listę portów w regionie Setouchi, w których statek miał zadokować na czas występów. 19 marca wydane zostało świadectwo rejestracji statku.
Na obu burtach statku znajduje się kod sygnałowy „UW2”, który oznacza „witaj!”.
9 lipca 2020 roku zarząd STU48 ogłosił, że teatr okrętowy przestanie funkcjonować wiosną 2021 roku, a występy będą odbywać się w całym regionie Setouchi bez stałego miejsca.
Członkinie.
Z dniem 20 sierpnia 2020 grupa składała się z 44 członkiń. Członkinie są osobną grupą dziewczyn, które nie zostały awansowane do oficjalnych zespołów (23 członkiń). Jedna członkini należy do dwóch zespołów (tzw. ). to członkinie wybrane przez publiczne przesłuchanie, w którym liczba wstępnie wybranych kandydatek miała szansę zostać wcielonych do zespołu przez grupę przedstawicielek zespołów (3 członkinie).
Mitsuki Imamura jest kapitanem, a Akari Fukuda – wicekapitanem.

</doc>
<doc id="4285852" url="https://pl.wikipedia.org/wiki?curid=4285852" title="Buffalo (Karolina Południowa)">
Buffalo (Karolina Południowa)

Buffalo – jednostka osadnicza w Stanach Zjednoczonych, w stanie Karolina Południowa, w hrabstwie Union.

</doc>
<doc id="4285853" url="https://pl.wikipedia.org/wiki?curid=4285853" title="Monarch Mill">
Monarch Mill

Monarch Mill – jednostka osadnicza w Stanach Zjednoczonych, w stanie Karolina Południowa, w hrabstwie Union.

</doc>
<doc id="4285854" url="https://pl.wikipedia.org/wiki?curid=4285854" title="António de Sousa Braga">
António de Sousa Braga

António de Sousa Braga SCI (ur. 15 marca 1941 w Santo Espírito na Azorach, zm. 22 sierpnia 2022 w Lizbonie) – portugalski duchowny rzymskokatolicki, sercanin, biskup Angry.
Biografia.
27 maja 1970 w Rzymie otrzymał święcenia prezbiteriatu i został kapłanem Zgromadzenia Księży Najświętszego Serca Jezusowego.
9 kwietnia 1996 papież Jan Paweł II mianował go biskupem Angry. 30 czerwca 1996 w Angra do Heroísmo przyjął sakrę biskupią z rąk swojego poprzednika bpa Aurélio Granada Escudeiro. Współkonsekratorami byli biskup Coimbry João Alves oraz emerytowany biskup Makau Arquimínio Rodrigues da Costa.
15 marca 2016, w związku z osiągnięciem wieku emerytalnego, zrezygnował z katedry.

</doc>
<doc id="4285856" url="https://pl.wikipedia.org/wiki?curid=4285856" title="Synewyr (wieś)">
Synewyr (wieś)

Synewyr (, , ) – wieś na Ukrainie, w obwodzie zakarpackim, w rejonie miżhirskim. W 2015 roku miejscowość liczyła 4623 mieszkańców.
Historia.
Pierwsza pisemna wzmianka o wsi Synewyr pochodzi z końca XVI wieku.
Muzeum.
W czerwcu 2010 roku nad brzegiem jeziora Synewyr powstało Muzeum Lasu i Spławu. W muzeum tym można zapoznać się z rodzajami węzłów, konstrukcjami i urządzeniami całego procesu technologicznego zbioru, sortowania, przechowywania i transportu drewna na tratwach, a także obejrzeć las, który został zniszczony przez powódź z 1998 roku. Miejsce to ma duże znaczenie dla turystyki i rekreacji.

</doc>
<doc id="4285862" url="https://pl.wikipedia.org/wiki?curid=4285862" title="Zofia Zaleska (posłanka)">
Zofia Zaleska (posłanka)

Zofia Zaleska z domu Borakowska (ur. 26 października 1895 w Strzałkach, zm. 21 marca 1974 w Londynie) – polska działaczka społeczna, dziennikarka, posłanka na Sejm III kadencji w II RP z listy Stronnictwa Narodowego, członek Rady Narodowej Rzeczypospolitej Polskiej 1939-1945, w latach 1954–1957 przedstawiciel Rządu RP na uchodźstwie w Irlandii.
Życiorys.
W 1910 ukończyła gimnazjum w Warszawie. Po odzyskaniu niepodległości zdała kilka specjalistycznych kursów wyższych i wreszcie w 1925 ukończyła Wydział Dyplomatyczny Szkoły Nauk Politycznych. Podczas I wojny światowej pracowała w Polskim Komitecie Sanitarnym i Obywatelskim Komitecie Opieki nad Ludnością m. st. Warszawy. 
W 1919 została członkiem Rady Naczelnej Narodowej Organizacji Kobiet. Pracowała społecznie w związanych z ruchem narodowym i katolickim organizacjach oświatowych i kobiecych, w tym w Radzie Narodowej Polek, Zjednoczeniu Zrzeszeń Nauczycielskich, Związku „Sokolic”, Lidze Kobiet Słowiańskich, Radzie Gospodarczego Wykształcenia Kobiet i Lidze Katolickiej Stowarzyszeń Kobiecych. Była członkiem komitetu prasowego Porozumienia Organizacji Współdziałających w Zwalczaniu Komunizmu.
Równolegle pracowała zawodowo w redakcjach kilku czasopism, m.in. w "Kurierze Warszawskim", "Kurierze Poznańskim", "Głosie Rodziców", "Gazecie dla Kobiet" i w "Biuletynie Narodowej Organizacji Kobiet". 13 grudnia 1933 weszła do Sejmu III kadencji, zajmując miejsce zmarłego Franciszka Maryańskiego. Po wygaśnięciu mandatu powróciła do pracy zawodowej i społecznej. 
Po agresji III Rzeszy na Polskę zgłosiła się ochotniczo do służby pomocniczej przy Wojsku Polskim. Pod koniec pierwszego tygodnia wojny opuściła Warszawę, wyjeżdżając na wschód. W następstwie agresji ZSRR na Polskę została zatrzymana przez władze sowieckie, ale udało jej się dwukrotnie uciec z więzienia. Przedostała się do Francji. Od 21 grudnia 1939 do 21 marca 1945 zasiadała w I i II Radzie Narodowej RP w Paryżu i Londynie. Po zakończeniu II wojny światowej pozostała na uchodźstwie. W latach 1954–1957 była przedstawicielem Rządu RP na uchodźstwie w Irlandii. Opublikowała kilka szkiców wspomnieniowych w czasopismach i kilka broszur, na tematy narodowe i religijne. 

</doc>
<doc id="4285869" url="https://pl.wikipedia.org/wiki?curid=4285869" title="Andre van Noord">
Andre van Noord

Andre van Noord, właściwie André Arend van de Noord (ur. 9 lutego 1964 w Zaandam, w Holandii) – holenderski aktor, model, fotograf i poeta. W 2012 zajął szóste miejsce na liście ikon modelingu.
Życiorys.
W 1985, kiedy miał 21 lat i studiował politologię, został zauważony w amsterdamskim Popvenue Paradiso i podjął pracę jako model w kampanii Mexxa. Pół roku później znalazł się w squacie w Londynie.
Związał się agencjami: Kult Model Agency w Hamburgu, Unique Models w Kopenhadze, Uno Models w Barcelonie, Next w Londynie, I Love Models Management w Mediolanie, Bananas Models w Paryżu, Quest Model Management w Nowym Jorku i Ace Models w Atenach.
Trafił na okładki magazynów modowych dla mężczyzn, w tym „Vogue”, „GQ” (2010) i 1 listopada 2013 w tureckiej edycji „L'Officiel Hommes”. Brał też udział w reklamach Bugatti, perfum J’adore Diora z Charlize Theron, szwedzkiej marki The Tailoring Club – Brothers Stockholm Drottninggatan w Sztokholmie czy marki Vistula.
Po raz pierwszy pojawił się w roli aktorskiej jako Jacques w dramacie "Kyodai Makes the Big Time" (1992). W dramacie "Punk adwokatem" ("Advocaat van de Hanen", 1996) zagrał postać prawnika Krakera Kiliaana Noppena, który opiekował się biednymi ludźmi, ale rozczarował się systemem i postanowił go opuścić. Można go było także zobaczyć w ekranizacji głośnej powieści Leopolda Sacher-Masocha "Wenus w futrze" ("Venus in Furs", 1996), dramacie kryminalnym "Przeciek" ("Lek", 2000) i dreszczowcu "Zabójca dusz" ("Soul Assassin", 2001) z Kristy Swanson, Derekiem de Lint i Skeetem Ulrichem.
Zamieszkał w Amsterdamie z żonę i trójką dzieci.

</doc>
<doc id="4285870" url="https://pl.wikipedia.org/wiki?curid=4285870" title="Aurélio Granada Escudeiro">
Aurélio Granada Escudeiro

Aurélio Granada Escudeiro (ur. 19 maja 1920 w Alcains, zm. 25 sierpnia 2012 w Ponta Delgada) – portugalski duchowny rzymskokatolicki, biskup Angry.
Biografia.
17 stycznia 1943 otrzymał święcenia prezbiteriatu.
18 marca 1974 papież Paweł VI mianował go koadiutorem biskupa Angry i biskupem tytularnym drusiliańskim. 26 maja 1974 przyjął sakrę biskupią z rąk patriarchy Lizbony kard. António Ribeiro. Współkonsekratorami byli biskup Portalegre-Castelo Branco Agostinho Joaquim Lopes de Moura CSSp oraz biskup Angry Manuel Alfonso de Carvalho.
30 czerwca 1979, po śmierci poprzednika, został biskupem Angry. 9 kwietnia 1996, w związku z osiągnięciem wieku emerytalnego, zrezygnował z katedry. Zmarł 25 sierpnia 2012.

</doc>
<doc id="4285882" url="https://pl.wikipedia.org/wiki?curid=4285882" title="Rokicje">
Rokicje



</doc>
<doc id="4285888" url="https://pl.wikipedia.org/wiki?curid=4285888" title="Wojewodyn">
Wojewodyn

Wojewodyn () – wodospad na Ukrainie, w obwodzie zakarpackim, w rejonie pereczyńskim, 12 km od miejscowości Turja Polana. Ma 24 m wysokości.
Geografia.
Wodospad znajduje się w Karpatach, w rezerwacie przyrody Sokołowi Skeli, na potoku Wojewodyn, który rozpoczyna swój bieg na górze Połonina Równa (1497 m n.p.m.), płynie w głębokim wąwozie i wpada do rzeki Turja. Wodospad jest uznany jako hydrologiczny pomnik przyrody. Wysokość głównej kaskady wynosi ok. 6 m. Przez wodospad przechodzą szlaki turystyczne. W okolicy wodospadu bytują liczne ptaki, w tym rzadkie, jak sępy czy orły przednie.
Wodospad prawdopodobnie powstał w wyniku trzęsienia ziemi, podczas którego w skałach wąskiej doliny pojawiła się szczelina.

</doc>
<doc id="4285890" url="https://pl.wikipedia.org/wiki?curid=4285890" title="WJSN">
WJSN



</doc>
<doc id="4285896" url="https://pl.wikipedia.org/wiki?curid=4285896" title="Manuel Alfonso de Carvalho">
Manuel Alfonso de Carvalho

Manuel Alfonso de Carvalho (ur. 19 lutego 1912 w Subporteli, zm. 13 grudnia 1978) – portugalski duchowny rzymskokatolicki, biskup Angry.
Biografia.
12 lipca 1936 otrzymał święcenia prezbiteriatu.
10 lutego 1953 papież Pius XII mianował go koadiutorem biskupa Angry i biskupem tytularnym rhaedestuskim. 3 maja 1953 przyjął sakrę biskupią z rąk arcybiskupa Bragi Antonio Bento Martinsa Júniora. Współkonsekratorami byli biskup Vila Real António Valente da Fonseca oraz biskup pomocniczy Aveiro Domingos da Apresentação Fernandes.
17 czerwca 1957, po śmierci poprzednika, został biskupem Angry. Na katedrze tej zasiadał do śmierci 13 grudnia 1978.
Jako ojciec soborowy wziął udział w soborze watykańskim II.

</doc>
<doc id="4285897" url="https://pl.wikipedia.org/wiki?curid=4285897" title="Johann Wolfgang Wieland">
Johann Wolfgang Wieland

Johann Wolfgang Wieland (ur. 1673, zm. 1739) – austriacki porucznik inżynierii i kartograf. Jako pierwszy w 1721 roku stworzył układ dróg Zielonej Góry.
Wieland był autorem map atlasu Śląska, który ukazał się w lipcu 1752 pod tytułem "Atlas Silesiae id est Ducatus Silesiae". Polecenie ich wykonania otrzymał cesarskim zarządzeniem, pomiary rozpoczął 23 stycznia 1722 ale w 1734 został odwołany i jego prace kończył Mattheus von Schubart.

</doc>
<doc id="4285904" url="https://pl.wikipedia.org/wiki?curid=4285904" title="Zgromadzenie Najświętszego Serca Jezusowego z Bétharram">
Zgromadzenie Najświętszego Serca Jezusowego z Bétharram

Zgromadzenie Najświętszego Serca Jezusowego z Bétharram, potocznie ojcowie z Bétharram – katolickie męskie zgromadzenie zakonne na prawie papieskim założone w 1832 przez św. Michała Garicoïts.
Do 2011 w użyciu była dłuższa nazwa Zgromadzenie Ojców Najświętszego Serca Jezusowego z Bétharram. Krótsza nazwa została wprowadzona na prośbę kapituły generalnej zgromadzenia i zaaprobowana przez Stolicę Świętą.
Historia.
Po rewolucji francuskiej w latach 1789–1799, w wyniku której doszło do drastycznych zmian kulturowych i społecznych we Francji, naglącą potrzebą okazała się wzmożona akcja reewangelizacyjna, z czym wiązały się starania biskupów o budzenie powołań do kleru diecezjalnego oraz zakonów. Wielu kapłanów i osób konsekrowanych zostało zamordowanych lub zmuszonych do wyjazdu z Francji. Diecezja Bajonny w metropolii Auch (obecnie Bordeaux) posiadała w miejscowości Bétharram wyższe seminarium duchowne. W 1827 profesorem filozofii w Bétharram został ks. Michał Garicoïts. Przekonany o potrzebie powstania nowego zgromadzenia misyjnego, założył on w 1835 stowarzyszenie księży do pracy misyjnej. Za patronat księża ci wybrali Najświętsze Serce Pana Jezusa, stąd pierwotna nazwa – Zgromadzenie Ojców od Najświętszego Serca Pana Jezusa. Przez szereg lat zgromadzenie napotykało na szereg trudności, stwarzanych przez miejscowego biskupa diecezjalnego. Dopiero 30 lipca 1875 zakonnicy otrzymali dekret pochwalny z Rzymu, zaś oficjalne zatwierdzenie na prawie papieskim nastąpiło 5 września 1877.
Początkowo zgromadzenie prowadziło dom fromacyjny dla młodzieży w Bétharram, do którego rodzice oddawali swoje dzieci, prosząc o ich katolickie wychowanie i wykształcenie. Wraz z baskijskimi imigrantami ojcowie z Bétharram wyjeżdżali do Ameryki Łacińskiej, zakładając placówki misyjne w Argentynie, Urugwaju, Paragwaju i Brazylii. W XX wieku powstały wspólnoty klasztorne we Włoszech, Hiszpanii, Belgii, Wielkiej Brytanii i Chinach (Junnan). Obecnie zgromadzenie posiada również klasztory w Wybrzeżu Kości Słoniowej, Republice Środkowoafrykańskiej, Izraelu, Palestynie, Indiach, Tajlandii i Wietnamie. W 2014 zgromadznie liczyło 326 zakonników (223 kapłanów) w 68 klasztorach.

</doc>
<doc id="4285905" url="https://pl.wikipedia.org/wiki?curid=4285905" title="Turja">
Turja



</doc>
<doc id="4285907" url="https://pl.wikipedia.org/wiki?curid=4285907" title="Turia (dopływ Prypeci)">
Turia (dopływ Prypeci)



</doc>
<doc id="4285910" url="https://pl.wikipedia.org/wiki?curid=4285910" title="Kruszelnica (ujednoznacznienie)">
Kruszelnica (ujednoznacznienie)



</doc>
<doc id="4285914" url="https://pl.wikipedia.org/wiki?curid=4285914" title="Stefan Florian Dembowski">
Stefan Florian Dembowski

Stefan Florian Stanisław Dembowski herbu Jelita (ur. 27 września 1727 roku – zm. 29 kwietnia 1802 roku w Warszawie) – marszałek Trybunału Głównego Koronnego w Lublinie w 1776 roku, kasztelan czechowski w 1774 roku, poseł na Sejm, desygnowany na następcę Tadeusza Kościuszki w przypadku jego śmierci, członek konfederacji Sejmu Czteroletniego w 1788 roku.
Życiorys.
Urodzony 27 września 1727 roku jako syn referendarza koronnego Antoniego Sebastiana i Salomei z Rupniewskich. W grudniu 1736 r. ojciec odstąpił mu tytuł starosty tymbarskiego. Uczęszczał do szkoły teatynów w Warszawie. W 1747 r. wysłany wraz z bratem w podróż zagraniczną w celu nauki języków, odwiedził Wiedeń, Rzym i Paryż.
Po powrocie do kraju został w 1753 r. asesorem sądów kanclerskich, a 3 lutego 1755 r. mianowany został starostą płockim. Za przykładem stryja Stanisława Dembowskiego z powodzeniem kandydował na Sejm w 1752 i Sejm w 1758 r., ale nie wyróżnił się podczas obrad. Następnie poseł na sejm konwokacyjny 1764 roku z województwa płockiego. Był konsyliarzem konfederacji generalnej 1764 roku. Jako marszałek konfederacji województwa płockiego i poseł tego województwa na sejm elekcyjny 1764 roku był elektorem Stanisława Augusta Poniatowskiego z województwa płockiego. Wkrótce potem został marszałkiem konfederacji płockiej, jednak nie odegrał w niej większej roli. Jako zwolennik króla nie opowiedział się za konfederacją barską.
20 marca 1774 r. został mianowany kasztelanem czechowskim; następnie w latach 1775–1776 był marszałkiem Trybunału Głównego Koronnego, gdzie zdobył sobie opinię uczciwego sędziego. W latach 1780–1782 zasiadał w składzie Rady Nieustającej, następnie uczestniczył w pracach Sejmu Czteroletniego. W czerwcu 1791 r. wszedł do Komisji Policji Obojga Narodów. Był komisarzem z Senatu w tej komisji w 1792 roku. Po rozwiązaniu konfederacji targowickiej należał do organizacji konspiracyjnych, desygnowano go na następcę Tadeusza Kościuszki w przypadku jego śmierci oraz powierzono przewodnictwo Komisji Porządkowej woj. krakowskiego, która 13 maja 1794 r. odebrała z Wawelu kosztowności kościelne na potrzeby powstania.
Zmarł 29 kwietnia 1802 roku w Warszawie .
Życie prywatne.
Od 27 czerwca 1756 r. żonaty z Ewą Tarłówną (1736–1808), córką starosty goszczyńskiego, która w 1771 r. odziedziczyła pałac Tarłów w Warszawie. Para miała dziesięcioro dzieci: Antoninę (kanoniczkę warszawską), Floriana Dembowskiego, Mikołaja (kanonika kamienieckiego), Józefę, Ludwikę, Eleonorę, Jana Sebastiana (ekonomistę, pisarza), Stanisława (pułkownika), Teodora Mikołaja (senatora) i Ignacego.

</doc>
<doc id="4285916" url="https://pl.wikipedia.org/wiki?curid=4285916" title="Kruszelnica (rzeka)">
Kruszelnica (rzeka)

Kruszelnica, Riczka () – rzeka w południowo-zachodniej Ukrainie.
Źródła rzeki znajdują w Ukraińskich Karpatach, na południowych stokach góry Wełykyj Werch, w paśmie Beskidy Skolskie, w obrębie Parku Narodowego „Beskidy Skolskie”. Jest to typowo górska rzeczka. Dolina jest wąska, zalesiona (zwłaszcza w środkowym i górnym biegu). Terasa zalewowa jest szeroka i jednostronna. Koryto rzeki ma powolny nurt, dno jest skaliste z licznymi małymi wodospadami. Rzeka wylewa po ulewnym deszczu lub podczas odwilży. Uchodzi do rzeki Stryj, przy miejscowości o tej samej nazwie, Kruszelnica. Jej dopływami są liczne małe potoki. Rzeka ma 14 km długości, jej powierzchnia dorzecza wynosi 36 km².

</doc>
<doc id="4285918" url="https://pl.wikipedia.org/wiki?curid=4285918" title="Paweł Csala">
Paweł Csala

Paweł Csala – polski przemysłowiec i konsul Finlandii.
Życiorys.
Był pochodzenia węgierskiego. W 1906 ukończył C. K. IV Gimnazjum we Lwowie. Uzyskał stopień doktora.
U kresu I wojny światowej, około września 1918 we Lwowie został zaprzysiężony do zorganizowanej przez por. Romana Abrahama, pierwszej dziesiątki organizacji Polskie Kadry Wojskowe. Tam w listopadzie 1918 uczestniczył w obronie Lwowa podczas wojny polsko-ukraińskiej.
Był dyrektorem Spółki Akcyjnej dla przemysłu drzewnego „Oikos” we Lwowie, zajmującej się produkcją sklejki i działającej w Brzuchowicach do 1939. Był wójtem (naczelnikiem) gminy Brzuchowice do 1939. Działał w Izbie Przemysłowo-Handlowej we Lwowie, pełniąc funkcje wiceprezesa, zastępcy przewodniczącego Komisji Handlowej i Eksportu, członka i wiceprezesa Sekcji Przemysłowej, radcy, przewodniczącego Komisja Cennikowej Drzewnej oraz członka kilku innych komisji. Działał w Związku Przemysłu Drzewnego. Był prezesem Syndykatu Drzewnego. W 1932 został przewodniczącym Wojewódzkiej Komisji Oszczędnościowej we Lwowie. W 1936 został zatwierdzony przez Wydział Rolniczo-Leśny Politechniki Lwowskiej do prowadzenia wykładów z zakresu handlu drewnem, na tej uczelni wykładał też technologię drewna. W listopadzie 1936 został szefem komisji rewizyjnej w Komitecie Powiatowym Pomocy Zimowej dla Bezrobotnych w Powiecie Lwowskim. W lutym 1936 znalazł się w gronie 32 osób, mianowanych przez premiera RP Mariana Zyndrama-Kościałkowskiego, powołanych do składu komisji do zbadania gospodarki przedsiębiorstw państwowych. Do 1939 był prezesem prezydium giełdy zbożowo-towarowej we Lwowie
W 1937 został mianowany konsulem honorowym Finlandii na obszar województwa lwowskiego, stanisławowskiego, tarnopolskiego i wołyńskiego z siedzibą we Lwowie. W 1938 został mianowany członkiem Okręgowej Komisji Wyborczej nr 72 we Lwowie przed wyborami parlamentarnymi w 1938.
Był bratem Ludwika, który był lekarzem w Brzuchowicach. Był żonaty z Marią Bogdanowicz-Csalą (1892-1978), śpiewaczką operową, której podczas występu w 1939 akompaniował ich syn Zbigniew.

</doc>
<doc id="4285920" url="https://pl.wikipedia.org/wiki?curid=4285920" title="Synewyr (miejscowość)">
Synewyr (miejscowość)



</doc>
<doc id="4285924" url="https://pl.wikipedia.org/wiki?curid=4285924" title="Peseta saharyjska">
Peseta saharyjska

Peseta saharyjska (ar. البيزيتا الصحراوي) – oficjalna jednostka monetarna Sahary Zachodniej, w praktyce rzadka w obiegu.
Utworzenie waluty przewidziano w porozumieniach madryckich z 25 listopada 1975 roku. Pierwsze pesety znalazły się w obiegu w 1990 roku, natomiast nie zostały oficjalnie uznane przez władze kraju aż do 1997. W 1990 wybito monety o nominale 50 peset, a w 1992 o nominałach 1, 2 i 5 peset. Wszystkie wykonane zostały z miedzioniklu, na rewersie przedstawiają beduina z wielbłądem, a na awersie godło Sahary Zachodniej. Pomiędzy 1990 a 1997 wybijano również pamiątkowe złote, srebrne i miedziane monety o wartości 100, 200, 500, 1000, 5000, 40 000 peset, m.in. w 1997 o wartości 40 000 peset z okazji 15 rocznicy nawiązania stosunków dyplomatycznych z Wenezuelą.
W praktyce zastosowanie pesety saharyjskiej jest niewielkie. Na terenach kontrolowanych przez Maroko w użyciu pozostaje dirham marokański, natomiast na obszarze kontrolowanym przez Front Polisario i w obozach uchodźców z Sahary Zachodniej najczęściej korzysta się z dinara algierskiego i ugiji mauretańskiej. W 1990 związano ją sztywnym kursem 1:1 z pesetą hiszpańską i pomimo braku uznania międzynarodowego uzyskała kod EHP w systemie ISO 4217. Po wprowadzeniu w Hiszpanii euro ustalono kurs 1 euro = 166,386 pesety.
1 peseta saharyjska dzieli się na 100 centimos (tak jak peseta hiszpańska), jednak w praktyce nawet nie wybijano monet centimos.
W obiegu znajdują się wyłącznie monety o nominałach:

</doc>
<doc id="4285926" url="https://pl.wikipedia.org/wiki?curid=4285926" title="Równa (szczyt)">
Równa (szczyt)



</doc>
<doc id="4285929" url="https://pl.wikipedia.org/wiki?curid=4285929" title="Dmytro Hraczow">
Dmytro Hraczow

Dmytro Olegowycz Hraczow (ukr. Дмитро Олегович Грачов, ur. 5 grudnia 1983 we Lwowie) – ukraiński łucznik sportowy. Brązowy medalista olimpijski z Aten.
Treningi rozpoczął w 1996, starty międzynarodowe w 2004. Brał udział w dwóch igrzyskach olimpijskich (IO 04, IO 12). Po medal w 2004 sięgnął w konkurencji drużynowej. Reprezentację Ukrainy w łucznictwie tworzyli ponadto Wiktor Ruban i Ołeksandr Serdiuk. W drużynie był brązowym medalistą mistrzostw Europy w 2012.

</doc>
<doc id="4285931" url="https://pl.wikipedia.org/wiki?curid=4285931" title="Internazionali d’Italia 2018 (kobiety)">
Internazionali d’Italia 2018 (kobiety)

Internazionali d’Italia 2018, właśc. Internazionali BNL d’Italia 2018 – tenisowy turniej WTA kategorii WTA Premier Series rangi WTA Premier 5 w sezonie 2018 z cyklu Internazionali d’Italia rozgrywany w dniach 14–20 maja 2018 roku w Rzymie na kortach ceglanych o puli nagród wynoszącej 2 703 000 euro.

</doc>
<doc id="4285932" url="https://pl.wikipedia.org/wiki?curid=4285932" title="Chorezmi">
Chorezmi

Chorezmi (także Charizmi) – żyjący w XIV wieku poeta uzbecki. Pisał wiersze po turecku i po persku. Był wysoko ceniony w środowisku poetów Azji Środkowej. Sławę przyniósł mu poemat "Mahabbatname" ("Księga miłości", napisany w 1353 roku. Utwór ten został ofiarowany władcy Chorezmu Muhammadowi Hodży Begowi, który zaproponował autorowi miejsce na swoim dworze. Poemat reprezentuje gatunek mesnewi i zawiera gazele i liryki w języku perskim i tureckim.
Wiersze Chorezmiego tłumaczyli na język polski Stanisław Ulicki i Eleonora Karpuk.

</doc>
<doc id="4285934" url="https://pl.wikipedia.org/wiki?curid=4285934" title="Guilherme Augusto Inácio da Cunha Guimarães">
Guilherme Augusto Inácio da Cunha Guimarães

Guilherme Augusto Inácio da Cunha Guimarães (ur. 25 listopada 1877 w São Jorge de Selho, zm. 17 czerwca 1957) – portugalski duchowny rzymskokatolicki, biskup Angry.
Biografia.
22 września 1900 otrzymał święcenia prezbiteriatu.
20 czerwca 1928 papież Pius XI mianował go biskupem Angry. 2 września 1928 przyjął sakrę biskupią z rąk arcybiskupa Bragi Manuela Vieira de Matosa. Współkonsekratorami byli biskup Lamego Francisco José Ribeiro Vieira e Brito oraz biskup Bragançy i Mirandy Antonio Bento Martins Júnior.
Na katedrze tej zasiadał do śmierci 17 czerwca 1957.

</doc>
<doc id="4285937" url="https://pl.wikipedia.org/wiki?curid=4285937" title="Ołeksandr Serdiuk (łucznik)">
Ołeksandr Serdiuk (łucznik)

Ołeksandr Ołeksijowycz Serdiuk (ukr. Олександр Олексійович Сердюк, ur. 3 lipca 1978 w Charkowie) – ukraiński łucznik sportowy. Brązowy medalista olimpijski z Aten.
Brał udział w dwóch igrzyskach olimpijskich (IO 04, IO 08). Po medal w 2004 sięgnął w konkurencji drużynowej. Reprezentację Ukrainy w łucznictwie tworzyli ponadto Wiktor Ruban i Dmytro Hraczow. W drużynie był czwarty na igrzyskach w Pekinie. Indywidualnie był trzeci na uniwersjadzie w 2003.

</doc>
<doc id="4285938" url="https://pl.wikipedia.org/wiki?curid=4285938" title="Odzywka (brydż)">
Odzywka (brydż)

Odzywka (ang. "bid") – zapowiedź zgłaszana w czasie licytacji składająca się z "liczby" (od 1 do 7) oraz "miana", którym może być: "trefl" (♣), "karo" (), "kier" (), "pik" (♠) lub "bez atu" (BA).
Odzywka jest deklaracją wzięcia określonej liczby lew podczas rozgrywki. 
"Liczba" oznacza liczbę lew deklarowanych ponad 6 lew obowiązkowych, czyli w sumie deklarowanych jest 6+N lew.
Wynika to stąd, że minimalna deklaracja musi zobowiązywać do wzięcia większej liczby lew niż wezmą przeciwnicy, którzy nic nie deklarują.
Do wzięcia jest 13 lew, a więc minimalny poziom deklaracji to 7 lew.
"Miano" określa kolor atutowy jaki będzie obowiązywał podczas rozgrywki. 
Przykładowo, odzywka 1 trefl (1♣) jest deklaracją wzięcia 7 (6+1) lew, jeśli kolorem atutowym będą trefle, odzywka 3 kier (3♥) deklaruje wzięcie 9 (6+3) lew, jeśli atutami będą kiery, a 7 bez atu (7BA) oznacza deklarację wzięcia wszystkich 13 (6+7) lew, jeśli podczas rozgrywki nie będzie koloru atutowego. 
Zapowiedzi "pas", "kontra" i "rekontra", używane podczas licytacji, formalnie nie są uznawane za odzywki.

</doc>
<doc id="4285940" url="https://pl.wikipedia.org/wiki?curid=4285940" title="Weki Meki">
Weki Meki

Weki Meki (hangul: 위키미키, także znane jako WEME (위미)) – południowokoreański girlsband, który zadebiutował w 2017 roku pod wytwórnią Fantagio. Grupa składa się z ośmiu członkiń: Ji Su-yeon, Elly, Choi Yoo-jung, Kim Do-yeon, Sei, Lua, Rina oraz Lucy. Weki Meki zadebiutowały 8 sierpnia 2017 roku wydając minialbum "WEME".
Historia.
Przed debiutem.
Członkinie zaczęły jako stażystki w Fantagio i-Teen, programie rozwoju talentów agencji Fantagio i były znane jako i-Teen Girls. W 2015 roku Do-yeon, Yoo-jung, Lua, Lucy i Elly z i-Teen Girls (a także byłe stażystki Chu Ye-jin i Lee Soo-min) pojawiły się jako cameo w przeddebiutowym internetowym serialu zespołu Astro "To Be Continued".
Elly (jako Jung Hae-rim), Yoo-jung, Do-yeon i Sei (jako Lee Seo-jeong, wtedy pod LOUDERS Entertainment) rywalizowały w programie telewizyjnym "Produce 101" Mnetu, który był emitowany od 22 stycznia do 1 kwietnia 2016 roku. Yoo-jung i Do-yeon znalazły się w finałowej jedenastce zawodniczek i zadebiutowały w grupie projektowej dziewcząt I.O.I.
W marcu 2017 roku Weki Meki (wtedy jeszcze i-Teen Girls) utworzyły kanał Naver V Live Channel, w którym 8 stażystek przedstawiło się jako kolejna żeńska grupa Fantagio. Były to: Elly, Yoojung, Doyeon, Sei, Lua, Rina, Lucy i była stażystka Yejin. W transmisji V Live z 5 czerwca Doyeon i Yoojung ujawniły ostateczny skład zespołu, z udziałem stażystki Ji Su-yeon.
6 czerwca Fantagio ujawniło, że ich nowa żeńska grupa będzie nazywać się Weki Meki.
Od 2017: Debiut z "WEME" i "Lucky".
Weki Meki wydały swój debiutancki minialbum "WEME" 8 sierpnia 2017 roku. Zawierał sześć utworów z głównym singlem zatytułowanym „I don't like your Girlfriend”. Płyta zawierała również teksty autorstwa Yoojung. Miesiąc później, 12 września, została wydana limitowana wersja „B” ich debiutanckiego wydawnictwa. Minialbum sprzedał się w liczbie ponad 50 tys. kopii, czyniąc go najlepiej sprzedającym się albumem debiutującego w 2017 roku girlsbandu.
21 lutego 2018 roku Weki Meki wydały drugi minialbum "Lucky". Na płycie znalazło się sześć piosenek, w tym główny singel „La La La” oraz „Butterfly”. Druga piosenka jest remakiem piosenki ze ścieżki dźwiękowej z filmu "Gukgadaepyo" z 2009 roku, którą grupa wydała w celu promocji Zimowych Igrzysk Olimpijskich w 2018 roku.
Na początku maja grupa zapowiedziała kolaborację z zespołem Cosmic Girls. W skład specjalnego unitu WJMK weszły Seola i Luda z Cosmic Girls, a także Yoojung i Doyeon z Weki Meki. Grupa wydała cyfrowy singel „STRONG” (kor. 짜릿하게 (STRONG)) 1 czerwca.
Pierwszy CD singel, zatytułowany "Kiss, Kicks", ukazał się 11 października.

</doc>
<doc id="4285941" url="https://pl.wikipedia.org/wiki?curid=4285941" title="Konsulat Generalny Rzeczypospolitej Polskiej w Belfaście">
Konsulat Generalny Rzeczypospolitej Polskiej w Belfaście

Konsulat Generalny Rzeczypospolitej Polskiej w Belfaście (ang. "Consulate General of the Republic of Poland in Belfast") – polska misja konsularna w Belfaście, w Zjednoczonym Królestwie Wielkiej Brytanii i Irlandii Północnej.
Organizacja.
Konsulat utworzono 16 lutego 2017. Okręg konsularny Konsulatu Generalnego RP w Belfaście obejmuje obszar Irlandii Północnej.

</doc>
<doc id="4285942" url="https://pl.wikipedia.org/wiki?curid=4285942" title="Mahamadou Djeri Maïga">
Mahamadou Djeri Maïga

Mahamadou Djeri Maïga, także "Mamadou Maïga Jerry" (ar. مامادو مايغا جيري; ur. 1972 w Ansongo, zm. 22 października 2018) – malijski separatysta, od 6 kwietnia do 12 lipca 2012 wiceprezydent Przejściowej Rady Państwa Azawadu (separatystycznego regionu Mali).
Należał do grupy etnicznej Songhajów. Wcześniej działał na rzecz Tuaregów w północnym Mali, spotykając się w 2010 w Akrze z emigrantami z Azawadu i w grudniu 2012 z prezydentem Burkiny Faso Blaise Compaoré. Po porażce sił Azawadu w lipcu 2012 zbiegł do Nigru. W 2013 ogłosił gotowość do negocjacji z władzami Mali.

</doc>
<doc id="4285945" url="https://pl.wikipedia.org/wiki?curid=4285945" title="Paulo José Tavares">
Paulo José Tavares

Paulo José Tavares (chiń. 戴維理, ur. 25 stycznia 1920 w Rabo de Peixe na Azorach, zm. 12 czerwca 1973) – portugalski duchowny rzymskokatolicki, biskup Makau.
Biografia.
24 kwietnia 1943 otrzymał święcenia prezbiteriatu.
19 sierpnia 1961 papież Jan XXIII mianował go biskupem Makau. 21 września 1961 przyjął sakrę biskupią z rąk sekretarza stanu Stolicy Apostolskiej kard. Amleto Giovanniego Cicognaniego. Współkonsekratorami byli substytut Sekretariatu Stanu abp Angelo Dell’Acqua oraz biskup Leirii João Pereira Venâncio.
Jako ojciec soborowy wziął udział w soborze watykańskim II. Na katedrze w Makau zasiadał do śmierci 12 czerwca 1973.

</doc>
<doc id="4285948" url="https://pl.wikipedia.org/wiki?curid=4285948" title="Studnia Dusz w Jerozolimie">
Studnia Dusz w Jerozolimie



</doc>
<doc id="4285949" url="https://pl.wikipedia.org/wiki?curid=4285949" title="Priboj (stacja kolejowa)">
Priboj (stacja kolejowa)

Priboj (serb. Железничка станица Прибој) – stacja kolejowa w Priboju, w okręgu zlatiborskim, w Serbii.
Stacja znajduje się na ważnej magistrali Belgrad – Bar, w pobliżu rzeki Lim.

</doc>
<doc id="4285950" url="https://pl.wikipedia.org/wiki?curid=4285950" title="Gorazd Bertoncelj">
Gorazd Bertoncelj

Gorazd Bertoncelj (ur. 1976) – jugosłowiański i słoweński skoczek narciarski, a następnie trener tej dyscypliny sportu.
W latach 2010–2018 trener juniorskiej kadry reprezentacji Słowenii w skokach narciarskich. 27 marca 2018 został ogłoszony trenerem kadry A, zastępując na tym stanowisku Gorana Janusa. Z funkcji tej zrezygnował 12 grudnia 2020, w trakcie trwania mistrzostw świata w lotach narciarskich.

</doc>
<doc id="4285952" url="https://pl.wikipedia.org/wiki?curid=4285952" title="Klasztor franciszkański w Cieszynie">
Klasztor franciszkański w Cieszynie



</doc>
<doc id="4285955" url="https://pl.wikipedia.org/wiki?curid=4285955" title="Caerphilly (stacja kolejowa)">
Caerphilly (stacja kolejowa)

Caerphilly (ang. "Caerphillyl railway station", wal. "Gorsaf reilffordd Caerffili") – stacja kolejowa w Caerphilly, w hrabstwie miejskim Caerphilly w Walii. Obsługuje obszar Lisvane i Thornhill, w północnym Cardiff. Znajduje się na Rhymney Line, przy Station Road na południu miasta.
Usługi pasażerskie są świadczone przez Arriva Trains Wales jako część sieci Valleys &amp; Cardiff Local Routes.
Połączenia.
Od poniedziałku do soboty pociągi kursują co 15 minut do Penarth przez Cardiff Central i co 15 minut do Bargoed, a jeden pociąg na cztery kursuje do Rhymney. Wieczorami pociągi kursują co godzinę na północ i co półgodziny na południe, niektóre pociągi z Cardiff kończą się i zaczynają tutaj swój bieg.
W niedziele pociągi kursują co dwie godziny w każdym kierunku, a pociągi na południe kursują na wyspę Barry.

</doc>
<doc id="4285956" url="https://pl.wikipedia.org/wiki?curid=4285956" title="Rezerwat wodny">
Rezerwat wodny

Rezerwat wodny (symbol W) – rodzaj rezerwatu przyrody, w którym przedmiotem ochrony są wody jezior, rzek, potoków i morza wraz ze zbiorowiskami roślin i gatunkami zwierząt.
W 2015 roku istniało w Polsce 45 rezerwatów wodnych o łącznej powierzchni 5046 ha.

</doc>
<doc id="4285959" url="https://pl.wikipedia.org/wiki?curid=4285959" title="Pygocentrus cariba">
Pygocentrus cariba

Pygocentrus cariba – gatunek ryby kąsaczokształtnej z rodziny piraniowatych (Serrasalmidae).
Występowanie.
Ameryka Południowa: gatunek szeroko rozpowszechniony na nizinach dorzecza Orinoko.
Charakterystyka.
Osiąga maksymalnie 27,9 cm długości całkowitej.

</doc>
<doc id="4285960" url="https://pl.wikipedia.org/wiki?curid=4285960" title="Gare de Saint-Amarin">
Gare de Saint-Amarin

Gare de Saint-Amarin – przystanek osobowy w miejscowości Saint-Amarin, w departamencie Górny Ren, w regionie Grand Est, we Francji. Jest zarządzany przez SNCF i obsługiwany przez pociągi TER Grand Est.
Położenie.
Znajduje się na linii Lutterbach – Kruth, na km 24,139 między stacjami Moosch i Ranspach, na wysokości 408 m n.p.m. 

</doc>
<doc id="4285961" url="https://pl.wikipedia.org/wiki?curid=4285961" title="Rezerwat torfowiskowy">
Rezerwat torfowiskowy

Rezerwat torfowiskowy (symbol T) – rodzaj rezerwatu przyrody, w którym przedmiotem ochrony są zbiorowiska i gatunki torfowisk niskich, przejściowych i wysokich.
W 2015 roku istniało w Polsce 185 rezerwatów torfowiskowych o łącznej powierzchni 19 517 ha.

</doc>
<doc id="4285962" url="https://pl.wikipedia.org/wiki?curid=4285962" title="José Vieira Alvernaz">
José Vieira Alvernaz

José Vieira Alvernaz (ur. 5 lutego 1898 w Ribeirinha na Azorach, zm. 13 marca 1986) – portugalski duchowny rzymskokatolicki, biskup kocziński, arcybiskup Goa i Damanu, patriarcha Wschodnich Indii. Ostatni Portugalczyk na katedrze patriarszej w Goa.
Biografia.
20 czerwca 1920 otrzymał święcenia prezbiteriatu.
13 sierpnia 1941 papież Pius XII mianował go biskupem koczińskim. 1 grudnia 1941 przyjął sakrę biskupią z rąk biskupa Angry Guilherme'a Augusto Inácio da Cunha Guimarãesa. Współkonsekratorami byli biskup Bragançy i Mirandy Abílio Augusto Vaz das Neves oraz biskup pomocniczy Goa i Damanu Manuel Marilla Ferreira da Silva SMP.
23 grudnia 1950 ten sam papież mianował go koadiutorem arcybiskupa Goa i Damanu José da Costy Nunesa oraz arcybiskupem tytularnym anasarthańskim. 16 września 1953, po awansie poprzednika do Watykanu, objął archidiecezję. Otrzymał również związany z tym arcybiskupstwem tytuł patriarchy Wschodnich Indii.
Za jego pontyfikatu, 18 grudnia 1961, doszło do zaboru Indii Portugalskich przez Indie.
Jako ojciec soborowy wziął udział w soborze watykańskim II. Na emeryturę odszedł 22 lutego 1975, dwa lata po osiągnięciu wieku emerytalnego.

</doc>
<doc id="4285964" url="https://pl.wikipedia.org/wiki?curid=4285964" title="Internazionali d’Italia 2018 (mężczyźni)">
Internazionali d’Italia 2018 (mężczyźni)

Internazionali d’Italia 2018, właśc. Internazionali BNL d’Italia 2018 – tenisowy turniej ATP kategorii ATP World Tour Masters 1000 w sezonie 2018 z cyklu Internazionali d’Italia rozgrywany w dniach 14–20 maja 2018 roku w Rzymie na kortach ceglanych o puli nagród wynoszącej 5 444 985 euro.

</doc>
<doc id="4285965" url="https://pl.wikipedia.org/wiki?curid=4285965" title="Tharandt (stacja kolejowa)">
Tharandt (stacja kolejowa)

Tharandt (niem: "Bahnhof Tharandt") – stacja kolejowa w Tharandt, w kraju związkowym Saksonia, w Niemczech. Znajduje się na linii Dresden – Werdau. Obecnie jest jednym z przystanków systemu S-Bahn w Dreźnie obsługiwanym przez pociągi linii S3. Według DB Station&amp;Service ma kategorię 3.

</doc>
<doc id="4285967" url="https://pl.wikipedia.org/wiki?curid=4285967" title="Foros de Amora (stacja kolejowa)">
Foros de Amora (stacja kolejowa)

Foros de Amora (port: "Estação Ferroviária de Foros de Amora") – stacja kolejowa w Amora (gmina Seixal), w dystrykcie Setúbal, w Portugalii. Znajduje się na Linha do Sul. Jest obsługiwana przez pociągi prywatnego przewoźnika Fertagus.
Historia.
Stacja ta została otwarta 6 października 2004.

</doc>
<doc id="4285970" url="https://pl.wikipedia.org/wiki?curid=4285970" title="Procambarus (Leconticambarus)">
Procambarus (Leconticambarus)

Procambarus (Leconticambarus) – podrodzaj raków z rodzaju "Procambarus" w obrębie rodziny Cambaridae.
Klasyfikacja.
Gatunki zaliczane do tego rodzaju:

</doc>
<doc id="4285971" url="https://pl.wikipedia.org/wiki?curid=4285971" title="Jan Sebastian Dembowski">
Jan Sebastian Dembowski

Jan Sebastian Dembowski herbu Jelita (ur. 1762 r. w Dębowej Górze, zm. 1835 r. w Lubczy) – polski ekonomista i pisarz polityczny, przedstawiciel fizjokratyzmu.
Zaangażowany politycznie, był zwolennikiem Konstytucji 3 maja i brał czynny udział w powstaniu kościuszkowskim w 1794 r. W 1811 r. był posłem na Sejm, gdzie zajmował się głównie sprawami skarbowymi. Od 1815 r. należał do Warszawskiego Towarzystwa Gospodarczo-Rolniczego.
Autor "Uwag ogólnych nad rękodziełami stosownie do rolnictwa i handlu mianymi, dodanych do Rzeczy krótkiej o fabryce sukiennej krakowskiej" (1791 r.) oraz "O podatkowaniu" (1791 r.). Wolność i własność prywatną uważał za podstawę porządku społecznego, był zwolennikiem wolnego handlu i konkurencji, przeciwnikiem ingerencji państwa w gospodarkę, uważał wolność i własność dla mieszczan za warunek rozwoju przemysłu. Początkowo uznawał za właściwe opodatkować dochody właścicieli ziemi, jednak z tego poglądu wycofał się w późniejszych latach. Był przeciwnikiem przymusowego zniesienia pańszczyzny, uznając państwo za właściwe jedynie do prowadzenia polityki podatkowej, kredytowej i skupu płodów rolnych w celu stworzenia opłacalnych warunków prowadzenia gospodarki rolnej. W dziedzinie statystyki podał liczbę ludności Polski oraz jej strukturę zawodową i społeczną.
Syn Stefana Dembowskiego i Ewy Tarłówna Dembowskiej. Od 15 października 1793 r. żonaty z Felicjanną Walewską herbu Pierzchała (1760-1846). Para miała synów Romualda i Stefana oraz córki Teresę, Aurelię Amelię i Ewę.

</doc>
<doc id="4285972" url="https://pl.wikipedia.org/wiki?curid=4285972" title="Luceni (stacja kolejowa)">
Luceni (stacja kolejowa)

Luceni (hiszp. "Estación de Luceni") – stacja kolejowa w Luceni, w prowincji Saragossa we wspólnocie autonomicznej Aragonia, w Hiszpanii. 
Obsługuje połączenia średniego zasięgu RENFE.
Położenie stacji.
Znajduje się na linii kolejowej Casetas – Bilbao w km 37,5, na wysokości 231 m n.p.m.
Stacja.
Stacja została otwarta w dniu 18 września 1861 wraz z otwarciem odcinka Tudela-Casetas linii kolejowej przeznaczonej do połączenia Saragossy z Nawarrą. Prace były prowadzone przez Compañía del Ferrocarril de Zaragoza a Pamplona. wW1878 roku została wchłonięta przez Norte, która byała właścicielem stacji aż do nacjonalizacji kolei w Hiszpanii w 1941 roku i utworzenie Renfe.
Od 31 grudnia 2004 linię obsługuje Renfe, natomiast budynkiem dworca zarządza Adif.

</doc>
<doc id="4285974" url="https://pl.wikipedia.org/wiki?curid=4285974" title="Sérgio Azevedo">
Sérgio Azevedo

António Sérgio Arede Torrado Marques Azevedo (ur. 23 sierpnia 1968 w Coimbrze) – portugalski kompozytor i pisarz.
Życiorys.
Studiował kompozycję w Academia de Amadores de Música Lizbonie pod kierunkiem Fernanda Lopesa-Graçy, a następnie w u Constançy Capdeville i Christophera Bochmanna w Escola Superior de Música de Lisboa. W 2012 uzyskał doktora w Universidade do
Minho w Bradze.
Od 1993 jest wykładowcą w Escola Superior de Música. Jako redaktor muzyczny współpracuje z portugalskim radiem o zasięgu ogólnokrajowym (RDP - Antena 2) oraz z The New Grove Dictionary of Music and Musicians. Jest także dyrektorem artystycznym nagrania dzieł wszystkich Fernando Lopes-Graça, pod inspicjami Museu da Música Portuguesa w Cascais. Opublikował dwie książki: "A Invenção dos Sons" ("The Invention of the Sounds", Caminho, 1999) oraz "Olga Prats - Um Piano Singular" ("Olga Prats – An Extraordinary Piano", Bizâncio, 2007).
Azevedo jest laureatem wielu nagród kompozytorskich, jego utwory są zamawiane i wykonywane na całym świecie przez takich czołowych muzyków, jak Artur Pizarro, Álvaro Cassuto, Lorraine Vaillancourt, Fabian Panisello, Ronald Corp i inni.
Twórczość.
Jest jednym z najbardziej reprezentatywnych kompozytorów młodego pokolenia w Portugalii. W jego muzyce można odnaleźć wiele wpływów współczesnej stylistyki, od Harrisona Birtwistle’a po Arvo Pärta, choć w ostatnich latach Azevedo tworzy bardziej indywidualne, atonalne brzmienia. Często wykorzystuje skalę całotonową i zagęszczoną fakturę z wyraźną strukturą melodyczną. 

</doc>
<doc id="4285975" url="https://pl.wikipedia.org/wiki?curid=4285975" title="Ołena Burkowśka">
Ołena Burkowśka

Ołena Iwaniwna Burkowśka, ukr. Олена Іванівна Бурковська (ur. 9 sierpnia 1981 w Kijowie) – ukraińska biegaczka długodystansowa specjalizująca się w biegu maratońskim, uczestniczka igrzysk olimpijskich w Londynie (2012).
Życiorys.
Osiągnięcia.
W swoim debiucie wygrała 86. Maraton Pokoju w Koszycach. Podczas maratonu w Nagano zajęła drugie miejsce, uzyskując czas 2:31:53. Zajęła piąte miejsce w Maratonie Berlińskim w 2010, była trzecia w półmaratonie sopockim.
Igrzyska olimpijskie.
Wzięła udział w biegu maratońskim kobiet podczas igrzysk w 2012 roku. W końcowej klasyfikacji zajęła 48. miejsce.

</doc>
<doc id="4285977" url="https://pl.wikipedia.org/wiki?curid=4285977" title="Ołena Burkowska">
Ołena Burkowska



</doc>
<doc id="4285978" url="https://pl.wikipedia.org/wiki?curid=4285978" title="Jaskinia Roztoczańska">
Jaskinia Roztoczańska

Jaskinia Roztoczańska – jaskinia w Beskidzie Sądeckim. Wejście do niej znajduje się na północnym zboczu Góry Koniecznej, w pobliżu Hali Koniecznej, na wysokości 743 m n.p.m. Długość jaskini wynosi 130 metrów, a jej deniwelacja 10 metrów.
Opis jaskini.
Za niewielkim otworem wejściowym zaczyna się wąski korytarzyk prowadzący do rozgałęzienia. Stąd:
Przyroda.
Jaskinia jest typu osuwiskowego. Nie ma w niej nacieków. Flory i fauny nie badano.
Historia odkryć.
Jaskinię odkryli E. Borek (który sporządził jej plan i opis) i P. Wańczyk w 1992 roku.

</doc>
<doc id="4285984" url="https://pl.wikipedia.org/wiki?curid=4285984" title="Buin">
Buin

Buín – miasto w Chile, położone w południowej części Regionu Metropolitalnego Santiago.
Opis.
Miejscowość została założona w 14 lutego 1844 roku.Przez miasto przebiega Droga Panamerykańska RN5 i linia kolejowa.
Demografia.
Źródło.

</doc>
<doc id="4285987" url="https://pl.wikipedia.org/wiki?curid=4285987" title="Natalija Burdejna">
Natalija Burdejna

Natalija Burdejna (ukr. Наталія Андріївна Бурдейна, ur. 30 stycznia 1974 w Odessie) – ukraińska łuczniczka, srebrna medalistka olimpijska z Sydney. 
Startowała w konkurencji łuków klasycznych. Brała udział w dwóch igrzyskach olimpijskich (IO 00, IO 04). Po medal w 2000 sięgnęła w rywalizacji drużynowej kobiet. Reprezentację Ukrainy w łucznictwie tworzyły ponadto Ołena Sadownycza i Kateryna Serdiuk. W drużynie ma również w dorobku dwa medale mistrzostw świata - brąz w 2003 i srebro w 2005. Z kolei na halowych mistrzostwach świata w 2001 zdobyła dwa brązowe medale - indywidualnie i w drużynie. W 2005 została halową mistrzynią świata indywidualnie i wicemistrzynią w drużynie.

</doc>
<doc id="4285988" url="https://pl.wikipedia.org/wiki?curid=4285988" title="Linia kolejowa Berlin-Schönholz – Kremmen">
Linia kolejowa Berlin-Schönholz – Kremmen

Linia kolejowa Berlin-Schönholz – Kremmen – częściowo zelektryfikowana linia kolejowa w Berlinie i kraju związkowym Brandenburgia, w Niemczech. Łączy stacje Berlin-Schönholz przez Tegel, Hennigsdorf i Velten z Kremmen. Linia jest częściowo wykorzystywana przez pociągi S-Bahn w Berlinie i na tym fragmencie jest ona zelektryfikowana.

</doc>
<doc id="4285989" url="https://pl.wikipedia.org/wiki?curid=4285989" title="Derżprom">
Derżprom

Derżprom (ukr. Держпром, ros. Госпром) – pierwszy wieżowiec w ZSRR wybudowany w 1928 r. w stylu konstruktywizmu, znajdujący się na Placu Wolności w centrum Charkowa.
Nazwa.
Używane są dwie nazwy Domu Przemysłu Państwowego – ukraińska – Derżprom to skrót od "derżawna promysłowist" i rosyjska – Gosprom to skrót od rosyjskiego "gosudarstwiennaja promyszlennost".
Historia.
Po powstaniu Ukraińskiej SRR w 1919 roku jej stolicą został Charków. Powstające władze i urzędy zajmowały stare budynki administracyjne, których powierzchnia nie była wystarczająca. Dlatego w 1925 roku podjęto decyzję o budowie nowego budynku. Konkurs ogłoszono 5 maja 1925 roku. Zgłoszono w nim 17 projektów z terenu całego ZSRR i Nowego Jorku, którym architekci zgodnie z wymaganiami konkursu nadali ciekawe nazwy: Echo, Intruz, Plan, Wieżowiec, itd. 
Wygrali architekci z Leningradu, którzy przygotowali projekt "Nieproszony gość" (Незваный гость): Siergiej Sawicz Serafimow (1878–1939), Samuel Mironowicz Krawiec (1891–1966), Mark Dawidowicz Felger (1881–1962). Budowę nadzorował inżynier Paweł Pawłowicz Rotter (1880-1954). Wielopiętrowa konstrukcja z betonu i stali z 45 000 okien i 17 ha szkła została wybudowana dość szybko, bo w latach 1925–1928. Pod koniec lat 20. XX wieku budynek był tak znany, że na przychodzących listach zamiast adresu pisano Charków Gosprom. W latach 1919–1934, gdy Charków pozostawał stolicą Ukraińskiej SRR, mieściły się tu najważniejsze instytucje rządowe, które przeniesiono, gdy Kijów odzyskał swój status w 1934 roku. Po zajęciu Charkowa przez Niemców w czasie II wojny światowej budynek został opróżniony. Niemcy urządzili na parterze stajnię, a pozostałe wnętrza zostały zniszczone.. Odchodząc, Niemcy podpalili budynek i próbowali go wysadzić. Po wojnie został odbudowany. W 1954 roku na dachu zainstalowano jedną z pierwszych anten telewizyjnych w ZSRR.
Opis projektu.
Derżprom składa się z trzech kompleksów budynków w kształcie litery H. Mają one od sześciu do jedenastu pięter, a najwyższy wysokość 68 m. Budynki pierwotnie były połączone z głównym budynkiem przejściami w formie mostków. W 1954 roku na budynku zainstalowano antenę telewizyjną i od tego czasu całkowita wysokość budynku wynosi 108 m. 25 stycznia 2018 roku, na mocy dekretu Gabinetu Ministrów Ukrainy, budynek został uznany za zabytek o znaczeniu krajowym. Derżprom jest kandydatem do włączenia na listę światowego dziedzictwa UNESCO.

</doc>
<doc id="4285990" url="https://pl.wikipedia.org/wiki?curid=4285990" title="Kateryna Serdiuk (łuczniczka)">
Kateryna Serdiuk (łuczniczka)

Kateryna Serdiuk (ukr. Катерина Валеріївна Сердюк, ur. 22 stycznia 1983 w Charkowie) – ukraińska łuczniczka, srebrna medalistka olimpijska z Sydney. 
Startowała w konkurencji łuków klasycznych. Zawody w 2000 był jej jedynymi igrzyskami olimpijskimi. Po medal sięgnęła w rywalizacji drużynowej kobiet. Reprezentację Ukrainy w łucznictwie tworzyły ponadto Ołena Sadownycza i Natalija Burdejna. 

</doc>
<doc id="4285992" url="https://pl.wikipedia.org/wiki?curid=4285992" title="As-Sachir">
As-Sachir

As-Sachir () – pustynia znajdująca się w Al-Muhafazat al-Dżanubijja na południu Bahrajnu. W okresie od listopada do marca na pustyni trwa sezon kempingowy, w trakcie którego powstaje miasto namiotowe. Na pustyni znajduje się tor wyścigowy Bahrain International Circuit na którym odbywa się Grand Prix Bahrajnu Formuły 1, pałac As-Sachir będący jedną z rezydencji emira Bahrajnu Hamada ibn Chalify Al Saniego oraz Al Areen Wild Life Park. Pustynia jest również jednym z najlepszych miejsc w regionie Rady Współpracy Zatoki Perskiej do obserwacji gwiazd ze względu na niskie zniekształcenie sztucznym światłem.

</doc>
<doc id="4285993" url="https://pl.wikipedia.org/wiki?curid=4285993" title="India Hook">
India Hook

India Hook – jednostka osadnicza w Stanach Zjednoczonych, w stanie Karolina Południowa, w hrabstwie York.

</doc>
<doc id="4285996" url="https://pl.wikipedia.org/wiki?curid=4285996" title="Lake Wylie">
Lake Wylie

Lake Wylie – jednostka osadnicza w Stanach Zjednoczonych, w stanie Karolina Południowa, w hrabstwie York.

</doc>
<doc id="4285997" url="https://pl.wikipedia.org/wiki?curid=4285997" title="University of Arizona">
University of Arizona



</doc>
<doc id="4285999" url="https://pl.wikipedia.org/wiki?curid=4285999" title="Lesslie">
Lesslie

Lesslie – jednostka osadnicza w Stanach Zjednoczonych, w stanie Karolina Południowa, w hrabstwie York.

</doc>
<doc id="4286002" url="https://pl.wikipedia.org/wiki?curid=4286002" title="Newport (Karolina Południowa)">
Newport (Karolina Południowa)

Newport – jednostka osadnicza w Stanach Zjednoczonych, w stanie Karolina Południowa, w hrabstwie York.

</doc>
<doc id="4286004" url="https://pl.wikipedia.org/wiki?curid=4286004" title="Riverview (Karolina Południowa)">
Riverview (Karolina Południowa)

Riverview – jednostka osadnicza w Stanach Zjednoczonych, w stanie Karolina Południowa, w hrabstwie York.

</doc>
<doc id="4286006" url="https://pl.wikipedia.org/wiki?curid=4286006" title="Rugby 7 na Igrzyskach Wspólnoty Narodów 2018 – turniej mężczyzn">
Rugby 7 na Igrzyskach Wspólnoty Narodów 2018 – turniej mężczyzn

Męski turniej rugby 7 na Igrzyskach Wspólnoty Narodów 2018 odbył się w szesnastozespołowej obsadzie na Robina Stadium w australijskim mieście Gold Coast w dniach od 14 do 15 kwietnia 2018 roku. Tytułu broniła reprezentacja Południowej Afryki.
Rugby siedmioosobowe z udziałem mężczyzn w programie tych zawodów pojawiło się po raz szósty. W turnieju wzięło udział szesnaście reprezentacji wyłonionych we wcześniejszych eliminacjach obejmujących światowe cykle oraz turnieje regionalne.
Obsada zawodów została potwierdzona w połowie grudnia 2017 roku, losowanie grup odbyło się na początku lutego 2018 roku, zaś harmonogram gier opublikowano pod koniec tegoż miesiąca. System rozgrywek uległ modyfikacjom w porównaniu do poprzednich edycji. Nadal w pierwszej fazie rywalizacja odbywała się w czterech czterozespołowych grupach systemem kołowym, jednak do walki o medale awansowali jedynie zwycięzcy poszczególnych grup, zespoły z drugich miejsc walczyły o miejsce piąte, pozostałe zaś odpadły z rozgrywek. Charakterystyki zespołów.
Z kompletem zwycięstw w fazie grupowej do półfinałów awansowały Południowa Afryka, Nowa Zelandia, Anglia i Fidżi. Piąty tytuł w historii zdobyli Nowozelandczycy w finale pokonując reprezentację Fidżi, brąz przypadł zaś Anglikom. Najwięcej punktów zdobył Anglik Tom Mitchell, zaś w klasyfikacji przyłożeń z siedmioma zwyciężył przedstawiciel triumfatorów, Regan Ware.

</doc>
<doc id="4286007" url="https://pl.wikipedia.org/wiki?curid=4286007" title="Maciej Gallas">
Maciej Gallas

Maciej Gallas – polski śpiewak operowy (tenor) i pedagog, prof. dr hab.
Życiorys.
Jest absolwentem Wydziału Wokalno-Aktorskiego Akademii Muzycznej w Krakowie. Studiował w klasie prof. Ch. Elssnera oraz prof. A. Szybowskiego. Dyplom magisterski uzyskał w 1998 r. Wielokrotnie brał udział w kursach mistrzowskich prowadzonych przez prof. Hanno Blaschke w Monachium.
Zadebiutował partią Tamina w operze W.A. Mozarta "Czarodziejski flet" w Operze Krakowskiej (1997 r.). Działalność artystyczną realizował współpracując z teatrami operowymi: Operą Krakowską, Operą Śląską oraz Krakowską Operą Kameralną. Istotny rozdział w jego artystycznej biografi zajmowało wykonawstwo muzyki oratoryjno - kantatowej we współpracy z zespołami muzyki dawnej, np.: Concerto Polacco (Warszawa), Arte Dei Suonatori (Poznań), Capella Cracoviensis (Kraków) oraz z zespołami filharmonicznymi (im.in. Białystok, Częstochowa, Katowice, Kraków, Opole, Rzeszów, Wałbrzych, Zabrze). W latach 2004 - 2014 był solistą Krakowskiej Opery Kameralnej, w tworzeniu której brał czynny udział oraz wystąpił w przedstawieniu inaugurującym jej istnienie, śpiewając "Ernesta" w operze "Don Pasquale" G.Donizettiego. Nagrał kilkanaście płyt (m.in.: Franz Schbert - "Die schöne Müllerin", Carl Orff - "Carmina Burana", W.A.Mozart - "Requiem d - moll", J.Elssner - "Msza koronacyjna" op. 51, Marek Stachowski - "Amoretti"). Występował na renomowanych festiwalach muzycznych w kraju i za granicą. 
Od 2004 roku zajmuje się działalnością pedagogiczną. Jego wychowankowie zdobywali laury w następujących konkursach wokalnych:
W 2004 roku uzyskał stopień doktora a w 2014 r. habilitację w dyscyplinie artystycznej: wokalistyka, w Akademii Muzycznej im. K.Szymanowskiego w Katowicach. W 2022 uzyskał tytuł naukowy profesora sztuki. Jest pracownikiem naukowo-dydaktycznym Instytutu Muzyki Uniwersytetu Rzeszowskiego. Od 2011 roku prowadzi również klasę śpiewu solowego na Wydziale Wokalno-Aktorskim Akademii Muzycznej w Krakowie. Jest autorem monografii oraz artykułów naukowych z zakresu pedagogiki wokalnej oraz wykonawstwa wokalnego.

</doc>
<doc id="4286008" url="https://pl.wikipedia.org/wiki?curid=4286008" title="Dentsville">
Dentsville

Dentsville – jednostka osadnicza w Stanach Zjednoczonych, w stanie Karolina Południowa, w hrabstwie Richland.

</doc>
<doc id="4286009" url="https://pl.wikipedia.org/wiki?curid=4286009" title="Gadsden (Karolina Południowa)">
Gadsden (Karolina Południowa)

Gadsden – jednostka osadnicza w Stanach Zjednoczonych, w stanie Karolina Południowa, w hrabstwie Richland.

</doc>
<doc id="4286010" url="https://pl.wikipedia.org/wiki?curid=4286010" title="Pałac Ballestremów we Wrocławiu">
Pałac Ballestremów we Wrocławiu

Pałac Ballestremów – zabytkowy budynek we Wrocławiu, przy ulicy Pawła Włodkowica 4-6.
Historia pałacu.
W miejscu, gdzie dziś znajduje się pałac Ballestremów, znajdowały się mury obronne wzniesione w średniowieczu, ostatecznie rozebrane po 1807 roku. Ich relikty znajdują się jeszcze w pałacowych piwnicach. Zachowały się również XVIII wieczne spłaszczone łuki, otwór wentylacyjny wyciągający dym prochowy i brama forteczna.
W 1823 roku oficjalnie wytyczono ulicę Wallstrasse (obecnie Pawła Włodkowica), ale już w 1815 tereny znajdujące się wzdłuż przyszłej ulicy podzielono na parcele. W 1816, na działce nr 6, ustawiono obelisk z wmurowaną żelazną tablicą z napisem upamiętniającym wybuch Wieży Prochowej w 1749 roku. Przyszły właściciel był zobowiązany do utrzymania go w dobrym stanie, a w razie wzniesienia w jego miejsce budynku przeniesienie tablicy na jego ścianę frontową. W 1819 roku parcele nr 4 i 6 (wówczas 5 i 4) zostały zakupione przez mistrza murarskiego Dobego oraz mistrza ciesielskiego Langera a zgodnie z umową podpisaną w 1821 roku zakupione działki mógł być zabudowane tylko od strony ulicy, do głębokości ok. 26 metrów (siedmiu prętów miejskich) lub być użytkowane jako ogród czy dziedziniec. W okresie pomiędzy 1821 a 1827 rokiem na działkach nr 4 i 6 wzniesiono pierwsze zabudowania; w 1837 roku były to budynek użytkowany przez Dyrekcję Prowincjonalnego Urzędu Podatkowego (nr 6) oraz willa dla dyrektora.
Ówczesny budynek wzniesiony na posesji nr 4 był klasycystyczną dwukondygnacyjną willą, z jedenastoosiową elewacją, zakończoną niskim dachem z tarasem w części centralnej. Elewacja tylnej części budynku posiadała wydatny ryzalit z jednokondygnacyjnym kolumnowym portykiem. Okna tylne posiadały zamykane na zewnątrz okiennice. Stylistyka elewacji budynku i jego bryła utrzymana była w stylu Langhansa. Dom nr 4 był wzniesiony na planie wydłużonego czworoboku, miał cztery kondygnacje i pokryty był dwuspadowym dachem. Jego piętnastoosiowa elewacja była zupełnie płaska, bez wyraźnej artykulacji z wyjątkiem osi środkowej w której okna były szersze, kwadratowe. Wewnątrz budynek był dwutraktowy o wąskim korytarzu rozdzielającym małe pokoje.
W 1896 roku budynki zostały opuszczone, a w marcu 1897 wystawione na sprzedaż. W maju tego samego roku budynki za kwotę 350 tysięcy marek (wyjściowa kwota licytacyjna wynosiła 900 tys. marek) zakupiła spółka górniczo-hutnicza Georg von Giesche’sche Erben oraz hrabia Franz Xawery von Ballestrem, który zobowiązany był do pokrycia połowy kosztów. We wrześniu były już gotowe plany projektu nowej zabudowy wykonane przez wrocławskiego architekta Roberta Hönscha. Warunkiem uzyskania zgody na wzniesienie nowych budynków było wystawienie dwóch reprezentatywnych elewacji. Koszt ich wykonania był bardzo wysoki, przez co zarząd spółki postanowił zrezygnować z planów budowy, a drugą połowę posiadłości sprzedać Franzowi von Ballestremowi.
Hrabia Franz von Ballestrem (1834-1910) był potomkiem hrabiowskiego rodu Ballestremów, z linii rodziny z Sabaudii, magnatów przemysłowych na Dolnym i Górnym Śląsku. Sam Franz był przewodniczącym Reichstagu (od 1896) oraz tajnym radcą dworu Wilhelma II i wielkim konturem zakonu maltańskiego. Prowadził działalność charytatywną i socjalną: był założycielem na terenach swoich posiadłości kilkunastu szkół, szpitali, sanatoriów, domu opieki oraz fundatorem kilku osiedli robotniczych. Od 1862 był właścicielem kamienicy przy nr 8 stojącej tam od początku XIX wieku. Budynek podarował mu jego ojciec Carl Wolfgang Ballestrem, który zakupił go za 25 tysięcy talarów. Od 1897 stał się właścicielem trzech posesji: nr 4, 6 i 8.
Opis architektoniczny.
Projekt nowej rezydencji Ballestremów powierzono wrocławskiemu architektowi Albertowi Grauowi. Grau był miłośnikiem form zaczerpniętych z architektury średniowiecza, którymi się inspirował. Jak pisze Jolanta Gromadzka: "przywiązywał wielka wagę do starannej, rzemieślniczej realizacji swoich projektów(...). Rzadko sięgał po fabrycznie produkowane elementy dekoracyjne, większość detali była opracowana indywidualnie i wykonywana metodami rzemieślniczymi"Na początku 1898 gotowe były plany przebudowy domów, a jej realizacja trwała do 1899. Główne prace skoncentrowały się na dawnej willi dyrektorów, sąsiednie budynki wyburzono. Zmieniono rzut i bryłę budynku oraz system komunikacyjny. Poszerzono skrzydło boczne od strony ogrodu dodając do niego trakt mieszkalny. Portyk znajdujący się na osi ryzalitu środkowego został przekształcony w trzyosiową werandę z tarasem na dachu.
Elewacja.
Starej willi nadano charakter reprezentatywny o formach zbliżonych do romanizmu i z elementami secesyjnymi. W środkowej części budynku dodano trzecią kondygnację. W osi poprzecznej korpusu wzniesiono belweder zasłonięty od strony elewacji schodkowym szczytem. Fasada wyłożona została kwadrowaniem imitującym kamienne ciosy oraz umieszczono w niej zróżnicowanymi neogotyckimi otworami okiennymi. Półkolista brama do budynku została umieszczona we wschodniej części, przez którą wchodzi się do wąskiego korytarza prowadzącego do klatki schodowej. Nad arkadą umieszczono kartusz z inskrypcją "Commutatum et renovatum An. Do. 1898". Po ostatnich remontach w XXI wieku na osi skrzydła zachodniego przebito dodatkowe wejście do budynku, również zakończone arkadą.
Na frontowej fasadzie oraz w jej zachodniej części elewacji ogrodowej znajdują się herby właściciela oraz jego żony, hrabianki von Saurma-Jeltsch. W południowo-zachodnim narożniku umieszczona została figurka św. Jadwigi autorstwa Carla Frankego. Nad wejściem do budynku umieszczona została inskrypcja upamiętniająca architekta Graua: „Architekt Albert Grau”, a na konsoli sklepienia sieni umieszczono jego popiersie.
Pod koniec I wojny światowej wnętrza budynku przerobiono na mieszkania, w których zamieszkali krewni rodziny.
Po 1945 roku.
Po II wojnie światowej w ocalałym budynku znajdowała się siedziba Urzędu Bezpieczeństwa, a następnie utworzono czternaście mieszkań komunalnych. W lipcu 2012 roku gmina Wrocław sprzedała pałac Ballestremów za 8,25 mln zł. Nowym właścicielem budynku została spółka LOOK Finansowanie Inwestycji S.A.
Nowy właściciel sfinansował generalny remont budynku pod nadzorem konserwatora zabytków. Wiele elementów wyposażenia dawnego pałacu zachowało się. Najbardziej reprezentatywną salą w pałacu jest ogromna, bo mająca 70 metrów kwadratowych, sala Maltańska, mieszcząca się na pierwszym piętrze. W sali odbywały się spotkania członków zakonu maltańskiego. Na parterze znajduje się jedna sala tzw. sala myśliwska, gdzie zachowała się boazeria i sztukateria ze scenami m.in. polowania myśliwych z chartami.
Odnowiona została klatka schodowa wraz ze schodami z czerwonego terazzo i z zachowaną metalową balustradą powstałą w gliwickiej hucie Ballestremów. Ponadto klatka posiada wielkie neogotyckie okna, w których dawniej znajdowały się witrażowe kwatery (obecnie zachowane jedynie w dwóch kwaterach na drugim piętrze). Na półpiętrach odrestaurowano dębowe szafy.

</doc>
<doc id="4286012" url="https://pl.wikipedia.org/wiki?curid=4286012" title="Hopkins (Karolina Południowa)">
Hopkins (Karolina Południowa)

Hopkins – jednostka osadnicza w Stanach Zjednoczonych, w stanie Karolina Południowa, w hrabstwie Richland.
Z Hopkins pochodzi A’ja Wilson, amerykańska koszykarka.

</doc>
<doc id="4286013" url="https://pl.wikipedia.org/wiki?curid=4286013" title="Stanisław Siedlecki (pedagog)">
Stanisław Siedlecki (pedagog)

Stanisław Siedlecki (ur. ok. 1840, zm. 1920) – polski pedagog (nauczyciel greki i dyrektor III Gimnazjum im. Króla Jana Sobieskiego w Krakowie), tłumacz dzieł Platona ("Gorgiasz", "Apologia", "Laches", "Kriton", "Protagoras", "Eutyfron") i Arystotelesa ("Poetyka"), członek Akademii Umiejętności.

</doc>
<doc id="4286014" url="https://pl.wikipedia.org/wiki?curid=4286014" title="Lake Murray of Richland">
Lake Murray of Richland

Lake Murray of Richland – jednostka osadnicza w Stanach Zjednoczonych, w stanie Karolina Południowa, w hrabstwie Richland.

</doc>
<doc id="4286015" url="https://pl.wikipedia.org/wiki?curid=4286015" title="St. Andrews (Karolina Południowa)">
St. Andrews (Karolina Południowa)

St. Andrews – jednostka osadnicza w Stanach Zjednoczonych, w stanie Karolina Południowa, w hrabstwie Richland.

</doc>
<doc id="4286016" url="https://pl.wikipedia.org/wiki?curid=4286016" title="Banco Comercial Português">
Banco Comercial Português

Banco Comercial Português (BCP) – portugalski bank założony w 1985 roku, największy prywatny bank w kraju pod względem udziału w rynku. Bank zajmuje się m.in. działalnością detaliczną, korporacyjną oraz inwestycyjną. Na rynku portugalskim od stycznia 2004 roku działa pod marką Millennium BCP. Główny podmiot grupy kapitałowej działającej także w Polsce, Mozambiku i Szwajcarii, jest spółką akcyjną notowaną na Giełdzie Papierów Wartościowych w Lizbonie (od 2002 roku Euronext Lizbona).
Historia.
Bank został założony na fali deregulacji portugalskiego rynku bankowego. Już w 1994 roku bank osiągnął 8,3% udział w krajowym rynku pod względem aktywów, 8,7% pod względem pożyczek oraz 8,6% depozytów. W marcu 1995 roku BCP przejęło Banco Português do Atlântico, ówcześnie największy bank handlowy w Portugalii, a do wchłonięcia doszło w czerwcu 2000 roku. Wcześniej, w styczniu 2000 roku doszło do połączenia z wchodzącymi do grupy José de Mello ubezpieczycielem Companhia de Seguros Império oraz z Banco Mello. W tym samym roku bank przejął i wchłonął Banco Pinto &amp; SottoMayor.
W 1998 roku BCP rozpoczął współpracę z powstałym rok wcześniej w wyniku fuzji polskim BIG Bankiem Gdańskim i na polskim rynku pojawiła się marka bankowości detalicznej Millennium. W ostatnim kwartale 2002 roku portugalski bank zwiększył swój udział do 50% i na początku 2003 roku BIG Bank Gdański zmienił nazwę na Bank Millennium. W grudniu 2006 roku BCP za 961,4 mln PLN kupiło w wezwaniu kolejne 15,51% udziałów i głosów, uzyskując większość 65,51%.
Z kolei w 1999 roku BCP razem z greckim ubezpieczycielem Interamerican Hellenic Life Insurance Company ogłosiło plan utworzenie na tamtejszym rynku banku detalicznego pod szyldem NovaBank, nowa instytucja rozpoczęła działanie w 2000 roku. W kwietniu 2005 roku BCP przejęło pozostałe 50% udziałów i w 2006 roku grecki bank zmienił nazwę na Millennium bank.
W październiku 2007 roku, po nieudanej próbie zakupu pakietu kontrolnego w prywatyzowanym Banca Comercială Română, BCP rozpoczęło w Rumunii działalność bankową od zera pod nazwą Bank Millennium România.
W 2011 roku w wyniku kryzysu finansowego bank przestał wypłacać dywidendy; w 2012 roku Banco Comercial Português wraz z innymi portugalskimi bankami był zmuszony uzyskać pomoc ratunkową od Unii Europejskiej i Międzynarodowego Funduszu Walutowego i w grudniu tego roku przedstawiło władzom plan naprawczy. W kwietniu następnego roku zakończono negocjacje o sprzedaży banku-córki w Grecji, którą sfinalizowano 19 czerwca i w listopadzie opuszczono ten rynek. Jednocześnie w lipcu 2013 roku ogłoszono porozumienie restrukturyzacyjne. W wyniku restrukturyzacji BCP pozbyło się dalszych udziałów w szeregu spółek, m.in. na początku stycznia 2015 roku sprzedano całość banku rumuńskiego spółce-córce węgierskiego OTP Banku – OTP Bank Romania.
W marcu 2015 roku BCP wystawił na sprzedaż 15,41% udziałów w Banku Millennium, zachowując pakiet kontrolny; w komunikacie z 27 marca poinformowano o ustaleniu ceny za akcję w wysokości 6,65 PLN, co dało łączną kwotę transakcji ok. 1,24 mld PLN. 8 października 2015 roku ogłoszono połączenie Banco Millennium Angola z konkurencyjnym Banco Privado Atlântico, do czego doszło 22 kwietnia 2016 roku.
W 2016 roku po negocjacjach nowym, największym udziałowcem w BCP został chiński konglomerat Fosun International obejmujący 16,67% udziałów. W kolejnym roku Fosun stopniowo powiększał udziały z zamiarem pozyskania 30%: we wrześniu osiągnął 25,16% udział. Drugim dużym akcjonariuszem pozostał, także zwiększający zaangażowanie, angolijski państwowy koncern naftowy Sonangol; jednocześnie po wejściu chińskiego inwestora z listy głównych akcjonariuszy wypadł hiszpański Banco Sabadell.
Grupa kapitałowa BCP.
Banco Comercial Português stoi na czele międzynarodowej grupy kapitałowej, w maju 2018 roku obejmującej:

</doc>
<doc id="4286017" url="https://pl.wikipedia.org/wiki?curid=4286017" title="Jan z Radochoniec">
Jan z Radochoniec

Jan z Radochoniec herbu Nieczuja (zm. przed 4 lutego 1450) – rektor Akademii Krakowskiej, kanonik krakowski.
Życiorys.
Pochodził z zamożnej szlacheckiej rodziny, która później przyjęła nazwisko Wapowski. Był synem Michała, urodził się w Radochońcach. W 1405 zapisał się na Akademię Krakowską, w 1408 osiągnął stopień mistrza sztuk wyzwolonych rozpoczynając studia teologiczne. W 1416 pełnił obowiązki dziekana Wydziału Filozoficznego, dwukrotnie będąc jedynie magistrem artium; w 1424 i 1431 był rektorem Akademii. Posiadał prebendę kościoła św. Wojciecha. W 1424 został kanonikiem kościoła św. Floriana na Kleparzu. Najpóźniej w 1439 został kanonikiem krakowskiego kościoła katedralnego. Profesurę na Wydziale Teologicznym objął prawdopodobnie w 1440. Po raz ostatni występuje w dokumentach 8 października 1449. Zmarł zapewne z początkiem 1450; 4 lutego Jan Długosz otrzymał po nim dom kapitulny.

</doc>
<doc id="4286018" url="https://pl.wikipedia.org/wiki?curid=4286018" title="Woodfield">
Woodfield

Woodfield – jednostka osadnicza w Stanach Zjednoczonych, w stanie Karolina Południowa, w hrabstwie Richland.

</doc>
<doc id="4286019" url="https://pl.wikipedia.org/wiki?curid=4286019" title="António Chagas Rosa">
António Chagas Rosa

António Manuel Chagas Rosa (ur. 1 czerwca 1960 w Lizbonie) – portugalski kompozytor i pedagog.
Życiorys.
Studiował grę fortepianową w Konserwatorium Lizbońskim (dyplom w 1981) oraz historię w Universidade Nova de Lisboa (dyplom w 1983). Dzięki stypendium Fundacji Calouste Gulbenkiana wyjechał w 1987 do Holandii, gdzie w Konserwatorium w Amsterdamie kontynuował studia w zakresie fortepianu oraz muzyki kameralnej XX wieku u Alexandru Hrisanide’a. Następne stypendium, które otrzymał od portugalskiego ministerstwa kultury umożliwiło mu kontynuację studiów kompozytorskich w (dyplom w 1992) pod kierunkiem Petera-Jana Wagemansa i Klaasa de Vriesa. Uczestniczył tam także w seminariach prowadzonych przez Michaela Tippetta, Witolda Lutosławskiego, Luciana Berio i Harrisona Birtwistle’a.
Był pianistą i asystentem dyrygenta w operze holenderskiej (Het Muziekthater) i przez sześć lat uczył w konserwatorium w Amsterdamie. W latach 1977–1984 występował jako pianista w Portugalii z Orquestra Gulbenkian i radiową Orquestra Sinfónica of Portuguese. Od 1996 jest wykładowcą muzyki kameralnej na Universidade de Aveiro, gdzie uzyskał tytuł doktora w 2006.
Twórczość.
W kompozycjach Chagasa Rosy można zauważyć wpływy Albana Berga i Aleksandra Skriabina, na co wyraźnie wskazuje skłonność do ekspresjonistycznej i chromatycznej tonalności. Jego twórczość obejmuje wiele cykli pieśni, muzykę kameralną dla dużych i małych zespołów, różne utwory symfoniczne, koncert na fortepian i orkiestrę oraz dwie opery kameralne.

</doc>
<doc id="4286020" url="https://pl.wikipedia.org/wiki?curid=4286020" title="Roxas (Kingdom Hearts)">
Roxas (Kingdom Hearts)



</doc>
<doc id="4286022" url="https://pl.wikipedia.org/wiki?curid=4286022" title="Cane Savannah">
Cane Savannah

Cane Savannah – jednostka osadnicza w Stanach Zjednoczonych, w stanie Karolina Południowa, w hrabstwie Sumter.

</doc>
<doc id="4286023" url="https://pl.wikipedia.org/wiki?curid=4286023" title="Cherryvale (Karolina Południowa)">
Cherryvale (Karolina Południowa)

Cherryvale – jednostka osadnicza w Stanach Zjednoczonych, w stanie Karolina Południowa, w hrabstwie Sumter.

</doc>
<doc id="4286025" url="https://pl.wikipedia.org/wiki?curid=4286025" title="Gajusz Juliusz Cezar (wnuk Augusta)">
Gajusz Juliusz Cezar (wnuk Augusta)



</doc>
<doc id="4286027" url="https://pl.wikipedia.org/wiki?curid=4286027" title="Tetiana Biłenko">
Tetiana Biłenko

Tetiana Heorhijiwna Biłenko ukr. Тетяна Георгіївна Біленко, z domu Soroczynśka (ur. 23 listopada 1983 w Charkowie) – ukraińska tenisistka stołowa, uczestniczka igrzysk olimpijskich w Pekinie (2008), Londynie (2012) i Rio de Janeiro (2016). 
Igrzyska olimpijskie.
Na swoich pierwszych igrzyskach w 2008 roku zdołała jedynie dotrzeć do pierwszej rundy, w której przegrała. Dało jej to odległe, 49. miejsce. Na następnych igrzyskach, które odbywały się w Londynie, w pierwszej rundzie pokonała Kolumbijkę Paulę Medinę 4-1, zaś w drugiej przegrała z Rumunką Danielą Dodean 3-4. Dało jej to 33. miejsce w końcowej klasyfikacji. Na swoich trzecich igrzyskach rozgrywających się w Rio de Janeiro zajęła 17. miejsce. W drugiej rundzie wygrała z Czeszką Ivetą Vacenovską, a w trzeciej została pokonana przez reprezentantkę Hongkongu Lee Ho Ching.

</doc>
<doc id="4286028" url="https://pl.wikipedia.org/wiki?curid=4286028" title="William Kingdon Clifford">
William Kingdon Clifford

William Kingdon Clifford (ur. 4 maja 1845 w Exeterze, zm. 3 marca 1879 na Maderze) – brytyjski matematyk i filozof.
Życiorys.
Był synem Williama Clifforda, księgarza i sędziego pokoju, i Fanny (Frances) Kingdon. W wieku 15 lat podjął naukę na uczelni King’s College London, następnie w Trinity College w Cambridge. W 1871 został mianowany profesorem matematyki stosowanej na University College London. W 1874 został członkiem Royal Society.
W 1875 ożenił się z Lucy Lane, która w późniejszych latach została powieściopisarką. Mieli dwoje dzieci.
Zmarł na gruźlicę w wieku 33 lat, podczas pobytu na Maderze. Pochowany został na londyńskim cmentarzu Highgate Cemetery.
Twórczość i poglądy.
Zajmował się algebrą i geometriami nieeuklidesowymi. Opracował teorię bikwaternionów (uogólnienie wprowadzonych przez Williama Hamiltona kwaternionów) oraz algebr Clifforda. W pracy "On the Space-Theory of Matter" (1876) wyraził pogląd, że materia i energia są jedynie różnymi przejawami krzywizny przestrzeni, który legł u podstaw sformułowanej przez Alberta Einsteina ogólnej teorii względności.
W rozprawie "The Ethics of Belief" (1877) wyraził pogląd, że człowiek ma moralny obowiązek kwestionować wszelkie przekonania oparte na wierze, a niepoparte empirycznymi dowodami. Polemizował z tym William James. Sam Clifford jako student popierał tomizm, ale pod wpływem lektury Darwina i Spencera stał się agnostykiem i zwrócił się przeciwko religii. Był zawsze wrogo nastawiony do tych, którzy stawiają system kościelny i wyznaniowy ponad człowieczeństwo.

</doc>
<doc id="4286029" url="https://pl.wikipedia.org/wiki?curid=4286029" title="William Clifford">
William Clifford



</doc>
<doc id="4286030" url="https://pl.wikipedia.org/wiki?curid=4286030" title="Dalzell (Karolina Południowa)">
Dalzell (Karolina Południowa)

Dalzell – jednostka osadnicza w Stanach Zjednoczonych, w stanie Karolina Południowa, w hrabstwie Sumter.

</doc>
<doc id="4286031" url="https://pl.wikipedia.org/wiki?curid=4286031" title="East Sumter">
East Sumter

East Sumter – jednostka osadnicza w Stanach Zjednoczonych, w stanie Karolina Południowa, w hrabstwie Sumter.

</doc>
<doc id="4286034" url="https://pl.wikipedia.org/wiki?curid=4286034" title="Lakewood (Karolina Południowa)">
Lakewood (Karolina Południowa)

Lakewood – jednostka osadnicza w Stanach Zjednoczonych, w stanie Karolina Południowa, w hrabstwie Sumter.

</doc>
<doc id="4286035" url="https://pl.wikipedia.org/wiki?curid=4286035" title="Mairie de Croix">
Mairie de Croix

Mairie de Croix – stacja metra w Lille, położona na linii 2. Znajduje się w miejscowości Croix. Stacja obsługuje merostwo gminy.
Została oficjalnie otwarta 18 sierpnia 1999, pod nazwą "Croix – Mairie".

</doc>
<doc id="4286036" url="https://pl.wikipedia.org/wiki?curid=4286036" title="Mulberry (Karolina Południowa)">
Mulberry (Karolina Południowa)

Mulberry – jednostka osadnicza w Stanach Zjednoczonych, w stanie Karolina Południowa, w hrabstwie Sumter.

</doc>
<doc id="4286037" url="https://pl.wikipedia.org/wiki?curid=4286037" title="Épeule – Montesquieu">
Épeule – Montesquieu

Épeule – Montesquieu – stacja metra w Lille, położona na linii 2. Znajduje się w miejscowości Roubaix, w dzielnicy Épeule - Trichon.
Została oficjalnie otwarta 18 sierpnia 1999.

</doc>
<doc id="4286038" url="https://pl.wikipedia.org/wiki?curid=4286038" title="Peter Maxwell Davies">
Peter Maxwell Davies

Sir Peter Maxwell Davies CBE CH (ur. 8 września 1934 w Salford k. Manchesteru, zm. 14 marca 2016 w Sanday na Orkadach) – brytyjski kompozytor i dyrygent.
Życiorys.
Był synem brygadzisty w fabryce przyrządów optycznych. Od najmłodszych lat wykazywał uzdolnienia muzyczne. W latach 1952-1956 studiował w Royal Manchester College of Music (obecnie Royal Northern College of Music) i jednocześnie 1952-1957 na University of Manchester, a 1957-1959 we Włoszech pod kierunkiem kompozytora Goffredo Petrassiego. Następnie 1959-1962 nauczał muzyki w Cirencester Grammar School w Gloucestershire, gdzie rozwijał metody nauczania pozwalające uczniom wykonywać dość skomplikowane dzieła muzyki nowoczesnej. W latach 1962-1964 studiował na Uniwersytecie Princeton pod kierunkiem Rogera Sessionsa.
W 1967 wrócił do Anglii, gdzie wraz z kompozytorem Harrisonem Birtwistlem założył zespół Pierrot Players (w 1970 przemianowany na The Fires of London) poświęcony muzyce współczesnej, dla którego napisał wiele kompozycji i którym wielokrotnie dyrygował. W 1977 zainicjował coroczny czerwcowy Festiwal Św. Magnusa na Orkadach, którego do 1986 był dyrektorem artystycznym.
W 1981 otrzymał Order Imperium Brytyjskiego. W 1987 zostało mu nadane szlachectwo. W lipcu 2014 został odznaczony przez królową Orderem Towarzyszy Honoru podczas specjalnej ceremoniii w Pałacu Buckingham. Niecały miesiąc przed śmiercią otrzymał Złoty Medal Royal Philharmonic Society.
Twórczość.
Pisał utwory orkiestrowe, kameralne, wokalno-instrumentalne (m.in. "Stone Litany" w 1973) i opery (m.in. "The Martyrdom of St. Magnus" w 1976).

</doc>
<doc id="4286039" url="https://pl.wikipedia.org/wiki?curid=4286039" title="Roubaix – Charles-de-Gaulle">
Roubaix – Charles-de-Gaulle

Roubaix – Charles-de-Gaulle – stacja metra w Lille, położona na linii 2. Znajduje się w miejscowości Roubaix, w dzielnicy Épeule - Trichon.
Została oficjalnie otwarta 18 sierpnia 1999.

</doc>
<doc id="4286040" url="https://pl.wikipedia.org/wiki?curid=4286040" title="Eurotéléport (stacja metra)">
Eurotéléport (stacja metra)

Eurotéléport – stacja metra w Lille, położona na linii 2. Znajduje się w miejscowości Roubaix, w dzielnicy Anseele - Centre - Nations Unies - Crouy - Espérance. 
Została oficjalnie otwarta 18 sierpnia 1999. 

</doc>
<doc id="4286041" url="https://pl.wikipedia.org/wiki?curid=4286041" title="Eurotéléport">
Eurotéléport



</doc>
<doc id="4286042" url="https://pl.wikipedia.org/wiki?curid=4286042" title="Oakland (Karolina Południowa)">
Oakland (Karolina Południowa)

Oakland – jednostka osadnicza w Stanach Zjednoczonych, w stanie Karolina Południowa, w hrabstwie Sumter.

</doc>
<doc id="4286044" url="https://pl.wikipedia.org/wiki?curid=4286044" title="Roubaix – Grand-Place">
Roubaix – Grand-Place

Roubaix – Grand-Place – stacja metra w Lille, położona na linii 2. Znajduje się w miejscowości Roubaix, w dzielnicy Anseele - Centre - Nations Unies - Crouy - Espérance. Stacja obsługuje główny plac miasta.
Została oficjalnie otwarta 18 sierpnia 1999. 

</doc>
<doc id="4286045" url="https://pl.wikipedia.org/wiki?curid=4286045" title="Medalistki mistrzostw świata w kolarstwie torowym – madison">
Medalistki mistrzostw świata w kolarstwie torowym – madison

Pełna lista medalistek mistrzostw świata w kolarstwie torowym w madisonie kobiet.
Tabela medalowa.
"Stan po MŚ 2020"

</doc>
<doc id="4286047" url="https://pl.wikipedia.org/wiki?curid=4286047" title="Jay Beagle">
Jay Beagle

Jay Beagle (ur. 16 października 1985 w Calgary, Kanada) – hokeista kanadyjski, gracz ligi NHL.

</doc>
<doc id="4286048" url="https://pl.wikipedia.org/wiki?curid=4286048" title="Oswego (Karolina Południowa)">
Oswego (Karolina Południowa)

Oswego – jednostka osadnicza w Stanach Zjednoczonych, w stanie Karolina Południowa, w hrabstwie Sumter.

</doc>
<doc id="4286049" url="https://pl.wikipedia.org/wiki?curid=4286049" title="Peter Andreas Munch">
Peter Andreas Munch

Peter Andreas Munch (ur. 15 grudnia 1810 w Christianii (obecnie Oslo), zm. 25 maja 1863 w Rzymie) – norweski historyk.
Życiorys.
W 1834 ukończył studia prawnicze, w 1837 został wykładowcą, a w 1841 profesorem historii na Uniwersytecie w Christianii (Oslo). Był pionierem norweskich studiów językowych w Norwegii i inicjatorem badań historycznych i językoznawczych nad wczesnośredniowieczną historią Norwegii. Publikował teksty źródłowe, m.in. "Eddę starszą". W 1840 napisał pracę "Det norske folks historie til 1397" ("Historia narodu norweskiego do 1397"), która stała się inspiracją dla Henrika Ibsena i jego dzieła Peer Gynt. Pracował w okresie romantycznego nacjonalizmu, wraz z Jakobem Rudolfem Keyserem promował pogląd o odrębności narodowej Norwegów od Duńczyków i Szwedów. Przyjął i rozwinął teorię Keysera, że Norwegowie wędrowali z północy i zajęli południową Szwecję i Danię. Zmarł we Włoszech podczas podróży i został pochowany na cmentarzu protestanckim w Rzymie. Jego bliskim krewnym był malarz Edvard Munch.

</doc>
<doc id="4286050" url="https://pl.wikipedia.org/wiki?curid=4286050" title="Autostrada AP-46 (Hiszpania)">
Autostrada AP-46 (Hiszpania)

Autostrada AP-46 (hiszp. "Autopista AP-46"), także "Autopista del Guadalmedina" – autostrada w Hiszpanii przebiegająca przez teren wspólnoty autonomicznej Andaluzja.
Autostrada rozpoczyna się w Villanueva de Cauche w gminie Antequera i przecina przełęcz Las Pedrizas i kończy na północno-wschodnich przedmieściach Malagi na węźle z drogą ekspresową . Droga stanowi alternatywę dla bezpłatnej drogi ekspresowej . Za przejazd autostradą pobierana jest opłata, a koncesjonariuszem jest GUADALCESA.

</doc>
<doc id="4286053" url="https://pl.wikipedia.org/wiki?curid=4286053" title="Konferencja w Abbeville">
Konferencja w Abbeville

Konferencja w Abbeville – pierwsze posiedzenie francusko-brytyjskiej Najwyższej Rady Wojennej. Odbyło się 12 września 1939 w Abbeville, w północnej Francji. Udział w naradzie wzięli premierzy obu państw – Edouard Daladier i Neville Chamberlain, zwolennicy polityki appeasementu wobec Adolfa Hitlera.
Historia.
Po agresji Niemiec na Polskę i wypowiedzeniu wojny III Rzeszy przez Wielką Brytanię i Francję 3 września 1939, 4 września zgodę na transporty broni dla walczącej Polski przez swoje terytorium wyraziła Rumunia, 5 września Jugosławia i następnie Grecja. Do portu w Konstancy wyruszyły z Anglii drogą przez Morze Śródziemne statki wiozące zamówione wcześniej przez Polskę samoloty, a w Marsylii trwał załadunek czołgów, samochodów, dział i amunicji, również uprzednio zamówionych przez Polskę. 12 września podczas konferencji w Abbeville Edouard Daladier i Neville Chamberlain wraz z pozostałymi przedstawicielami Najwyższej Rady Wojennej podjęli decyzję o rozlokowaniu sił militarnych w pobliżu Salonik i Stambułu, skąd miała być przeprowadzona ofensywa w kierunku Niemiec i ZSRR oraz z uwagi na dużą odległość od Włoch, aby nie prowokować Mussoliniego. Dyslokacja jakichkolwiek sił anglo-francuskich na terytorium Grecji i Turcji nie doszła do skutku. Ewentualne działania militarne na froncie zachodnim miały ograniczać się wyłącznie do lokalnych działań rozpoznawczych, mających mieć walor propagandowego alibi. Przyjęcie takiej linii politycznej wynikało zarówno z defensywnej strategii gen. Maurice’a Gamelina (głównodowodzącego sił sprzymierzonych na Zachodzie). Prawdziwa wojna rozpoczęła się jedynie na morzu (→Bitwa o Atlantyk).
Decyzja podjęta 12 września 1939 przez Najwyższą Radę Wojenną o niepodejmowaniu generalnej ofensywy lądowej na froncie zachodnim i działań powietrznych RAF nad Niemcami była złamaniem zobowiązań wynikających z umów sojuszniczych – konwencji wojskowej do sojuszu polsko-francuskiego (zobowiązującej sojusznika do ofensywy w ciągu piętnastu dni od ogłoszenia mobilizacji) i układu polsko-brytyjskiego z 25 sierpnia 1939 roku. Było to ponadto sprzeczne z deklaracjami złożonymi przez Francuzów i Brytyjczyków polskiemu ministrowi spraw wojskowych Tadeuszowi Kasprzyckiemu podczas misji do Londynu i Paryża wiosną 1939. Zdaniem m.in. Leszka Moczulskiego była to klasyczna felonia – zdrada sojusznika na polu bitwy. Ambasadorowie Rzeczypospolitej, w Wielkiej Brytanii – Edward Bernard Raczyński i we Francji – Juliusz Łukasiewicz, bezskutecznie próbowali wyegzekwować we wrześniu 1939 wywiązanie się krajów sojuszniczych z zobowiązań zaciągniętych wobec Polski.
Generał Louis Faury, który został mianowany szefem francuskiej misji wojskowej w Polsce i przybył do Polski w końcu sierpnia 1939, opisał później swą rozmowę z generałami Gamelinem i Georges’em, która odbyła się 22 sierpnia 1939, a więc jeszcze przed zawarciem paktu Ribbentrop-Mołotow. 
Na założeniu ofensywy sojuszniczej w piętnastym dniu od mobilizacji francuskiej oparty był plan obrony „Z” i strategia obrony terytorium Polski Edwarda Rydza-Śmigłego. Brak interwencji militarnej Brytyjczyków i Francuzów umożliwił siłom niemieckim i (od 17 września 1939 roku) sowieckim pokonanie wojsk polskich i rozbiór państwa polskiego.
Szef Sztabu Naczelnego Wodza gen. Wacław Stachiewicz wspominał: "„W dn. 16 września szef francuskiej misji, gen. Faury oświadczył mi, że wysłał do swych władz raport, w którym stwierdził, że sytuacja na froncie naszym ulega poprawie i że o ile będziemy mieli kilka dni czasu na przeprowadzenie wydanych zarządzeń to potrafimy się utrzymać w Małopolsce wschodniej i skupić tam znaczniejsze siły, co stworzy nam nowe możliwości działania. Równocześnie jednak podał mi do wiadomości, że otrzymał zawiadomienie, iż rozpoczęcie ofensywy na zachodzie ulegnie kilkudniowej zwłoce (na 20 dzień mobilizacji tj. 21 września), gdyż przygotowania nie zostały jeszcze zakończone”".
Strategia gen. Gamelina polegała na czekaniu na atak Niemców, a następnie zniszczeniu ich. Decyzja z Abbeville była złamaniem zobowiązań wynikających z umów sojuszniczych – polsko-francuskiej umowy wojskowej (zobowiązującej sojusznika do rozpoczęcia ofensywy piętnastego dnia od ogłoszenia mobilizacji powszechnej). Przywódcy Francji i Wielkiej Brytanii znali treść tajnego protokołu do paktu Ribbentrop-Mołotow, jednak w obawie przed przedwczesną kapitulacją Polski nie ujawnili ich władzom Rzeczypospolitej.
Późniejszy marszałek Francji Alphonse Juin określił decyzję z Abbeville jako haniebną i błędną ze strategicznego punktu widzenia: ryzyko militarne ewentualnej ofensywy alianckiej było znikome (według Pawła Wieczorkiewicza, przeciw 74 dywizjom francuskim stało 44 niemieckich – w większości drugiego rzutu, przy czym alianci mieli czterokrotną przewagę w artylerii, osiemdziesięciokrotną w czołgach oraz panowali w powietrzu), a niemiecka Linia Zygfryda była nieukończona.
Późniejsze konferencje Najwyższej Rady Wojennej.
22 września 1939 w brytyjskim Hove miała miejsce druga konferencja, w której również podjęto decyzję o rozładowaniu wojsk alianckich w rejonie Grecji i Turcji, lecz działania te ostatecznie nie zostały podjęte. Następne konferencje miały miejsce 17 listopada i 19 grudnia 1939 w Paryżu. W ich trakcie był brany pod uwagę brytyjski pomysł bombardowania zagłębia Ruhry, któremu jednak sprzeciwili się Francuzi, gdyż bali się odwetu Luftwaffe. Następna konferencja odbyła się 5 lutego 1940 w Paryżu, w jej trakcie Francuzi zaproponowali rozlokowanie wojsk w Petsamo w celu pomocy walczącej z ZSRR Finlandii, pomysłowi sprzeciwili się Brytyjczycy. Podjęto decyzję o rozlokowaniu wojsk w Narviku, lecz z uwagi na pokój Finlandii i ZSRR działania nie zostały podjęte. Podczas konferencji w Londynie 28 marca 1940 Brytyjczycy sprzeciwili się francuskiemu pomysłowi bombardowania radzieckich pól naftowych na Kaukazie w celu osłabienia niemieckich i sowieckich wojsk, lecz podjęta została decyzja o operacji Royal Marine, której celem było zaminowanie Renu. Operacja ta też była celem konferencji z 5 kwietnia, lecz wskutek ataku Niemiec na Norwegię 9 kwietnia 1940 działania nie zostały podjęte. 22 i 23 kwietnia 1940 w Paryżu podjęto decyzję o rozlokowaniu wojsk w Norwegii. Po ataku Niemiec na Francję miały miejsce następujące konferencje: 15 maja 1940 w Paryżu, 11 czerwca 1940 w Briare i 15 czerwca 1940 w Tours.

</doc>
<doc id="4286054" url="https://pl.wikipedia.org/wiki?curid=4286054" title="Privateer (Karolina Południowa)">
Privateer (Karolina Południowa)

Privateer – jednostka osadnicza w Stanach Zjednoczonych, w stanie Karolina Południowa, w hrabstwie Sumter.

</doc>
<doc id="4286057" url="https://pl.wikipedia.org/wiki?curid=4286057" title="Rembert">
Rembert

Rembert – jednostka osadnicza w Stanach Zjednoczonych, w stanie Karolina Południowa, w hrabstwie Sumter.

</doc>
<doc id="4286058" url="https://pl.wikipedia.org/wiki?curid=4286058" title="Shiloh (Karolina Południowa)">
Shiloh (Karolina Południowa)

Shiloh – jednostka osadnicza w Stanach Zjednoczonych, w stanie Karolina Południowa, w hrabstwie Sumter.

</doc>
<doc id="4286061" url="https://pl.wikipedia.org/wiki?curid=4286061" title="Julija Jelistratowa">
Julija Jelistratowa

Julija Jelistratowa, ukr. Юлія Олександрівна Єлістратова (ur. 15 lutego 1988 roku w Owruczu) – ukraińska triathlonistka, trzykrotna olimpijka: Uczestniczka igrzysk olimpijskich w Pekinie (2008), Londynie (2012) i Rio de Janeiro (2016).
Życiorys.
Mistrzostwa.
W 2004 wzięła udział w swoim pierwszym wyścigu i zajęła dziewiąte miejsce w Pucharze Europy w Alanyi. W 2009 roku wygrała mistrzostwa Europy U23. W 2010 roku zajęła 2 miejsce na Mistrzostwach Europy U23. Od 2011 jest trenerem jest Sergio Santos.
Igrzyska olimpijskie.
Wzięła udział w trzech edycjach igrzysk olimpijskich. W Pekinie w 2008 roku zajęła 24. miejsce, w Londynie nie skończyła wyścigu z powodu zdublowania, w Rio de Janeiro zaś ukończyła wyścig na 38. miejscu.
Życie prywatne.
W latach 2008-2010 zamężna była z innym triathlonistą, Daniło Sapunowem.

</doc>
<doc id="4286062" url="https://pl.wikipedia.org/wiki?curid=4286062" title="South Sumter">
South Sumter

South Sumter – jednostka osadnicza w Stanach Zjednoczonych, w stanie Karolina Południowa, w hrabstwie Sumter.

</doc>
<doc id="4286063" url="https://pl.wikipedia.org/wiki?curid=4286063" title="Birgitta Trotzig">
Birgitta Trotzig

Birgitta Trotzig (ur. 11 września 1929 w Göteborgu, zm. 14 maja 2011 w Lund) – szwedzka powieściopisarka, eseistka i poetka, członkini Akademii Szwedzkiej w latach 1993-2011.
Życiorys.
Wychowała się jako jedyne dziecko Oskara Kjelléna i Astri z domu Rodhe. Wraz z rodziną przeniosła się do Kristianstad w południowo-wschodniej części kraju. W 1948 roku ukończyła szkołę średnią i w 1949 wróciła do miasta urodzenia studiować literaturę i sztukę na Uniwersytecie w Göteborgu. W tym samym roku poślubiła artystę Ulfa Trotziga. Studia rzuciła by napisać swoją pierwszą powieść; w 1955 przyjęła katolicyzm. 
W latach 1955-1969 mieszkała w Paryżu, następnie z mężem i trójką dzieci przeniosła się do Lund. Debiutowała w 1951 roku książką "Ur de älskandes liv" ("Od życia tamtego kto kocha") o kilku młodych samotnych artystkach. W 1957 ukazała się jedna z jej największych powieści, "De utsatta" ("Odsłonięty"), której akcja toczy się w XVII-wiecznej Skanii, a jej bohaterem jest prymitywny wiejski ksiądz. W swoich powieściach moralistycznych tworzonych w duchu katolicyzmu Trotzig przedstawiała ludzkie dylematy, traktowała o ludzkim cierpieniu, zdradzie, poczuciu winy, ubóstwie, samotnych matkach i poniżeniu. Choć postrzegała te tematy z chrześcijańskiej perspektywy, jej opis sytuacji człowieka na świecie i pesymizm dotyczący natury Boga był bardziej w stylu francuskiego egzystencjalizmu niż myśli chrześcijańskiej. W 1961 opublikowała powieść "En berättelse från kusten" ("Między niebem a morzem"; wyd. pol. 1971), w 1966 "Barbarę" (wyd. pol. 1976), a w 1972 "Sjukdomen". Jest również autorką opowiadań "Levande och döda" ("Żywi i martwi") z 1964 i "Kejsarents tid: Sagor ("W epoce cesarza") z" 1975, ukazujących etyczno-religijne uwikłania ludzi. 
Oprócz przeszło dwudziestu powieści oraz poezji pisała artykuły o sztuce, literaturze i polityce: wydane m.in. w antologiach "Utkast och förslag" (1962) oraz "Jaget och världen" (1977).
Uhonorowana licznymi nagrodami, m.in. Nagrodą Doblouga z 1970 roku, nagrodę im. Selmy Lagerlöf w 1984 roku oraz Övralidspriset w 1997 roku. Zmarła po długiej chorobie.

</doc>
<doc id="4286065" url="https://pl.wikipedia.org/wiki?curid=4286065" title="Stateburg">
Stateburg

Stateburg – jednostka osadnicza w Stanach Zjednoczonych, w stanie Karolina Południowa, w hrabstwie Sumter.

</doc>
<doc id="4286069" url="https://pl.wikipedia.org/wiki?curid=4286069" title="Top One – Wielka Kolekcja Disco Polo Vol. 4">
Top One – Wielka Kolekcja Disco Polo Vol. 4

Top One – Wielka Kolekcja Disco Polo Vol. 4 – album kompilacyjny zespołu Top One wydany w 2009 roku.
Opis.
Album ukazał się rok po wydaniu podobnej płyty przez tygodnik "Naj" i został on wydany w formie książki, na którym oprócz płyty był również opis zespołu oraz zdjęcia. Na płycie znalazło się 12 utworów w aktualnych aranżacjach.

</doc>
<doc id="4286081" url="https://pl.wikipedia.org/wiki?curid=4286081" title="Dariusz Mioduski">
Dariusz Mioduski

Dariusz Mioduski (ur. 1 stycznia 1964 w Chełmnie) – polski prawnik, przedsiębiorca i działacz sportowy.
Życiorys.
Młodość i wykształcenie.
Jego ojciec Gerard Mioduski (zm. 6 października 2022 w Błądzimiu) był inżynierem i dyrektorem dużego przedsiębiorstwa energetycznego w Bydgoszczy, a matka pracowała w biurze projektów. Dariusz Mioduski przez kilka lat mieszkał w Gdańsku, a następnie w Bydgoszczy i jako nastolatek kibicował głównie żużlowcom Polonii i piłkarzom Zawiszy. Gdy miał 17 lat, wyjechał wraz z rodzicami do Stanów Zjednoczonych, zamieszkując w Houston. Młody Dariusz Mioduski początkowo pracował „na czarno”, przekopując ogrody, remontując domy i pracując w sklepie. Potem, już legalnie, był zatrudniony w McDonald’s.
W 1987 roku został absolwentem Uniwersytetu św. Tomasza w Houston ze specjalizacją w naukach politycznych i filozofii. Na trzecim roku był prezesem samorządu studenckiego i założył też klub partii republikańskiej. Stał się pierwszym absolwentem tej uczelni, który dostał się na Uniwersytet Harvarda, jedną z najlepszych uczelni Stanów Zjednoczonych. W 1990 ukończył tam studia na wydziale prawa, uzyskując stopień Juris Doctor. Pracował w kancelarii Vinson &amp; Elkins LLP w Houston oraz w nowojorskim i warszawskim biurze White &amp; Case LLP. Od 1997 r. był partnerem zarządzającym obszarami energetyki i infrastruktury w CMS Cameron McKenna w Warszawie.
2007–2013: Kulczyk Investments.
W latach 2007–2013 pełnił funkcję prezesa grupy Kulczyk Investments. Stał się podporą spółki Jana Kulczyka, budując ją jako firmę o charakterze globalnym, działającą na rynkach międzynarodowych. Gdy zaczynał, interesy najbogatszego Polaka przeżywały okres stagnacji po zamęcie spowodowanym przesłuchaniami sejmowej komisji śledczej, badającej tzw. aferę Orlenu. Mioduski wyszedł z propozycją zmiany strategii. Postawił na infrastrukturę, energetykę i surowce. Zdecydował się na gruntowną reorganizację kadrową. Otworzył przedstawicielstwa w Kijowie, Londynie, Dubaju, Warszawie oraz Luksemburgu. Jako prezes grupy Kulczyka, Mioduski realizował m.in. zakup akcji kanadyjskiej spółki naftowej Loon Energy, która po reorganizacji pod nazwą Kulczyk Oil Ventures miała zadebiutować na warszawskiej giełdzie, pakietu akcji Aurelian Oil &amp; Gas, brytyjskiej spółki poszukującej gazu m.in. pod Poznaniem. Inwestował także w energetykę, m.in. na Białorusi. Przejął także kontrolę nad największym polskim operatorem logistycznym, giełdowym Pekaesem.
Równolegle był przewodniczącym rady dyrektorów Serinusa i został również członkiem zarządu Polskiej Rady Biznesu.
Od 2012: Legia Warszawa.
W lipcu 2012 wszedł do rady nadzorczej Legii Warszawa. Angażował się w działalność klubu i regularnie jeździł na mecze rozgrywane poza Warszawą. Pięć miesięcy później prezesem klubu został jego znajomy, Bogusław Leśnodorski. W styczniu 2014 roku, wraz z Leśnodorskim, stał się nowym właścicielem Legii Warszawa, odkupując od Grupy ITI 100 procent akcji spółki. Mioduski został większościowym udziałowcem (80 proc.). Z czasem 20 proc. od Mioduskiego przejął Maciej Wandzel.
W 2016 r. Legia zdobyła mistrzostwo Polski i po 20 latach awansowała do Ligi Mistrzów UEFA, jednakże szefowie klubu coraz ostrzej się kłócili. Do eskalacji konfliktu doszło we wrześniu 2016 – po tym, gdy kibice Legii podczas meczu zaatakowali na trybunach fanów Borussii Dortmund. Mioduski skarżył się wówczas na złe zarządzanie klubem. 22 marca 2017 odkupił od Bogusława Leśnodorskiego i Macieja Wandzla łączne 40 proc. udziałów w spółce Legia Holding, dzięki czemu został jedynym właścicielem i prezesem klubu.
22 września 2016 r. wspólnie m.in. ze Zbigniewem Bońkiem (prezes PZPN), Michele Centenaro (sekretarzem generalnym ECA) był prelegentem pierwszego Forum Polskiego Futbolu w panelu poświęconym innowacjom w sporcie.

</doc>
<doc id="4286083" url="https://pl.wikipedia.org/wiki?curid=4286083" title="Rozpoznawanie pisma odręcznego">
Rozpoznawanie pisma odręcznego



</doc>
<doc id="4286084" url="https://pl.wikipedia.org/wiki?curid=4286084" title="Pointe des Marcelettes">
Pointe des Marcelettes

Pointe des Marcelettes – góra w Alpach Kotyjskich, w regionie Queyras, położona we Francji, w Saint-Véran. Ma wysokość 2909 metrów. Zalicza się do Parku Regionalnego Queyras.
Położenie i dostęp do szczytu Pointe des Marcelettes.
Do szczytu Pointe des Marcelettes można dotrzeć od Turynu przez miasto Susa, w kierunku Bardonecchia. Później z Bardonecchia przez Oulx i przełęcz Montgenèvre, w kierunku Briançon, we Francji. Do szczytu można dotrzeć od strony południowej, w kierunku miast: Gap i Embrun. Od strony północno-wschodniej miasta Embrun znajduje się Guillestre na drodze D902. Guillestre należy już do Parku Regionalnego Queyras. Idąc w kierunku wąwozów przez wioski Château-Queyras i Ville-Vieille, na południe przez Molines-en-Queyras dotrzemy do szczytu Pointe des Marcelettes, w Saint-Véran. 
Szczyt Pointe des Marcelettes najczęściej odwiedzany jest zimą, wtedy można spotkać wielu turystów, wędrujących szlakiem. Góra jest też jednym z najlepszych miejsc do uprawiania sportów zimowych.

</doc>
<doc id="4286086" url="https://pl.wikipedia.org/wiki?curid=4286086" title="Xu Guangqi">
Xu Guangqi

Xu Guangqi (; ur. 24 kwietnia 1562 w Szanghaju, zm. 8 listopada 1633 w Pekinie) – chiński matematyk, astronom i tłumacz; członek dynastii Ming. Konwertyta i sługa Boży Kościoła katolickiego.
Życiorys.
Urodził się 24 kwietnia 1562 roku w Szanghaju, jako Xu Guangqi (po przejściu na katolicyzm, przyjął chrzcielne imię Paweł). W 1604 roku uzyskał najwyższy stopień w egzaminach urzędniczych, a następnie podjął studia pod kierunkiem jezuickiego misjonarza Mattea Ricciego. Wraz ze swoim nauczycielem dokonał pierwszego przekładu europejskich dzieł literackich na język chiński. Przetłumaczył książki z dziedziny matematyki, geografii i hydrauliki, spośród których najsłynniejszym przekładem są Elementy Euklidesa. W 1629 roku otrzymał wysokie stanowisko na dworze cesarskim, dzięki zwycięstwu w konkursie, polegającym na jak najdokładniejszym ustaleniu zaćmienia Słońca. Podczas najazdu Mandżurów, Xu przekonał cesarza, by wysłać przeciwko nim żołnierzy z zachodu i użyć broni palnej, jednakże misja zakończyła się niepowodzeniem i w 1644 roku Mandżurowie opanowali całe Chiny. Xu zmarł 8 listopada 1633 roku w Pekinie. W 2011 roku rozpoczął się jego proces beatyfikacyjny.

</doc>
<doc id="4286087" url="https://pl.wikipedia.org/wiki?curid=4286087" title="ICR">
ICR



</doc>
<doc id="4286089" url="https://pl.wikipedia.org/wiki?curid=4286089" title="Aleksander von Lüders-Weymarn">
Aleksander von Lüders-Weymarn

Aleksander Aleksandrowicz von Lüders-Weymarn (ros. Александр Александрович Лидерс-Веймарн, ur. 30 sierpnia 1856 w Petersburgu, zm. 2 czerwca 1911 w Nicei) – rosyjski wojskowy, wicegubernator piotrkowski, rzeczywisty radca stanu, kamerher.
Ukończył VI Rządowe Gimnazjum Filologiczne w Warszawie, a w 1877 roku kurs II rangi w Mikołajewskiej Akademii Sztabu Generalnego. W 1895 roku przeniesiony do Ministerstwa Spraw Wewnętrznych Imperium Rosyjskiego. W 1901 roku mianowany kamerherem, od 6 grudnia 1904 roku rzeczywisty radca stanu. W latach 1905–1907 członek Rady Ministerstwa Spraw Wewnętrznych.
W latach 1899–1902 wicegubernator piotrkowski. Wnuk Aleksandra Lüdersa, namiestnika Królestwa Polskiego.

</doc>
<doc id="4286097" url="https://pl.wikipedia.org/wiki?curid=4286097" title="Rui Faria">
Rui Faria

Rui Filipe da Cunha Faria (ur. 14 czerwca 1975 w Barcelos) – portugalski trener, aktualnie prowadzi drużynę katarskiej QSL - Al-Duhail SC.
Kariera.
Rui Faria poznał José Mourinho podczas seminarium trenerskiego odbywającego się na stadionie Camp Nou w Barcelonie, kiedy ten pełnił jeszcze funkcję asystenta Louisa van Gaala. W kwietniu 2001 roku, po objęciu przez Mourinho funkcji menadżera w klubie Uniao Leiria, został zatrudniony jako jeden z trenerów. Od tego momentu stali się nierozłączną parą, pracując razem przez 17 lat w sześciu klubach: Uniao Leiria, FC Porto, Chelsea, Inter Mediolan, Real Madryt i Manchester United. 12 maja 2018 roku ogłosił, że po zakończeniu sezonu 2017/2018 opuści Manchester United aby rozpocząć samodzielną karierę menadżerską. 18 stycznia 2019 roku został przedstawiony jako nowy szkoleniowiec Al-Duhail SC.

</doc>
<doc id="4286100" url="https://pl.wikipedia.org/wiki?curid=4286100" title="Cygnus NG-10">
Cygnus NG-10

Cygnus NG-10 (pierwotna nazwa Cygnus CRS OA-10E) – misja statku transportowego Cygnus, prowadzona przez prywatną firmę Orbital ATK na zlecenie amerykańskiej agencji kosmicznej NASA w ramach programu Commercial Resupply Services w celu zaopatrzenia Międzynarodowej Stacji Kosmicznej. Statek zabrał 3350 kg ładunku, który stanowiło:
Po odłączeniu od modułu Unity i zwolnieniu przez ramię robotyczne Canadarm2 w dniu 8 lutego 2019 roku, statek rozpoczął dalszą część swojej misji. Jego orbita została podniesiona do około 482 km, gdzie nastąpiło wypuszczenie dwóch nanosatelitów MYSat 1 i CHEFSat 2 oraz pasywnych ładunków Quantum Radar 1&amp;2 oraz ULTP 1. Następnie Cygnus obniżył swoją orbitę poniżej orbity ISS, gdzie nastąpiło wypuszczenie kolejnego satelity KickSat 2. 25 lutego 2019 roku nastąpiła deorbitacja statku, który spłonął w górnych warstwach atmosfery wraz z zabranymi z pokładu ISS śmieciami i zbędnym wyposażeniem.

</doc>
<doc id="4286101" url="https://pl.wikipedia.org/wiki?curid=4286101" title="Doniecki Uniwersytet Narodowy im. Wasyla Stusa">
Doniecki Uniwersytet Narodowy im. Wasyla Stusa

Doniecki Uniwersytet Narodowy im. Wasyla Stusa () – ukraińska publiczna uczelnia wyższa, zlokalizowana w Winnicy.
Historia.
Decyzję o utworzeniu Instytutu Pedagogicznego im. Stalina w Doniecku (wówczas Stalino), podjęto 15 lipca 1937 roku. We wrześniu 1937 studia na dwóch wydziałach (historycznym i filologicznym) rozpoczęło tam 138 studentów. W październiku 1941 roku, podczas II wojny światowej, uczelnia została tymczasowo przeniesiona do Kunguru, funkcjonowała tam do 8 września 1943, kiedy wyzwolono Stalino. 
W grudniu 1943 na uczelni utworzono Wydział Matematyki i Fizyki. Po wojnie instytut funkcjonował jako filia Charkowskiego Uniwersytetu Państwowego. po czym 28 maja 1965 został przekształcony w Doniecki Uniwersytet Państwowy. W 1970 roku w skład uczelni wchodziło siedem wydziałów:
W 1973 roku utworzono dodatkową jednostkę, przygotowującą cudzoziemców do studiów.
Po uzyskaniu przez Ukrainę niepodległości, w 2010 roku uczelnia została przemianowana na Doniecki Uniwersytet Narodowy. 
W czasie wojny w Donbasie, na terenie uczelni działali rosyjscy separatyści, zajmując akademiki oraz budynki administracyjne. 30 września 2014 władze Ukrainy zdecydowały o przeniesieniu uczelni do Winnicy. 
21 września 2016 uczelnia przyjęła imię ukraińskiego poety Wasyla Stusa.

</doc>
<doc id="4286110" url="https://pl.wikipedia.org/wiki?curid=4286110" title="John Loudon McAdam">
John Loudon McAdam

John Loudon McAdam (ur. 21 września 1756 w Ayrze, zm. 26 listopada 1836 w Moffacie) – szkocki inżynier, pomysłodawca makadamu.
Życiorys.
Urodził się 21 września 1756 roku w Ayrze. Jego rodzicami byli James McAdam i Susanna Cochrane. Był najmłodszym z dziesięciorga rodzeństwa. W 1770 roku udał się do Nowego Jorku, by pracować jako kupiec u swojego wuja i po trzynastu latach wrócił do Szkocji z pokaźnym majątkiem, osiedlając się w Ayrshire. Został wówczas zarządcą dróg i zauważył, że lokalne drogi utwardzone są w złym stanie, zatem na własny koszt podjął się szeregu eksperymentów w ich budowie. W 1798 roku przeniósł się do Falmouth, gdzie kontynuował swoje badania z upoważnienia rządu. Zalecił, aby drogi były uniesione nad przylegającą ziemią dla dobrego drenażu i zakryte, najpierw dużymi skałami, a następnie mniejszymi kamieniami i cała masa okalana drobnym żwirem lub żużlem. W 1815 roku został inspektorem generalnym dróg w Bristolu i wcielił swoje plany w życie. Aby udokumentować swoją pracę, McAdam napisał "Remarks on the Present System of Road-Making" (w 1816) i "Practical Essay on the Scientific Repair and Preservation of Roads" (w 1819). Dzięki aprobacie Parlamentu Brytyjskiego w 1823 roku, został mianowany geodetą generalnym dróg metropolitalnych cztery lata później. Opisany przezeń proces budowy dróg ten został szybko przyjęty w innych krajach, w szczególności w Stanach Zjednoczonych. McAdam zmarł 26 listopada 1836 roku w Moffacie.

</doc>
<doc id="4286111" url="https://pl.wikipedia.org/wiki?curid=4286111" title="Valle Po">
Valle Po

Valle Po – dolina we Włoszech w górnym biegu rzeki Pad w Alpach Kotyjskich.
Położenie.
Dolina Valle Po leży we włoskiej prowincji Cuneo, w regionie krainy historycznej, Piemont i należy pod względem politycznym do włoskiej społeczności górskiej. Społeczność ta połączona jest z Valle Po, Valle Bronda i Infernotto e Varaita. Do społeczności gminy należą Crissolo, Oncino, Ostana, Paesana i Sanfront. Tak samo, jak przy wyjściu z doliny Rifreddo i Martiniana Po.
Valle Po ma długość 35 kilometrów i biegnie prawie prosto w kierunku zachodnio-wschodnim od głównego łańcucha Alp, który pokrywa się z francuską granicą, aż do rozpoczęcia Niziny Padańskiej. Wyjście z doliny leży pomiędzy wzgórzem w Revello, a Martiniana Po. Około 8 kilometrów na zachód od Saluzzo. Tutaj skręca bieg rzeki w kierunku północnym, w stronę Turynu.
Dolinami równoległymi do Valle Po są Val Pellice na północy i Valle Varaita na południu. Te rejony są o połowę dłuższe, ze względu na to, że dopiero pomiędzy Saluzzo i Turynem wpadają do rzeki Pad.
Pomiędzy rzekami źródłowymi Valle Po i Valle Varaita znajduje się najbardziej uderzający szczyt Alp Zachodnich, Monte Viso, którego wysokość wynosi 3 841 metrów. Wokół góry biegnie popularny, wielodniowy szlak turystyczny.

</doc>
<doc id="4286113" url="https://pl.wikipedia.org/wiki?curid=4286113" title="Filharmonia Krakowska">
Filharmonia Krakowska



</doc>
<doc id="4286114" url="https://pl.wikipedia.org/wiki?curid=4286114" title="Chryzostom (Kykkotis)">
Chryzostom (Kykkotis)

Chryzostom, imię świeckie Konstantinos Kykkotis (ur. 14 grudnia 1970 w Kirenii) – cypryjski duchowny prawosławny, od 2011 metropolita Kirenii.
Życiorys.
7 kwietnia 2001 stał się mnichem, a dzień później diakonem. Święcenia prezbiteratu przyjął 8 września 2007 r. 10 grudnia 2011 r. otrzymał chirotonię biskupią.

</doc>
<doc id="4286117" url="https://pl.wikipedia.org/wiki?curid=4286117" title="Émile Augier">
Émile Augier

Émile Augier właśc. Guillaume Victor Émile Augier (ur. 17 września 1820 w Valence, zm. 25 października 1889 w Croissy-sur-Seine) – francuski dramaturg, członek Akademii Francuskiej.
Życiorys.
Urodził się 17 września 1820 roku w Valence. Odebrał solidne wykształcenie, ukończył studia i został przyjęty do palestry. W 1844 roku napisał swoją pierwszą sztukę "La Ciguë", która jednak nie została wystawiona w Comédie-Française. Od tamtej pory regularnie pisał sztuki samodzielnie lub we współpracy ze swymi przyjaciółmi m.in. Eugène’m Labiche’m i Jules’em Sandeau. W marcu 1857 roku został wybrany członkiem Akademii Francuskiej. W 1879 roku przestał pisać sztuki, obawiając się stworzenia dzieła gorszej jakości od poprzednich. Zmarł 25 października 1889 roku w Croissy-sur-Seine.
Dzieła.
Lista sztuk:

</doc>
<doc id="4286118" url="https://pl.wikipedia.org/wiki?curid=4286118" title="Guillaume Victor Émile Augier">
Guillaume Victor Émile Augier



</doc>
<doc id="4286120" url="https://pl.wikipedia.org/wiki?curid=4286120" title="Grzegorz (Chatziuraniu)">
Grzegorz (Chatziuraniu)

Grzegorz, imię świeckie Joannis Chatziuraniu (ur. 25 lutego 1968 w Nikozji) – cypryjski duchowny prawosławny, od 2008 biskup Mesaorii.
Życiorys.
Święcenia diakonatu przyjął 6 maja 2001 r., a prezbiteratu – 24 marca 2002 r. 30 marca 2008 r. otrzymał chirotonię biskupią. Jako biskup pomocniczy arcybiskupstwa Nikozji odpowiada za relacje cypryjskiej Cerkwi z innymi Kościołami.
W czerwcu 2016 r. był członkiem delegacji Kościoła Cypru na Święty i Wielki Sobór Kościoła Prawosławnego.

</doc>
<doc id="4286122" url="https://pl.wikipedia.org/wiki?curid=4286122" title="Twice (singel)">
Twice (singel)

„Twice” to piosenka soulowa stworzona na ósmy album studyjny amerykańskiej piosenkarki Christiny Aguilery "Liberation" (2018). Napisany i wyprodukowany przez Kirby Lauryen, utwór wydany został na singlu promocyjnym 11 maja 2018 roku.
Nagranie zostało pozytywnie ocenione przez krytyków muzycznych.
Informacje o utworze.
„Twice” to powolna, soulowa ballada, nagrana przy akompaniamencie fortepianu. Jej autorką oraz producentką jest Kirby Lauryen, która pracowała też nad singlowym utworem „Accelerate”. Funkcję koproducencką objęła Sandy Chila. Według krytyka muzycznego Jona Parelesa, instrumentalnie bliski jest „Twice” kompozycjom z gatunku gospel. Produkcja nagrania jest minimalistyczna, a jego intro, wykonywane przez wokalistkę w stylu a cappella, przypomina inwokację z ballady rockowej zespołu Queen, „Bohemian Rhapsody”. Aguilera uznała „Twice” za piosenkę surowo zaśpiewaną, emocjonalną, o uduchowionym tonie. Wyjawiła, że tematyką ballady są „wewnętrzne zgrzyty” oraz „dualizm”. Nagranie ma refleksyjny charakter; wykonawczyni opowiada w nim o swoim życiu miłosnym, o uczuciu, które niemal ją zniszczyło. W jednej ze zwrotek śpiewa: „Jestem w niebie czy może w piekle? Nie potrafię znaleźć dowodu, ani wybawienia.” W refrenie padają kontemplacyjne zwroty: „Czasem zastanawiam się, jakie znaczenie ma moje życie; poznałam cenę miłości, ale postradałam rozum. Odpuszczę im swoje winy i racje też. Wszystko to zrobię ponownie i nawet nie zastanowię się dwa razy.” Tematami tekstu utworu są finalizacja związku uczuciowego, rozliczenie z przeszłością oraz trud codzienności. Podmiot liryczny stawia przed sobą kolejne pytania, licząc, że w ten sposób pozbędzie się wewnętrznego niepokoju.
Albert Nowicki pisał: „To nagranie o szukaniu sensu w beznadziei, gojeniu ran i prawdziwej cenie miłości. Nie tej, o której śpiewa Britney czy Carly Rae Jepsen. Tej, która zbyt często pozostaje w komitywie z melancholią.” Pareles wnioskował, że utwór stanowi medytację nad grzechem, odpuszczeniem i odkupieniem winy. Jeff Benjamin natomiast sugerował, że piosenka ma formę „listu miłosnego, skierowanego do Hollywood”, i pokazuje, w jaki sposób Aguilera „próbuje zaakceptować mroczną stronę branży muzycznej”. Dziennikarz muzyczny Sebastian Mucha stwierdził, że „Twice” przypomina kompozycje z albumów "Stripped" (2002) i "Back to Basics" (2006) Aguilery, które utrzymane były w stylistyce soul/urban contemporary.
Wydanie singla.
9 maja 2018 roku Jordan Miller poinformował na łamach witryny "Breathe Heavy", że drugim, po „Accelerate”, singlem promującym album "Liberation" będzie ballada „Twice”. W osobnym artykule dziennikarz sugerował, że utwór wydano na singlu zaledwie tydzień po „Accelerate”, bo poprzednia piosenka „nie przemówiła do masowego odbiorcy”. Nazajutrz, 10 maja, Aguilera udostępniła fragment nagrania na swoim profilu w serwisie Twitter. 11 maja singel opublikowany został w systemie digital download oraz w serwisach streamingowych, między innymi na Spotify i Google Play. Jeszcze tego samego dnia wydawnictwo zajęło pozycje w Top 10 jedenastu ogólnoświatowych notowań iTunes Charts, badających sprzedaż cyfrową. „Twice” wydano w charakterze singla promocyjnego. Wytwórnia RCA Records nie wysłała piosenki do radiofonii.
Singel objął miejsce trzydzieste pierwsze w hiszpańskim notowaniu Physical/Digital Singles Chart, sporządzonym przez PROMUSICAE. W Australii wszedł na listę najlepiej sprzedających się wydawnictw cyfrowych według ARIA Charts, 20 maja 2018 zajmując pozycję trzydziestą piątą. W zestawieniu Digital Songs amerykańskiego magazynu "Billboard" uplasował się na miejscu czterdziestym drugim. Utwór debiutował też na listach przebojów we Francji, na niższych pozycjach notowań Top 100 Singles i Top Singles Téléchargés.
Opinie.
Serwis "Koncertomania" sklasyfikował „Twice” jako jedną z dziesięciu najlepszych piosenek w dorobku Aguilery.
Recenzje.
Nagranie spotkało się z pozytywnym odbiorem wśród krytyków. W recenzji dla magazynu "Entertainment Weekly" Joey Nolfi opisał „Twice” jako „wspaniałą, choć ponurą piosenkę fortepianową”. Wokale Aguilery podsumował jako „strzeliste”. Według Lucasa Villi (axs.com), utwór „w piękny sposób przypomina, że Aguilera potrafi śpiewać o złamanym sercu jak żadna inna artystka”. Dziennikarz muzyczny Jordan Miller, piszący na łamach strony breatheheavy.com, uznał „Twice” za „balladę, którą Aguilera obnaża swoją duszę”. Camille Heimbrod, związana z serwisem musictimes.com, stwierdziła, że piosenka zaśpiewana została w typowym dla Aguilery, niskim tonie; głos artystki określiła jako „namiętny”. Zuzanna Rubaszewska (allaboutmusic.pl) określiła „Twice” jako nagranie „piękne i poruszające”, imponująco zaśpiewane. „Przepis jest prosty: dobry tekst, fortepianowa melodia i oczywiście genialny wokal” − kwitowała swoją recenzję Rubaszewska. Zdaniem Jill O'Rourke (aplus.com), utwór ma „potężną moc”, a pod względem przekazu emocjonalnego przypomina przebój Aguilery „Beautiful” (2002). Omówienie opublikowane na witrynie WLKM.pl również było pozytywne: koncepcję piosenki uznano za „przemyślaną”. Albert Nowicki wierzył, że inwokacja, która rozpoczyna balladę, jest „epicka”. W recenzji albumu "Liberation", która ukazała się na łamach amerykańskiego dziennika "Newsday", pisano: „Aguilera całkiem dobrze radzi sobie z kawałkiem 'Accelerate' (poprzednim singlem promującym płytę − przyp.), ale prawdziwy komfort odnajduje w intymnej balladzie 'Twice'.” W opinii Ilany Kaplan, piszącej dla magazynu "The Independent", „Twice” to delikatne nagranie, którym Aguilera „błyszczy”. Według Michaela Pilza ("Die Welt"), utwór jest „wart nagród”. Jon Pareles z czasopisma "The New York Times" chwalił „Twice” za melancholijny ton. Maja Danilenko (soulbowl.pl) uznała: „'Twice' to melodyjna ballada opleciona harmoniami wokalnymi, jakich nie powstydziliby się Fleetwood Mac. Aguilera też się nie wstydzi; oszczędny fortepian kontrastuje z siłą jej głosu, która w 'Twice' ujawnia się w skali, jakiej już dawno nie słyszeliśmy.” W omówieniu "Liberation" dla serwisu "Idolator" Mike Nied twierdził, że jest to najlepiej napisana i najdojrzalsza piosenka na płycie.
W serwisie "Koncertomania" utwór opisano jako „skromną, oszczędną, tradycyjną balladę; taką, w której najważniejszy jest niezmiennie wspaniały wokal (Aguilery − przyp.)”.
Wizualizacja.
Singel nie był promowany teledyskiem, a przy pomocy muzycznej wizualizacji, powstałej przy współpracy Aguilery i członków jej załogi. Klip miał swoją premierę internetową 11 maja 2018 roku i ukazał się w podzięce za wsparcie fanów. Widać w nim wokalistkę, zanurzającą się pod wodą, a także ujęcia roślin i natury.
Promocja i wykonania koncertowe.
31 maja 2018 w Los Angeles odbył się "listening party", organizowany przez Pandorę, na którym zgromadzeni dziennikarze i fani Aguilery mogli posłuchać kolejnych piosenek z albumu "Liberation" (wówczas czekającego na premierę). Na spotkaniu obecna była sama artystka, która opowiadała o poszczególnych utworach. Jednym z nich był „Twice”. 9 czerwca Aguilera zaśpiewała piosenkę przed publicznością obecną na koncercie charytatywnym GenentechGivesBack, w San Francisco. 9 września artystka gościła na koncercie zorganizowanym w ramach New York Fashion Week. Gdy pojawiła się na scenie, wykonała singlowy utwór „Fall in Line”. Nim to nastąpiło, drag queen Sasha Velour lip-syncowała balladę „Twice”.
Piosenka śpiewana była w ramach trasy koncertowej The Liberation Tour (2018). Od maja do października 2019 była wykonywana podczas rezydentury The Xperience, odbywającej się w Las Vegas; wpisano ją też na setlistę europejskiego tournée The X Tour (2019).
Twórcy.
Informacje za RCA Records:

</doc>
<doc id="4286123" url="https://pl.wikipedia.org/wiki?curid=4286123" title="Juan de Fuca (cieśnina)">
Juan de Fuca (cieśnina)



</doc>
<doc id="4286124" url="https://pl.wikipedia.org/wiki?curid=4286124" title="Vincenzo Spadafora">
Vincenzo Spadafora

Vincenzo Spadafora (ur. 12 marca 1974 w Afragoli) – włoski polityk, w latach 2011–2016 rzecznik praw dziecka, poseł do Izby Deputowanych, od 2019 do 2021 minister.
Życiorys.
Uzyskał wykształcenie średnie. Jako nastolatek zaangażował się w działalność UNICEF-u, brał udział w organizowanych przez nią różnych projektach na rzecz dzieci. W latach 2008–2011 pełnił funkcję prezesa włoskiego oddziału tej organizacji humanitarnej.
Od 1998 współpracował z politykami różnych opcji (jak Andrea Losco, Alfonso Pecoraro Scanio czy Francesco Rutelli), obejmował z ich rekomendacji stanowiska w administracji publicznej (m.in. w 2006 został szefem sekretariatu ministra kultury). W 2011 przewodniczący obu izb parlamentu powołali go na funkcję rzecznika praw dziecka (pierwszego prezesa nowo utworzonego urzędu "Autorità garante per l'infanzia e l'adolescenza"). Zakończył urzędowanie w 2016.
W 2017 został doradcą i jednym z najbliższych współpracowników Luigiego Di Maio, nowego lidera Ruchu Pięciu Gwiazd. W wyborach w 2018 z ramienia tego ugrupowania uzyskał mandat posła do Izby Deputowanych XVIII kadencji. W czerwcu 2018 został podsekretarzem stanu przy prezydium rządu, odpowiedzialnym za sprawy równouprawnienia i osób młodych.
We wrześniu 2019 objął urząd ministra bez teki do spraw sportu i młodzieży w nowo powołanym drugim rządzie Giuseppe Contego. Funkcję tę pełnił do lutego 2021. W czerwcu 2022 opuścił Ruch Pięciu Gwiazd, współtworząc ruch polityczny Insieme per il Futuro.

</doc>
<doc id="4286125" url="https://pl.wikipedia.org/wiki?curid=4286125" title="Philippe Quinault">
Philippe Quinault

Philippe Quinault (ur. 3 czerwca 1635 w Paryżu, zm. 26 listopada 1688 tamże) – francuski dramaturg i librecista, członek Akademii Francuskiej.
Życiorys.
Urodził się 3 czerwca 1635 roku w Paryżu. Wykształcenie odebrał z rąk Tristana l'Hermite’a. Swoją pierwszą sztukę wystawił w teatrze Hotel de Bourgogne w 1653 roku. Około siedem lat później poślubił wdowę i został pracownikiem Trybunału Obrachunkowego. Zaczął wówczas tworzyć tragedie i w 1670 roku został członkiem Akademii Francuskiej. Do tego momentu zdążył napisać szesnaście lub siedemnaście dzieł – zarówno tragedii, komedii, jak i tragikomedii. Najważniejszymi spośród nich były komedie: "Les Rivales" (z 1653), "L'Amant indiscreet" (z 1654), "Le Fanfome amoureux" (z 1659) i "La Mere eoquetle" (z 1665). Od 1671 roku skupił się na pisaniu dramatów lirycznych i librett do oper Jean-Baptiste’a Lully’ego. Zmarł 26 listopada 1688 roku w Paryżu.
Dzieła.
Lista:

</doc>
<doc id="4286126" url="https://pl.wikipedia.org/wiki?curid=4286126" title="Arseniusz (Heikkinen)">
Arseniusz (Heikkinen)

Arseniusz, imię świeckie Jorma Heikkinen (ur. 14 lipca 1957 w Lapinlahti) – fiński duchowny prawosławny, od 2005 biskup Joensuu.
Życiorys.
Od 1986 r. pełnił posługę mnicha. W tym samym roku został wyświęcony na diakona. Święcenia prezbiteratu przyjął w 1989 r. 23 stycznia 2005 r. otrzymał chirotonię biskupią.

</doc>
<doc id="4286128" url="https://pl.wikipedia.org/wiki?curid=4286128" title="Willa Edvarda Beneša w Sezimově Ústí">
Willa Edvarda Beneša w Sezimově Ústí



</doc>
<doc id="4286130" url="https://pl.wikipedia.org/wiki?curid=4286130" title="Baixa">
Baixa

Baixa, także Baixa Pombalina (wym. ) – centralna dzielnica Lizbony administracyjnie należąca do kilku "freguesias", w większej części São Nicolau oraz Madalena. Położona jest pomiędzy Tagiem na południu, Chiado na zachodzie, placami Rossio i Figueira na północy oraz Alfamą i wzgórzem zamkowym na wschodzie.
Historia.
Historia Baixy wiąże się nierozerwalnie z trzęsieniem ziemi z 1755 roku. W jego następstwie zniszczeniu uległa duża część Lizbony, w tym niemal całe sięgające historią średniowiecza kupieckie śródmieście z około 120 ulicami, uliczkami i przesmykami oraz 16 placami. Odpowiedzialnym za odbudowę stolicy został Sebastião José de Carvalho e Melo, markiz de Pombal, którego imię przyjęła centralna dzielnica (samo "baixo" oznacza tyle co „niski”, "baixa cidade" to „dolne miasto”). Zgodnie z jego wytycznymi planista Manuel da Maia dzielnicę rozciągającą się pomiędzy położonym nad Tagiem dawnym placem pałacowym a placem Rossio podzielił regularnym układem dziesięciu alei (naprzemiennie szerokich i węższych) przedzielonych ośmioma ulicami przecinającymi je pod kątem prostym. Pomiędzy nimi wzniesiono innowacyjne budynki projektowane z myślą o zagrożeniach sejsmicznych. Wewnątrz murów posiadają one drewniany szkielet (tzw. „klatkę pombalińską”, "gaiola pombalina"). Ponadto zastosowano ściany ogniowe mające zabezpieczyć budynki przed pożarami oraz nowoczesne urządzenia sanitarno-kanalizacyjne. Wygląd samych gmachów został ujednolicony: niemal wszystkie one posiadają takie same okna, parapety, schody, niewielki metalowy balkon na pierwszym piętrze oraz wyłożone kostką wewnętrzne podwórza. Poszczególne kwartały tworzą zwartą całość, w której niekiedy nie sposób wyróżnić pojedynczych elementów.
Innowacyjne, kompleksowe podejście do odbudowy dzielnicy sprawiło, że jej klasycystyczne gmachy oraz założenie urbanistyczne powielane było czy też wywarło wpływ na inne miejsca na świecie. Jednym z pierwszych przykładów jest odbudowane miasteczko Vila Real de Santo António, które zostało zniszczone przez to samo trzęsienie ziemi z 1755 roku.
Obecnie Baixa stanowi jeden z głównych celów turystów odwiedzających Lizbonę. Do największych atrakcji należy zaliczyć należy zaliczyć chociażby łuk triumfalny Arco da Rua Augusta, windę św. Justyny czy kościół św. Dominika. Znaczna część historycznych budynków dzielnicy na parterach posiada sklepy czy lokale usługowe albo gastronomiczne. Oś dzielnicy stanowi handlowy deptak Rua Augusta, nawiązujący swoją nazwą do króla Józefa I. Pozostałe aleje noszą nazwy odnoszące się do najważniejszych cechów miejskich: złotników, jubilerów, szewców i innych. Główne ulice wyłożone są tzw. „chodnikiem portugalskim” (mozaika "calçada portuguesa").
Zabudowa dzielnicy podlega ochronie prawnej jako zabytek architektury. Baixa w 2017 roku została także zgłoszona przez portugalski rząd do wpisania na listę światowego dziedzictwa UNESCO po tym, jak od roku 2004 jej kandydatura została umieszczona na liście portugalskich propozycji.

</doc>
<doc id="4286132" url="https://pl.wikipedia.org/wiki?curid=4286132" title="Shadow DN5">
Shadow DN5

Shadow DN5 – samochód Formuły 1 zaprojektowany przez Dave’a Wassa i skonstruowany przez Shadowa. Samochód był używany w sezonie 1975. Samochód był napędzany przez jednostki Cosworth.
W sezonie 1976 oraz podczas Grand Prix Argentyny i Grand Prix Brazylii sezonu 1977 używana była wersja DN5B.

</doc>
<doc id="4286142" url="https://pl.wikipedia.org/wiki?curid=4286142" title="Konkurs Piosenki Eurowizji 2019">
Konkurs Piosenki Eurowizji 2019

64. Konkurs Piosenki Eurowizji został zorganizowany w dniach 14 16 i 18 maja 2019 w Centrum Konferencyjnym w Tel Awiwie. Gospodarzem konkursu był Izrael, który zwyciężył w finale konkursu organizowanego w 2018 roku. Organizatorami konkursu była Europejska Unia Nadawców (EBU) i izraelski nadawca publiczny Israeli Public Broadcasting Corporation (IPBC).
Finał konkursu wygrał Duncan Laurence, reprezentant Holandii z piosenką „Arcade”, za którą otrzymał łącznie 498 punktów w głosowaniu jurorów i telewidzów.
Lokalizacja.
Miejsce organizacji konkursu.
Izraelska telewizja otrzymała prawa do organizacji 64. Konkursu Piosenki Eurowizji dzięki wygranej Netty, reprezentantki Izraela w finale konkursu z 2018. 13 września EBU ogłosiła, że konkurs odbędzie się w Expo Tel-Awiw w Tel Awiwie, a koncerty rozegrane będą w dniach 14, 16 i 18 maja.
Minister finansów Mosze Kachlon zasugerował, że budżet na organizację konkursu może wynieść ok. 120 milionów szekli.
Podobnie jak w poprzednich latach, dla gości i akredytowanych dziennikarzy przygotowano kilka atrakcji, w tym m.in. wioskę eurowizyjną (ang. Eurovision Village; miejsce na spotkania artystów i członków delegacji z fanami imprezy oraz akredytowanymi dziennikarzami), zlokalizowaną w Parku Charlesa Clore’a i euroklub (ang. EuroClub; miejsce imprez dla akredytowanych dziennikarzy i fanów), zlokalizowany w hangarze 11 Portu w Tel Awiwie.
Defilada uczestników po pomarańczowym dywanie odbyła się na Placu Orkiestry, a ceremonia otwarcia konkursu odbyła się w Audytorium Manna. Obydwie imprezy odbyły się 12 maja 2019.
Proces wyboru miejsca organizacji.
Neta Berzilaj w trakcie przemowy podczas odbierania statuetki dla zwycięzcy konkursu w 2018 frazą "„Next year in Jerusalem!”" (pol. Za rok w Jerozolimie!) zaprosiła na następny konkurs do Jerozolimy, co było uznane za potwierdzenie miejsca organizacji konkursu w 2019. Jest to jednak popularna fraza religijna w judaizmie, odnosząca się do wieloletniej ery braku państwa żydowskiego.
W tym samym czasie premier Izraela Binjamin Netanjahu oświadczył na swoim koncie na Instagramie, że konkurs odbędzie się w Jerozolimie, ale nie zostało to jeszcze potwierdzone przez EBU. Potencjalnymi miejscami do organizacji konkursu były wówczas Pais Arena Jerusalem oraz stadion Teddy. Poinformowano również, że konkurs na pewno nie odbędzie się w budynku Międzynarodowego Centrum Kongresowego, w którym odbyły się konkursy w 1979 i 1999, co tłumaczono „niewystarczającą pojemnością hali”.
13 maja burmistrz Tel Awiwu Ron Chuldaj ogłosił, że miasto zostało wykluczone z negocjacji o organizację konkursu. Później pojawiły się głosy, że decyzja miała na celu odradzenie władzom miasta podjęcia rozmów, te zaś wyraziły zainteresowanie przygotowaniem konkursu. 16 maja chęć organizacji wyraziły władze Petach Tikwy, które nie dysponowały jednak odpowiednio przystosowaną halą. Wśród chętnych do organizacji znalazły się także władze Hajfy, o czym poinformował burmistrz Jona Jahaw i Ejlatu.
Po ogłoszeniu zwycięstwa Izraela spekulowano, że konkurs może zostać przeniesiony do innego kraju (m.in. do Austrii), co tłumaczono pojawiającymi się groźbami bojkotu konkursu przez niektóre państwa. 22 maja plotka została zdementowana przez EBU. Pod koniec maja Grupa Refencyjna EBU spotkała się z przedstawicielami izraelskiej telewizji Kan, by omówić z nimi szczegóły przygotowań do konkursu. 11 czerwca ogłoszono, że w przetargu o organizację konkursu weźmą udział władze czterech miast: Tel Awiwu, Hajfy, Jerozolimy i Ejlatu. 19 czerwca Grupa Referencyjna EBU ponownie spotkała się z władzami telewizji Kan, by przedyskutować szczegóły związane z organizacją konkursu. Potwierdzono wówczas, że decyzja o mieście-organizatorze, hali konkursowej i dacie rozegrania koncertów zostanie ogłoszona we wrześniu.
24 czerwca telewizja Kan rozpoczęła oficjalne przyjmowanie zgłoszeń od władz miast zainteresowanych organizacją konkursu, do czterech wcześniej potwierdzonych kandydatów dołączyły władze Samorządu Regionu Tamar, proponując zorganizowanie konkursu na terenie starożytnej twierdzy Masada. Kandydatury przyjmowano do 18 lipca, swoje aplikacje nadesłali włodarze Jerozolimy, Tel-Awiwu, Ejlatu oraz Hajfy. 28 lipca 2018 wiceminister w Kancelarii Premiera Micha’el Oren, oświadczył, że Jerozolima nie ma środków na organizację konkursu, przypominając, że Tel Awiw był bardziej prawdopodobnym gospodarzem. Niedługo potem ujawniono, że telewizja Kan nie dostarczyła wymaganych 12 milionów euro na poczet EBU, co miała obowiązek uczynić do 29 lipca. Ostatecznie osiągnięto kompromis między stronami, a telewizja Kan, dzięki finansowemu wsparciu przez rząd Netanjahu zapłaciła zaliczkę
27 sierpnia 2018 Jon Ola Sand wraz z kilkoma delegatami z EBU pojawił w Izraelu, by spotkać się z włodarzami kandydujących miast. 30 sierpnia potwierdził w wywiadzie dla Kan, że Ejlat nie jest już w stanie kandydować, pozostawiając wybór pomiędzy Jerozolimą a Tel Awiwem. Stwierdził również, że nie było poważnej dyskusji między członkami EBU w sprawie bojkotu wydarzenia, a decyzja w sprawie miasta-gospodarza zostanie podjęta na początku września. 13 września EBU ogłosiła, że konkurs odbędzie się w Expo Tel-Awiw w Tel Awiwie, a koncerty rozegrane będą w dniach 14, 16 i 18 maja.
Przebieg konkursu.
Kierownikiem wykonawczym konkursu z ramienia telewizji Kan została Ziwit Dawidowicz, redaktorem naczelnym i dyrektorem prowadzącym – Juwal Kohen, dyrektorem konkursu – Mosze Kepten, a jego producentem – Christer Björkman. Za produkcję muzyczną odpowiedzialny został Tal Forer, a za świetlną – Dakar Azulaj i Ronen Najar.
Partnerem prezentacyjnym konkursu został serwis MyHeritage, będący platformą ułatwiającą odnajdowanie przodków i krewnych jej użytkowników.
Pierwsza transza biletów na koncerty trafiła do sprzedaży 28 lutego. Oficjalnym partnerem sprzedaży była izraelska firma Leaan.
Próby sceniczne uczestników rozpoczęły się w sobotę, 4 maja. W związku ze świętem narodowym Izraela, 8 maja nie odbyły się próby do konkursu.
Prowadzący i goście specjalni.
Wśród wymienianych przez media potencjalnych gospodarzy eurowizyjnych koncertów pojawili się m.in. Sziri Majmon, Ge’ula Ewen Sa’ar czy Li’or Suchard. 7 grudnia gazeta „Jedi’ot Acharonot” podała, że koncerty konkursowe poprowadzą: Erez Tal i Bar Refa’eli, zaś rozmowy w tzw. „green roomie” przeprowadzą Lusi Ajjub i Asi Azar. EBU potwierdziła informacje 25 stycznia 2019.
W styczniu 2019 pojawiły się spekulacje, jakoby gościem muzycznym w finale konkursu była Madonna. W kwietniu, w trakcie konferencji prasowej telewizji Kan, potwierdzono informacje, a także ujawniono pozostałych gości specjalnych konkursu. Gośćmi muzycznymi pierwszego półfinału były Netta Barzilaj i Dana International, które zaśpiewały również pozakonkursowo w koncercie finałowym. W drugim półfinale gościnnie zaprezentował się zespół Szalwa. Gośćmi specjalnymi finału byli: Gali Atari, Conchita Wurst, Måns Zelmerlöw, Wierka Serdiuczka i Eleni Fureira, a także Nadav Guedj i Ilanit oraz Idan Raichel, który wystąpił na scenie wraz z 24-osobowym zespołem. W trakcie koncertu pojawiła się także aktorka Gal Gadot, która wystąpiła w minispocie reklamującym Tel Awiw-Jafę. W półfinale i finale gościnnie wystąpił także mentalista Li’or Suchard.
Projekt grafiki i sceny.
30 października ogłoszono, że sloganem konkursu będzie hasło "Dare to Dream".
8 stycznia 2019 zaprezentowano oficjalny logotyp konkursu wraz z dwiema alternatywnymi wersjami, wszystkie skonstruowane z trzech trójkątów połączonych w gwiazdę. Za projekt loga odpowiada Studio Adama Feinberga. Przedstawiciele telewizji Kan wyjaśnili znaczenie logotypu słowami: "Trójkąt (...) ma uniwersalne zastosowanie w sztuce, muzyce i naturze, reprezentuje nierozerwalne więzi i kreatywność. W momencie, gdy trzy trójkąty łączą się ze sobą, tworzą jedność, która przypomina ciało niebieskie i jest odniesieniem do gwiazd, które pojawią się w Tel Awiwie".
Scenę konkursową zaprojektował Florian Wieder, którzy stworzył projekt areny na konkursy w 2011, 2012, 2015, 2017 i 2018.
Przed każdym występem konkursowym został pokazany krótki, ok. 40-sekundowy filmik (tzw. pocztówka), na którym prezentowano najciekawsze miejsca Izraela. Za realizację nagrań odpowiadała firma OG Group, która tworzyła również kilkuminutowy filmik z udziałem wszystkich uczestników. Producentami pocztówek byli Keren Hochma i Szemu’el Ben Szalom.
Losowanie półfinałów i kolejność występów.
Podobnie jak w poprzednich latach, wszystkie kraje uczestniczące, poza tzw. „Wielką Piątką” (czyli Francją, Hiszpanią, Niemcami, Wielką Brytanią i Włochami) oraz gospodarzem (Izraelem), zostały podzielone na tzw. koszyki, a ich ułożenie zależało od statystyk głosowania mieszkańców danych państw w poprzednich konkursach. Państwa miały zostać podzielone na dwa półfinały.
Losowanie odbyło się 28 stycznia 2019 na terenie ratusza przy ul. Bialika 27. Podczas wydarzenia odbyła się także m.in. ceremonia przekazania insygniów miasta. Poprowadzili ją Asi Azar i Lusi Ajjub.
Oprócz podziału państw na poszczególne półfinały, w wyniku losowania ustalono również, w której połowie każdego z półfinałów mieli wystąpić reprezentanci poszczególnych państw oraz w którym mieli głosować finaliści. EBU przyjęła wniosek szwajcarskiej telewizji SRF o umieszczenie kraju w drugim półfinale konkursu poza oficjalnym losowaniem.
Szczegółowa kolejność występów w półfinałach została ustalona przez produkcję i podana do wiadomości publicznej 2 kwietnia. 11 marca w trakcie spotkania szefów delegacji w Tel Awiwie odbyło się losowanie finałowego numeru startowego gospodarza konkursu.
Kontrowersje.
Nawoływanie do bojkotu i antyizraelskie protesty.
Zwycięstwo Izraela w finale konkursu w 2018 oraz ogłoszenie chęci organizacji konkursu w 2019 w Jerozolimie wzbudziło wiele kontrowersji w światowych mediach. W geście solidarności z Palestyńczykami, będącymi w sporze politycznym z Izraelczykami, kilka krajów nawoływało do bojkotu konkursu, w tym m.in. społeczność we Francji, w Irlandii (w tym m.in. członkowie organizacji Sinn Féin, a także burmistrz Dublina Mícheál Mac Donncha oraz Charlie McGettigan, laureat konkursu w 1994), Szwecji Islandii czy Wielkiej Brytanii, gdzie stworzono petycję zachęcającą do bojkotu konkursu, którą podpisało ponad 140 artystów z Europy. W kolejnych tygodniach telewizje z powyższych krajów potwierdziły udział w konkursie.
Członkowie ruchu pokojowego „Bojkot, Wycofanie Inwestycji i Sankcje” zakłócili przebieg kilku koncertów mających wyłonić uczestników 64. Konkursu Piosenki Eurowizji organizowanego w Izraelu. 19 stycznia 2019 jeden z aktywistów wszedł na scenę podczas drugiego półfinału francuskich eliminacji "Destination Eurovision", nawołując do bojkotu konkursu. Dzień później do podobnego incydentu doszło w trakcie eurowizyjnych selekcji w Hiszpanii, a aktywiści protestowali przed halą, w której odbywały się eliminacje. Zgodnie z doniesieniami prasowymi, EBU miała skontaktować się z nadawcami publicznymi wszystkich krajów uczestniczących w konkursie, ostrzegając ich przed ryzykiem powtórzenia się podobnych sytuacji.
Członkowie zespołu Hatari reprezentującego Islandię podczas oczekiwania na wyniki głosowania w finale pokazali szarfy w barwach Palestyny z napisem „Palestine”. Szarfy zostały przejęte przez ochronę. Zespół islandzki już przed konkursem był stanowczo krytykowany przez organizatorów za swoje wypowiedzi polityczne.
Zamieszanie wokół udziału Maruv.
23 lutego w finale ukraińskich eliminacji do konkursu zwyciężyła Maruv z piosenką „Siren Song”. Po ogłoszeniu wyników prywatna stacja telewizyjna STB, organizująca selekcje we współpracy z nadawcą publicznym (UA:Perszyj), wydała oświadczenie, w którym podkreśliła, że reprezentant kraju zostanie zatwierdzony po podpisaniu kontraktu z UA:Perszyj. Dzień po koncercie nadawca poinformował, że Maruv nie będzie reprezentować kraju w związku z nieporozumieniem się z władzami telewizji. W oświadczeniu dla mediów piosenkarka wyjaśniła, nie zgodziła się na warunki kontraktu proponowanego przez telewizję, który miał m.in. uniemożliwić jej samodzielne podejmowanie działań promocyjnych oraz zakazać kontaktów z dziennikarzami bez konsultacji z nadawcą. 27 lutego Perszyj kanał poinformował o wycofaniu się z konkursu.
Plotki o rezygnacji Francji.
W lutym 2019 Jedi’ot Acharonot podał informację, jakoby stacja France 2 miała rozważać wycofanie się z udziału w konkursie z powodu planowanej na maj emisji serialu "Duz Pua" przez telewizję KAN. Jak cytował portal, opis głównego bohatera produkcji – muzułmańskiego, udającego homoseksualistę piosenkarza podejrzanego o terroryzm – miał kojarzyć się z reprezentantem Francji, Bilalem Hassanim. Europejska Unia Nadawców poinformowała o prowadzeniu rozmów z publicznymi nadawcami z obu państw. Przedstawiciele France 2 zdementowali plotki o rozważaniu rezygnacji z występu w konkursie.
Kontrowersje wokół teledysku polskiego zespołu.
Z anglojęzycznej wersji teledysku „Pali się” polskiego wykonawcy Tulia usunięto m.in. ujęcie z kobietami pod przydrożnym krzyżem. Edycja klipu spotkała się z zarzutami o cenzurę sztuki i dyskryminację religijną. Menedżment zespołu tłumaczył, że „regulamin Eurowizji zabrania promowania jakichkolwiek instytucji i symboli religijnych, a tym jest krzyż”. Jacek Kurski, prezes TVP, zażądał przywrócenia oryginalnej wersji teledysku. W sprawie wypowiedziała się wytwórnia Universal Music Polska, która przyznała, że nie nadzorowała bezpośrednio prac nad montażem teledysku. Zespół Tulia również wydał oświadczenie w tej sprawie i potwierdził, że montaż teledysku nie był wykonywany osobiście przez grupę, a zmiany w klipie miały na celu dopasowanie czasu obrazu do czasu trwania piosenki w wersji konkursowej, a wycięcie krzyża nastąpiło „zupełnym przypadkiem”.
Wynik głosowania jury Białorusi.
Przedstawiony podczas przekazu na żywo wynik głosowania jury z Białorusi w rzeczywistości nie pochodził od jury z Białorusi. Białoruskie jury zostało odwołane w związku z częściowym ujawnieniem głosowania jury podczas półfinałów, co było złamaniem zasad Konkursu Piosenki Eurowizji. W rzeczywistości przedstawiono więc „zagregowany wynik zatwierdzony przez audytorów”. Podczas przedstawiania wyników nie powiadomiono o tym widzów.
22 maja 2019 EBU poinformowała o popełnieniu błędu i podaniu nieprawidłowych punktów z Białorusi, wskutek czego poprawiono oficjalne wyniki finału.
Gościnny występ Madonny.
Po ogłoszeniu informacji o przyjeździe Madonny na finał Eurowizji pojawiło się liczne grono osób, które wezwało piosenkarkę, aby nie występowała podczas konkursu z powodu ciągłych działań zbrojnych na linii Izrael – Palestyna. Roger Waters z zespołu Pink Floyd zwrócił się do artystki w otwartym liście, w którym apelował o rezygnację z występu. Aktywiści reprezentujący Palestyńską Kampanię na rzecz Akademickiego i Kulturowego Bojkotu Izraela wezwali piosenkarkę w wystosowanym oświadczeniu do wycofania swego udziału w Eurowizji, a 58 palestyńskich artystek podpisało się pod petycją do wokalistki o anulowanie występu. W mediach społecznościowych rozpoczęła się akcja pod hasztagami „#MadonnaDontGo” oraz „#BoycottEurovision2019”. Madonna w wydanym oświadczeniu odrzuciła jednak możliwość bojkotu Eurowizji.
13 maja, na pięć dni przed planowanym występem, Jon Ola Sand, kierownik wykonawczy Eurowizji, oznajmił podczas oficjalnej konferencji prasowej, że do tej pory nie został podpisany kontrakt z Madonną, w związku z czym artystka nie będzie mogła pojawić się na scenie. Zdaniem mediów piosenkarka odwlekała podpisanie umowy z organizatorami Eurowizji, aby uniknąć ewentualnego wywierania przez nich wpływu na swój występ. Ostatecznie wieczorem 16 maja, na dwa dni przed finałem, został potwierdzony udział Madonny w wydarzeniu.
Występ spotkał się z mieszanymi, przeważnie negatywnymi, recenzjami, przy czym wiele słów krytyki padło na głos piosenkarki – media i fani wyrazili rozczarowanie wykonaniem hitu „Like a Prayer”, z kolei internauci zasugerowali, że drugi utwór, „Future”, Madonna zaśpiewała z playbacku. Podczas ogłaszania wyników głosowania holenderskiego jury prezenterka Emma Wortelboer nawiązała do występu, żartując, że „jest wdzięczna za dzisiejszy wieczór i auto-tune Madonny”. W przeciwieństwie do pozostałych wykonań tego wieczoru nagranie z występu Madonny nie zostało umieszczone na oficjalnym kanale konkursu w serwisie YouTube, tylko dzień później zostało zamieszczone na oficjalnym koncie piosenkarki, ale z poprawionym wokalem.
Występ został odebrany zdecydowanie negatywnie również ze względu na swój polityczny wydźwięk. Pomiędzy dwiema wykonywanymi tego wieczoru piosenkami Madonna skierowała monolog (część jej piosenki „Dark Ballet”) do tancerzy noszących maski gazowe, mówiąc: „Oni myślą, że nie jesteśmy świadomi ich zbrodni. My wiemy, ale po prostu nie jesteśmy gotowi zareagować”. Zostało to zinterpretowane jako nawiązanie do konfliktu izraelsko-palestyńskiego. Następnie podczas wykonywania piosenki „Future” dwóch tancerzy miało przyczepione na plecach flagi: jedna osoba flagę Izraela, druga – Palestyny. Tancerze szli ramię w ramię objęci po przyjacielsku, gdy towarzyszący Madonnie na scenie raper Quavo śpiewał: „Nie wszyscy przychodzą do przyszłości, nie wszyscy uczą się z przeszłości”. Spotkało się to z dezaprobatą organizatorów, którzy w oficjalnym oświadczeniu podkreślili, że Eurowizja jest wydarzeniem apolitycznym, o czym Madonna została poinformowana, a mimo to świadomie zdecydowała się złamać zasady. Organizatorzy zapewnili, że nic nie wiedzieli o tym elemencie występu, a podczas prób tancerze nie mieli flag przyczepionych do swoich kostiumów scenicznych. Madonna odparła zarzuty, podkreślając, że użycie flagi izraelskiej i palestyńskiej było wyłącznie wezwaniem do jedności i pokoju.
We wrześniu media poinformowały o pozwie telewizji KAN – organizatora Eurowizji – przeciwko przedstawicielom Madonny, agencji koncertowej Live Nation oraz Live Nation Israel. Telewizja KAN oskarżyła ekipę Madonny o złamanie warunków umowy, które zostały zawarte pomiędzy stronami – KAN zapewniła Madonnie wsparcie techniczne, które znacznie wykraczało poza produkcję Eurowizji, dlatego oczekiwało pokrycia poniesionych kosztów.
Kraje uczestniczące.
7 listopada 2018 EBU potwierdziła, że w 64. Konkursie Piosenki Eurowizji wezmą udział nadawcy publiczni z 42 krajów. Z uczestnictwa wycofała się telewizja z Bułgarii, tłumacząc decyzję problemami finansowymi. Już po opublikowaniu przez EBU listy uczestniczących krajów rezygnację ze startu ogłosił nadawca publiczny z Ukrainy wskutek zamieszania po finale krajowych eliminacji "Widbir 2019".
Powracający wykonawcy.
W 64. Konkursie Piosenki Eurowizji wystąpiło kilku wykonawców, którzy już w przeszłości występowali w konkursie. Macedonię Północną reprezentowała Tamara Todewska, która wystąpiła dla Macedonii w konkursie w 2008, a także jako chórzystka podczas występu Toše Proeskiego i Tijany Dapčević podczas konkursów w 2004 i 2014. W barwach Serbii wystąpiła Nevena Božović, przedstawicielka kraju podczas 58. konkursu (jako jedna z wokalistek zespołu Moje 3). Reprezentantem Litwy był Jurijus Veklenko, który śpiewał w chórkach podczas występów Litwinów w konkursach w 2013 i 2015. Przedstawicielem San Marino po raz drugi był Serhat, a Rosji – Siergiej Łazariew, uczestnicy konkursu w 2016. W barwach Węgier ponownie wystąpił Joci Pápai, reprezentant kraju na 62. konkursie w 2017.
Współautorem piosenki „Roi” reprezentującego Francję Bilala Hassaniego jest duet Madame Monsieur, który wystąpił w barwach kraju w finale konkursu w 2018. Za piosenkę „Storm”, nagraną przez Victora Crone’a z Estonii, odpowiadał Stig Rästa, finalista konkursu w 2015. Piosenkarz zaśpiewał w chórkach podczas występu reprezentanta. Michaela Rice’a z Wielkiej Brytanii wokalnie wsparła Sahlene, zdobywczyni trzeciego miejsca dla Estonii w finale konkursu w 2002, Mikiego Núñeza z Hiszpanii – Mikel Hennet, członek zespołu D’Nash reprezentującego kraj w 2007, a Nevenę Božović z Serbii – Mladen Lukić z zespołu Balkanika reprezentującego kraj w 2018. Jednym z chórzystów Ota Nemsadze z Gruzji był Micheil Dżawachiszwili, który śpiewał również w chórkach gruzińskiemu zespołowi Iriao w 2018.
Wyniki.
Pierwszy półfinał.
Legenda:
Drugi półfinał.
Legenda:
Pozostałe nagrody.
W 2019 po raz kolejny przyznane zostały tzw. Nagrody im. Marcela Bezençona, czyli wyróżnienia przyznawane od 2002 dla najlepszych piosenek biorących udział w koncercie finałowym, sygnowane nazwiskiem twórcy konkursu – Marcela Bezençona. Pomysłodawcami statuetek byli szwedzcy piosenkarze Christer Björkman i Richard Herrey z zespołu Herreys.
Nagrody podzielone są na trzy kategorie:
W 2019 nagrody otrzymali:
Od 2007 corocznie, przed każdym konkursem, większość oddziałów Stowarzyszenia Miłośników Konkursu Piosenki Eurowizji (OGAE), zrzeszającej 44 krajowych fanklubów Konkursu Piosenki Eurowizji, przeprowadza głosowanie, w którym głosuje na wszystkie piosenki zgłoszone do danej edycji (z wyłączeniem propozycji krajowej), przy użyciu tak zwanego systemu eurowizyjnego (to znaczy 1–8, 10 i 12 punktów dla dziesięciu ulubionych utworów).
W 2019 faworytami do zwycięstwa byli:
ESCRadio Top 250
W 2019 po raz kolejny przyznano Nagrodę im. Barbary Dex, czyli tytuł najgorzej ubranego uczestnika Konkursu Piosenki Eurowizji. Decyzją internautów, pierwsze miejsce w plebiscycie zajął Conan Osíris z Portugalii. Drugie miejsce zajęła Tamta reprezentująca Cypr, a trzecie – Zena z Białorusi.
Międzynarodowi nadawcy oraz głosowanie.
Sekretarze.
Poniższy spis uwzględnia poszczególne nazwiska osób, które podawały punkty od jury każdego poszczególnego państwa w finale konkursu.
Nadawcy publiczni i komentatorzy.
Poniższy spis uwzględnia nazwiska komentatorów poszczególnych nadawców publicznych transmitujących widowisko.

</doc>
<doc id="4286145" url="https://pl.wikipedia.org/wiki?curid=4286145" title="Shadow DN9">
Shadow DN9

Shadow DN9 – samochód Formuły 1 zaprojektowany przez Johna Baldwina i skonstruowany przez Shadowa. Samochód był używany w sezonach 1978-1979. Samochód był napędzany przez jednostki Cosworth.

</doc>
<doc id="4286148" url="https://pl.wikipedia.org/wiki?curid=4286148" title="Superstar Billy Graham">
Superstar Billy Graham

Eldridge Wayne Coleman (ur. 10 września 1943 w Paradise Valley) – amerykański wrestler i kulturysta lepiej znany pod swoim pseudonimem ringowym jako Superstar Billy Graham. Członek galerii sław WWE Hall of Fame i były mistrz WWWF Heavyweight.
Jest pierwszym głównym mistrzem w historii WWE (dawniej WWWF), który będąc heelem posiadał ten tytuł przez dłuższy czas – dokładnie 296 dni. Dla porównania, heelowie Ivan Koloff i Stan Stasiak posiadali ten tytuł przez okres krótszy, niż jeden miesiąc.
Styl i wygląd Superstara Billy’ego Grahama był inspiracją dla wielu wrestlerów, wśród których byli między innymi Austin Idol, Steve Strong, Jesse Ventura, Hulk Hogan, Scott Steiner i Flesh Gordon.
Wczesne życie.
Urodził się 10 września 1943 jako Eldridge Wayne Coleman w Paradise Valley w stanie Arizona. Jako nastolatek wygrał wiele zawodów kulturystycznych. Był też oddanym chrześcijaninem i wykorzystywał swoje umiejętności aby wyczynami siłowymi przyciągać ludzi na spotkania ewangelizacyjne. Przez prawie trzy lata zawodowo grał w futbol amerykański w drużynach Houston Oilers i Oakland Raiders. W latach 60. XX wieku wystąpił w teleturnieju "Truth Or Consequences" prowadzonym przez Boba Barkera.
Kariera wrestlerska.
Trenował Dusty’ego Rhodesa i Robbie Ellisa.
Wczesna kariera (1970–1977).
Debiutował jako wrestler 16 stycznia 1970. Najpierw został przyjęty do organizacji wrestlingu Stampede Wrestling przez Stu Harta, który zdecydował się go trenować. Później przeprowadził się do San Francisco, gdzie wymyślił dla siebie pseudonim ringowy Billy Graham na cześć słynnego amerykańskiego ewangelisty, Billy’ego Grahama.
W organizacji wrestlingu Championship Wrestling from Florida był częścią drużyny wrestlerów Graham Brothers, złożonej z zawodników odgrywających role braci: Eddiego Grahama, Luke’a Grahama i Dr. Jerry’ego Grahama. Billy Graham odgrywał rolę najmłodszego brata.
W 1974 wywalczył w organizacji American Wrestling Association mistrzostwo NWA Hawaii Heavyweight. Od października 1975 występował w organizacji Mid Atlantic Championship Wrestling, gdzie rywalizował z Wahoo McDanielem i tworzył tag team ze Steve’em Strongiem.
W 1976 znów występował w Championship Wrestling from Florida i pokonał Dusty’ego Rhodesa w pojedynku o mistrzostwo NWA Florida Heavyweight oraz zdobył mistrzostwo drużynowe NWA Florida Tag Team z Oxem Bakerem. W 1977 znowu pokonał Rhodesa, tym razem w pojedynku o mistrzostwo Southern Heavyweight.
World Wide Wrestling Federation (1977–1978).
Od 1977 Billy Graham występował w organizacji World Wide Wrestling Federation. Jego managerem był The Grand Wizard. 30 marca Graham pokonał Bruno Sammartino w walce o główne mistrzostwo organizacji. Nie wygrał jednak walki uczciwie. Przypinając przeciwnika oparł się nogami o liny ringu. Przerywając długie panowanie ulubieńca fanów zyskał sobie ich nieprzychylność. Posiadał pas mistrzowski przez 296 dni, co czyni go pierwszym głównym mistrzem WWWF, który jako heel posiadał ten tytuł ponad miesiąc. Przed nim, kiedy heel zdobywał to mistrzostwo, był to zabieg służący pośredniemu przekazaniu mistrzostwa innemu wrestlerowi przy jednoczesnym uniknięciu rywalizacji między dwoma face'ami. Broniąc tytułu Graham pokonał takich wrestlerów jak Bruno Sammartino, Dusty Rhodes, Ivan Putski, Chief Jay Strongbow, Gorilla Monsoon, Larry Zbyszko, Tony Garea, Mil Máscaras i Bob Backlund. Zmierzył się też z Harleyem Race’em w pierwszej w historii walce między głównymi mistrzami NWA i WWWF, która miała się zakończyć unifikacją tytułów. Trwający godzinę krwawy pojedynek zakończył się remisem. Panowanie Grahama zakończyło się 2 lutego 1978, kiedy Graham przegrał walkę z Bobem Backlundem. Po utracie tytułu kontynuował swoją rywalizację z Dustym Rhodesem. Ich ostatnią walka była typu Texas Bullrope Match. Graham odszedł z organizacji niedługo potem.
Kariera niezależna (1978–1982).
W 1980 wystąpił w zawodach strongmanów w programie CBS, "The World’s Strongest Man". Kilkukrotnie zmierzył się w walce z Jerrym Lawlerem w organizacji Continental Wrestling Association. W pewnym momencie prasa podała nieprawdziwą informację o śmierci Superstara Billy’ego Grahama. Przed powrotem do World Wide Wrestling Federation występował w Phoenix.
World Wrestling Federation (1982–1983).
W 1982 Billy Graham przyjął nowy styl (między innymi zgolił włosy) i zaczął rywalizować z nadal będącym głównym mistrzem organizacji World Wrestling Federation (WWF, dawniej World Wide Wrestling Federation) Bobem Backlundem. Graham stoczył z Backlundem pojedynek o tytuł i przegrał. Po walce znokautował przeciwnika i zniszczył jego pas mistrzowski, po czym opuścił organizację.
Kariera niezależna (1983–1986).
Przez krótki czas należał do organizacji wrestlingu American Wrestling Association Verne’a Gagne. Wkrótce powrócił do Championship Wrestling from Florida. 10 czerwca 1984 pokonał Billy’ego Jacka w walce o mistrzostwo Florida State Heavyweight. 22 listopada 1984 na gali Starrcade przegrał pojedynek z Wahoo McDanielem o florydzką wersję pasa NWA United States Tag Team Championship. 6 lipca 1985 na gali Great American Bash Manny Fernandez, Sam Houston i Buzz Tyler pokonali Billy’ego Grahama, The Barbariana i Abdullaha w walce typu Tag Team match. 28 listopada 1985 na gali Starrcade Graham pokonał The Barbariana w siłowaniu na rękę.
World Wrestling Federation (1986–1987).
W drugiej połowie 1986 powrócił do World Wrestling Federation (WWF).
15 lipca 1987 pokonał Boba Backlunda, który już jednak od lat nie był głównym mistrzem. 16 sierpnia w programie telewizyjnym "WWF Wrestling Challenge" pokonał Barry’ego Horowitza i natychmiast został wyzwany przez Butcha Reeda, który chciał udowodnić, że posiada lepszą budowę ciała. Obaj wzięli udział w zawodach WWF w pozowaniu, w trakcie którego Graham został zaatakowany przez Reeda i jego managera Slicka.
Wkrótce, w 1987, Graham zaczął mieć poważne problemy zdrowotne spowodowane latami używania sterydów. Jego struktura szkieletowa została częściowo strawiona, szczególnie uszkadzając jego staw biodrowy. Graham usłyszał od lekarzy, że powinien się poddać operacji, ale wrestler odłożył tę decyzję w czasie.
Jesienią 1987 Graham zmierzył się z Butchem Reedem w walce zakończoną dyskwalifikacją po interwencji Slicka i One Man Ganga, którzy zaatakowali Grahama. Zaatakowanemu przybył zaś z pomocą Don Muraco. 16 października Graham pokonał Reeda w stalowej klatce i ponownie 14 listopada w zwykłej walce, która zakończyła się dyskwalifikacją. Potem postanowił poddać się operacji stawu biodrowego, wiedząc, że będzie to koniec jego kariery wrestlera.
W 1988, nie mogąc dłużej walczyć, został managerem Dona Muraco. W tym samym roku wystąpił jeszcze w roli komentatora na gali SummerSlam, po czym opuścił organizację.
Emerytura.
Po zakończeniu kariery wrestlerskiej zaczął prowadzić działalność ewangelistyczną i jako aktywista społeczny działał na rzecz walki z alkoholizmem i narkomanią.
2 stycznia 2002 z powodu choroby wątroby pękłby mu cztery żyły, co mogło być dla niego śmiertelne. W ciągu jednego dnia poddał się wielu zabiegom transfuzji krwi. Z powodu braku krążenia groziła mu utrata kończyn. Przez dziesięć dni znajdował się na oddziale intensywnej terapii, gdzie leczono jego krwawienie wewnętrzne. Grahama udało się tymczasowo uratować, jednak potrzebował przeszczepienia wątroby. Operacja została przeprowadzona 18 października w oddziale Mayo Clinic znajdującym się w Phoenix. Dawcą była kobieta, która zmarła tego dnia w wypadku.
Billy Graham zawarł umowę w sprawie wydania swojej autobiografi z Vince’em McMahonem.
13 marca 2004 został wprowadzony do galerii sławy WWE Hall of Fame przez Triple H-a.
Później występował jeszcze w roli gościa na różnych wydarzeniach WWE i kilkukrotnie był hospitalizowany z powodu powikłań po przeszczepieniu wątroby.
Po przyłączeniu Abdullaha the Butchera do WWE Hall of Fame w 2011, Graham krytykował galerię sławy i zażądał zostania usuniętym z niej. Powiedział: "To bezwstydna organizacja, skoro wprowadza krwiożercze zwierzę takie jak Abdullah the Butcher do swojej bezwartościowej i żenującej galerii sławy i nie chcę, żeby imię Superstara Billy’ego Grahama było jej częścią". Swój pierścień członka Hall of Fame sprzedał na eBay'u.
Inne media.
Zagrał rolę cameo w filmie "Fist Fighter" z 1989.
Gry komputerowe.
Przedstawiająca go grywalna postać pojawiła się w trzech grach komputerowych o wrestlingu: "Legends Of Wrestling" (GC, Xbox, PS2, 2001), "Legends Of Wrestling II" (GC, Xbox, PS2, 2002) oraz "" (Xbox, PS2, 2004).

</doc>
<doc id="4286149" url="https://pl.wikipedia.org/wiki?curid=4286149" title="Billy Graham (wrestler)">
Billy Graham (wrestler)



</doc>
<doc id="4286151" url="https://pl.wikipedia.org/wiki?curid=4286151" title="Arystarch (Peristeris)">
Arystarch (Peristeris)

Arystarch, imię świeckie Antonios Peristeris (ur. 22 sierpnia 1948 na Krecie) – grecki duchowny prawosławny w jurysdykcji Patriarchatu Jerozolimy, od 2000 arcybiskup Konstantyny.
Życiorys.
Od 1966 r. pełnił posługę mnicha. Święcenia diakonatu przyjął w 1969 r., a prezbiteratu rok później. W 1973 r. otrzymał godność archimandryty. 19 października 1998 r. otrzymał chirotonię biskupią.

</doc>
<doc id="4286152" url="https://pl.wikipedia.org/wiki?curid=4286152" title="Główny łańcuch Alp">
Główny łańcuch Alp

Główny łańcuch Alp (lub Główny grzbiet Alp) – oznacza zamierzoną linię wzdłuż na szczycie grzbietu Alp, która rozszerza się od zachodu na wschód i łączy centralnie szczyty Alp. Według podejścia naukowego od czasu do czasu występują niewielkie odchylenia, szczególnie na wschodzie. Pomiędzy Morzem Liguryjskim i Kotliną Wiedeńską znajduje się Główny łańcuch Alp, który ma długość od około 1600 kilometrów i jest przez to najważniejszą strukturą geomorfologiczną Europy Środkowej.
Główny grzbiet Alp.
Geolodzy oceniają Główny łańcuch Alp na podstawie skał i zakładają istnienie Alp Centralnych w Alpach Wschodnich. Tak oceniają po Orogenezji alpejskiej pojawienie się Alp, podczas gdy hydrologowie zaniedbują skałę i koncentrują się na działach wodnych. Geografowie oddzielają obszary kulturowe Europy Środkowej i Strefy śródziemnomorskiej poprzez główny grzbiet alpejski. Z drugiej strony, meteorolodzy zaniedbują zarówno rodzaj skał, jak i działów wodnych, a przy określaniu głównego grzbietu alpejskiego orientują się na podstawie znaczenia pogody, która w przeważającej mierze podlega północnym lub południowym wpływom, a więc zwykle decyduje o wysokości pasm górskich.
Alpy Wschodnie odwadniają się na północy, tak, jak stok od strony południowej, w dużej mierze do rzeki Dunaj i Morza Czarnego i stok Południowych Alp Wapiennych do Morza Adriatyckiego. Alpy Zachodnie osuszają się całkowicie do Morza Śródziemnego. Tutaj tworzy Główny łańcuch Alp pomiędzy zachodnim Morzem Śródziemnym (Rodan do Zatoki Lwia i do Morza Liguryjskiego) i wschodnim (Pad do Morza Adriatyckiego) dział wodny. Tylko w Alpach Centralnych, w środkowej sekcji, reprezentuje Wielki Europejski Dział Wodny pomiędzy Morzem Śródziemnym i Oceanem Atlantyckim dział wodny (z wyjątkiem Val Cadlimo na południu do Renu).
Z doliny górskiej, Engadyna (przez Inn do Dunaju) Główny grzbiet Alp dzieli charakterystyczne środkowe wypaczenie na południu z całymi Alpami. W Alpach Zachodnich zmienia Główny łańcuch Alp przez wielokrotnie ujmujące duże doliny, od strony francuskiej, od zachodu stoki, w kierunku do włoskiego Piemontu (Valais/Rodan, Dolina Aosty/rzeka Pad, Isère/Vallée de la Tarentaise, Maurienne/Rodan, Dora Riparia/rzeka Pad i Durance/Rodan) i kieruje się potem na wschód do centralnego działu wodnego Apenin. W Alpach wschodnich biegnie w kierunku zachodnim i wschodnim, rozszerza się nad około 200 kilometrów, w kierunku terenu górskiego.

</doc>
<doc id="4286155" url="https://pl.wikipedia.org/wiki?curid=4286155" title="Strait of Georgia">
Strait of Georgia

Strait of Georgia – cieśnina Oceanu Spokojnego, część morza Salish, pomiędzy południową częścią wschodniego wybrzeża wyspy Vancouver a kontynentem amerykańskim. Niemal w całości w granicach Kanady (prowincja Kolumbia Brytyjska), jedynie południowy kraniec cieśniny należy do Stanów Zjednoczonych (stan Waszyngton).
Cieśnina rozciąga się na długości ponad 220 km, jej średnia szerokość wynosi około 30 km. Północną granicę cieśniny wyznacza grupa wysp Discovery Islands, a południową – wyspy San Juan. Największymi wyspami w obrębie cieśniny są Texada i Lasqueti.
W 1791 roku, jako pierwsi Europejczycy, wybrzeże cieśniny zbadała hiszpańska ekspedycja pod przewodnictwem Francisco de Elizy. Rok później dotarł tu kapitan George Vancouver, który nazwał ją na cześć króla Wielkiej Brytanii Jerzego III.
Głównym skupiskiem ludności nad cieśniną jest miasto Vancouver, położone na jej wschodnim brzegu, nad ujściem rzeki Fraser. Cieśniną przebiega droga wodna łącząca port w Seattle z Alaską, tzw. Inside Passage.

</doc>
<doc id="4286156" url="https://pl.wikipedia.org/wiki?curid=4286156" title="John D. Batten">
John D. Batten

John D. Batten (ur. 8 października 1860 w Plymouth w hrabstwie Devon, zm. 5 sierpnia 1932) – angielski malarz, ilustrator książek oraz grafik. Był aktywnym członkiem Society of Painters in Tempera razem ze swoją żoną, Mary Batten, zajmującą się pozłotnictwem.
Życiorys.
Studiował w Slade School of Fine Arts, pod okiem Alphonsa Legrosa. Do 1887 wystawiał w Grosvenor Gallery, razem z Sir Edwardem Burne-Jones. Poruszał w sztuce tematykę alegoryczną i mitologiczną.
Wśród jego obrazów znajdują się: "Amoretta and Time", "The Family", "Mother and Child", "Sleeping Beauty: The Princess Pricks Her Finger", "Snow White and the Seven Dwarves i" "Atalanta and Melanion".
W latach 1890-1896 Batten zilustrował serię bajek redagowaną przez Josepha Jacobsa, członka The Folklore Society, w tym między innymi: "English Fairy Tales", "Celtic Fairy Tales", "Indian Fairy Tales", "More English Fairy Tales" i "More Celtic Fairy Tales". Ilustrował także angielskie wersje "Księgi tysiąca i jednej nocy" oraz "Boskiej komedii".
Batten napisał także dwa tomiki wierszy i książkę "An Approach to Winged Flight."
W 1890 roku zaczął w swojej twórczości wykorzystywać malarstwo temperowe.

</doc>
<doc id="4286157" url="https://pl.wikipedia.org/wiki?curid=4286157" title="Nieszczęście (film 1977)">
Nieszczęście (film 1977)

Nieszczęście (org. "Беда") – radziecki dramat obyczajowy z 1977 roku w reż. Dinary Asanowej.
Opis fabuły.
Historia Sławki – mężczyzny wieku średniego, robotnika i szczęśliwego męża oraz ojca rocznego synka, który pod wpływem plotek na temat rzeczywistego ojcostwa jego dziecka zaczyna pić. Stopniowo staczając się coraz bardziej w nałóg, zaczyna maltretować rodzinę, aż w końcu popada w konflikt z prawem – za włamanie i kradzież wódki oraz stawianie oporu podczas aresztowania, zostaje skazany na pobyt w kolonii karnej. Życie Sławki lega w gruzach, żona żąda od niego rozwodu. W dalekiej kolonii odwiedza go stara matka, której Sławka obiecuje po wyjściu na wolność rozpoczęcie nowego życia w nowym miejscu. 
Obsada aktorska.
i inni. 

</doc>
<doc id="4286163" url="https://pl.wikipedia.org/wiki?curid=4286163" title="Slade School of Fine Art">
Slade School of Fine Art

UCL Slade School of Fine Art (nieformalnie The Slade) – szkoła artystyczna przy University College London w Londynie. 
Ma światową renomę i znajduje się w rankingach najlepszych szkół graficznych w Wielkiej Brytanii. Została założona w 1871 przez Felixa Slade'a. Obecnie w szkole pracują 52 osoby i studiuje 320 studentów. Dyrektorem szkoły jest Susan Collins.
Kolekcja dzieł sztuki.
Kolekcjonowanie dzieł sztuki przez szkołę zaczęło się, gdy zaczęto przyznawać nagrody dla najlepszych uczniów w 1897 roku, a prace, które zdobyły Summer Composition Prize and the Figure i Head Painting Prizes zaczęły być przez nią przechowywane. Prace studentów i pracowników Slade School of Fine Art stanowią dziś bazę dzieł znajdującą się w muzeum sztuki znajdującym się przy University College London.

</doc>
<doc id="4286164" url="https://pl.wikipedia.org/wiki?curid=4286164" title="Fuat Guliyev">
Fuat Guliyev



</doc>
<doc id="4286166" url="https://pl.wikipedia.org/wiki?curid=4286166" title="Pardasówka">
Pardasówka



</doc>
<doc id="4286167" url="https://pl.wikipedia.org/wiki?curid=4286167" title="Sabaudy">
Sabaudy

Sabaudy – część wsi Sabaudia w Polsce, położona w województwie lubelskim, w powiecie tomaszowskim, w gminie Tomaszów Lubelski.
W latach 1975–1998 Sabaudy administracyjnie należały do województwa zamojskiego.

</doc>
<doc id="4286168" url="https://pl.wikipedia.org/wiki?curid=4286168" title="Międzynarodowy Festiwal Muzyki Sakralnej">
Międzynarodowy Festiwal Muzyki Sakralnej

Międzynarodowy Festiwal Muzyki Sakralnej odbywa się co roku w Warszawie najczęściej na przełomie maja i czerwca. Pierwszy festiwal odbył się w 1991 roku. Jego pomysłodawcą był Przemysław Kapituła. Festiwal swym patronatem objęło Ministerstwo Kultury i Sztuki oraz Episkopat Polski.
Cele.
Celem festiwalu jest prezentacja twórczości muzycznej związanej m.in. z chrześcijaństwem w atrakcyjnej formie i na wysokim poziomie artystycznym.
Historia.
Festiwal odbywa się corocznie od 1991 roku w Warszawie. W ramach festiwalu gościło kilka tysięcy wykonawców z całego świata. Byli to m.in.:
Nagroda.
Nagroda Przewodniczącego Konferencji Episkopatu Polski (dawniej nagroda Prymasa Polski) „Srebrna Piszczałka” przyznawana jest za wybitne osiągnięcia i wkład w rozwój muzyki sakralnej w Polsce. Nagroda wręczana jest corocznie podczas Międzynarodowego Festiwalu Muzyki Sakralnej w Warszawie.
Laureaci:

</doc>
<doc id="4286172" url="https://pl.wikipedia.org/wiki?curid=4286172" title="Maryna Skołota">
Maryna Skołota

Maryna Skołota, ukr. Марина Сколота (ur. 5 listopada 1963 w Kraju Krasnojarskim) – ukraińska biathlonistka, olimpijka (1994).
W lutym 1994 roku wystąpiła w dwóch konkurencjach biathlonowych podczas igrzysk olimpijskich w Lillehammer. W sprincie na 7,5 km zajęła 33. miejsce, a w rywalizacji sztafet 4 × 7,5 km była piąta, wspólnie z Wałentyną Cerbe, Ołeną Petrową i Ołeną Ogurcewą.
W 1995 roku zajęła piąte miejsce w biegu indywidualnym na 15 km podczas mistrzostw Europy w Le Grand-Bornand. W 1997 roku była dwukrotnie dwunasta (w sprincie i biegu pościgowym) na mistrzostwach świata w Osrblie.
Startowała także w biegach biathlonowych zaliczanych do Pucharu Świata. Jej najlepszym rezultatem w zawodach tej rangi było szóste miejsce w sprincie w Antholz w sezonie 1993/1994.

</doc>
<doc id="4286173" url="https://pl.wikipedia.org/wiki?curid=4286173" title="Maryna Skolota">
Maryna Skolota



</doc>
<doc id="4286178" url="https://pl.wikipedia.org/wiki?curid=4286178" title="Stura di Demonte">
Stura di Demonte

Stura di Demonte – rzeka, mająca 115 kilometrów długości. Znajduje się we włoskim regionie Piemont.
Położenie.
Stura di Demonte powstała niedaleko przełęczy Maddalena, która ma wysokość 1991 metrów w 
Alpach Nadmorskich. Przy jej źródle znajduje się jezioro Lago della Stura. Po przepłynięciu doliną Valle Stura di Demonte napotyka rzekę przed miastem Cuneo, na północnowłoskich nizinach. W Cuneo wpada strumień górski Gesso od prawej strony w Sturę, który sam wpada przy Cherasco w Tanaro. 
Dolinami sąsiednimi są Valle Maira i Valle Grana na północy, Valle Gesso po stronie południowo-wschodniej.

</doc>
<doc id="4286182" url="https://pl.wikipedia.org/wiki?curid=4286182" title="Hermelín">
Hermelín

Hermelín – nazwa czeskiego sera typu Camembert, wytwarzanego w mieście Sedlčany. Sery tego typu były produkowane w Czechach przez wielu producentów, jednak z powodu zastrzeżenia nazwy "Camembert", nazwa musiała zostać zmieniona. Pierwszy raz użyto nazwy "Hermlin", w 1944 lub 1945 roku, a została zastrzeżona w urzędzie patentowym w 9 lutego 1946 roku. W kuchni czeskiej jest marynowany w oleju, a także smażony.

</doc>
<doc id="4286202" url="https://pl.wikipedia.org/wiki?curid=4286202" title="Partia Nadziei">
Partia Nadziei

 – japońska konserwatywna partia polityczna.
Została założona 25 września 2017 roku, kilka godzin przed ogłoszeniem przez premiera Shinzō Abe wyborów do Izby Radców w 2017 roku.
Historia.
W 2016 roku w wyborach na gubernatora Tokio wystartowała Yuriko Koike. Była ona członkinią Partii Liberalno-Demokratycznej, ale nie była oficjalną kandydatką partii w wyborach. Wystartowała z ramienia partii lokalnej Tokijczycy Pierwsi. Pokonując rządzącą stolicą Partię Liberalno-Demokratyczną Partia Komeito wspierała gubernator Koike w radzie metropolitalnej, mimo że była członkiem rządu koalicyjnego z LDP na szczeblu krajowym. 28 września 2017 r. przywódca opozycyjnej Partii Demokratycznej (DP) Seiji Maehara ogłosił, że partia porzuciła plany zakwestionowania wyborów powszechnych w dniu 22 października 2017 r. Klub DP w Izbie Reprezentantów rozwiązał się, a wielu obecnych przedstawicieli partii zakwestionowało wybór kandydatów Partii Nadziei.
Doprowadziło to do podziału w dniu 2 października 2017 r. w Konstytucyjnej Partii Demokratycznej, w skład której wchodzili lewicujący i liberalni politycy Partii Demokratycznej, których Koike odrzuciła jako kandydatów swojego ugrupowania.
W dniu 10 listopada 2017 r. Partia przeprowadziła wewnętrzne wybory w celu wyłonienia współprowadzącego partii. Yūichirō Tamaki został wybrany w wyborach klubowych wynikiem 39 do 14. Koike zrezygnowała z funkcji liderki partii 14 listopada 2017 r. W wyniku słabych wyników wyborów powszechnych. Od tego czasu jedynym liderem partii jest Yūichirō Tamaki.
24 kwietnia 2018 r. Przywódcy Partii Nadziei i Partii Demokratycznej ogłosili na wspólnej konferencji prasowej, że obie partie zgodziły się połączyć w maju 2018 r. pod nazwą Demokratyczna Partia Ludowa (DPFP). Niektóre frakcje w obu partiach planowały dołączyć do nowej partii. Oczekuje się, że członkowie tych frakcji utworzą własną partię, przyłączą się do innych partii lub staną się niezależnymi
Przed połączeniem prawicowi członkowie Partii Nadziei pod wodzą Shigefumi Matsuzawy oświadczyli, że zamierzają utworzyć oddzielną partię, która zachowa nazwę Partia Nadziei Partia powstała w dniu fuzji obu ugrupowań 7 maja 2018 r.

</doc>
<doc id="4286204" url="https://pl.wikipedia.org/wiki?curid=4286204" title="Ludowa Partia Demokratyczna (Japonia)">
Ludowa Partia Demokratyczna (Japonia)

 – japońska partia polityczna o profilu centrowym. 
Partia dysponuje 67 parlamentarzystami w obu izbach parlamentu.
Historia.
Powstała 7 maja 2018 roku z połączenia Partii Demokratycznej oraz Partii Nadziei. 
W kwietniu 2019 roku do ugrupowania dołączyła Liberalna Partia Japonii. 
Program polityczny.
Ugrupowanie sprzeciwia się reformie artykułu 9 konstytucji oraz ponownemu uruchomieniu elektrowni jądrowych. Zgodnie z programem ostateczne zerwanie Japonii z atomem ma nastąpić w latach trzydziestych bieżącego stulecia. 

</doc>
<doc id="4286205" url="https://pl.wikipedia.org/wiki?curid=4286205" title="Damaskin (Ganganiaras)">
Damaskin (Ganganiaras)

Damaskin, imię świeckie Anastasios Ganganiaras (ur. 1 stycznia 1952 w Agia Larisis) – grecki duchowny prawosławny w jurysdykcji Patriarchatu Jerozolimy, od 2000 arcybiskup Jafy.
Życiorys.
Od 1968 r. pełnił posługę mnicha. Święcenia diakonatu przyjął w 1970 r., a prezbiteratu w 1977 r. 18 października 1998 r. otrzymał chirotonię biskupią.

</doc>
<doc id="4286211" url="https://pl.wikipedia.org/wiki?curid=4286211" title="Filomen (Machamra)">
Filomen (Machamra)

Filomen, imię świeckie Suhajl Machamra (ur. 1970 w Safut) – jordański duchowny prawosławny, od 2013 arcybiskup pellski.
Życiorys.
W 2006 r. otrzymał postrzyżyny mnisze, w 2008 r. święcenia diakonatu, a w 2010 r. prezbiteratu. 17 marca 2013 r. otrzymał chirotonię biskupią. W czerwcu 2016 r. uczestniczył w Soborze Wszechprawosławnym na Krecie.

</doc>
<doc id="4286218" url="https://pl.wikipedia.org/wiki?curid=4286218" title="Stacja Pomp Rzecznych Wodociągów Warszawskich">
Stacja Pomp Rzecznych Wodociągów Warszawskich



</doc>
<doc id="4286235" url="https://pl.wikipedia.org/wiki?curid=4286235" title="Daniel Gilbert">
Daniel Gilbert

Daniel Gilbert (ur. 1957) – profesor psychologii na Uniwersytecie Harvarda, popularyzator nauki i publicysta m.in. „New York Times” i „Time”. Jeden z najbardziej znanych badaczy zjawiska prognozowania afektywnego (tego, w jaki sposób przewidujemy emocjonalne konsekwencje przyszłych wydarzeń), wnioskowania społecznego (jak postrzegamy i rozumiemy działania innych osób) i podejmowania decyzji (m.in. biorąc pod uwagę prawdopodobieństwo zajścia pewnych zdarzeń w przyszłości). Rezultaty swoich badań Gilbert przedstawił w książce „Na tropie szczęścia” („Stumbling on Happiness”), która została przetłumaczona na ponad 30 języków (w tym na polski). W 2014 roku magazyn „Science” zaliczył go do grona 50 najbardziej wpływowych naukowców w mediach społecznościowych. .

</doc>
<doc id="4286237" url="https://pl.wikipedia.org/wiki?curid=4286237" title="Toleman TG183">
Toleman TG183

Toleman TG183 – samochód Formuły 1 zaprojektowany przez Rory’ego Byrne’a i skonstruowany przez Tolemana. Derek Warwick wystartował w tym samochodzie podczas Grand Prix Włoch i Grand Prix Las Vegas w sezonie 1982. Samochód był napędzany przez jednostki Hart.
W sezonach 1983-1984 była używana wersja TG183B.

</doc>
<doc id="4286241" url="https://pl.wikipedia.org/wiki?curid=4286241" title="Alya WTA Malaysian Open">
Alya WTA Malaysian Open



</doc>
<doc id="4286253" url="https://pl.wikipedia.org/wiki?curid=4286253" title="Santamartamys rufodorsalis">
Santamartamys rufodorsalis



</doc>
<doc id="4286256" url="https://pl.wikipedia.org/wiki?curid=4286256" title="Młodzieżowy Puchar Polski w piłce nożnej plażowej">
Młodzieżowy Puchar Polski w piłce nożnej plażowej

Młodzieżowy Puchar Polski w piłce nożnej plażowej – zawody zespołów młodzieżowych (do lat 21) piłki nożnej plażowej rozgrywane od 2018 roku. Organizatorem turnieju jest Polski Związek Piłki Nożnej.

</doc>
<doc id="4286258" url="https://pl.wikipedia.org/wiki?curid=4286258" title="Barkochba Radom">
Barkochba Radom

Barkochba Radom lub Bar-Kochba Radom – żydowski klub sportowy związanym z Organizacją Syjonistyczną. Zrzeszał ok. 45 członków i posiadał najsilniejszą żydowską drużynę piłkarską w Radomiu. Występował w rozgrywkach klasy A w grupie lubelskiej i kieleckiej.
W 1932 nastąpiło połączenia z Makabi Radom, w wyniku czego powstało Żydowskie Towarzystwo Gimnastyczno-Sportowe.
Konflikty kibiców.
Częste awantury pomiędzy kibicami piłkarskich drużyn żydowskich i polskich niekiedy przeradzały się w konflikty na tle narodowościowym. W okresie międzywojennym w Radomiu doszło do dwóch poważnych sytuacji z udziałem sympatyków Bar-Kochba. Pierwsza z nich miała miejsce 25 lipca 1929 r. podczas meczu z zespołem WKS 72 pp Radom. 6 czerwca 1931 r. doszło do wydarzenia określanego później w literaturze mianem pogromu. Po spotkaniu z polską drużyną RKS-u kibice żydowskiego zespołu niezadowoleni z jego porażki wywołali awanturę, która następnie przeniosła się na ulice miasta. W wyniku tego incydentu pobity polski uczeń zmarł kilkanaście dni później w jednym z warszawskich szpitali, a jego żydowski rówieśnik uznany za sprawcę nieumyślnego spowodowania śmierci został skazany na rok pozbawienia wolności.

</doc>
<doc id="4286262" url="https://pl.wikipedia.org/wiki?curid=4286262" title="Arcadia (Karolina Południowa)">
Arcadia (Karolina Południowa)

Arcadia – jednostka osadnicza w Stanach Zjednoczonych, w stanie Karolina Południowa, w hrabstwie Spartanburg.

</doc>
<doc id="4286263" url="https://pl.wikipedia.org/wiki?curid=4286263" title="Tetiana Markus">
Tetiana Markus

Tetiana Josypiwna Markus (; ur. 21 września 1921 w Romnym, zm. 29 stycznia 1943 w Kijowie) – ukraińska działaczka antyhitlerowskiego ruchu oporu.
Życiorys.
Pochodziła z rodziny żydowskiej. W 1920 roku przeniosła się z rodzicami do Kijowa, gdzie ukończyła 9 klas w szkole podstawowej № 44. Od 1938 roku pracowała jako sekretarka obsługi pasażerów na kolei. W lipcu 1940 roku przeniosła się do Kiszyniowa, gdzie pracowała w przedsiębiorstwie komunikacyjnym. Gdy Mołdawia w 1941 roku została zajęta przez Rumunów, wróciła do Kijowa. Brała aktywny udział w walce podziemnej uczestnicząc w wielu akcjach sabotażowych, zabijając, trując żołnierzy i oficerów niemieckich. Ukrywała się we Lwowie. Ujęta 22 sierpnia 1942 roku podczas próby przerzucenia jej do oddziału partyzanckiego. Przez 5 miesięcy była przesłuchiwana i torturowana przez gestapo. Zastrzelona 29 stycznia 1943 roku w Babim Jarze.

</doc>
<doc id="4286267" url="https://pl.wikipedia.org/wiki?curid=4286267" title="Boiling Springs (Karolina Południowa)">
Boiling Springs (Karolina Południowa)

Boiling Springs – jednostka osadnicza w Stanach Zjednoczonych, w stanie Karolina Południowa, w hrabstwie Spartanburg.

</doc>
<doc id="4286268" url="https://pl.wikipedia.org/wiki?curid=4286268" title="MetroLyrics">
MetroLyrics

MetroLyrics – strona internetowa zawierająca ponad milion tekstów piosenek utworzona przez Miluna Tesovica. W 2008 roku dzięki partnerstwie z Gracenote MetroLyrics stała się pierwszą licencjonowaną stroną internetową zawierającą teksty piosenek. W 2009 roku strona osiągnęła przychód 10 milionów dolarów. W grudniu 2010 roku strona została wyświetlona 29 milionów razy oraz 45 milionów razy w styczniu 2011 roku. W październiku 2011 roku MetroLyrics zostało przejęte przez CBS Interactive.

</doc>
<doc id="4286270" url="https://pl.wikipedia.org/wiki?curid=4286270" title="Super Paper Mario">
Super Paper Mario

Super Paper Mario – komputerowa gra platformowa stworzona przez japońską firmę Nintendo. Została udostępniona 9 kwietnia 2007 roku.
Rozgrywka.
Większość mechanik zawartych w grze przypomina te z klasycznej wersji Super Mario Bros. Gracz steruje postacią Mario poruszającą się po dwuwymiarowych poziomach. Postać musi skakać nad przepaściami, unikać potworów i przejść każdy poziom w wyznaczonym czasie. Niektóre z poziomów rozgrywane są w 3D.
Odbiór.
Redaktor z IGN zauważył, że etapy w 2D są o wiele ciekawsze od tych w 3D. Skrytykował też dużą liczbę dialogów. Pochwalił natomiast aspekty rpg, dobre sterowanie i przejrzyste poziomy. Sprzedano ponad 2,28 milionów kopii gry.

</doc>
<doc id="4286272" url="https://pl.wikipedia.org/wiki?curid=4286272" title="HWR">
HWR



</doc>
<doc id="4286275" url="https://pl.wikipedia.org/wiki?curid=4286275" title="Sog (powiat)">
Sog (powiat)

Sog, Suo (tyb. སོག་རྫོང་, Wylie: "sog rdzong", ZWPY: "Sog Zong"; ) – powiat we wschodniej części Tybetańskiego Regionu Autonomicznego, w prefekturze Nagqu. W 1999 roku powiat liczył 34 639 mieszkańców.

</doc>
<doc id="4286276" url="https://pl.wikipedia.org/wiki?curid=4286276" title="Böyük Alagöl">
Böyük Alagöl

Böyük Alagöl () – wysokogórskie jezioro w zachodnim Azerbejdżanie, tuż przy granicy z Armenią. Według podziału administracyjno-terytorialnego Republiki Azerbejdżanu, jezioro znajduje się na zachodzie rejonu Kəlbəcər w Azerbejdżanie, natomiast zgodnie z podziałem administracyjno-terytorialnym Republiki Górskiego Karabachu – na skrajnym zachodzie rejonu Szahumian.
Jezioro znajduje się w Masywie Karabaskim. Böyük Alagöl położone jest na wysokości 2729,4 m n.p.m. Średnia głębokość wynosi 8 m, natomiast najgłębsze miejsce ma 9,4 m. Zajmuje powierzchnię około 5,1 km². Objętość wód wynosi 24,3 km³.
Obecnie wodę jeziora wykorzystuje się tylko do nawadniania zwierząt gospodarskich. Stwierdzono możliwość odprowadzania wody do koryta rzeki Tərtər.

</doc>
<doc id="4286279" url="https://pl.wikipedia.org/wiki?curid=4286279" title="Clifton (Karolina Południowa)">
Clifton (Karolina Południowa)

Clifton – jednostka osadnicza w Stanach Zjednoczonych, w stanie Karolina Południowa, w hrabstwie Spartanburg.

</doc>
<doc id="4286291" url="https://pl.wikipedia.org/wiki?curid=4286291" title="Converse (Karolina Południowa)">
Converse (Karolina Południowa)

Converse – jednostka osadnicza w Stanach Zjednoczonych, w stanie Karolina Południowa, w hrabstwie Spartanburg.

</doc>
<doc id="4286293" url="https://pl.wikipedia.org/wiki?curid=4286293" title="Romuald Niparko">
Romuald Niparko

Romuald Niparko (ur. 5 października 1940 w Michnowiczach, zm. 8 maja 2018 w Poznaniu) – polski duchowny katolicki, protonotariusz apostolski, teolog, profesor nauk teologicznych, profesor nadzwyczajny Wydziału Teologicznego Uniwersytetu im. Adama Mickiewicza w Poznaniu, specjalista w zakresie pedagogiki religii.
Życiorys.
Urodził się na terenie diecezji pińskiej. W 1945 zamieszkał z rodzicami w miejscowości Mochy. W latach 1957–1963 studiował w Arcybiskupim Seminarium Duchownym w Poznaniu. W 1963 otrzymał święcenia kapłańskie z rąk abp. Antoniego Baraniaka. Następnie był wikariuszem w Dobrzycy.
W latach 1965–1968 odbył studia specjalistyczne z katechetyki na Wydziale Teologii Katolickiego Uniwersytetu Lubelskiego. W 1977 w KUL uzyskał stopień doktora teologii na podstawie rozprawy pt. „Katecheza dorosłych w świetle nauki Soboru Watykańskiego II i współczesnej literatury katechetycznej”. W latach 1978–1979 odbył studia specjalistyczne w Institut International de Catéchèse et Pastorale „Lumen Vitae” w Brukseli. W 1992 otrzymał stopień naukowy doktora habilitowanego, a w 2002 został profesorem nauk teologicznych.
W latach 1968–1980 był członkiem redakcji „Encyklopedii Katolickiej” w zespole merytoryczno-leksykograficznym w dziale teologii pastoralnej. Od 1969 do 1980 był nauczycielem akademickim Instytutu Teologii Pastoralnej Wydziału Teologii Katolickiego Uniwersytetu Lubelskiego. W 1980 przeszedł do pracy w Papieskim Wydziale Teologicznym w Poznaniu i był tam zatrudniony do 1998, kiedy instytucja ta została przekształcona w Wydział Teologiczny UAM. W UAM był zatrudniony do przejścia na emeryturę w 2010. W Wydziale Teologicznym UAM zajmował stanowisko profesora nadzwyczajnego, prodziekana do spraw studenckich (1999–2002) i kierownika Zakładu Pedagogiki Chrześcijańskiej i Dialogu (2002–2011). Od 1991 wykładał także teologię pastoralną w Wyższym Seminarium Duchownym Ojców Franciszkanów we Wronkach.
Pełnił szereg funkcji w Kurii Metropolitalnej w Poznaniu. W latach 1980–1990 był referentem i wizytatorem nauki religii w Archidiecezji Poznańskiej, a w latach 1996–2001 wikariuszem biskupim ds. katechizacji i dyrektorem Wydziału Katechetycznego.
Papież Jan Paweł II mianował go prałatem honorowym Jego Świątobliwości
W 2001 „był jednym z nielicznych duchownych w Poznaniu, którzy mieli odwagę bronić molestowanych kleryków przed abp. Juliuszem Paetzem”.
Należał do Poznańskiego Towarzystwa Przyjaciół Nauk.
Zmarł 8 maja 2018 w Poznaniu. 12 maja tego samego roku został pochowany na cmentarzu parafialnym parafii pw. św. Andrzeja Apostoła w Poznaniu-Spławiu.

</doc>
<doc id="4286305" url="https://pl.wikipedia.org/wiki?curid=4286305" title="Cross Anchor">
Cross Anchor

Cross Anchor – jednostka osadnicza w Stanach Zjednoczonych, w stanie Karolina Południowa, w hrabstwie Spartanburg.

</doc>
<doc id="4286318" url="https://pl.wikipedia.org/wiki?curid=4286318" title="Filtry Lindleya">
Filtry Lindleya



</doc>
<doc id="4286323" url="https://pl.wikipedia.org/wiki?curid=4286323" title="Alejandro Albarracín">
Alejandro Albarracín

Alejandro Albarracín Mateos (ur. 29 grudnia 1982 w Jerez de la Frontera w prowincji Kadyks) – hiszpański aktor filmowy, telewizyjny i teatralny, także model. Grał w przedstawieniach, m.in.: "Anioły w Ameryce" czy "Świętoszek".

</doc>
<doc id="4286330" url="https://pl.wikipedia.org/wiki?curid=4286330" title="Gare de Ranspach">
Gare de Ranspach

Gare de Ranspach – przystanek osobowy w miejscowości Ranspach, w departamencie Górny Ren, w regionie Grand Est, we Francji. Jest zarządzany przez SNCF i obsługiwany przez pociągi TER Grand Est.
Położenie.
Znajduje się na linii Lutterbach – Kruth, na km 24,139 między stacjami Saint-Amarin i Wesserling, na wysokości 432 m n.p.m. 

</doc>
<doc id="4286332" url="https://pl.wikipedia.org/wiki?curid=4286332" title="Makabi Radom">
Makabi Radom

Makabi Radom – żydowski klub sportowy z siedzibą w Radomiu. Powstał na początku lat 20. XX wieku, rozwiązany w 1932.
Historia.
Makabi Radom szybko stał się prężną organizacją sportową działającą pod sztandarem Organizacji Syjonistycznej. W 1929 r. zrzeszał 45 członków. W sezonach 1930 i 1931 występował w rozgrywkach klasy A w podgrupie: Radom w grupie kieleckiej.
W 1932 doszło do połączenia z Barkochba Radom, w wyniku czego powstało Żydowskie Towarzystwo Gimnastyczno-Sportowe.

</doc>
<doc id="4286342" url="https://pl.wikipedia.org/wiki?curid=4286342" title="Enoree">
Enoree

Enoree – jednostka osadnicza w Stanach Zjednoczonych, w stanie Karolina Południowa, w hrabstwie Spartanburg.

</doc>
<doc id="4286343" url="https://pl.wikipedia.org/wiki?curid=4286343" title="Gallur (przystanek kolejowy)">
Gallur (przystanek kolejowy)

Gallur (hiszp. "Estación de Gallur") – przystanek kolejowy w Gallur, w prowincji Saragossa we wspólnocie autonomicznej Aragonia, w Hiszpanii. 
Obsługuje połączenia średniego zasięgu RENFE.
Położenie stacji.
Znajduje się na linii kolejowej Casetas – Bilbao w km 45,4, na wysokości 259 m n.p.m.
Stacja.
Stacja została otwarta w dniu 18 września 1861 wraz z otwarciem odcinka Tudela-Casetas linii kolejowej przeznaczonej do połączenia Saragossy z Nawarrą. Prace były prowadzone przez Compañía del Ferrocarril de Zaragoza a Pamplona. wW1878 roku została wchłonięta przez Norte, która byała właścicielem stacji aż do nacjonalizacji kolei w Hiszpanii w 1941 roku i utworzenie Renfe.
Od 31 grudnia 2004 linię obsługuje Renfe, natomiast budynkiem dworca zarządza Adif.

</doc>
<doc id="4286350" url="https://pl.wikipedia.org/wiki?curid=4286350" title="Tymoteusz (Margaritis)">
Tymoteusz (Margaritis)

Tymoteusz, imię świeckie Theodoros Margaritis (ur. 31 sierpnia 1951 w Patras) – grecki duchowny prawosławny w jurysdykcji Patriarchatu Jerozolimy, od 1998 metropolita Wostry.
Życiorys.
W 1970 r. otrzymał postrzyżyny mnisze i święcenia diakonatu, a w 1975 r. prezbiteratu. W 1978 r. uzyskał godność archimandryty. 21 lutego 1988 r. otrzymał chirotonię jako biskup Porfirupolis. Od 1991 r. był arcybiskupem Liddy, a od 1994 metropolitą. 12 lutego 1998 r. mianowany został metropolitą Wostry.

</doc>
<doc id="4286357" url="https://pl.wikipedia.org/wiki?curid=4286357" title="Fairforest">
Fairforest

Fairforest – jednostka osadnicza w Stanach Zjednoczonych, w stanie Karolina Południowa, w hrabstwie Spartanburg.

</doc>
<doc id="4286361" url="https://pl.wikipedia.org/wiki?curid=4286361" title="Fingerville">
Fingerville

Fingerville – jednostka osadnicza w Stanach Zjednoczonych, w stanie Karolina Południowa, w hrabstwie Spartanburg.

</doc>
<doc id="4286364" url="https://pl.wikipedia.org/wiki?curid=4286364" title="Sew licz">
Sew licz

Sew licz (, , tłum. "czarne jezioro") – wysokogórskie jezioro na granicy armeńsko-azerskiej, częściowo kontrolowane przez Republikę Górskiego Karabachu.
Jezioro położone jest na wysokości 2650 m n.p.m. Maksymalna głębokość wynosi 7,8 m. Zajmuje powierzchnię około 1,92 km². Długość brzegu to około 5,5 km. Objętość wód wynosi 11600 m³. Teren wokół jeziora pokryty jest roślinnością typową dla łąk subalpejskich. W okolicach jeziora występują 102 gatunki roślin. 
Jezioro pojawia się w licznych miejscowych legendach m.in. o czterdziestogłowym smoku czy wodnej dziewczynie.

</doc>
<doc id="4286391" url="https://pl.wikipedia.org/wiki?curid=4286391" title="Glendale (Karolina Południowa)">
Glendale (Karolina Południowa)

Glendale – jednostka osadnicza w Stanach Zjednoczonych, w stanie Karolina Południowa, w hrabstwie Spartanburg.

</doc>
<doc id="4286394" url="https://pl.wikipedia.org/wiki?curid=4286394" title="Sieluki">
Sieluki

Sieluki (biał. "Селюкі", ros. "Селюки") – wieś na Białorusi, w obwodzie grodzieńskim, w rejonie grodzieńskim, w sielsowiecie Obuchowo, nad Niemnem.
Historia.
Dawniej wieś w województwie trockim Rzeczypospolitej Obojga Narodów. W czasach zaborów w granicach Imperium Rosyjskiego, w guberni grodzieńskiej. W latach 1921–1939 wieś leżała w Polsce, w województwie białostockim, w powiecie grodzieńskim, w gminie Żydomla.
Według Powszechnego Spisu Ludności z 1921 roku zamieszkiwało tu 106 osób, 1 była wyznania rzymskokatolickiego, 105 prawosławnego. Jednocześnie 1 mieszkaniec zadeklarował polską przynależność narodową a 105 białoruską. Było tu 22 budynków mieszkalnych .
Miejscowość należała do parafii prawosławnej w Skidlu i rzymskokatolickiej w Kaszubińcach. Podlegała pod Sąd Grodzki w Skidlu Okręgowy w Grodnie; właściwy urząd pocztowy mieścił się w Żydomli.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.
Od 1991 wchodzi w skład Białorusi.

</doc>
<doc id="4286397" url="https://pl.wikipedia.org/wiki?curid=4286397" title="Siluki">
Siluki



</doc>
<doc id="4286403" url="https://pl.wikipedia.org/wiki?curid=4286403" title="Gramling">
Gramling

Gramling – jednostka osadnicza w Stanach Zjednoczonych, w stanie Karolina Południowa, w hrabstwie Spartanburg.

</doc>
<doc id="4286406" url="https://pl.wikipedia.org/wiki?curid=4286406" title="Graham Leggat">
Graham Leggat

Graham Leggat (ur. 20 czerwca 1934 w Aberdeen, zm. 29 sierpnia 2015 w Toronto) – szkocki piłkarz występujący na pozycji pomocnika, a także trener.
Kariera klubowa.
Leggat karierę rozpoczynał w 1953 roku w zespole Aberdeen, z którym w sezonie 1954/1955 zdobył mistrzostwo Szkocji. Jego zawodnikiem był do 1958 roku. Następnie przeszedł do angielskiego Fulham, grającego w Division Two. W sezonie 1958/1959 awansował wraz z nim do Division One. W lidze tej zadebiutował 22 sierpnia 1959 w przegranym 0:4 meczu z Blackburn Rovers. W Fulham występował do 1966 roku.
Potem grał w drużynach Birmingham City (Division Two), Rotherham United (Division Three), Bromsgrove Rovers, a także Toronto Metros. W 1971 roku zakończył karierę.
Kariera reprezentacyjna.
W reprezentacji Szkocji Leggat zadebiutował 14 kwietnia 1956 w zremisowanym 1:1 meczu British Home Championship z Anglią, w którym strzelił też gola.
W 1958 roku został powołany do kadry na mistrzostwa świata. Zagrał na nich w spotkaniach z Jugosławią (1:1) i Paragwajem (2:3), a Szkocja zakończyła turniej na fazie grupowej.
W latach 1956–1960 w drużynie narodowej Leggat rozegrał 18 spotkań i zdobył 8 bramek.

</doc>
<doc id="4286410" url="https://pl.wikipedia.org/wiki?curid=4286410" title="Inman Mills">
Inman Mills

Inman Mills – jednostka osadnicza w Stanach Zjednoczonych, w stanie Karolina Południowa, w hrabstwie Spartanburg.

</doc>
<doc id="4286414" url="https://pl.wikipedia.org/wiki?curid=4286414" title="Mayo (Karolina Południowa)">
Mayo (Karolina Południowa)

Mayo – jednostka osadnicza w Stanach Zjednoczonych, w stanie Karolina Południowa, w hrabstwie Spartanburg.

</doc>
<doc id="4286419" url="https://pl.wikipedia.org/wiki?curid=4286419" title="Roebuck">
Roebuck

Roebuck – jednostka osadnicza w Stanach Zjednoczonych, w stanie Karolina Południowa, w hrabstwie Spartanburg.

</doc>
<doc id="4286426" url="https://pl.wikipedia.org/wiki?curid=4286426" title="Saxon (Karolina Południowa)">
Saxon (Karolina Południowa)

Saxon – jednostka osadnicza w Stanach Zjednoczonych, w stanie Karolina Południowa, w hrabstwie Spartanburg.

</doc>
<doc id="4286431" url="https://pl.wikipedia.org/wiki?curid=4286431" title="Southern Shops">
Southern Shops

Southern Shops – jednostka osadnicza w Stanach Zjednoczonych, w stanie Karolina Południowa, w hrabstwie Spartanburg.

</doc>
<doc id="4286433" url="https://pl.wikipedia.org/wiki?curid=4286433" title="Umm-El-Banine Assadoulaeff">
Umm-El-Banine Assadoulaeff

Umm-El-Banine Assadoulaeff znana jako Banine (ur. 18 grudnia 1905 w Baku, zm. 23 października 1992 w Paryżu) – francuska pisarka pochodzenia azerbejdżańskiego.
Życiorys.
W młodym wieku wraz z ojcem przeprowadziła się do Stambułu, gdzie porzuciła męża, gdyż zmuszono ją do małżeństwa w wieku piętnastu lat, a następnie wyemigrowała do Francji w 1923. Tam jej znajomi, w tym Henry de Montherlant, Nikos Kazantzakis i André Malraux, nakłonili ją do opublikowania swoich prac. Banine poświęciła swoje późniejsze życie na przedstawienie historii i kultury Azerbejdżanu we Francji i Europie. Jej najbardziej znane dzieła to „Kaukaskie dni” i „Paryskie dni”. Banine, przyjaciółka niemieckiego pisarza Ernsta Jüngera i rosyjskiego Ivana Bunina, opowiada w nich o swoim nawróceniu na katolicyzm.
Przed śmiercią Banine opublikowała kilka artykułów na temat sytuacji w Azerbejdżanie. Zmarła w październiku 1992 roku. Jej nekrolog w gazecie Le Figaro nazwał ją „jedną z czołowych postaci, która przemierza stulecie, przyciągając niczym lodowiec wszystkie niezwykłe postacie swoich czasów”.

</doc>
<doc id="4286435" url="https://pl.wikipedia.org/wiki?curid=4286435" title="Startex">
Startex

Startex – jednostka osadnicza w Stanach Zjednoczonych, w stanie Karolina Południowa, w hrabstwie Spartanburg.

</doc>
<doc id="4286440" url="https://pl.wikipedia.org/wiki?curid=4286440" title="Valley Falls (Karolina Południowa)">
Valley Falls (Karolina Południowa)

Valley Falls – jednostka osadnicza w Stanach Zjednoczonych, w stanie Karolina Południowa, w hrabstwie Spartanburg.

</doc>
<doc id="4286445" url="https://pl.wikipedia.org/wiki?curid=4286445" title="Strupin">
Strupin

Strupin (biał. "Струпіна", ros. "Струпино") – wieś na Białorusi, w obwodzie grodzieńskim, w rejonie grodzieńskim, w sielsowiecie Obuchowo.
Historia.
Dawniej wieś i kolonia w województwie trockim Rzeczypospolitej Obojga Narodów. W czasach zaborów w granicach Imperium Rosyjskiego, w guberni grodzieńskiej. W latach 1921–1939 wieś i kolonia leżała w Polsce, w województwie białostockim, w powiecie grodzieńskim, w gminie Żydomla.
Według Powszechnego Spisu Ludności z 1921 roku zamieszkiwało
Miejscowość należała do parafii prawosławnej w Skidlu i rzymskokatolickiej w Kaszubińcach. Podlegała pod Sąd Grodzki w Skidlu Okręgowy w Grodnie; właściwy urząd pocztowy mieścił się w Żydomli.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.
Od 1991 wchodzi w skład Białorusi.

</doc>
<doc id="4286458" url="https://pl.wikipedia.org/wiki?curid=4286458" title="Jurewicze">
Jurewicze



</doc>
<doc id="4286463" url="https://pl.wikipedia.org/wiki?curid=4286463" title="Altamahaw">
Altamahaw

Altamahaw – jednostka osadnicza w Stanach Zjednoczonych, w stanie Karolina Północna, w hrabstwie Alamance.

</doc>
<doc id="4286470" url="https://pl.wikipedia.org/wiki?curid=4286470" title="Marianówka (Białoruś)">
Marianówka (Białoruś)

Marianówka (biał. Мар’янаўка, ros. Марьяновка) – były chutor na Białorusi, obecnie część wsi Aleksandrowo, w obwodzie grodzieńskim, w rejonie grodzieńskim, w sielsowiecie Obuchowo. 
10 maja 2007 chutor zniesiono i włączono do wsi Aleksandrowo. 
Historia.
Dawniej chutor w województwie trockim Rzeczypospolitej Obojga Narodów. W czasach zaborów w granicach Imperium Rosyjskiego, w guberni grodzieńskiej. W latach 1921–1939 ówczesny folwark leżał w Polsce, w województwie białostockim, w powiecie grodzieńskim, w gminie Żydomla.
Według Powszechnego Spisu Ludności z 1921 roku zamieszkiwało tu 8 osób, wszystkie były wyznania prawosławnego i zadeklarowały białoruską przynależność narodową. Był tu 1 budynek mieszkalny .
Miejscowość należała do parafii prawosławnej w Skidlu i rzymskokatolickiej w Kozłowiczach. Podlegała pod Sąd Grodzki w Skidlu Okręgowy w Grodnie; właściwy urząd pocztowy mieścił się w Żydomli.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.
Od 1991 wchodzi w skład Białorusi.

</doc>
<doc id="4286471" url="https://pl.wikipedia.org/wiki?curid=4286471" title="Israeli Public Broadcasting Corporation">
Israeli Public Broadcasting Corporation

Israeli Public Broadcasting Corporation (IPBC, , trl. "Ta'agid HaSzidur HaJisra'eli"; , trl. Hajjat al-Bathi al-Isra-ili), w Izraelu znany jako Kan ( „tutaj”; stylizowane na |I&lt;Ↄ) oraz Makan ( „miejsce”) – izraelski publiczny nadawca radiowo-telewizyjny założony 15 maja 2017 roku w celu zastąpienia dotychczasowego nadawcy Israel Broadcasting Authority (IBA). 
Dział wiadomości IPBC, Kan Hadaszot (, , trl. Makan al-Achbar) jest trzecim co do wielkości wydziałem informacyjnym na Izraelskim rynku, po Hadaszot 12 i Channel 13 News.
Data uruchomienia telewizji była kilka razy przekładana z powodu sprzeciwu premiera wobec struktury i nominacji dziennikarzy, co doprowadziło do prawnej walki sądowej między Kan a rządem. W 2019 roku Kan był organizatorem 64. Konkursu Piosenki Eurowizji.
Kanały telewizji publicznej Izraela.
Od 15 sierpnia 2018 roku IPBC nadaje trzy kanały telewizyjne na ogólnokrajowych nadajnikach DVB-T2, operatorze telewizji kablowej HOT, operatorze satelitarnym YES, mniejszych dostawcóe płatnej telewizji (np. Cellcom TV i Partner TV) oraz bezpłatna emisja 24/7 na żywo w internecie. W 2018 roku KAN wprowadził transmisję w rozdzielczości 4K na Channel 511 (który był używany tylko do transmisji z Mistrzostw Świata w Piłce Nożnej).
Stacje radiowe.
IPBC obsługuje osiem stacji radiowych, wszystkie przeniesione z byłego IBA. Media strumieniowe i programowanie na żądanie są dostępne na stronie internetowej Kan. Niektóre stacje zawierają podcasty. Kan obsługuje również sieć podcastów o nazwie "Kan Hesketim", dawniej nazywaną "Kan Od".

</doc>
<doc id="4286476" url="https://pl.wikipedia.org/wiki?curid=4286476" title="Bar-Kochba Radom">
Bar-Kochba Radom



</doc>
<doc id="4286481" url="https://pl.wikipedia.org/wiki?curid=4286481" title="Marjanówka (Białoruś)">
Marjanówka (Białoruś)



</doc>
<doc id="4286484" url="https://pl.wikipedia.org/wiki?curid=4286484" title="Glen Raven">
Glen Raven

Glen Raven – jednostka osadnicza w Stanach Zjednoczonych, w stanie Karolina Północna, w hrabstwie Alamance.

</doc>
<doc id="4286492" url="https://pl.wikipedia.org/wiki?curid=4286492" title="Vadja Samedova">
Vadja Samedova

Vadja Samedova (ur. 24 listopada 1924 w Baku, zm. 24 października 1965 tamże) – azerbejdżańska artystka specjalizująca się w malarstwie. Znana głównie z portretów i pejzaży martwej natury.
Życiorys.
W 1944 ukończyła Państwową Szkołę Sztuki w Azerbejdżanie. Jej praca dyplomowa była zbiorowym portretem kompozytorów azerbejdżańskich. Oprócz działalności twórczej angażowała się także w działalność publiczną i pedagogiczną. Prace Samedovej wystawiano również na zagranicznych wystawach organizowanych w Wiedniu, Kairze, Bejrucie, Warszawie, Berlinie, Budapeszcie czy Sofii. 
Samedova zmarła 24 października 1965 r. W Baku z powodu długiej choroby. Na własną prośbę została pochowana na wspólnym muzułmańskim cmentarzu. Pod koniec 1966 r. W Baku, w Salonie Artystycznym Związku Artystów Azerbejdżańskich, otwarto pośmiertną wystawę prac artystki. Na wystawie zebrano około 200 prac Samedovej: portrety, obrazy rodzajowe, pejzaże, martwe natury, olej, akwarele czy pastele.

</doc>
<doc id="4286507" url="https://pl.wikipedia.org/wiki?curid=4286507" title="Janusz Alchimowicz">
Janusz Alchimowicz

Janusz Alchimowicz (ur. 1908, zm. 1945) – polski architekt.
Życiorys.
Był absolwentem Wydziału Architektury Politechniki Warszawskiej z 1936. Należał do Oddziału Warszawa Stowarzyszenia Architektów Polskich. Był między innymi projektantem kapliczki z 1937 r., inspirowanej formą kapliczek ludowych, która została wyróżniona pierwszą nagrodą w konkursie Instytut Propagandy Sztuki, a następnie nagrodą na paryskiej wystawie „Sztuka i technika” i obecnie znajduje się przy kaskadzie w Parku Skaryszewskim im. Ignacego Jana Paderewskiego w Warszawie. Alchimowicz był także współautorem Toru wyścigów konnych Służewiec. Mieszkał w Warszawie przy ul. Konopnickiej 3. Zmarł w czasie II wojny światowej w obozie jenieckim w Murnau.

</doc>
<doc id="4286511" url="https://pl.wikipedia.org/wiki?curid=4286511" title="Tetiana Bilenko">
Tetiana Bilenko



</doc>
<doc id="4286514" url="https://pl.wikipedia.org/wiki?curid=4286514" title="Jurik Wartanian">
Jurik Wartanian

Jurik Wartanian (orm. Յուրի Վարդանյան; ur. 13 czerwca 1956 w Leninakanie, zm. 1 listopada 2018 w Stanach Zjednoczonych) – ormiański sztangista reprezentujący ZSRR, dyplomata i polityk. Zdobywca złotego medalu z igrzysk w Moskwie (1980), w latach 2013–2014 minister ds. młodzieży i sportu.
Życiorys.
Urodził się 13 czerwca 1956 w Leninakanie, obecnie Giumri.
Został pierwszym zawodnikiem z Armenii, który zdobył złoty medal w podnoszeniu ciężarów na letnich igrzyskach olimpijskich w 1980 roku. Wziął udział w kategorii wagowej do 82,5 kg. W rwaniu osiągnął wynik 177,5, zaś w podrzucie 222,5 kg. Łącznie podniósł 400 kg.
W 2009 został doradcą prezydenta Armenii, a w latach 2013–2014 pełnił funkcję ministra ds. młodzieży i sportu. W latach 2014–2017 był ambasadorem w Gruzji. Ostatnie miesiące życia spędził w USA, gdzie zmarł 1 listopada 2018.

</doc>
<doc id="4286516" url="https://pl.wikipedia.org/wiki?curid=4286516" title="Maidenbower">
Maidenbower

Maidenbower – dzielnica miasta Crawley w Anglii, w hrabstwie West Sussex, w dystrykcie Crawley. Leży 15 km od miasta Redhill. W 2016 miejscowość liczyła 9568 mieszkańców.

</doc>
<doc id="4286518" url="https://pl.wikipedia.org/wiki?curid=4286518" title="Hoi4">
Hoi4



</doc>
<doc id="4286519" url="https://pl.wikipedia.org/wiki?curid=4286519" title="Titisee (stacja kolejowa)">
Titisee (stacja kolejowa)

Titisee (niem: "Bahnhof Titisee") – stacja kolejowa w Titisee-Neustadt, w kraju związkowym Badenia-Wirtembergia, w Niemczech. Według DB Station&amp;Service ma kategorię 5. Znajduje się w dzielnicy Titisee, na linii Freiburg – Donaueschingen oraz ma tutaj swój początek linia Titisee – Seebrugg.

</doc>
<doc id="4286523" url="https://pl.wikipedia.org/wiki?curid=4286523" title="Strysino">
Strysino



</doc>
<doc id="4286524" url="https://pl.wikipedia.org/wiki?curid=4286524" title="Non, je ne regrette rien">
Non, je ne regrette rien

Non, je ne regrette rien (, tłum. „Nie, niczego nie żałuję”) – francuska piosenka skomponowana przez Charlesa Dumonta, do której słowa napisał Michel Vaucaire. Powstała w 1956 roku, a pierwsza wersja utworu, wydana w 1961 roku, została nagrana przez Édith Piaf.
Piosenka w wykonaniu Piaf notowana była przez 7 tygodni (styczeń – czerwiec 1961) na 1. pozycji francuskiego zestawienia uwzględniającego sprzedaż płyt i emisję w rozgłośniach radiowych (IFOP). Mimo że utwór „Non, je ne regrette rien” wszedł do repertuaru Piaf trzy lata przed śmiercią wykonawczyni, piosenkarka jest identyfikowana właśnie z tą piosenką, która jest jednocześnie uznawana za jej epitafium. Utwór stał się światowym symbolem "chanson française" (francuskiej muzyki popularnej).
Piosenkę również nagrali muzycy: Shirley Bassey (1965), Duke Ellington and His Orchestra (ang. "No Regrets", 1962), Elaine Paige (1994), Johnny Hallyday (2000), Patricia Kaas (2012), Mireille Mathieu (niem. "Nein, es tut mir nicht leid", 1985). Swoją aranżację utworu nagrał też niemiecki zespół heavymetalowy Rammstein. W 2011 roku wydany został album "Od Piaf do Garou" Michała Bajora, na którym znalazła się jego aranżacja piosenki.
Historia piosenki.
Vaucaire zatytułował ją pierwotnie „Non, je ne trouverai rien” (tłum. „Nie, nic nie znajdę”), planując przekazać ją Rosalie Dubois. Zmienił jednak zdanie i postanowił włączyć utwór do repertuaru Piaf, po czym zmienił część tytułu na "regrette". Ta modyfikacja tekstu miała związek z jego świadomością, jak wielu rzeczy musiała żałować. Kiedy Dumont skomponował tę piosenkę, nie miała ona tytułu (w jego zamierzeniu miała się stać patriotycznym hymnem), ale tekściarz Michel Vaucaire przekształcił ją w pean odnoszący się do ludzkiego ducha i pokrzepiającej siły miłości.
24 października 1960 roku Vaucaire i Dumont przybyli do mieszkającej przy boulevard Lannes artystki i zaprezentowali jej piosenkę. Piaf, która była wówczas wycieńczona alkoholem, narkotykami i licznymi romansami, w wieku 44 lat zakończyła karierę. Odrzucała wszystkie propozycje by powrócić na scenę. Pogardziła też Dumontem, którego odprawiła mówiąc o nim (wg Dumonta): „mechaniczny kompozytor pozbawiony wielkiego talentu, ktoś kto napisał mierne numery dla połowy tuzina piosenkarzy”. Kiedy w końcu Piaf zgodziła się ostatecznie spotkać z twórcami późniejszego przeboju, powiedziała im: „odsłucham tylko jednej piosenki. Tylko jednej”. Mimo że kompozytor zdawał sobie sprawę, że piosenkarka odrzuci ich utwór, usiadł przy fortepianie, zagrał na nim i głośno zaśpiewał „Non, je ne regrette rien”. Zapadła cisza, i po chwili Piaf odrzekła: „Zagraj to raz jeszcze”. Kiedy skończył, Piaf zapytała go w szorstki sposób: „czy to ty naprawdę napisałeś tę piosenkę? Ty?”. Wzruszył ramionami i odpowiedział, że to on jest autorem. Wtedy powiedziała: „ta piosenka podbije świat”.
Piaf wróciła z emerytury i w listopadzie 1960 roku zaśpiewała „Non, je ne regrette rien” we francuskiej telewizji. 29 grudnia piosenka była główną atrakcją jej powrotnego koncertu galowego w sali koncertowej Olympia w Paryżu. Wszystkie bilety na występ zostały sprzedane, co uratowało tę salę koncertową przed bankructwem. Piosenkę wydano na płycie w styczniu 1961 roku. W dwa dni sprzedano więcej niż kopii, a przed końcem roku ponad milion egzemplarzy znalazło nabywców.
W czasie wojny algierskiej Piaf swoją wersję utworu zadedykowała Legii Cudzoziemskiej.

</doc>
<doc id="4286527" url="https://pl.wikipedia.org/wiki?curid=4286527" title="Franz Heukamp">
Franz Heukamp

Franz Heukamp (ur. 6 września 1973 w Niemczech) – niemiecki profesor, szef katedry "Antonio Valero of Business Administration" oraz wykładowca analizy podejmowania decyzji na IESE Business School w Barcelonie. Od września 2016 jej dziekan i dyrektor generalny.
Życiorys.
Absolwent studiów inżynierskich École nationale des ponts et chaussées w Paryżu (1999 – 2002) i Uniwersytetu Technicznego w Monachium. Uzyskał doktorat na Massachusetts Institute of Technology. Od 2002 zatrudniony jako wykładowca IESE. W latach 2009 – 2012 pełnił funkcję jej Sekretarza Generalego. W 2016 został powołany na dyrektora generalnego i dziekana IESE Business School przez rektora Uniwersytetu Nawarrry.
Członek "Institute for Operations Research and the Management Sciences" (INFORMS) oraz "Society For Neuroeconomics".
Jest wykładowcą z dziedziny analizy podejmowania decyzji ("decision analysis and forecasting methods"). Wykłada na zajęciach programów MBA, Global Executive MBA oraz innych programów executive education.
Publications.
Jest autorem licznych artykułów z dziedziny zarządzania.

</doc>
<doc id="4286530" url="https://pl.wikipedia.org/wiki?curid=4286530" title="Iwanowce (Białoruś)">
Iwanowce (Białoruś)

Iwanowce (biał. "Іванаўцы", ros. "Ивановцы") – wieś na Białorusi, w obwodzie grodzieńskim, w rejonie grodzieńskim, w sielsowiecie Odelsk.
W dwudziestoleciu międzywojennym wieś leżała w Polsce, w województwie białostockim, w powiecie sokólskim.

</doc>
<doc id="4286537" url="https://pl.wikipedia.org/wiki?curid=4286537" title="Tilgate">
Tilgate

Tilgate – dzielnica miasta Crawley w Anglii, w hrabstwie West Sussex, w dystrykcie Crawley. Leży 16 km od miasta Redhill. W 2016 miejscowość liczyła 6148 mieszkańców.

</doc>
<doc id="4286543" url="https://pl.wikipedia.org/wiki?curid=4286543" title="Požega (stacja kolejowa)">
Požega (stacja kolejowa)

Požega (serb. Железничка станица Пожега) – stacja kolejowa w Požedze, w okręgu zlatiborskim, w Serbii.
Stacja znajduje się na ważnej magistrali Belgrad – Bar, na zachód od miasta. Linia kolejowa Kraljevo – Požega kończy tutaj swój bieg.
Na północ od stacji, około 500 m znajduje się muzeum kolejnictwa.

</doc>
<doc id="4286545" url="https://pl.wikipedia.org/wiki?curid=4286545" title="Zatoka Bristolska">
Zatoka Bristolska

Zatoka Bristolska (ang. "Bristol Bay") – zatoka Morza Beringa, u południowo-zachodniego wybrzeża Alaski, wcinająca się ponad 300 km w głąb lądu. Zachodnią granicę zatoki wyznaczają przylądek Newenham na północy oraz zachodni kraniec półwyspu Alaska bądź wyspa Unimak na południu, oddalone od siebie o około 400 km (według szerszej definicji granica zatoki przebiega przez Wyspy Pribyłowa).
Zatoka jest stosunkowo płytka – średnia głębokość wynosi około 70 m. Jest to największe łowisko łososia na świecie.
Nazwę zatoce nadał w 1778 roku James Cook, na cześć admirała Augustusa Herveya, 3. hrabiego Bristol.

</doc>
<doc id="4286547" url="https://pl.wikipedia.org/wiki?curid=4286547" title="Konsulat Generalny Rzeczypospolitej Polskiej w Houston">
Konsulat Generalny Rzeczypospolitej Polskiej w Houston

Konsulat Generalny Rzeczypospolitej Polskiej w Houston (ang. "Consulate General of the Republic of Poland in Houston") – polska misja konsularna w Houston, w stanie Teksas w Stanach Zjednoczonych.
Otwarcie Konsulatu.
Konsulat rozpoczął działalność 19 grudnia 2017. Minister Spraw Zagranicznych Witold Waszczykowski, uzasadniając otwarcie konsulatu, stwierdził, że „w okręgu konsularnym Konsulatu Generalnego RP w Houston mieszka ok. 550 tysięcy Polaków oraz osób mających związek z polskością, co stanowi 7 proc. całej polskiej diaspory zamieszkałej w USA liczącej ponad 8 mln osób. W samym stanie Teksas liczbę tę szacuje się na 228 tys., a początki polskiego osadnictwa w Teksasie sięgają połowy XIX w. W samym Houston mieszka i pracuje do 50 tys. osób posiadających polskie korzenie. – Houston zostało wybrane z tego powodu, że jest to w tej chwili czwarte miasto Stanów Zjednoczonych, a poza tym jest to jeden z najważniejszych punktów gospodarczych zarówno na mapie Stanów Zjednoczonych, jak i świata”.
Teksas to druga, po Kalifornii, gospodarka USA z PKB o wartości 1,6 bln USD, odpowiednik 10. gospodarki świata oraz stan, z którym Polska odnotowuje największą wartość wymiany handlowej (857 mln USD). W ostatnich latach nastąpił ponad dwukrotny wzrost wartości eksportu z Polski do Teksasu, a pierwszym towarem eksportowym są urządzenia elektroniczne. Rozwojowi współpracy Polski z Teksasem sprzyja wzmocnienie wymiaru energetycznego polsko-amerykańskich relacji, w tym pierwsza dostawa gazu oraz zawarcie przez PGNiG pięcioletniego kontraktu na dostawy LNG.
Okręg konsularny Konsulatu Generalnego RP w Houston objął stany Arkansas (AR), Kansas (KS), Luizjana (LA), Missisipi (MS), Nowy Meksyk (NM), Oklahoma (OK), Teksas (TX).

</doc>
<doc id="4286548" url="https://pl.wikipedia.org/wiki?curid=4286548" title="Saxapahaw">
Saxapahaw

Saxapahaw – jednostka osadnicza w Stanach Zjednoczonych, w stanie Karolina Północna, w hrabstwie Alamance.

</doc>
<doc id="4286549" url="https://pl.wikipedia.org/wiki?curid=4286549" title="Bewbush">
Bewbush

Bewbush – dzielnica miasta Crawley w Anglii, w hrabstwie West Sussex, w dystrykcie Crawley. Leży 16 km od miasta Redhill. W 2016 miejscowość liczyła 9601 mieszkańców.

</doc>
<doc id="4286550" url="https://pl.wikipedia.org/wiki?curid=4286550" title="Kłoczki (rejon grodzieński)">
Kłoczki (rejon grodzieński)

Kłoczki (biał. "Клачкі", ros. "Клочки") – wieś na Białorusi, w obwodzie grodzieńskim, w rejonie grodzieńskim, w sielsowiecie Odelsk.
Znajduje się tu przystanek kolejowy Kłoczki na linii Grodno – Bruzgi.
W dwudziestoleciu międzywojennym wieś leżała w Polsce, w województwie białostockim, w powiecie sokólskim.

</doc>
<doc id="4286551" url="https://pl.wikipedia.org/wiki?curid=4286551" title="Bristol Bay">
Bristol Bay



</doc>
<doc id="4286552" url="https://pl.wikipedia.org/wiki?curid=4286552" title="Villarrica (miasto w Chile)">
Villarrica (miasto w Chile)

Villarrica – miasto i gmina (hiszp. "comuna") w Chile w prowincji Cautín regionu Araukania. Ma 1291 km² powierzchni i w 2015 roku była zamieszkana przez 55 002 osoby.
Villarrica położona jest na brzegu jeziora o tej samej nazwie, w jego zachodniej części, w miejscu, gdzie wypływa z niego rzeka Toltén.
Miasto założone zostało w 1552 roku przez Gerónimo de Alderete na rozkaz Pedro de Valdivii jako "Santa María Magdalena de Villa Rica". Po śmierci Valdivii, w 1554 roku, zostało opuszczone. Ponownie zasiedlono je w 1559 roku na rozkaz Garcii Hurtado de Mendoza. W 1602 roku zostało całkowicie zniszczone przez Indian Mapuche. Miasto utworzono ponownie w tym samym miejscu w 1883 roku, po Pacyfikacji Araukanii.

</doc>
<doc id="4286554" url="https://pl.wikipedia.org/wiki?curid=4286554" title="Zalla (stacja kolejowa)">
Zalla (stacja kolejowa)

Zalla (bas.: "Zallako geltokia") – stacja kolejowa w Zalla, w prowincji Vizcaya we wspólnocie autonomicznej Kraj Basków, w Hiszpanii. 
Jest obsługiwana przez pociągi wąskotorowe FEVE.

</doc>
<doc id="4286556" url="https://pl.wikipedia.org/wiki?curid=4286556" title="Alona Andruk">
Alona Andruk

Alona Andruk, ukr. Альона Андрук (ur. 11 czerwca 1987 roku w Kijowie) – ukraińska kolarka szosowa, uczestniczka igrzysk olimpijskich w Londynie w 2012 roku. 
Życiorys.
Wzięła udział w indywidualnym wyścigu ze startu wspólnego kobiet w czasie igrzysk w 2012 roku. Nie została jednak sklasyfikowana w klasyfikacji generalnej, ponieważ nie zmieściła się w narzuconych ramach czasowych. 

</doc>
<doc id="4286560" url="https://pl.wikipedia.org/wiki?curid=4286560" title="Woodlawn (Karolina Północna)">
Woodlawn (Karolina Północna)

Woodlawn – jednostka osadnicza w Stanach Zjednoczonych, w stanie Karolina Północna, w hrabstwie Alamance.

</doc>
<doc id="4286563" url="https://pl.wikipedia.org/wiki?curid=4286563" title="Marie d’Agoult">
Marie d’Agoult

Marie d’Agoult, właśc. Marie Catherine Sophie de Flayigny, hrabina d’Agoult (ur. 31 grudnia 1805 we Frankfurcie, zm. 5 marca 1876 w Paryżu) – francuska pisarka, używająca pseudonimu "Daniel Stern".
Życiorys.
Urodziła się 31 grudnia 1805 roku we Frankfurcie, jako córka oficera armii francuskiej. W 1827 roku wyszła za mąż za hrabiego Charles’a d’Agoult i zamieszkała w Paryżu. Tam poznała innych twórców z epoki romantyzmu, m.in. Alfreda de Vigny, Jean-Auguste-Dominique’a Ingres’a, Fryderyka Chopina czy Giacoma Meyerbeera.
Między małżonkami doszło wówczas do separacji, a Marie d’Agoult została metresą Ferenca Liszta. Miała z nim troje dzieci: Blandine (przyszłą żonę Émile’a Olliviera), Cosimę oraz Daniela. Historia jej związku z Lisztem została poruszona w jej powieści "Nélida".
Była zwolenniczką II Republiki Francuskiej i współpracownicą „Revue des Deux Mondes” i „Revue indépendante”. W 1857 roku napisała dramat narodowy "Jeanne Darc", który został przełożony na włoski i wystawiony w teatrze w Turynie. Jej główne dzieła stanowiły eseje polityczne: "Lettres républicaines" (1848), "Esquisses morales et politiques" (1849), "Histoire de la Révolution de 1848" (1850-1853) i "Histoire des commencements de la République aux Pays-Bas" (1872). Zmarła 5 marca 1876 roku w Paryżu.

</doc>
<doc id="4286564" url="https://pl.wikipedia.org/wiki?curid=4286564" title="Klinczany">
Klinczany

Klinczany (biał. "Клінчаны", ros. "Клинчаны") – wieś na Białorusi, w obwodzie grodzieńskim, w rejonie grodzieńskim, w sielsowiecie Odelsk.
W dwudziestoleciu międzywojennym wieś leżała w Polsce, w województwie białostockim, w powiecie sokólskim.

</doc>
<doc id="4286567" url="https://pl.wikipedia.org/wiki?curid=4286567" title="Kulna (przystanek kolejowy)">
Kulna (przystanek kolejowy)

Kulna (est.: "Kulna raudteepeatus") – przystanek kolejowy w Kulna, w prowincji Harjumaa, w Estonii. Znajduje się na szerokotorowej linii Keila – Turba 30,1 km od dworca kolejowego w Tallinnie. Obsługiwany jest przez pociągi elektryczne Eesti Liinirongid.

</doc>
<doc id="4286569" url="https://pl.wikipedia.org/wiki?curid=4286569" title="Olha Jakowenko">
Olha Jakowenko

Olha Ołeksandriwna Jakowenko, ukr. Ольга Олександрівна Яковенко (ur. 1 czerwca 1987 w Winnicy) – ukraińska lekkoatletka specjalizująca się w chodzie sportowym, uczestniczka igrzysk olimpijskich w Londynie (2012). 
Życiorys.
Wzięła udział w chodzie na 20 km w czasie igrzysk w Londynie. Zajęła w nim 27. miejsce, uzyskawszy czas 1:32:07.

</doc>
<doc id="4286573" url="https://pl.wikipedia.org/wiki?curid=4286573" title="Kulowce">
Kulowce

Kulowce (biał. "Кулёўцы", ros. "Кулёвцы") – wieś na Białorusi, w obwodzie grodzieńskim, w rejonie grodzieńskim, w sielsowiecie Odelsk.
W dwudziestoleciu międzywojennym wieś leżała w Polsce, w województwie białostockim, w powiecie sokólskim. Po II wojnie światowej znalazła się po sowieckiej stronie granicy jałtańskiej, która przebiegła w jej pobliżu.

</doc>
<doc id="4286575" url="https://pl.wikipedia.org/wiki?curid=4286575" title="Northgate (West Sussex)">
Northgate (West Sussex)

Northgate – dzielnica miasta Crawley w Anglii, w hrabstwie West Sussex, w dystrykcie Crawley. Leży 13 km od miasta Redhill. W 2016 miejscowość liczyła 5550 mieszkańców.

</doc>
<doc id="4286577" url="https://pl.wikipedia.org/wiki?curid=4286577" title="Northgate">
Northgate

Miejscowości w Anglii:
Miejscowości w Australii:

</doc>
<doc id="4286579" url="https://pl.wikipedia.org/wiki?curid=4286579" title="Bethlehem (Karolina Północna)">
Bethlehem (Karolina Północna)

Bethlehem – jednostka osadnicza w Stanach Zjednoczonych, w stanie Karolina Północna, w hrabstwie Alexander.

</doc>
<doc id="4286584" url="https://pl.wikipedia.org/wiki?curid=4286584" title="Hiddenite">
Hiddenite

Hiddenite – jednostka osadnicza w Stanach Zjednoczonych, w stanie Karolina Północna, w hrabstwie Alexander.

</doc>
<doc id="4286585" url="https://pl.wikipedia.org/wiki?curid=4286585" title="Arthroleptinae">
Arthroleptinae

Arthroleptinae – podrodzina płazów bezogonowych z rodziny artroleptowatych (Arthroleptidae).
Zasięg występowania.
Podrodzina obejmuje gatunki występujące w Czarnej Afryce.
Systematyka.
Podział systematyczny.
Do podrodziny należą następujące rodzaje:

</doc>
<doc id="4286587" url="https://pl.wikipedia.org/wiki?curid=4286587" title="SM UB-86">
SM UB-86

SM UB-86 – niemiecki okręt podwodny typu "UB III" zbudowany w stoczni AG Weser (Werk 286) w Bremie w roku 1917. Okręt został zamówiony 23 września 1916 roku, budowę rozpoczęto 25 stycznia 1917 roku. Zwodowany 10 października 1917 roku, wszedł do służby w Kaiserliche Marine 10 listopada 1917 roku. W czasie swojej służby SM UB-86 odbył 5 patroli, w czasie których zatopił cztery statki, uszkodził jeden statek i jeden okręt.
Dane taktyczno-techniczne.
SM UB-86 był kolejnym z typu "UB III", który był następcą typu "UB II". Był średnim okrętem przeznaczonym do działań przybrzeżnych, o prostej konstrukcji, długości 55,3 metra, wyporności w zanurzeniu 651 ton, zasięgu 9040 Mm przy prędkości 6 węzłów na powierzchni oraz 55 Mm przy prędkości 4 węzłów w zanurzeniu. W typie III poprawiono i zmodernizowano wiele rozwiązań. Zwiększono moc silników Diesla do 1085 KM produkcji MAN SE, silników elektrycznych produkcji Siemens-Schuckert do 780 KM.
Służba.
10 listopada 1917 roku (w dniu przyjęcia okrętu do służby) dowódcą jednostki został mianowany kapitan marynarki () Hans Trenk. 10 lutego 1918 roku jednostka została przydzielona do służby w V Flotylli. Pierwszą zatopioną przez UB-86 jednostką był pływający dla szwedzkiego armatora statek parowy "Mercia", który został storpedowany 85 mil na wschód od Peterhead. Zbudowany w 1882 roku w Irvine &amp; Co. statek płynął z ładunkiem desek z Halmstad do Hull. 21 lutego 1918 roku statek został storpedowany. W wyniku ataku śmierć poniosło 18 członków załogi. W czasie kolejnego patrolu okręt operował na zachód od Szkocji i na północ od Irlandii. 11 kwietnia 1918 roku 30 mil na północ od Malin Head UB-86 storpedował i uszkodził zbudowany w 1901 roku w Vickers, Sons &amp; Maxim, Ltd. krążownik pancerny HMS „King Alfred”. Tydzień później u północnych wybrzeży Konrwali UB-86 zaatakował i zatopił brytyjski statek parowy z 1899 roku "Gregynog" (1714 BRT). 
Od 5 maja 1918 roku okręt został przydzielony do III Flotylli. 17 sierpnia na północny zachód od St Ives w Konrwalii, UB-86 zatopił dwa statki. Pierwszym był pochodzący z 1899 roku brytyjski parowiec "Denebola" (1481 BRT). Statek płynął ze Swansea do Rouen z ładunkiem węgla. W wyniku ataku statek zatonął na pozycji . Zginęło 2 członków załogi. Drugą jednostką był zbudowany w 1896 roku w Howaldtswerke w Kilonii pływający dla duńskiego armatora H.A. Guldager z Kopenhagi, "Helene" (1567 BRT). Płynący pod balastem z Rouen do Swansea statek został zatopiony na pozycji . Zginął jeden członek załogi. Ostatnim statkiem skutecznie zaatakowanym przez UB-86 był zbudowany w 1914 roku w Blyth statek parowy "Charity" (1735 BRT). 19 sierpnia statek został uszkodzony 3,5 mili na południowy południowy zachód od Hartland Point.
Okręt został poddany 24 listopada 1918 roku. Został sztrandowany na plaży o okolicy Falmouth (razem z UB-97, UB-106, UB-112, UB-128 i UC-92). Następnie został rozebrany tamże.

</doc>
<doc id="4286588" url="https://pl.wikipedia.org/wiki?curid=4286588" title="Małgorzata Jankun-Woźnicka">
Małgorzata Jankun-Woźnicka

Małgorzata Jankun-Woźnicka (ur. 27 października 1963 w Lidzbarku Warmińskim) – polska ichtiolog, specjalistka w zakresie cytogenetyki i genetyki ryb, profesor nauk rolniczych, profesor zwyczajny Uniwersytetu Warmińsko-Mazurskiego w Olsztynie.
Życiorys.
W 1987 ukończyła studia z zakresu rybactwa na Akademii Rolniczo-Technicznej w Olsztynie. Doktoryzowała się w 1992 na uczelni macierzystej w oparciu o pracę pt. "Chromosomy ryb łososiowatych ze szczególnym uwzględnieniem rozwoju Coregonus", której promotorem był prof. Mirosław Łuczyński. Stopień naukowy doktora habilitowanego uzyskała w 2001 na Uniwersytecie Warmińsko-Mazurskim w Olsztynie na podstawie rozprawy zatytułowanej "Mapa cytogenetyczna trzech gatunków ryb z rodzaju Coregonus: lokalizacja wybranych sekwencji DNA". Tytuł naukowy profesora nauk rolniczych otrzymała 3 kwietnia 2009.
Związana z Akademią Rolniczo-Techniczną i Uniwersytetem Warmińsko-Mazurskim w Olsztynie, na którym doszła do stanowiska profesora zwyczajnego. W latach 2002–2004 kierowała Zakładem Genetyki Ewolucyjnej, natomiast w latach 2005–2006 była kierownikiem Katedry Ichtiologii. W kadencji 2016–2020 została wybrana na prodziekana Wydziału Nauk o Środowisku.
Była członkiem Centralnej Komisji do Spraw Stopni i Tytułów w kadencji 2013–2016.
Specjalizuje się w cytogenetyce i genetyce ryb. Opublikowała ponad 100 prac, była promotorką w trzech przewodach doktorskich.

</doc>
<doc id="4286589" url="https://pl.wikipedia.org/wiki?curid=4286589" title="Cañete (Chile)">
Cañete (Chile)

Cañete – miasto w Chile, położone w południowo-zachodniej części regionu Biobío.
Opis.
Miejscowość została założona w 19 stycznia 1558 roku. W mieście znajduje się krajowy port lotniczy.
Demografia.
Źródło.

</doc>
<doc id="4286590" url="https://pl.wikipedia.org/wiki?curid=4286590" title="Piotr Świątek">
Piotr Świątek

Piotr Jan Świątek (ur. 10 czerwca 1971 w Wadowicach) – polski biolog, specjalizujący się w entomologii i embriologii zwierząt, profesor nauk biologicznych, profesor nadzwyczajny Uniwersytetu Śląskiego w Katowicach.
Życiorys.
W 1995 ukończył studia z zakresu biologii na Uniwersytecie Jagiellońskim. Doktoryzował się w 2000 na uczelni macierzystej w oparciu o pracę pt. "Postembrionalny rozwój gonady żeńskiej chrząszcza Anthonomus pomorum (L.) (Polyphaga, Curculionidae)", której promotorem był prof. Jerzy Klag. Stopień doktora habilitowanego uzyskał w 2009 na Uniwersytecie Śląskim w Katowicach na podstawie rozprawy zatytułowanej "Różnorodność organizacji jajników i przebieg oogenezy u pijawek". Tytuł naukowy profesora nauk biologicznych otrzymał 5 czerwca 2014.
Zawodowo związany z Uniwersytetem Śląskim w Katowicach, na którym doszedł do stanowiska profesora nadzwyczajnego. W 2011 został kierownikiem Katedry Histologii i Embriologii Zwierząt. W kadencji 2016–2020 został wybrany na prodziekana Wydziału Biologii i Ochrony Środowiska UŚ.
Specjalizuje się w biologii komórki jajowej, entomologii, oogenezie bezkręgowców i embriologii zwierząt. Opublikował ponad 60 prac, był promotorem w trzech przewodach doktorskich. Został członkiem zarządu oddziału śląskiego Polskiego Towarzystwa Histochemików i Cytochemików, członkiem International Society for Invertebrate Morphology, a także członkiem Komisji Embriologii i Morfologii PAU oraz Komisji Biologii Rozwoju PAU. 

</doc>
<doc id="4286593" url="https://pl.wikipedia.org/wiki?curid=4286593" title="Instrument strunowy">
Instrument strunowy

Instrument strunowy – instrument muzyczny, którego źródłem dźwięku są napięte, drgające struny, może być on wykonany z włókna roślinnego, metalu, jelit zwierzęcych, jedwabiu lub materiałów sztucznych, takich jak plastik lub nylon. Prawie wszystkie instrumenty strunowe zawierają komorę lub płytę rezonansową, dzięki której dźwięk wibrującej struny jest wzmacniany. Ze względu na to, że większość instrumentów strunowych została wykonanych z drewna lub innych łatwo psujących się materiałów, ich historia przed dokumentacją pisemną jest prawie nieznana, a wiedza o pierwszych instrumentach strunowych jest ograniczona do starożytnych kultur Azji Wschodniej i Południowej, Morza Śródziemnego, Egiptu i Mezopotamii. W klasyfikacji Ericha Moritza von Hornbostela i Curt Sachs instrumenty strunowe występują jako chordofony. Jednym z najstarszych instrumentów strunowych jest harfa. Jedną z głównych różnic instrumentów strunowych jest ich rozmiar.

</doc>
<doc id="4286601" url="https://pl.wikipedia.org/wiki?curid=4286601" title="Juan Ramón López Muñiz">
Juan Ramón López Muñiz

Juan Ramón López Muñiz (ur. 2 listopada 1968 w Gijón) – hiszpański trener i piłkarz, grający na pozycji obrońcy.
Kariera piłkarska.
Muñiz to wychowanek klubu Sporting Gijón. W latach 1986–1991 grał w rezerwach tego klubu. W 1988 roku był wypożyczony do CD Izarra. W 1991 roku zaczął występować w pierwszej drużynie Sportingu Gijón. W 1996 roku przeniósł się do Rayo Vallecano. W barwach tego klubu występował do 1999 roku, kiedy to odszedł do CD Numancia. W 2002 roku postanowił zakończyć karierę piłkarską.
Kariera trenerska.
W 2003 roku Muñiz rozpoczął karierę trenerską, kiedy został asystentem trenera Málaga CF. Na tym stanowisku pracował do 2004 roku. W 2006 roku, przez krótko prowadził zespół Marbella FC. W tym samym roku powrócił jednak do Málagi obejmując tym razem funkcję pierwszego trenera. W 2008 roku został zwolniony z tego stanowiska. Następnie w tym samym roku objął zespół Racing Santander. Z tego stanowiska został zwolniony w 2009 roku. W 2009 roku ponownie objął funkcję trenera Málagi CF. Na tym stanowisku utrzymał się do 2010 roku. W tym samym roku został asystentem trenera ukraińskiego klubu Dnipro. W 2014 roku przestał pełnić tę funkcję. W 2015 roku został trenerem AD Alcorcón. Tę funkcję pełnił do 2016 roku, kiedy to został szkoleniowcem Levante UD. Z tym zespołem w sezonie 2016/17 wywalczył awans do Primera División, jednak w 2018 roku z powodu słabych wyników w tych rozgrywkach, został zwolniony ze stanowiska trenera Levante. W czerwcu 2018 roku ponownie został trenerem Málagi.

</doc>
<doc id="4286602" url="https://pl.wikipedia.org/wiki?curid=4286602" title="Juliette Récamier">
Juliette Récamier

Juliette Récamier właśc. Jeanne-Françoise Julie-Adélaïde Bernard (ur. 4 grudnia 1777 w Lyonie, zm. 11 maja 1849 w Paryżu) – francuska gospodyni salonu towarzyskiego i literackiego.
Życiorys.
Urodziła się 4 grudnia 1777 w Lyonie, jako córka bankiera Jeana Bernarda i jego żony Marie Julie z domu Matton. Edukację odebrała w klasztorze a w 1792 roku dołączyła do interesu swojego ojca i rok później wyszła za mąż. Wkrótce potem otworzyła salon towarzyski, w którym spotykały się osoby związane z polityką i sztuką, m.in. Jan Baptysta Juliusz Bernadotte i generał Jean Moreau. W 1805 roku polityka Napoleona spowodowała poważne straty finansowe jej męża, a Juliette została wygnana z Paryża. Zamieszkała wówczas ze swoją przyjaciółką Madame de Staël w Genewie, a następnie udała się do Rzymu i Neapolu. Po upadku cesarza po bitwie pod Waterloo, wróciła do Paryża, lecz znowu poniosła straty finansowe. Mimo to udało się jej utrzymać salon i nadal przyjmowała gości w Abbaye-aux-Bois – starym paryskim klasztorze. Jej najlepszym przyjacielem z tego okresu, który wywarł na nią wpływ, był François-René de Chateaubriand. Pod koniec życia była niewidoma z powodu zaćmy. Zmarła na cholerę 11 maja 1849 roku w Paryżu.

</doc>
<doc id="4286603" url="https://pl.wikipedia.org/wiki?curid=4286603" title="Stony Point (Karolina Północna)">
Stony Point (Karolina Północna)

Stony Point – jednostka osadnicza w Stanach Zjednoczonych, w stanie Karolina Północna, w hrabstwie Alexander.

</doc>
<doc id="4286608" url="https://pl.wikipedia.org/wiki?curid=4286608" title="Nadija Borowśka">
Nadija Borowśka

Nadija Iwaniwna Prokopuk-Borowśka, ukr. Надія Іванівна Прокопук-Боровська (ur. 25 lutego 1981 w obwodzie wołyńskim) – ukraińska lekkoatletka specjalizująca się w chodzie sportowym, uczestniczka igrzysk w Pekinie, a także igrzysk olimpijskich w Londynie (2012) i Rio de Janeiro (2016). 
Życiorys.
W 2008 roku w chodzie olimpijskim zajęła 33. miejsce.
Wzięła udział w chodzie na 20 kilometrów w czasie igrzysk w 2012 roku. Z czasem 1:30,03 zajęła 16. miejsce w końcowej klasyfikacji. 
Na swoich trzecich igrzyskach olimpijskich, także w chodzie na 20 km, zajęła 19. miejsce.
Nadieżda Borowska zdołała pobić nowy rekord Ukrainy w mistrzostwach w chodzie wyścigowym. Pokonała 35 km w 2 godziny 51 min 59 sekund i zdobyła srebrny medal w 2021.

</doc>
<doc id="4286618" url="https://pl.wikipedia.org/wiki?curid=4286618" title="Bayview (Karolina Północna)">
Bayview (Karolina Północna)

Bayview – jednostka osadnicza w Stanach Zjednoczonych, w stanie Karolina Północna, w hrabstwie Beaufort.

</doc>
<doc id="4286620" url="https://pl.wikipedia.org/wiki?curid=4286620" title="Pinetown">
Pinetown

Pinetown – jednostka osadnicza w Stanach Zjednoczonych, w stanie Karolina Północna, w hrabstwie Beaufort.

</doc>
<doc id="4286625" url="https://pl.wikipedia.org/wiki?curid=4286625" title="Konsulaty honorowe Rzeczypospolitej Polskiej">
Konsulaty honorowe Rzeczypospolitej Polskiej

Konsulaty honorowe Rzeczypospolitej Polskiej – poniższy artykuł przedstawia listę polskich placówek konsularnych, które kierowane są przez konsulów honorowych ("stan na 6 grudnia 2022").

</doc>
<doc id="4286626" url="https://pl.wikipedia.org/wiki?curid=4286626" title="Lidia Fiedosiejewa-Szukszyna">
Lidia Fiedosiejewa-Szukszyna



</doc>
<doc id="4286629" url="https://pl.wikipedia.org/wiki?curid=4286629" title="Linia kolejowa Oranienburg – Velten">
Linia kolejowa Oranienburg – Velten

Linia kolejowa Oranienburg – Velten – dawna i nieistniejąca już lokalna linia kolejowa w kraju związkowym Brandenburgia, w Niemczech. Łączyła stacje Oranienburg i Velten.

</doc>
<doc id="4286630" url="https://pl.wikipedia.org/wiki?curid=4286630" title="Artem Rubanko">
Artem Rubanko

Artem Borysowycz Rubanko, ukr. Артем Борисович Рубанко (ur. 21 marca 1974 w Kijowie) – ukraiński lekkoatleta specjalizujący się w rzucie młotem, trzykrotny olimpijczyk: Uczestnik igrzysk olimpijskich w Atenach (2004), Pekinie (2008) i Londynie (2012).
Życiorys.
Mistrzostwa świata.
Na mistrzostwach świata w 2009 roku rzucił na odległość 69.81 m, co dało mu 29. pozycję. 
Igrzyska olimpijskie.
Na swoje pierwsze igrzyska pojechał w 2004 roku, mając 30 lat. W Atenach zajął 19. miejsce, najdalej miotając młotem na 75,08 m. 
W Pekinie w 2008 roku zajął 15. miejsce, rzucając na 74,47.
Uczestniczył również na igrzyskach olimpijskich w Londynie, jednak nie osiągnął żadnej odległości w kwalifikacjach i nie wszedł do finału. 

</doc>
<doc id="4286632" url="https://pl.wikipedia.org/wiki?curid=4286632" title="Antonio Sacchini">
Antonio Sacchini

Antonio Sacchini, właśc. Antonio Maria Gasparo Gioacchino Sacchini (ur. 14 czerwca 1730 we Florencji, zm. 6 października 1786 w Paryżu) – włoski kompozytor operowy, twórca Edypa w Kolonie.
Życiorys.
Urodził się 14 czerwca 1730 roku we Florencji w niezamożnej rodzinie. Otrzymał gruntowne wykształcenie w ramach którego nauczył się gry na skrzypcach, instrumentach klawiszowych, śpiewu i kompozycji w Conservatorio di Santa Maria di Loreto w Neapolu.
Został nauczycielem w swojej macierzystej uczelni jako "secondo maestro", a po przejściu Gennara Manny na emeryturę w 1761 – jako "primo maestro". W tym samym roku miała miejsce premiera jego pierwszej opery "Andromaca" w teatrze neapolskim. Rozszerzył wówczas swoją działalność i rozpoczął tworzyć opery także dla teatru w Rzymie, gdzie przeprowadził się w 1763 roku.
Pięć lat później przeniósł się do Wenecji, gdzie został dyrektorem Conservatorio dell'Ospedaletto, gdzie wystawił opery "Alessandro Severo" i "Alessandro nelle Indie", a także wiele oratoriów i dzieł sakralnych. Kontynuował nauczanie, a jego uczennicami były m.in. Adriana Ferrarese i Nancy Storace. Następnie rozpoczął podróżować po Europie, odwiedzając Stuttgart, Monachium, osiedlając się w Londynie w 1772 roku. Przez dziewięcioletni okres pobytu nadal komponował opery, które brytyjski teoretyk muzyki Charles Burney uznał za najlepsze dzieła lat 70. XVIII wieku. Jego rozrzutność i rozwiązłość spowodowały poważne zobowiązania finansowe, przez które musiał uciekać do Paryża przed wierzycielami.
Jego wizyta w stolicy Francji, zbiegła się z wizytą cesarza Józefa II Habsburga, który zapoznał się z dziełami Sacchiniego i polecił swojej siostrze Marii Antoninie Austriaczce, aby objęła kompozytora swoim patronatem. Rywalizacja pomiędzy dominującymi twórcami klasycyzmu: Christophem Willibaldem Gluckem a Niccolem Piccinnim, sprawiła, że Sacchini poniósł porażki podczas wystawiania swoich oper.
Jednakże to właśnie podczas pobytu w Paryżu skomponował swoje magnum opus – Edypa w Kolonie, którego premiera miała miejsce w 1787 roku, już po śmierci autora. Sachhini zmarł 6 października 1786 roku w Paryżu.

</doc>
<doc id="4286635" url="https://pl.wikipedia.org/wiki?curid=4286635" title="Julian Feliks Folik">
Julian Feliks Folik

Julian Feliks Folik (ur. 21 listopada 1905 w Stanisławowie, zm. 24 września 1996 w Doncaster) – pułkownik saperów Polskich Sił Zbrojnych.
Życiorys.
Julian Feliks Folik urodził się 21 listopada 1905 roku w Stanisławowie. W latach 1928–1929 odbył przeszkolenie na Kursie Unitarnym w Szkole Podchorążych Piechoty w Ostrowi Mazowieckiej. W latach 1929–1932 był podchorążym Szkoły Podchorążych Inżynierii w Warszawie. 7 sierpnia 1932 roku prezydent RP mianował go podporucznikiem ze starszeństwem z dniem 15 sierpnia 1931 roku i 23. lokatą w korpusie oficerów inżynierii i saperów, a minister spraw wojskowych wcielił do 5 batalionu saperów w Krakowie na stanowisko dowódcy plutonu. Na stopień porucznika został mianowany ze starszeństwem z dniem 1 stycznia 1936 roku w korpusie oficerów inżynierii i saperów. W latach 1937–1939 pełni funkcję zastępcy oficera mobilizacyjnego 5 batalionu saperów. Podczas kampanii wrześniowej w Ośrodku Zapasowym Saperów Nr 3 na stanowisku oficera ewidencyjno-personalnego. Następnie pełni służbę jako oficer w sztabie dowódcy saperów – ppłk dypl. sap. Leona Tyszyńskiego w dowództwie Armii „Prusy” gen. dyw. Dęba-Biernackiego.
Po kampanii wrześniowej przedostał się do Francji i został przydzielony do Ośrodka Wyszkolenia Oficerów Saperów w Thouars. 18 czerwca 1940 o godz. 5.50 został ranny podczas bombardowania dworca kolejowego w Thouars przez Luftwaffe.
W 1943, w stopniu kapitana służył jako dowódca 1 kompanii saperów w 1 Samodzielnej Brygadzie Strzelców. W 1945 r. został dowódcą 7 kompanii saperów w nowo utworzonym 4 batalionie saperów. Służbę wojskową zakończył wraz z rozwiązaniem Polskich Sił Zbrojnych w 1947 r.
21 sierpnia 1961 roku otrzymał obywatelstwo Wielkiej Brytanii. Był inżynierem. Mieszkał w Nottingham. Zmarł 24 września 1996 r. Msza żałobna została odprawiona w kościele St. Peters-in-Chains, Cheąuer Road, Doncaster, w poniedziałek 7 października 1996 r. o godz. 10.15, po czym nastąpił pogrzeb na cmentarzu Rose Hill.

</doc>
<doc id="4286642" url="https://pl.wikipedia.org/wiki?curid=4286642" title="Piaski Oleszkowskie">
Piaski Oleszkowskie

Piaski Oleszkowskie (ukr. Олешківські піски, "Ołeszkiwśki pisky") – rozległy obszar wydm (46 tys. ha) na lewym brzegu Dniepru, na Ukrainie. Część terenu do 2004 roku zajmował poligon wojskowy.
Historia i geografia.
Pustynia w obecnej formie na tym terenie pojawiła się stosunkowo niedawno, bo w XIX wieku, gdy wypas ogromnych stad owiec zniszczył trawę, odsłaniając piasek. Jej nazwa pochodzi od nazwy miasta Oleszki. Pod względem temperatury i ilości opadów teren ten jest półpustynią. Latem piasek może nagrzewać się do 75 °C. Zdarzają się też burze piaskowe, podczas których nie widać ani nieba, ani słońca. Piaski Oleszkowskie znajdują się w obwodzie chersońskim, 30 km (ok. 20 mil) na wschód od Chersonia. Zajmują obszar 46 tysięcy hektarów.
Park narodowy.
Dekretem prezydenta Ukrainy z 23 lutego 2010 na części terenu został utworzony na park narodowy. Całkowita jego powierzchnia wynosi 8020,36 hektarów. 
Poligon.
Do 2004 roku na części terenu znajdował się poligon, na którym manewry przeprowadzały wojska Układu Warszawskiego. W 2015 roku wojsko ponownie zajęło ten teren pomimo wygaśnięcia umowy, aby przeprowadzić manewry.

</doc>
<doc id="4286643" url="https://pl.wikipedia.org/wiki?curid=4286643" title="Władysław Tretiak">
Władysław Tretiak

Władysław Tretiak (ukr. Владислав Васильович Третяк, ur. 21 lutego 1980 w Kijowie) – ukraiński szermierz, szablista, brązowy medalista olimpijski z Aten.
Walczył prawą ręką. Zawody w 2004 były jego jedynymi igrzyskami olimpijskimi. Po medal sięgnął w konkursie indywidualnym, w drużynie zajął szóste miejsce. Na mistrzostwach świata wywalczył dwa medale w drużynie - brąz w 2003 i srebro w 2006. W drużynie był również brązowym medalistą mistrzostw Europy.

</doc>
<doc id="4286645" url="https://pl.wikipedia.org/wiki?curid=4286645" title="Chrysalis">
Chrysalis

Chrysalis – debiutancki minialbum południowokoreańskiego girlsbandu I.O.I, specjalnej grupy stworzonej przez survivalowy program Mnetu "Produce 101", w której skład weszło jedenaście stażystek z różnych firm rozrywkowych. Minialbum został wydany cyfrowo 4 maja 2016 roku, a fizycznie 9 maja w dwóch wersjach: standardowej i specjalnej. Płytę promował główny singel „Dream Girls”. Sprzedał się w nakładzie egzemplarzy w Korei Południowej (stan na styczeń 2017).

</doc>
<doc id="4286649" url="https://pl.wikipedia.org/wiki?curid=4286649" title="Kapliczki przydrożne na Wildzie w Poznaniu">
Kapliczki przydrożne na Wildzie w Poznaniu

Kapliczki przydrożne na Wildzie – zabytkowe kapliczki zlokalizowane na Wildzie w Poznaniu.
Geneza.
Kapliczki stanowiły cenny dla lokalnej społeczności obiekt kultu religijnego i przestrzenny punkt orientacyjny. Kapliczki położone obecnie na terenie miasta Poznania są pozostałościami po dawnych wsiach przyłączonych do miasta. Dotyczy to również Wildy, połączonej w 1900 roku z Poznaniem. Na Wildzie zachowały się dwa takie obiekty.
Kapliczka Serca Pana Jezusa.
Usytuowana  przy ul. Władysława Sikorskiego, dawniej ul. Strumykowej, na Wildzie w Poznaniu. Administracyjnie na terenie jednostki pomocniczej miasta Poznania "Osiedle Wilda". Stoi obok domu zbudowanego w 1890 z muru pruskiego, który jest młodszy od kapliczki. Fundatorem była bamberska rodzina Handschuhów. Pierwotnie w kapliczce stała figura św. Wawrzyńca zniszczona przez Niemców w 1939. Górną część ozdabiają uskokowe gzymsy na których spoczywa czterospadowy daszek pokryty blachą, zwieńczony stylizowanym krzyżem-gwiazdą. We frontowej ścianie znajduje się wnęka z okienkiem, zamknięta od góry półkoliście. Otoczona z dwóch stron ozdobnym, żeliwnym ogrodzeniem. Kapliczka znajduje się na obszarze parafii pw. Maryi Królowej.
Na mapach: 
Kapliczka Serca Jezusowego.
Usytuowana  przy ul. Dolna Wilda na Wildzie w Poznaniu. Administracyjnie na terenie jednostki pomocniczej miasta Poznania "Osiedle Wilda". Wybudowana ok. 1667 w miejscu, w którym znajdowała się szubienica miejska. Odnowiona w 1927 dzięki staraniom Stowarzyszenia Porządku Publicznego na Wildzie. W czasie ostatniej wojny uległa zniszczeniu. Odbudowana została w 1966 przez robotników Wildy z okazji 1000-lecia Chrztu Polski. Wówczas wmontowano w nią uratowaną tablicę fundacyjną z roku 1927. Część dolna kapliczki wkomponowana jest w krótki mur, pozostałość po znacznie dłuższym murze, zlikwidowanym w 2017 podczas budowy kompleksu budynków biurowych należących do urzędu skarbowego. Kapliczkę poddano wtedy renowacji. Jest otynkowana i zwieńczona dwuspadowym daszkiem z metalowym krucyfiksem. Pod okapem daszku widnieją daty: "966-1966". W głębokiej i oszklonej wnęce znajduje się obraz Serca Jezusa. Poniżej półeczki na kwiaty znajduje się żeliwna tablica z inskrypcją: 
"KAPLICZKA PAMIĄTKOWA FUNDACJI/ STOWARZYSZENIA PORZĄDKU PUBLICZNEGO/ POZNAŃ - WILDA DNIA 5 CZERWCA 1927 R"
W dolnej partii kapliczki umieszczona jest płyta w murze z napisem:
"SERCE JEZUSA/ NADZIEJO DROGA, POKOJU ŚWIATA/ ZMIŁUJ SIĘ NAD NAMI"
Poniżej znajduje się tekst modlitwy: 
""Jezu, spraw byśmy się wszyscy wzajem miłowali i w każdym człowieku twarz Twą oglądali, byśmy ubogim serce okazali i wszystkich ludzi dla Ciebie kochali. O pokój dla świata ze łzami błagamy, wysłuchaj próśb naszych Stwórco nasz łaskawy, obdarz świat pokojem, tak Ciebie błagamy. Amen"."
W dolnej partii płyty mieści się napis: 
"KAPLICA PAMIĄTKOWA/ POMNIK 1000-LECIA CHRZTU POLSKI/ ZBUDOWANA OK. 1667 R. ODNOWIONA 1927 R./ ODBUDOWANA W ROKU MILLENIJNYM 17. IV 1966/ W HOŁDZIE SERCU JEZUSOWEMU CZCICIELE/ ROBOTNICY DZIELNICY POZNAŃ WILDA" 
Po bokach głównej tablicy wyjaśniającej historię obiektu znajdują się płyty ozdobne, piaskowcowe z medalionami; na lewym w otoku znajduje się napis:
"MILLENIUM + POLONIAE" z datą w środku: "966"; na prawym w otoku napis:
"W NOWE TYSIĄCLECIE + IDZIEMY Z TOBĄ PANIE" z datą w środku: "1966".
Kapliczka znajduje się na obszarze parafii pw. Zmartwychwstania Pańskiego.
Na mapach: 

</doc>
<doc id="4286657" url="https://pl.wikipedia.org/wiki?curid=4286657" title="Cross Face Chicken Wing">
Cross Face Chicken Wing



</doc>
<doc id="4286658" url="https://pl.wikipedia.org/wiki?curid=4286658" title="Kamienica przy ulicy Włodkowica 8 we Wrocławiu">
Kamienica przy ulicy Włodkowica 8 we Wrocławiu

Kamienica nr 8 – zabytkowa kamienica we Wrocławiu, przy ulicy Włodkowica.
Historia pałacu.
Kamienica stojąca na działce nr 8 została wzniesiona na początku XIX wieku, w miejscu, gdzie znajdowały się umocnienia forteczne. W latach 40. XIX wieku w budynku znajdował się Urząd Podatkowy, a następnie mieszkali w nim: hrabia von Reichenbach, Luis Carolath -Schönaich i księżna Amtitz. W 1862 roku kamienicę kupił za 25 tysięcy talarów Carl Wolfgang Ballestrem i podarował ją synowi Franciszkowi von Ballestrem. Do 1897 roku, czyli do chwili zakupu przez Franciszka sąsiedniej działki nr 4 i do chwili wzniesienia nowej siedziby rodu Ballestrem, zwanej dziś Pałacem Ballestremów, w kamienicy mieściły się biura Śląskiego Regimentu Kirasjerów (1866). Od 1900 roku kamienica nr 8 zaczęła pełnić funkcje pomocnicze dla nowej rezydencji oraz domu czynszowego.
Opis architektoniczny.
Trzykondygnacyjny, dwutraktowy budynek został wzniesiony na planie prostokąta. Pokoje zostały usytuowane w układzie amfiladowym. W środkowej osi, na parterze, umieszczono wejście główne oraz sień, przez którą wychodzi się na ogród. Początkowo na pierwszym piętrze usytuowano kuchnię oraz jadalnię, a w jej zachodniej części pokoje; drugie piętro zajmował gabinet, pokój gościnny i obszerna sala. Na trzecim piętrze znajdowały się pomieszczenia prywatne, a na poddaszu pokoje dla służby. Elewacja kamienicy została wykonana w formie neorenesansowej z elementami klasycystycznymi szkoły Schinkla. Fasada była symetryczna, siedmioosiowa; w osi budynku umieszczono portal wejściowy z kartuszem herbowym rodu Ballestremów. W części parterowej zastosowano boniowanie; wyższa część fasady była gładka przedzielona między pierwszym a drugim piętrem gzymsem kordonowym. Elewację frontową kończył wysunięty gzyms o szerokim fryzie wypełniony groteską. Całość pokryta była dachem naczółkowym z lukarną pośrodku oświetlająca poddasze.
Do kamienicy dołączone były dwie oficyny, w których umieszczona stajnię i powozownię.
Po 1945.
Działania wojenne w 1945 roku w nieznacznym stopniu uszkodziły kamienicę. Przy pracach remontowych zlikwidowano lukarnę w osi dachu na rzecz siedmiu lukarn symetrycznie rozmieszczonych zgodnie z osiami fasady po obu stronach dachu. Pozostałe elementy dekoracyjne i wygląd fasady zostały odtworzone. W kamienicy siedzibę miała dolnośląska Gazeta Wyborcza, znajdowały się biura Unii Demokratycznej i Ruchu Obywatelskiego Akcji Demokratycznej oraz Stronnictwa Narodowego. Pod koniec lat 90. XX wieku we wschodniej oficynie urządzono restaurację Casablanca, a zachodnią w 2002 roku rozebrano.

</doc>
<doc id="4286659" url="https://pl.wikipedia.org/wiki?curid=4286659" title="Józef (Pop)">
Józef (Pop)

Józef, imię świeckie Ilie Pop (ur. 19 lutego 1966 w Vișeu de Jos) – rumuński duchowny prawosławny, od 1998 metropolita Zachodniej i Południowej Europy Patriarchatu Rumuńskiego.
Biografia.
W 19 października 1993 r. otrzymał święcenia diakonatu, a 26 października prezbiteratu. 15 marca 1998 r. otrzymał chirotonię biskupią. W czerwcu 2016 r. był członkiem delegacji Patriarchatu Rumuńskiego na Święty i Wielki Sobór Kościoła Prawosławnego.

</doc>
<doc id="4286661" url="https://pl.wikipedia.org/wiki?curid=4286661" title="Marija Liwer">
Marija Liwer

Marija Wołodymyriwna Liwer, ukr. Марія Володимирівна Лівер (ur. 11 listopada 1990 w Dniepropietrowsku) – ukraińska pływaczka, uczestniczka igrzysk olimpijskich w Londynie (2012).
Życiorys.
Znalazła się w reprezentacji na igrzyska olimpijskie w Londynie. Wzięła udział w wyścigu na 100 metrów stylem klasycznym. Uzyskała w nim czas 1:11,23, który nie dał jej promocji do następnego etapu. W końcowej klasyfikacji uplasowała się na 37. miejscu.

</doc>
<doc id="4286662" url="https://pl.wikipedia.org/wiki?curid=4286662" title="Waiomys mamasae">
Waiomys mamasae

Waiomys mamasae – gatunek owadożernego ssaka z podrodziny myszy (Murinae) w obrębie rodziny myszowatych (Muridae), występujący w południowo-wschodniej Azji.
Zasięg występowania.
"W. mamasae" znany jest tylko z miejsca typowego w zachodnio-środkowym Celebesie:
Taksonomia.
Rodzaj i gatunek po raz pierwszy zgodnie z zasadami nazewnictwa binominalnego opisał w 2014 roku międzynarodowy zespół zoologów (Australijczyk Kevin C. Rowe, Indonezyjczyk Anang S. Achmadi i Amerykanin Jacob A. Esselstyn) nadając im odpowiednio nazwy "Waiomys" i "Waiomys mamasae". Holotyp pochodził z góry Gunung Gandangdewata (), na wysokości 1571 m n.p.m., w Rantepangko, w Mamasie, w Celebesie Zachodnim, w Indonezji. Pojedynczy okaz samca został odłowiony 12 maja 2012. Gryzoń pływał w płytkim, rwącym górskim strumieniu. Nowe odkrycie zostało po raz pierwszy naukowo opisane na łamach Zootaxa w 2014 roku. Jedyny przedstawiciel rodzaju "Waiomys".
"Waiomys" jest taksonem siostrzanym "Gracilimus" i razem tworzą grupę siostrzaną z "Sommeromys". Klad "Gracilimus" + "Waimoys" + "Sommeromys" jest taksonem siostrzanym w stosunku do kladów "Paucidentomys" + "Echiothrix" i "Tateomys" + "Melasmothrix". Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Ciało "Waiomys mamasae" (długość – tułowia wraz z głową – holotypu: 129 mm) w części grzbietowej jest pokryte miękkim, cienkim, gęstym futrem o wybarwieniu szaro-brązowym, zaś w części brzusznej jasnoszarym. Zwierzę ma długi ogon (159 mm), który z wierzchu jest pozbawiony owłosienia, zaś od strony dolnej pokryty jest białym włosem. Oczy gryzonia są małe, krótkie uszy (11 mm), z wierzchu niemal całkowicie pokryte futrem. Na pysku rosną włosy czuciowe. Tylne stopy są długie (36 mm). Siekacze są wąskie, w płaszczyźnie zewnętrznej wybarwione na kolor jasnopomarańczowy. Żuchwa i szczęka mają po 3 pary zębów trzonowych. Masa ciała holotypu: 64 g. 

</doc>
<doc id="4286666" url="https://pl.wikipedia.org/wiki?curid=4286666" title="Artiom Rubanko">
Artiom Rubanko



</doc>
<doc id="4286668" url="https://pl.wikipedia.org/wiki?curid=4286668" title="Henryk Ogonowski">
Henryk Ogonowski

Henryk Ogonowski herbu Ogończyk (ur. 10 lub 14 grudnia 1880 we Lwowie, zm. 7 grudnia 1955) – polski nauczyciel.
Życiorys.
Urodził się 10 lub 14 grudnia 1880 we Lwowie. W okresie zaboru austriackiego w ramach autonomii galicyjskiej podjął pracę nauczyciela od 23 września 1906. Reskryptem C. K. Rady Szkolnej Krajowej z 22 września 1906 jako kandydat stanu nauczycielskiego został mianowany zastępcą nauczyciela w C. K. Gimnazjum Męskim w Sanoku. W szkole uczył języka greckiego, języka polskiego, języka łacińskiego. W drugim półroczu roku szkolnego 1910/1911 przebywał na urlopie. Po powrocie od roku szkolnego 1911/1912 był także zawiadowcą polskiej biblioteki uczniowskiej, a od roku 1912/1913 był c. k. nauczycielem. Rozporządzeniem C. K. Rady Szkolnej Krajowej z 2 czerwca 1914 został zatwierdzony w zawodzie nauczycielskim jako rzeczywisty nauczyciel i otrzymał tytuł c. k. profesora. Od początku pobytu w Sanoku był członkiem sanockiego gniazda Polskiego Towarzystwa Gimnastycznego „Sokół” (1912). Pełnił funkcję sekretarza związku okręgowego Towarzystwa Szkoły Ludowej w Sanoku.
Po wybuchu I wojny światowej od 20 września 1914 wraz z bliskimi przebywał w Dornbirn. Tam był działaczem Komitetu Wychodźczego, zaś w ramach Centralnego Komitetu Wychodźczego dla Przedarulanii z siedzibą w Bregencji wspólnie z prof. Władysławem Traunfellnerem zebrał 41 uczniów i organizował dla nich kształcenie gimnazjalne na zasadzie lekcji o charakterze prywatnym. Od roku szkolnego 1915/1916 ponownie uczył w sanockim gimnazjum. Na początku września 1919 decyzją Ministra Wyznań Religijnych i Oświecenia otrzymał VIII klasę rangi w zawodzie. Po nastaniu II Rzeczypospolitej uczył w sanockim gimnazjum w pierwszym roku szkolnym 1918/1919, po czym rozporządzeniem Rady Szkolnej Krajowej z 13 września 1919 został zwolniony z etatu celem objęcia obowiązków nauczycielskich w Wielkopolsce. Tuż po odzyskaniu przez Polskę niepodległości znalazł się w grupie kilku sprawdzonych profesorów sanockiego gimnazjum, których skierowano do pracy w polskich szkołach na obszarze byłego zaboru pruskiego.
Ze stanowiska profesora w Państwowego Gimnazjum w Inowrocławiu z dniem 1 kwietnia 1920 został przeniesiony na stanowisko dyrektora w Państwowego Gimnazjum Męskiego im. Generała Józefa Wybickiego w Śremie. Od tego czasu szkoła ta przybrała wyłącznie polski charakter. W tej szkole uczył języka łacińskiego, języka greckiego, języka polskiego. Był delegatem do Rady Szkolnej Powiatowej. Stanowisko dyrektora pełnił do 31 grudnia 1922, po czym został zwolniony celem objęcia funkcji wizytatora w Okręgu Szkolnym Białostockim, po czym na własną prośbę został zwolniony z dniem 30 kwietnia 1923 z poleceniem powrotu na posadę dyrektora Gimnazjum w Śremie. Stanowisko dyrektora pełnił w kolejnych latach 20. i 30.. Wszedł w skład komitetu organizacyjnego zjazd gimnazjum w Śremie w dniach 4-5 września 1922. 19 listopada 1931 odbyła się w śremskim gimnazjum uroczystość z okazji jubileuszu 25-lecia pracy pedagogicznej Henryka Ogonowskiego. Należał do społecznego komitetu Powszechnych Wykładów Uniwersyteckich, współpracował z zarządem głównym Powszechnych Wykładów Uniwersytetu Poznańskiego. Dzięki jego inicjatywie i staraniom w 1928 (w trakcie roku szkolnego 1927/1928) została założona w gimnazjum uczniowska orkiestra dęta, zorganizowana przez Stanisława Ciesielskiego (późniejszego dyrygenta), która stała się jedną z czołowych w kraju.
Po zakończeniu II wojny światowej powrócił do Śremu. W 1945 otrzymał przechowywany w latach wojny sztandar szkoły. Kierował gimnazjum w Śremie do 1947. Zmarł 7 grudnia 1955. Został pochowany na cmentarzu parafialnym przy kościele Najświętszej Marii Panny Wniebowziętej w Śremie.
Miał syna Zbigniewa (ur. 1910), córkę Marię (ur. 1912, nauczycielka)
Osobę Henryka Ogonowskiego przywoływał pozytywnie w swoich wspomnieniach z gimnazjum w Sanoku Jan Ciałowicz w 1958.
Odznaczenia.
austro-węgierskie

</doc>
<doc id="4286670" url="https://pl.wikipedia.org/wiki?curid=4286670" title="Olha Iakovenko">
Olha Iakovenko



</doc>
<doc id="4286671" url="https://pl.wikipedia.org/wiki?curid=4286671" title="Tosia i Tymek">
Tosia i Tymek

Tosia i Tymek () – brytyjski serial dla dzieci wyemitowany w latach 2013-2015 bazujący na serii książek autorstwa Jean i Garetha Adamsonów. 
Wersja polska.
Polska premiera serialu odbyła się 6 kwietnia 2015 roku na kanale BBC CBeebies.
W rolach głównych wystąpili
oraz:
i inni
Piosenkę śpiewał: Krzysztof Majda
Realizacja dźwięku: Karolina Kinder
Kierownictwo produkcji: Paweł Żwan
Realizacja wersji polskiej: Studio Tercja Gdańsk dla Hippeis Media International
Spis odcinków.
Seria 3 (2015).
Seria 3 składa się z 10 odcinków. Premierowa emisja odbyła się jesienią 2015 na CBeebies. Seria 3 zakończyła się odcinkiem specjalnym "Christmas Eve."
Krytyka.
BBC emitując serial został oskarżony o seksizm. Wielu rodziców dzieci oglądających serial uznało, że jest on zadziwiająco seksistowski.

</doc>
<doc id="4286672" url="https://pl.wikipedia.org/wiki?curid=4286672" title="Nadiya Borovska">
Nadiya Borovska



</doc>
<doc id="4286676" url="https://pl.wikipedia.org/wiki?curid=4286676" title="Zatoka Helgolandzka">
Zatoka Helgolandzka

Zatoka Helgolandzka (niem. "Helgoländer Bucht") – zatoka Morza Północnego, u wybrzeża Niemiec, stanowiąca południowo-wschodnią część większej Zatoki Niemieckiej.
Granice zatoki wyznaczają wyspa Wangerooge na południowym zachodzie, wyspa Helgoland na północnym zachodzie i półwysep Eiderstedt na północnym wschodzie. Główne rzeki uchodzące do zatoki to Łaba, Wezera i Eider. Na południu w głąb lądu wcina się odnoga Zatoki Helgolandzkiej, Jadebusen. Głębokość zatoki wynosi do 56 m.
Wybrzeże zatoki jest rozległą strefą pływów (Morze Wattowe), będącą ważnym siedliskiem ssaków morskich, ptaków i ryb. Objęte jest ochroną w ramach trzech parków narodowych: Dolnosaksońskiego Morza Wattowego, Hamburskiego Morza Wattowego i Szlezwicko-Holsztyńskiego Morza Wattowego.
Przez zatokę przebiegają drogi wodne wiodące do portu w Hamburgu i Kanału Kilońskiego.
Na zatoce rozegrały się dwie bitwy morskie I wojny światowej – pierwsza w 1914 roku, druga w 1917 roku. W 1939 roku, podczas II wojny światowej, doszło tu do bitwy powietrznej.

</doc>
<doc id="4286678" url="https://pl.wikipedia.org/wiki?curid=4286678" title="Wachtang (Liparteliani)">
Wachtang (Liparteliani)

Wachtang, imię świeckie Giorgi Liparteliani (ur. 25 października 1965) – gruziński duchowny prawosławny, od 2015 biskup Nikorcmindy.
Życiorys.
8 marca 2009 r. otrzymał święcenia diakonatu, a 24 października prezbiteratu, połączone z nadaniem godności archimandryty. 25 maja 2015 roku otrzymał chirotonię biskupią.

</doc>
<doc id="4286683" url="https://pl.wikipedia.org/wiki?curid=4286683" title="Daniło Sapunow">
Daniło Sapunow

Daniło Sapunow (ur. 5 kwietnia 1982 w Zaporożu) – ukraińsko-kazachstański sportowiec specjalizujący się w triathlonie, uczestnik igrzysk olimpijskich w Atenach (2004), Pekinie (2008) i Londynie (2012).
Życiorys.
Wziął udział w trzech edycjach igrzysk olimpijskich. W Atenach zajął 17. miejsce, w Pekinie 21., zaś w Londynie 42. miejsce. W latach 2008-2010 w związku małżeńskim z inną triathlonistką ukraińską, Julią Jelistratową.

</doc>
<doc id="4286686" url="https://pl.wikipedia.org/wiki?curid=4286686" title="Gare Jean-Lebas Roubaix">
Gare Jean-Lebas Roubaix

Gare Jean-Lebas Roubaix – stacja metra w Lille, położona na linii 2. Znajduje się w miejscowości Roubaix, w dzielnicy Anseele - Centre - Nations Unies - Crouy - Espérance. Stacja obsługuje główny dworzec w Roubaix. 
Została oficjalnie otwarta 18 sierpnia 1999, pod nazwą "Gare – Jean Lebas". 
Patronem stacji jest Jean–Baptiste Lebas, wieloletni burmistrz Roubaix, przedwojenny minister pracy Francji, autor reform społecznych. 

</doc>
<doc id="4286687" url="https://pl.wikipedia.org/wiki?curid=4286687" title="Alsace (stacja metra)">
Alsace (stacja metra)

Alsace – stacja metra w Lille, położona na linii 2. Znajduje się w miejscowości Roubaix, w dzielnicy Fresnoy Mackellerie - Armentières. 
Została oficjalnie otwarta 18 sierpnia 1999.

</doc>
<doc id="4286688" url="https://pl.wikipedia.org/wiki?curid=4286688" title="Bitwa w Zatoce Helgolandzkiej">
Bitwa w Zatoce Helgolandzkiej



</doc>
<doc id="4286689" url="https://pl.wikipedia.org/wiki?curid=4286689" title="Mercure (stacja metra)">
Mercure (stacja metra)

Mercure – stacja metra w Lille, położona na linii 2. Znajduje się w miejscowości Tourcoing, w dzielnicy Gambetta. Stacja obsługuje centrum biznesowe Le Mercure i strefę mieszkalną "l'Union".
Została oficjalnie otwarta 18 sierpnia 1999.

</doc>
<doc id="4286691" url="https://pl.wikipedia.org/wiki?curid=4286691" title="Jerzy (Dżamdeliani)">
Jerzy (Dżamdeliani)

Jerzy (gruz. გიორგი – Giorgi), imię świeckie Leri Waleris Dżamdeliani (gruz. ლერი ვალერის ჯამდელიანი) (ur. 1 października 1981 w Mestii) – gruziński duchowny prawosławny, od 2013 biskup Marneuli i Hudżabu.
Życiorys.
4 grudnia 2006 r. otrzymał święcenia diakonatu, a 19 stycznia 2007 prezbiteratu. 23 listopada 2013 r. otrzymał chirotonię biskupią.

</doc>
<doc id="4286692" url="https://pl.wikipedia.org/wiki?curid=4286692" title="John Evelyn">
John Evelyn

John Evelyn (ur. 31 października 1620 w Wotton, zm. 27 lutego 1706 tamże) – angielski pisarz i pamiętnikarz. Członek Royal Society.
Życiorys.
Urodził się 31 października 1620 roku w Wotton, jako syn majętnego właściciela ziemskiego Richarda Evelyna i jego żony Eleanor, córki Johna Standsfielda. Jego dziadek George Evelyn był głównym producentem prochu strzelniczego w Anglii za panowania królowej Elżbiety I Wielkiej. W wieku 11 lat zaczął pisać swoje "Pamiętniki", które zostały opublikowane w 1818 roku. Studiował w Middle Temple i Balliol College, a po ich ukończeniu, zdecydował się nie przyłączać do obozu rojalistów w angielskiej wojnie domowej w obawie przed zagrożeniem majątkiem swojego brata w rodzinnej miejscowości.
W 1643 roku wyjechał do Włoch, mieszkając w Rzymie, Padwie i Wenecji, a po trzech latach powrócił do Anglii i poślubił Marię Browne. Sześć lat później przejął majątek swojego teścia, a w 1659 roku opublikował swoje pierwsze pamflety rojalistyczne. Po przywróceniu monarchii i Karola II Stuarta na tronie, Evelyn zasiadał w komisjach, m.in. w sprawach dotyczących ulepszenia ulic Londynu i mennicy królewskiej. Zasiadał ponadto w komisji dla chorych i rannych marynarzy oraz dla jeńców w wojnach angielsko-holenderskich. W tym czasie zaprzyjaźnił się z Samuelem Pepysem, z którym utrzymywał kontakty do końca życia.
W 1662 roku został członkiem Towarzystwa Królewskiego i wydał "Sculpturę", czyli książkę na temat grawerowania i wytrawiania, w której propagował mezzotintę. Około 1670 roku poznał Margaret Blagge (przyszłą żonę Sidneya Godolphina), z którą przyjaźnił się do końca życia. Na kanwie tej znajomości Evelyn napisał "Life of Mrs. Godolphin", która została wydana w 1847 roku.
Po wstąpieniu na tron Jakuba II, w 1685 roku został jednym z trzech komisarzy Tajnej Pieczęci. W 1697 roku wydał swoją ostatnią książkę "Numismata". Zmarł 27 lutego 1706 roku w Wotton.
Miał ośmioro dzieci, pięciu synów i trzy córki. Tylko jedna córka go przeżyła.

</doc>
<doc id="4286693" url="https://pl.wikipedia.org/wiki?curid=4286693" title="Carliers (stacja metra)">
Carliers (stacja metra)

Carliers – stacja metra w Lille, położona na linii 2. Znajduje się w miejscowości Tourcoing. 
Została oficjalnie otwarta 18 sierpnia 1999.

</doc>
<doc id="4286696" url="https://pl.wikipedia.org/wiki?curid=4286696" title="Sielsowiet Obuchowo">
Sielsowiet Obuchowo

Sielsowiet Obuchowo (biał. "Абухаўскі сельсавет", ros. "Обуховский сельсовет") – sielsowiet na Białorusi, w obwodzie grodzieńskim, w rejonie grodzieńskim.

</doc>
<doc id="4286697" url="https://pl.wikipedia.org/wiki?curid=4286697" title="Sielsowiet obuchowski">
Sielsowiet obuchowski



</doc>
<doc id="4286698" url="https://pl.wikipedia.org/wiki?curid=4286698" title="Helgoländer Bucht">
Helgoländer Bucht



</doc>
<doc id="4286699" url="https://pl.wikipedia.org/wiki?curid=4286699" title="Gare de Tourcoing (stacja metra)">
Gare de Tourcoing (stacja metra)

Gare de Tourcoing – stacja metra w Lille, położona na linii 2. Znajduje się w miejscowości Tourcoing. Stacja obsługuje dworzec Tourcoing.
Została oficjalnie otwarta 18 sierpnia 1999, pod nazwą "Tourcoing – Sébastopol".

</doc>
<doc id="4286704" url="https://pl.wikipedia.org/wiki?curid=4286704" title="Dziemidkowo Małe">
Dziemidkowo Małe

Dziemidkowo Małe (biał. "Малое Дзямідкава", ros. "Малое Демидково") – wieś na Białorusi, w obwodzie grodzieńskim, w rejonie grodzieńskim, w sielsowiecie Odelsk.
W dwudziestoleciu międzywojennym ówczesny folwark leżała w Polsce, w województwie białostockim, w powiecie grodzieńskim, w gminie Indura.
Według Powszechnego Spisu Ludności z 1921 roku folwark zamieszkiwało 10 osób, 1 była wyznania rzymskokatolickiego a 9 prawosławnego. Wszyscy mieszkańcy zadeklarowali polską przynależność narodową. Był tu 1 budynek mieszkalny.
Miejscowość należała do parafii rzymskokatolickiej i prawosławnej w Indurze.
Podlegała pod Sąd Grodzki w Indurze i Okręgowy w Grodnie; właściwy urząd pocztowy mieścił się w Indurze.

</doc>
<doc id="4286705" url="https://pl.wikipedia.org/wiki?curid=4286705" title="Małe Dziemidkowo">
Małe Dziemidkowo



</doc>
<doc id="4286719" url="https://pl.wikipedia.org/wiki?curid=4286719" title="Elis Ligtlee">
Elis Ligtlee

Elis Ligtlee (ur. 28 czerwca 1994 w Deventer) – holenderska kolarka torowa, mistrzyni olimpijska i trzykrotna medalistka mistrzostw świata.
Kariera.
Największy sukces osiągnęła w 2016 roku, kiedy podczas igrzysk olimpijskich Rio de Janeiro zdobyła złoty medal w keirinie. W zawodach tych wyprzedziła Rebeccę James z Wielkiej Brytanii i Australijkę Annę Meares. Za swoje osiągnięcie została odznaczona Orderem Oranje-Nassau.
W 2015 roku zdobyła srebrny medal w sprincie indywidualnym na mistrzostwach świata w Paryżu. Rozdzieliła tam na podium Niemkę Kristinę Vogel i Chinkę Zhong Tianshi. Rok później była trzecia w wyścigu na 500 m podczas mistrzostw świata w Londynie, przegrywając tylko z Rosjanką Anastasiją Wojnową i Lee Wai Sze z Hongkongu. Wynik ten powtórzyła na rozgrywanych dwa lata później mistrzostwach świata w Apeldoorn, tym razem plasując się za Niemką Miriam Welte i Rosjanką Darją Szmielową.

</doc>
<doc id="4286721" url="https://pl.wikipedia.org/wiki?curid=4286721" title="Lauritz Myreböe">
Lauritz Myreböe

Lauritz Myreböe (ur. 21 czerwca 1899 w Bergen, zm. 7 stycznia 1975 w Geilo) – norweski armator, kupiec i urzędnik konsularny.
Życiorys.
Syn Lauritza Benjamina Larsena Myrebøe (1869-) i Severine Amalie Arnesen Aarø (1869-). Z Gdańskiem był związany od 1921. Od 1933 kierował spółką „Gdyński Import śledzi Gdynia”/„Herring Import Ltd”, z siedzibą w Gdyni. W 1922 oraz w latach 1937-1939 powierzono mu pełnienie funkcji konsula generalnego Norwegii w Gdańsku. Mieszkał w Sopocie przy "Kollathstrasse" 9 (obecnie ul. Kasprowicza) (1933). Pełnił też funkcję pierwszego po II wojnie przedstawiciela dyplomatycznego Norwegii w Warszawie (1945). Następnie był właścicielem firmy armatorskiej Skips-A/S L. Myreböe w Bergen.

</doc>
<doc id="4286722" url="https://pl.wikipedia.org/wiki?curid=4286722" title="Józef Czerski (oficer)">
Józef Czerski (oficer)

Józef Czerski (ur. 12 marca 1806 w Radoryżu na Podlasiu, zm. 11 marca 1838 w Le Mans) – żołnierz, oficer powstania listopadowego, kawaler Krzyża Srebrnego Orderu Virtuti Militari, działacz emigracyjny.
Życiorys.
Pierwsze nauki pobierał w Łukowie. 14 IX 1827 rozpoczął studia na Wydziale Prawa Uniwersytetu Warszawskiego. Po wybuchu powstania listopadowego został członkiem akademickiej Gwardii Honorowej (1 XII 1830). Służył w stopniu podporucznika w 3 Pułku Strzelców Pieszych. Otrzymał z rąk gen. Jana Skrzyneckiego Krzyż Srebrny Orderu Virtuti Militari. Po upadku Warszawy przeszedł z gen. Maciejem Rybińskim granicę pruską (5 X 1831). W 1832 był więziony przez Prusaków na Biskupiej Górce w Gdańsku.
Następnie na statku „Lachs” przybył do Francji (4 VIII 1832); początkowo przebywał na wyspie Aix, potem Oléron (gdzie został członkiem Rady Polaków) i Le Puy. 26 marca 1833 wstąpił do Towarzystwa Demokratycznego Polskiego. W późniejszych miesiącach zamieszkiwał w Le Mans i Sillé-le-Guillaume. W 1835 pracował w prefekturze w Le Mans. Dwukrotnie (1835 i 1837) i bez powodzenia kandydował do Centralizacji TDP (otrzymał odpowiednio 29 i 2 głosy). W sprawach politycznych stał w opozycji do obozu ks. Adama Jerzego Czartoryskiego. W 1836 podpisał Manifest TDP.
Zmarł w Le Mans na zapalenie płuc (11 III 1838).

</doc>
<doc id="4286726" url="https://pl.wikipedia.org/wiki?curid=4286726" title="River Road (Karolina Północna)">
River Road (Karolina Północna)

River Road – jednostka osadnicza w Stanach Zjednoczonych, w stanie Karolina Północna, w hrabstwie Beaufort.

</doc>
<doc id="4286727" url="https://pl.wikipedia.org/wiki?curid=4286727" title="Pas (brydż)">
Pas (brydż)

Pas – zapowiedź zgłaszana podczas licytacji oznaczająca tyle co „nie licytuję, kontynuujcie”. 
Gracz w momencie, gdy przyjdzie jego kolei licytowania, może powiedzieć "pas" rezygnując ze zgłoszenia odzywki, kontry lub rekontry. 
Nie wyklucza go to z udziału w licytacji w następnych okrążeniach. 
Cztery "pasy" na początku licytacji kończą dane rozdanie. Trzy "pasy" po dowolnej odzywce kończą licytacje, a ostatnio zgłoszona odzywka staje się kontraktem. Zatem, w sytuacji gdy przeciwnicy nie licytują, "pas" po odzywce partnera zamyka licytacje i powoduje przerwanie wymiany informacji między partnerami. Aby zapobiec takiej sytuacji partnerzy stosują odzywki forsujące, które zobowiązują do dalszej licytacji.

</doc>
<doc id="4286730" url="https://pl.wikipedia.org/wiki?curid=4286730" title="Kelly (Karolina Północna)">
Kelly (Karolina Północna)

Kelly – jednostka osadnicza w Stanach Zjednoczonych, w stanie Karolina Północna, w hrabstwie Bladen.

</doc>
<doc id="4286731" url="https://pl.wikipedia.org/wiki?curid=4286731" title="Jan Stanisław Malczewski">
Jan Stanisław Malczewski

Jan Stanisław Malczewski (ur. 1948, zm. 10 maja 2018) – polski historyk, dr hab.
Życiorys.
Pochodził z miejscowości Teodorówka w gminie Dukla. W Dukli ukończył szkołę podstawową i średnią. Od najmłodszych lat nauki przejawiał zainteresowanie historią, która stała się jego pasją na całe życie.
W 1972 ukończył studia na Uniwersytecie Jagiellońskim. W 1982 uzyskał doktorat na podstawie rozprawy pt. "Rozbudowa Przemyśla w okresie porozbiorowym 1772–1914", a 25 października 2007 habilitował się na podstawie dorobku naukowego oraz monografii pt. "Miasta między Wisłoką a Sanem do początków XVI wieku". Pełnił również funkcję profesora nadzwyczajnego na Uniwersytecie Rzeszowskim i na Państwowej Wyższej Szkole Wschodnioeuropejskiej w Przemyślu. Zmarł 10 maja 2018.

</doc>
<doc id="4286733" url="https://pl.wikipedia.org/wiki?curid=4286733" title="Tommy Younger">
Tommy Younger

Tommy Younger, właśc. Thomas Younger (ur. 10 kwietnia 1930 w Edynburgu, zm. 13 stycznia 1984 tamże) – szkocki piłkarz występujący na pozycji bramkarza, a także trener.
Kariera klubowa.
Younger karierę rozpoczynał w 1948 roku w zespole Hibernian, z którym w sezonach 1950/1951 oraz 1951/1952 zdobył mistrzostwo Szkocji. Jego zawodnikiem był do 1956 roku. Następnie przez trzy lata występował w angielskim Liverpoolu, grającym w Division Two. W 1959 roku wrócił do Szkocji, gdzie do 1960 roku był grającym trenerem zespołu Falkirk, występującego w Scottish Division Two.
W kolejnych latach Younger występował w angielskich drużynach Division Two – Stoke City oraz Leeds United, w walijskim Rhyl, a także w kanadyjskim Toronto City. W 1963 roku zakończył karierę.
Kariera reprezentacyjna.
W reprezentacji Szkocji Younger zadebiutował 4 maja 1955 w wygranym 3:0 towarzyskim meczu z Portugalią.
W 1958 roku został powołany do kadry na mistrzostwa świata. Zagrał na nich w spotkaniach z Jugosławią (1:1) i Paragwajem (2:3), w obu będąc kapitanem drużyny. Tamten turniej Szkocja zakończyła na fazie grupowej.
W latach 1955–1958 w drużynie narodowej Younger rozegrał 24 spotkania, w pięciu zachowując czyste konto.

</doc>
<doc id="4286735" url="https://pl.wikipedia.org/wiki?curid=4286735" title="White Oak (Karolina Północna)">
White Oak (Karolina Północna)

White Oak – jednostka osadnicza w Stanach Zjednoczonych, w stanie Karolina Północna, w hrabstwie Bladen.

</doc>
<doc id="4286747" url="https://pl.wikipedia.org/wiki?curid=4286747" title="Avery Creek (Karolina Północna)">
Avery Creek (Karolina Północna)

Avery Creek – jednostka osadnicza w Stanach Zjednoczonych, w stanie Karolina Północna, w hrabstwie Buncombe.

</doc>
<doc id="4286748" url="https://pl.wikipedia.org/wiki?curid=4286748" title="Jaskinia Wiślanka">
Jaskinia Wiślanka

Jaskinia Wiślanka (nie mylić z Jaskinią Wiślańską) – jaskinia w Beskidzie Śląskim. Ma dwa otwory wejściowe położone na południowym zboczu Malinowa, na terenie Malinki, na wysokościach 840 i 842 m n.p.m. Długość jaskini wynosi 147 metrów, a jej deniwelacja 16,3 metra.
Opis jaskini.
Jaskinia zaczyna się niewielką studzienką, z której dna odchodzą dwa ciągi. Na południowy zachód idzie korytarzyk do progu, za którym odchodzą dwa krótkie ciągi kończące się szczelinami nie do przejścia. Natomiast na wschód odchodzi ze studzienki ciąg główny prowadzący do 2,5-metrowej studzienki. Pod nią znajduje się niewielka salka, skąd na północny wschód prowadzi krótki korytarzyk, a na południowy zachód ciąg idący przez mały próg do zacisku. Za nim korytarz prowadzi przez kolejny zacisk do małej salki, a następnie do rozgałęzienia. Stąd na prawo idzie krótki korytarzyk kończący się kominkiem, a na wprost ciąg prowadzący do kolejnego rozgałęzienia. Tutaj na lewo korytarz idzie do studzienki będącej drugim otworem wejściowym, natomiast na prawo do zacisku za którym znajduje się niewielka, podłużna sala. Na prawo odchodzi z niej krótki korytarzyk. Idąc dalej salą (na południowy wschód) dochodzi się do kolejnego rozgałęzienia:
Przyroda.
Jaskinia jest typu osuwiskowego. Można w niej spotkać nacieki grzybkowe (w końcowym korytarzu). Zamieszkują ją trzy gatunki nietoperzy: podkowiec mały, nocek Natterera i nocek wąsatek. Ściany są wilgotne, roślinność występuje tylko w studzienkach wejściowych (mchy i porosty).
Historia odkryć.
Jaskinię odkryli R. Cieślar i M. Cieślar w 2006 roku. Jej opis i plan sporządzili w B. Juroszek i G. Szalbot w 2008 roku.

</doc>
<doc id="4286749" url="https://pl.wikipedia.org/wiki?curid=4286749" title="Bent Creek">
Bent Creek

Bent Creek – jednostka osadnicza w Stanach Zjednoczonych, w stanie Karolina Północna, w hrabstwie Buncombe.

</doc>
<doc id="4286750" url="https://pl.wikipedia.org/wiki?curid=4286750" title="Alex Parker">
Alex Parker

Alex Parker, właśc. Alexander Hershaw Parker (ur. 2 sierpnia 1935 w Irvine, zm. 7 stycznia 2010 w Gretnie) – szkocki piłkarz występujący na pozycji obrońcy, a także trener.
Kariera klubowa.
Parker karierę rozpoczynał jako junior w Kello Rovers. W 1952 roku dołączył do zespołu Falkirk, z którym w sezonie 1956/1957 zdobył Puchar Szkocji. Jego zawodnikiem był do 1958 roku. Następnie przeszedł do angielskiego Evertonu, grającego w Division One. W lidze tej zadebiutował 20 grudnia 1958 w przegranym 0:1 meczu z Leicester City, a 28 marca 1959 w wygranym 2:1 spotkaniu z Aston Villą strzelił swojego pierwszego ligowego gola. W sezonie 1962/1963 wraz z klubem zdobył mistrzostwo Anglii. W Evertonie występował do 1965 roku.
W kolejnych latach Parker grał w angielskim Southport (Division Four/Division Three), północnoirlandzkiej Ballymenie United, a także w irlandzkiej Drumcondrze. Karierę zakończył w 1970 roku.
Kariera reprezentacyjna.
W reprezentacji Szkocji Parker zadebiutował 4 maja 1955 w wygranym 3:0 towarzyskim meczu z Portugalią.
W 1958 roku został powołany do kadry na mistrzostwa świata. Zagrał na nich w spotkaniu z Paragwajem (2:3), a Szkocja zakończyła turniej na fazie grupowej.
W latach 1955–1958 w drużynie narodowej Parker rozegrał 15 spotkań.

</doc>
<doc id="4286752" url="https://pl.wikipedia.org/wiki?curid=4286752" title="Fairview (Karolina Północna)">
Fairview (Karolina Północna)

Fairview – jednostka osadnicza w Stanach Zjednoczonych, w stanie Karolina Północna, w hrabstwie Union.

</doc>
<doc id="4286754" url="https://pl.wikipedia.org/wiki?curid=4286754" title="Fairview (hrabstwo Buncombe)">
Fairview (hrabstwo Buncombe)

Fairview – jednostka osadnicza w Stanach Zjednoczonych, w stanie Karolina Północna, w hrabstwie Buncombe.

</doc>
<doc id="4286756" url="https://pl.wikipedia.org/wiki?curid=4286756" title="Royal Pines">
Royal Pines

Royal Pines – jednostka osadnicza w Stanach Zjednoczonych, w stanie Karolina Północna, w hrabstwie Buncombe.

</doc>
<doc id="4286760" url="https://pl.wikipedia.org/wiki?curid=4286760" title="Swannanoa (Karolina Północna)">
Swannanoa (Karolina Północna)

Swannanoa – jednostka osadnicza w Stanach Zjednoczonych, w stanie Karolina Północna, w hrabstwie Buncombe.

</doc>
<doc id="4286762" url="https://pl.wikipedia.org/wiki?curid=4286762" title="Katie Morag">
Katie Morag

Katie Morag (2013–2015) – brytyjski serial animowany, w Polsce emitowany od 2 czerwca 2014 roku na kanale BBC Cbeebies.
Fabuła.
Rudowłosa Katie Morag jest niezwykle przebojową dziewczynką. Mieszka wraz ze swoimi rodzicami i bratem na szkockiej wyspie o nazwie "Struay". Dziewczynka dzieli się różnymi problemami ze swoją najlepszą przyjaciółką. Często wpada w kłopoty, z których pomaga jej wyjść niezawodna babcia. Seria powstała na podstawie popularnych książek dla dzieci autorstwa pisarki i ilustratorki Mairi Hedderwick.
Wersja polska.
W roli tytułowej wystąpiła: Laura Mular
W pozostałych rolach:
oraz:
i inni
Realizacja dźwięku: Marcin Kalinowski
Reżyseria: Karolina Kinder
Dialogi: Barbara Żmijewska 
Słowa piosenki „Wesele Marii”: Marek Piguła 
Kierownictwo produkcji: Paweł Żwan
Opracowanie wersji polskiej : Studio Tercja Gdańsk dla Hippeis Media
Piosenkę tytułową śpiewała: Małgorzata Musiała
Lektor: Tomasz Przysiężny

</doc>
<doc id="4286764" url="https://pl.wikipedia.org/wiki?curid=4286764" title="Ryōgen">
Ryōgen

 – japoński mnich, filozof ze szkoły tendai. Znany także jako Jie daishi (慈恵大師) i Ganzan daishi (元三大師). Odnowił szkołę "tendai".
Biografia.
Pochodził z prowincji Ōmi.
W 923 r. wieku 12 lat rozpoczął naukę w klasztorze Enryaku. W 928 r. przyjął wskazania od Son’iego, który był wówczas "zasu" (głównym opatem szkoły "tendai"). Studiował zarówno nauki ezoteryczne, jak i egzoteryczne. Jego nauczycielami byli znani mnisi tego okresu.
W 937 r. odbyła się debata pomiędzy Ryōgenem a Gishō z klasztoru Gangō ze szkoły "hossō", w której zwyciężył Ryōgen. Przebiegała ona w klasztorze Kōfuku podczas ceremonii związanej z "Sutrą Wimalakirtiego". W 963 r. zwyciężył w debacie, która odbyła się w pałacu cesarskim, mnicha Hōzō z klasztoru Tōdai. Stała się ona znana jako „debata [okresu] owa”.
Ryōgen mocno zaangażował się w pracy nad przywróceniem akademickich standardów w szkole "tendai", ożywiając studia doktrynalne.
W 966 r. został wyznaczony na osiemnastego "zasu" szkoły "tendai" i funkcję tę pełnił do swojej śmierci, czyli przez 20 lat.
Jako "zasu" odbudował budynki klasztorne po katastrofalnym pożarze w 966 r. Odnowił rejon Yokawy i wybudował tam Eshin-in.
W 981 r. został wyniesiony do godności „starszego wysokiego kapłana”, co było najważniejszą rangą w kapłaństwie. W 984 r. wybudował Hōdō-in w części zachodniej.
Zmarł trzeciego dnia po Nowym Roku, czyli 31 stycznia 985 r.
Jego dwaj główni uczniowie: Genshin i Kakuun (953-1007) założyli dwie kolejne podszkoły szkoły "tendai" – "enshin" (Genshin) i "danna" (Kakuun).
Mnisi-wojownicy.
Ryōgen jest uważany za twórcę armii mnisiej (jap. "sōhei") w celu ochrony dla mnichów i klasztoru w czasie zatargów z innymi szkołami buddyjskimi i klasztorami. Nie jest to jednak całkowicie słuszne. 16 listopada 970 r. wydał on zakaz posiadani broni przez mnichów oraz mnisi byli podporządkowani liście 26 paragrafów ("Nijurokuhajo kisho" 二十六箇条起請) i nie mogli: zakrywać twarzy, stosować kar cielesnych, gwałtownie przerywać praktyk religijnych, opuszczać góry Hiei w czasie 12-letniego okresu trening itd.
Najpewniej więc klasztor zatrudniał najemników i to oni tworzyli „armię” – przynajmniej za życia Ryōgena.

</doc>
<doc id="4286765" url="https://pl.wikipedia.org/wiki?curid=4286765" title="Dzwonnik z Notre Dame (film 1956)">
Dzwonnik z Notre Dame (film 1956)

Dzwonnik z Notre Dame (fran. "Notre-Dame de Paris") – dramat filmowy produkcji francusko-włoskiej zrealizowany w 1956 przez Jeana Delannoy na podstawie powieści Victora Hugo pt. "Katedra Marii Panny w Paryżu" (znanej także porostu pod tytułem "Dzwonnik z Notre-Dame"). Główne role zagrali: Anthony Quinn, Gina Lollobrigida i Alain Cuny.
Jest to czwarta w historii adaptacja powieści Victora Hugo. Zakończenie tej wersji jest najbardziej zbliżone do tego przedstawionego w książce; choć w filmie Esmeralda ginie od zabłąkanej strzały, a nie zostaje powieszona jak w oryginale. Wygląd granego przez Quinna Quasimodo jest mniej przerażający niż w innych adaptacjach utworu. Zamiast dużego garbu i okropnie zdeformowanej twarzy, ma tylko niewielką krzywiznę kręgosłupa i lekko zdeformowaną twarz.
Fabuła.
Paryż, rok 1482. Na placu przed katedrą Notre-Dame odbywa się tzw. Święto Głupców. Wśród występujących tam artystów jest piękna Cyganka Esmeralda wykonująca zmysłowy taniec przed tłumem zachwyconych widzów. Urzędujący w katedrze archidiakon Klaudiusz Frollo jest zafascynowany urodą dziewczyny. Oszalały z pożądania zleca swemu wiernemu słudze, dzwonnikowi Quasimodo jej porwanie. Jednak i on ulega urokowi Esmeraldy.
Zobacz też.
Pozostałe ekranizacje:

</doc>
<doc id="4286766" url="https://pl.wikipedia.org/wiki?curid=4286766" title="Bronisława Romanowska-Mazur">
Bronisława Romanowska-Mazur

Bronisława Romanowska-Mazur (ur. 15 lutego 1926 w Śniadowie koło Łomży, zm. 11 maja 2018 w Legionowie) – polska działaczka konspiracji niepodległościowej w czasie II wojny światowej, Honorowa Obywatelka miasta Legionowo i Powiatu Legionowskiego.
Życiorys.
Urodziła się 15 lutego 1926 jako córka Marii i Hieronima. W czasie II wojny światowej wstąpiła do pogotowia harcerskiego w Legionowie, gdzie była druhną, a także do Szarych Szeregów, przybrała pseudonim Sosna i zajmowała się prowadzeniem zastępów harcerek. Była łączniczką i sanitariuszką w powstaniu warszawskim. Po zakończeniu wojny studiowała filologię polską, po czym rozpoczęła pracę pedagoga. Przyczyniła się do powstania fundacji imienia Wandy Tomczyńskiej w Legionowie. Napisała książkę "Czas próby... historia legionowskich Kolumbów" opisującą jej wspomnienia z czasów II wojny światowej (Legionowo 2010). Pisała także poezję, wydała 2 tomiki: "Aż po zachód słońca w zakątku ogrodu" (Legionowo 2016) oraz "W cieniu sosen, w cieple piasku" (Legionowo 2003).

</doc>
<doc id="4286768" url="https://pl.wikipedia.org/wiki?curid=4286768" title="Republika parlamentarna">
Republika parlamentarna

Republika parlamentarna – system parlamentarny, w którym parlament ma znaczny i stały wpływ na ustawodawstwo i władzę wykonawczą, oraz między innymi odpowiada przed nim politycznie rząd, a głowa państwa pełni funkcje reprezentacyjne.

</doc>
<doc id="4286769" url="https://pl.wikipedia.org/wiki?curid=4286769" title="Autostrada AP-51 (Hiszpania)">
Autostrada AP-51 (Hiszpania)

Autostrada AP-51 (hiszp. "Autopista AP-51"), także "Conexión Ávila" – autostrada w Hiszpanii przebiegająca przez teren wspólnoty autonomicznej Kastylia i León.
Autostrada rozpoczyna się w Villacastín, na węźle z autostradą i kończy tuż przed Ávilą. Autostrada stanowi najkrótsze i najszybsze połączenie drogowe między Madrytem a Ávilą. Długość drogi wynosi 24,4 km i biegnie równolegle do bezpłatnej . Za przejazd drogą pobierana jest opłata, a koncesjonariuszem autostrady jest Castellana de Autopistas, S.A.

</doc>
<doc id="4286772" url="https://pl.wikipedia.org/wiki?curid=4286772" title="Rzeźba bezgłowego klucznika w Gdańsku">
Rzeźba bezgłowego klucznika w Gdańsku

Rzeźba bezgłowego klucznika w Gdańsku – popiersie mężczyzny pozbawionego głowy, ubranego w bogaty mieszczański strój z dużą kryzą (kołnierzem), wystające z okrągłego otworu na ścianie Katowni w Gdańsku od strony Wieży Więziennej.
Historia figury.
W XVI wieku rozpoczęto rozbudowę gdańskich fortyfikacji, rozbierając średniowieczne budowle obronne lub przeznaczając im nowe funkcje. W ramach przebudowy Zespołu Przedbramia ulicy Długiej na miejskie więzienie, dawna Brama Przednia została częściowo rozebrana i obudowana nowymi urządzeniami obronnymi należącymi do systemu nowej Bramy Wyżynnej. W miejscu strzelistych dachów dwóch wież Bramy Przedniej niderlandzki architekt Antoni van Obberghen zaprojektował na przełomie XVI i XVII wieku budynek Katowni, który otrzymał bogaty wystrój rzeźbiarski. Jednym z elementów budynku stała się bezgłowa figura klucznika trzymającego w prawej dłoni pęk kluczy, autorstwa niderlandzkiego rzeźbiarza Willema van der Meera, znajdująca się poniżej naczółka.
Według jednej z legend wyjaśniających pojawienie się niezwykłej rzeźby, gdański rajca, którego jednym z obowiązków był nadzór nad kluczami od bram miasta, wszedł w konszachty z oblegającym miasto wrogiem i na umówiony sygnał obiecał wyrzucić klucze za miejskie mury. Gdy zdrada wyszła na jaw, rajca został ścięty na Długim Targu. Rzeźba miała być czytelną przestrogą, że każdy, kto ośmieli się pójść w ślady zdradzieckiego klucznika, zakończy swoje życie egzekucją w majestacie prawa.
Inna legenda głosi, że bezgłowa figura ma upamiętniać niesłusznie skazanego na śmierć dowódcę gdańskiej straży więziennej pochodzącego z Elbląga, w którym zakochała się Sydonia, córka gdańskiego kata Mikołaja. Mężczyzna nie odwzajemnił jej uczuć, więc uknuła perfidną intrygę: w nocy ukradła pęk z kluczami od więziennych cel i uwolniła najbardziej niebezpiecznego skazańca, wydając tym samym wyrok śmierci na dowódcę za niedopełnienie obowiązków. Ojciec Sydonii zdemaskował plan, zapewniając córkę, że nie wykona wyroku na niewinnym człowieku. Sydonia otruła własnego ojca i sama wykonała zaplanowaną na następny dzień egzekucję, ubierając katowski kaptur ojca. Nierozpoznana przez nikogo – na oczach zebranych tłumnie na Długim Targu gapiów – ścięła głowę elblążaninowi. Podstęp wyszedł na jaw i Sydonia została spalona na stosie. Niedługo potem władze Gdańska ufundowały bezgłowy pomnik na szczycie Katowni i w ten sposób uczciły pamięć niewinnie straconego dowódcy.
Wygląd figury.
Brak głowy klucznika nie jest dziełem dewastacji figury wykonanej z piaskowca ani zniszczeń powstałych w wyniku II wojny światowej, a celowym zamiarem van der Meera, który misternie odwzorował anatomiczny wygląd przeciętej szyi. Jednak pod koniec XIX wieku, podczas kapitalnego remontu zespołu Przedbramia niemieccy konserwatorzy dorobili klucznikowi głowę, ignorując fakt, że szyja nie kończyła się pęknięciem, a odwzorowaniem przeciętych tętnic, mięśni i kręgosłupa. Głowa przedstawiała oblicze mężczyzny w sile wieku z bujnym zarostem i gęstymi, zaczesanymi do tyłu włosami. Efekt nadgorliwości niemieckich konserwatorów został uwieczniony na przedwojennych fotografiach, które przetrwały do czasów współczesnych. Zespół Przedbramia, wraz ze zdobiącymi go elementami, uległ poważnym zniszczeniom pod koniec II wojny światowej.
Replika rzeźby klucznika powróciła na ścianę Katowni dopiero pod koniec lat 70. XX wieku. Polscy konserwatorzy powielili błąd Niemców, dorabiając głowę (prawdopodobnie tę odtworzoną przez XIX-wiecznych konserwatorów), która jakiś czas po odbudowie odpadła. Na początku XXI wieku zrekonstruowano wiele brakujących od 1945 elementów. Podczas oględzin rzeźby klucznika zwrócono uwagę na zakończenie szyi, podejmując decyzję, że głowa na popiersie już nie powróci. Obecnie klucznikowi brakuje pęku kluczy w prawej dłoni, ale zgodnie z relacjami świadków i fotografiami, klucznik miał swój atrybut jeszcze w listopadzie 2004.

</doc>
<doc id="4286773" url="https://pl.wikipedia.org/wiki?curid=4286773" title="Bal des Ardents">
Bal des Ardents

Bal des Ardents (bal podpalonych) albo Bal des Sauvages (bal dzikich mężów) – nazwa paryskiej maskarady z 28 stycznia 1393 roku, w trakcie której czterech z pięciu tańczących wraz z Karolem VI francuskich szlachciców zginęło, podpalonych pochodnią przyniesioną przez królewskiego brata i jednego z widzów, Ludwika Orleańskiego. Bal ten, zaplanowany jako rozrywka dla młodego władcy, który poprzedniego roku przeżył napad obłąkania, nadwyrężył zaufanie w jego zdolność do sprawowania władzy i, uznany za dowód zdeprawowania szlachty, doprowadził paryżan na skraj buntu przeciw jej możniejszym przedstawicielom. Oburzenie społeczeństwa zmusiło Karola i Ludwika, którego współczesny annalista oskarżył o próbę królobójstwa i czarnoksięstwo, do odprawienia oficjalnej pokuty.
Żona Karola, Izabela Bawarska, wyprawiła bal dla uczczenia ponownego zamęścia jednej ze swoich dwórek. Badacze przypuszczają, że był on utrzymany w stylu "charivari", z tancerzami przebranymi za dzikich mężów, mityczne istoty kojarzone z demonologią, często przedstawiane w sztuce średniowiecznej Europy. Wydarzenie zostało odnotowane przez współczesnych kronikarzy, wśród nich Mnicha od Świętego Dionizego i Jana Froissarta, oraz zilustrowane w licznych manuskryptach z XV wieku, przez takich malarzy jak choćby Mistrz Antoniego Burgundzkiego. Stanowiło także inspirację dla Edgara Allana Poe przy pisaniu opowiadania "Żabi skoczek".
Tło.
W 1380 roku, po śmierci ojca, Karola V Mądrego, dwunastoletni Karol VI wstąpił na tron pod opieką czterech krewnych, którzy do momentu osiągnięcia przez niego pełnoletności pełnili funkcję regentów. Przed upływem drugiego roku, gdy Ludwik I Andegaweński złupił królewski skarbiec i wyruszył walczyć o neapolitańską koronę, a Jan de Berry i Ludwik II de Bourbon nie wykazali większego zainteresowania rządzeniem, jedynym regentem pozostał Filip Burgundzki, nazywany przez historyka Roberta Knechta „jednym z najpotężniejszych książąt Europy”. W 1387 roku Karol zaczął sprawować samodzielne rządy, odesłał regentów i przywrócił na dawne stanowiska doradców swego ojca, marmousetów. Opowiadali się oni, w przeciwieństwie do dotychczasowych regentów, za pokojem z Anglią, obniżeniem podatków i silną, odpowiedzialną władzą centralną — co doprowadziło do wynegocjowania trzyletniego rozejmu i pozbawienia księcia Berry zarządu nad Langwedocją, której ludność wyzyskiwał.
W roku 1392 Karol po raz pierwszy doznał napadu niepoczytalności, której przejawem była „niewyczerpalna pasja” z powodu zamachu na konetabla Francji i przywódcy marmusetów, Oliwera z Clisson, podjętej przez Piotra z Craon, a wyreżyserowanej przez Jana V Zdobywcę. Przekonany, że zamach na życie jego doradcy godził w równym stopniu w monarchię i jej głowę, Karol, za przyzwoleniem marmuzetów, pośpiesznie przygotował ekspedycję karną przeciw Bretanii i w ciągu kilku miesięcy zbrojnie opuścił Paryż.
W jeden z upalnych sierpniowych dni, gdy maszerujące do Bretanii wojska znajdowały się na błoniach Le Mans, Karol bez ostrzeżenia dobył broni i krzycząc: „Naprzód! na zdrajców! Chcą mię wydać wrogom!”, natarł na swych przybocznych rycerzy, pośród których znajdował się zażyły z nim brat, Ludwik. Zdążył zabić czterech swoich ludzi, zanim szambelan pochwycił go w pasie i obezwładnił, co wtrąciło króla w czterodniową śpiączkę, szanse na jego wybudzenie z której widziało niewielu — książęta Burgundii i Berry skorzystali z niedyspozycji bratanka i prędko przejęli władzę, ustanowili siebie regentami i rozwiązali radę królewską.
Do przebywającego w śpiączce króla, umieszczonego w Le Mans, wezwano Wilhelma z Harcigny, cieszącego się estymą 92-letniego lekarza. Gdy Karol odzyskał przytomność, a jego gorączka ustąpiła, powrócił do Paryża w towarzystwie Wilhelma. Pod koniec września król był już w dość dobrym stanie, żeby odbyć dziękczynną pielgrzymkę do bazyliki Marii Panny Radosnej w pobliżu Laon.
Nagły napad szału króla był przez niektórych postrzegany jako znak gniewu bożego i kara za grzechy, przez innych zaś jako skutek czarnoksięstwa — według historyków mógł to być napad schizofrenii paranoidalnej. Równowaga umysłowa króla pozostała krucha: miał trwać w przekonaniu, że jest zrobiony ze szkła, jego wilcze wycia, jak podaje Desmond Seward, przetaczały się pałacowymi korytarzami, a Jean Froissart pisał, że choroba Karola wymykała się wszelkim wysiłkom medyków. W najcięższym okresie nie poznawał on żony, Izabeli Bawarskiej, każąc wypędzać ją ze swoich komnat, jednak po wyzdrowieniu przekazał jej kuratelę nad dziećmi. Sprawowanie opieki nad następcą tronu i późniejszym władcą Karolem pozwoliło Izabeli zdobyć znaczne wpływy i miejsce w radzie regencyjnej na wypadek nawrotu obłędu jej męża.
Według "Odległego zwierciadła" Barbary Tuchman Wilhelm z Harsigny zbył prośby i dary, które miały go od tego odwieść, i opuścił Paryż, poleciwszy dworzanom, żeby chronili Karola przed troskami i wzburzeniem, które mogłyby wyniknąć ze sprawowania władzy, w zamian otaczając go atmosferą błogiej beztroski. By to osiągnąć, dwór uciekał się do wyszukanych rozrywek i ekstrawaganckich sposobów: Izabela i jej szwagierka, Walentyna Visconti, nosiły wyszywane klejnotami suknie i warkocze upięte na kształt ślimacznic, przykryte podwójnymi henninami, podobno dość szerokimi, by wymusić poszerzenie pałacowych odrzwi.
Lud uważał ten przepych za przesadę, nazywał jednak młodego króla "le bien-aimé" (ukochanym), całą winą obarczając cudzoziemską królową, którą sprowadzono z Bawarii na życzenie ówczesnych regentów. Ani Izabela, ani Walentyna, córka bezwzględnego księcia Mediolanu — nie były przesadnie popularne, tak na dworze, jak i pośród ludu. Froissart w swoich "Kronikach" pisał, że wujowie Karola chętnie przyzwalali na te swawole, ponieważ „dopóki królowa i książę Orleański tańczyli, nie byli niebezpieczni, czy nawet drażniący”.
"Bal des Ardents" i jego skutki.
28 stycznia 1393 Izabela zorganizowała maskaradę w hôtel Saint-Pol dla uczczenia trzeciego małżeństwa swej dwórki, Katarzyny z Fastaverin. Tuchman tłumaczy, że ponowny ślub wdowy stanowił tradycyjny obiekt drwin, stając się okazją do błazeństw, często wyczynianych w oprawie balów maskowych bądź "charivari", dla których charakterystyczne były „rozpusta, przebieranki, nieład, głośne wytrąbywanie fałszywych nut i szczęk czyneli”. Idąc za myślą Hugona z Guisay, według Tuchman znanego ze „skandalicznych knowań” i okrucieństwa, sześciu możnych rycerzy w przebraniach wykonało taniec dzikich mężów. Zszyte dopiero na nich stroje, wykonane z lnu, którego łodygi przymocowano do nasączonych żywicą tkanin, sprawiały, „że wyglądali na zarośniętych i kosmatych od stóp do głów”, a tym samym sposobem wykonane maski skrywały twarze i tożsamość tancerzy, według niektórych kronik skutych ze sobą łańcuchem, i większość widowni nie zdawała sobie sprawy, że ma okazję oglądać także swojego króla. Żeby zminimalizować ryzyko zajęcia się łatwopalnych szat, zakazano oświetlania pochodniami sali, w której odbywał się występ, a nawet wnoszenia ich w czasie jego trwania. 
Według historyka Jana Veenstry rozhukani tancerze wyli jak wilki, przeklinali i wzywali publiczność do odgadnięcia ich imion, cały czas tańcząc w diabolicznym szale. Spóźniony i pijany zjawił się wraz z Filipem z Baru brat Karola, Ludwik, który, choć relacje nie są co do tego zgodne, chciał prawdopodobnie rozpoznać jakiegoś tancerza i uniósł nad jego maską przyniesioną przez siebie pochodnię, z której upadła kropla smoły lub oderwał się strzęp pakuł, od czego zapaliła się nogawka kostiumu. W XVII wieku William Prynne pisał, że „książę Orleański […] jedną z pochodni trzymanych przez jego sługi tak blisko lnu łodyg umieścił, aż któraś z maszkar zajęła się, a jedna kolejną zażegała i tak każda stanęła w płomieniach” — tymczasem współczesna kronika podaje, że Ludwik „cisnął” pochodnią w jednego z tancerzy.
Izabela zemdlała na ten widok ze strachu o los swojego męża — ten jednak tańczył w pewnym oddaleniu, w pobliżu swej piętnastoletniej ciotki Joanny, księżnej Berry, która pośpiesznie zarzuciła na niego swoją obfitą suknię, żeby osłonić go od iskier. Według różnych świadectw księżna wtargnęła między tańczących i odciągnęła króla na stronę, żeby z nim pomówić, albo władca sam zbliżył się do publiczności. Froissart napisał, że „król, który wiódł [tancerzy], oddalił się od swych towarzyszy […] i udał się pokazać damom […], i minął z królową, i zbliżył do księżnej Berry”.
Wkrótce zapanował chaos: zapaleni tancerze wyli z bólu, a widzowie, wielu z których również zostało poparzonych, wrzeszczeli, próbując ratować ofiary. Wydarzenie zostało niezwykle plastycznie przedstawione przez Mnicha od Świętego Dionizego, który pisał, że „czterech mężczyzn spłonęło żywcem, ich płomienne lędźwie padły na posadzkę […], wytryskując strumienie krwi”. Przeżyło tylko dwóch tancerzy: Karol, dzięki sprawnej reakcji księżnej Berry, i dziedzic Nantouillet, który wskoczył do kadzi z winem, gdzie pozostał, póki nie stłumiono ognia. Hrabia Joigny zginął na miejscu; Iwajn z Foix, syn Gastona Phoeba, hrabiego Foix, oraz Aimery Poitiers, syn hrabiego Valentinois, z bolesnymi oparzeniami dogorywali przez dwa dni. Wodzirej imprezy, Hugon z Guisay, przeżył jeszcze dzień, według Tuchman gorzko „wyklinając i wyzywając współtancerzy, żywych i martwych, do swojej ostatniej godziny”.
Mieszkańcy Paryża, wzburzeni samym zajściem i zagrożeniem, w jakim z jego przyczyny znalazł się monarcha, powzięli urazę dla jego doradców. Wielkie poruszenie wstrząsnęło miastem, gdy jego ludność zagroziła wymordowaniem zdeprawowanych i rozpasanych dworzan oraz obaleniem wujów Karola. Ci, wielce zaniepokojeni pospolitym oburzeniem i możliwością powtórki z rabacji pobijaczej sprzed dekady — gdy paryżanie z pobijakami rzucili się na poborców — namówili resztę dworu do odprawienia pokuty w katedrze Marii Panny, poprzedzonej pątniczym przemarszem króla, który — władca konno, wujowie piechotą — odbyli w głębokiej pokorze.
Fundacją kaplicy w klasztorze celestynów nieszczęście okupił Ludwik, obwiniany w kronice Froissarta: „Tak oto uroczystości weselne uwieńczyła wielka rozpacz […] [Karol i Izabela] nie mogli temu zaradzić. Musimy zrozumieć, że nie oni ponoszą tu winę, lecz książę Orleański”. Reputacja księcia poważnie ucierpiała, zwłaszcza w obliczu wcześniejszych o kilka lat oskarżeń o czarnoksięstwo, kiedy to najął mniszego odszczepieńca, by ten zaklął w pierścień, miecz i sztylet moc demonów. Jan Mały, ówczesny teolog, zeznał później, że Ludwik praktykował czary, a pożar w trakcie balu był dowodem królobójczego zamachu, przedsięwziętego w odwecie za napaść Karola z poprzedniego lata.
"Bal des Ardents" wzmocnił wyobrażenie dworu pogrążonego w ekstrawagancji, z chorowitym i niezdolnym do sprawowania władzy królem na czele. Napady obłędu Karola stały się tak częste, że przed końcem dekady jego rola w państwie stała się wyłącznie ceremonialna, w początku zaś nowego wieku zupełna marginalizacja postaci króla przyczyniła się do rozbicia i zmierzchu dynastii Walezjuszów. W roku 1407 Izabelę oskarżono o spółkowanie ze swym szwagrem, zamordowanym wkrótce z inicjatywy Jana bez Trwogi za „występność, zepsucie, czarnoksięstwo i liczne prywatne oraz publiczne łajdactwa”. Zabójstwo to pchnęło frakcje burgundów i armaniaków do wojny domowej, która trwała przez kilka dziesięcioleci. Pozbawiony władzy centralnej i nieodpowiedzialny francuski dwór na ponad 200 lat zyskał opinię moralnie rozprężonego.
Folklorystyczne i chrześcijańskie wyobrażenia dzikich mężów.
W swej książce "Magia i wróżby na dworach Burgundii i Francji" Veenstra pisze, że "Bal des Ardents" ujawnia czternastowieczne napięcie między wierzeniami chrześcijańskimi i uśpionym pogaństwem. Według autora zdarzenie to „obnażyło potężne kulturowe zmagania z przeszłością, ale zarazem stało się złowrogą zapowiedzią przyszłości”.
Dzicy mężowie — zazwyczaj przedstawiani z kosturem lub maczugą, jako żyjący poza zasięgiem cywilizacji, bez dachu nad głową i nieznający ognia, wyzuci z uczuć i nieobdarzeni duszą — byli metaforą człowieka bez Boga. Według popularnego przekonania w górzystych regionach, takich jak Pireneje, żyli długowłosi dzicy mężowie, istoty zwane "lutins", które tańczyły przy blasku płomieni, by wzywać demony lub odprawiać rytuał płodności. Przebrani za nich tancerze brali niekiedy udział w organizowanych z okazji rozpoczęcia siewów bądź zakończenia żniw zabawach "charivari", w trakcie których byli rytualnie chwytani, po czym spalano ich podobiznę dla przebłagania złych duchów — co kościół uznawał za obrzędy pogańskie i demoniczne.
Veenstra wyjaśnia, że przebierając się za dzikich mężów, wieśniacy „przyzywali demony poprzez udawanie ich” — mimo że ówczesne penitencjały zakazywały wiary w istnienie takich istot i naśladowania ich w sposób, w jaki zrobiono to na przykład na przyjęciu Izabeli. Podczas rytuałów ludowych „palenie nie było dosłowne, lecz odbywało się "in effigie"”, pisze badacz, „w przeciwieństwie do "Bal des Ardents", gdzie ryt kultu płodności zrzedł w dworskiej zabawie, lecz gdzie palenie nabrało przerażającego realizmu”. Kronika z XV wieku opisuje tę maskaradę jako „"una corea procurance demone"” (taniec strzegący przed diabłem).
Powtórne zawarcie małżeństwa, uważanego za sakrament wykraczający poza ramy życia doczesnego (wbrew Ewangelii: Łk 20:27-40; Mt 22:29-30), często było traktowane jak świętokradztwo i potępiane przez społeczeństwo. "Bal des Ardents" miał zatem dwojaki cel: zapewnić szlachcie rozrywkę i poniżyć oraz skarcić dwórkę Izabeli — sposobem na wskroś pogańskim, z czego zdawał się nie być zadowolony Mnich od Świętego Dionizego. Tymczasem Veenstra przekonuje, że rytualne spalenie w noc poślubną ma rodowód starotestamentowy, gdzie Tobiasz pali wątrobę i serce ryby, żeby wyzwolić Sarę od demona Asmodeusza, który zabił siedmiu jej mężów.
Możliwe, że w czasach, gdy dworzanie często szukali porady u magów i czarnoksiężników, wydarzenie takie miało być symbolicznym wyegzorcyzmowaniem choroby umysłowej Karola. We wczesnym wieku XV rytualne palenie złych mocy nie było rzeczą niezwyczajną, czego dowodzi późniejszy wyrok Ludwika Orleańskiego na królewskim lekarzu, Janie z Baru, którego spalono po tym jak na torturach przyznał się do uprawiania czarów.
Kroniki.
Śmierć czterech możnych była przypadkiem wystarczająco istotnym, żeby zapewnić zdarzeniu miejsce na kartach współczesnych kronik, w szczególności Froissarta I Mnicha od Świętego Dionizego, a następnie — licznych kopii iluminowanych rękopisów. Podczas gdy wspomniani autorzy zgadzają się w głównych punktach — tancerze byli przebrani za dzikich mężów, czterech zginęło, jeden wpadł do kadzi, król przeżył — co do szczegółów występują rozbieżności. Froissart pisze, że tancerzy skuto łańcuchem, o czym nie wspomina Mnich. Ponadto według Susan Crane pierwszy z nich sugeruje w swoim opisie, że taniec był udramatyzowanym występem, który odbywał się bez udziału publiczności, drugi zaś — że uczestniczyła ona w tańcu, który był elementem szalonego "charivari".
Swoją relację, którą Katerina Nara nazwała pełną pesymizmu, spowodowanego brakiem aprobaty dla części odnotowywanych wydarzeń, Froissart umieścił w księdze IV "Kronik" (obejmujących lata 1389-1440). Winą obarcza on Ludwika, podczas gdy Mnich składa ją na barki pomysłodawcy, Hugona z Guisay, który dzięki traktowaniu nisko urodzonych sług jak zwierzęta zdobył sobie tak powszechną nienawiść, że „szlachta radowała się z jego mąk śmiertelnych”.
W "Historii Karola VI", opisującej dwadzieścia pięć lat jego panowania, Mnich zdaje się ganić zdarzenie, które według niego łamało zasady życia społecznego i nie przystawało królowi — a które tymczasem przez Froissarta zostało uznane za uroczyste.
Naukowcy nie są pewni, czy którykolwiek z kronikarzy był obecny przy zajściu. Według Crane, Froissart opisał je około pięć, Mnich zaś — dziesięć lat później. Veenstra przypuszcza, że ten ostatni mógł być świadkiem zdarzenia (jak był świadkiem większości tych, które miały miejsce za panowania Karola VI) i jego relacja jest bliższa rzeczywistości. Jednak choć stworzone przez niego dzieło jest powszechnie uważane za nieodzowne dla zrozumienia francuskiego dworu, to na kronikarskiej neutralności mogła zaważyć sympatia dla partii burgundów, skłaniając go do przedstawienia pary królewskiej w niekorzystnym świetle. Autorem trzeciej, powstałej w połowie XV wieku, relacji jest Jan Jouvenal des Ursins, którego "Historia Karola VI, króla Francji" czekała na wydanie do 1614 roku.
Rękopis kroniki Froissarta z lat 1470-72, ze zbiorów "Bibliothecae Harleianae" w Bibliotece Brytyjskiej, zawiera miniaturę ilustrującą wydarzenie, zatytułowaną "Taniec leśnych ludzi" i przypisaną niejakiemu Mistrzowi Froissarta Harleya. Niewiele późniejsza kopia, z około 1480 roku, zawiera miniaturę "Ogień na maskaradzie" Mistrza Froissarta Getty’ego, niezidentyfikowanego bliżej prymitywisty flamandzkiego. Również w piętnastowiecznym manuskrypcie Ludwika z Gruuthouse znajduje się miniatura zdarzenia, a paryską kopię z 1508 roku, wykonaną być może specjalnie dla Marii de Cléves, ozdabia 25 marginesowych miniatur, a jedna całostronicowa ilustracja przedstawia "Bal des Ardents".

</doc>
<doc id="4286774" url="https://pl.wikipedia.org/wiki?curid=4286774" title="Icard (Karolina Północna)">
Icard (Karolina Północna)

Icard – jednostka osadnicza w Stanach Zjednoczonych, w stanie Karolina Północna, w hrabstwie Burke.

</doc>
<doc id="4286776" url="https://pl.wikipedia.org/wiki?curid=4286776" title="Zamek w Castelo Branco">
Zamek w Castelo Branco

Zamek w Castelo Branco (port: "Castelo de Castelo Branco") – średniowieczny zamek w miejscowości Castelo Branco, w Portugalii. Lokalnie ten romański zamek znany jest jako "Castelo dos Templário" ("Zamek Templariuszy"). został zbudowany z polecenia króla Alfonsa II w 1214 roku.
Budynek jest klasyfikowany jako Pomnik Narodowy od 1978. 

</doc>
<doc id="4286778" url="https://pl.wikipedia.org/wiki?curid=4286778" title="Salem (Karolina Północna)">
Salem (Karolina Północna)

Salem – jednostka osadnicza w Stanach Zjednoczonych, w stanie Karolina Północna, w hrabstwie Burke.

</doc>
<doc id="4286784" url="https://pl.wikipedia.org/wiki?curid=4286784" title="Konsulat Generalny Rzeczypospolitej Polskiej w Winnicy">
Konsulat Generalny Rzeczypospolitej Polskiej w Winnicy

Konsulat Generalny Rzeczypospolitej Polskiej w Winnicy () – jeden z pięciu działających na Ukrainie polskich konsulatów generalnych. Został utworzony 1 września 2009 i jest jedynym przedstawicielstwem dyplomatycznym w tym mieście.
Działalność.
Liczebność polskiej grupy w Winnickim Okręgu Konsularnym jest największa ze wszystkich na Ukrainie – 460 tys. W 2011 staraniem Konsulatu odbyły się w Winnicy i Berdyczowie Światowe Dni Polaków i Polonii. Konsul Generalny Krzysztof Świderek przyczynił się do powstania nowych organizacji polskich w Winnicy, Niemirowie, Smotryczu, Kamieńcu Podolskim. Uruchomił nowe punktu nauczania języka polskiego, zorganizował ogólnopolską akcję ratowania zaniedbanych polskich cmentarzy na Kresach, pod nazwą „Mogiłę pradziada ocal od zapomnienia”. Upamiętniano wydarzenia związane z martyrologią polską – Polaków zmarłych w czasie wielkiego głodu na Ukrainie, rozstrzelanych przez NKWD, wywiezionych na Syberię i do Kazachstanu z Marchlewszczyzny. W 2012 osiągnięto porozumienie, na mocy którego władze ukraińskie zwróciły rzymskokatolicki kościół wybudowany w 1758 przez Michała Grocholskiego. W 2014 zorganizowano Centrum Polskie im. Ignacego Jana Paderewskiego w Winnicy. W 2022 placówka czasowo zawiesiła działalność w związku z agresją rosyjską na Ukrainę.
Winnicki Okręg Konsularny obejmuje cztery obwody: chmielnicki, czerniowiecki, winnicki i żytomierski.

</doc>
<doc id="4286786" url="https://pl.wikipedia.org/wiki?curid=4286786" title="Skład Skry Bełchatów w poprzednich ligowych sezonach">
Skład Skry Bełchatów w poprzednich ligowych sezonach



</doc>
<doc id="4286788" url="https://pl.wikipedia.org/wiki?curid=4286788" title="Northlakes">
Northlakes

Northlakes – jednostka osadnicza w Stanach Zjednoczonych, w stanie Karolina Północna, w hrabstwie Caldwell.

</doc>
<doc id="4286790" url="https://pl.wikipedia.org/wiki?curid=4286790" title="Giedrius Surplys">
Giedrius Surplys

Giedrius Surplys (ur. 26 maja 1980 w Płungianach) – litewski polityk i politolog, w latach 2017–2018 wiceminister spraw wewnętrznych, od 2018 do 2019 minister rolnictwa, poseł na Sejm Republiki Litewskiej.
Życiorys.
Absolwent Uniwersytetu Wileńskiego, gdzie uzyskał licencjat z nauk politycznych (2002) i magisterium z europeistyki (2004). Kształcił się także na University of Birmingham (2003–2004). W 2003 był korespondentem gazety „Lietuvos žinios”. W latach 2005–2008 pracował jako nauczyciel akademicki na Litewskiej Akademii Wojskowej im. gen. Jonasa Žemaitisa. Później był doradcą ministra spraw zagranicznych (2009) i dyrektorem instytucji publicznej „Morkus” (2009–2012). W latach 2012–2015 zatrudniony jako doradca w kancelarii prezydent Dalii Grybauskaitė, następnie w jednej z instytucji publicznych.
W wyborach w 2016 z ramienia Litewskiego Związku Rolników i Zielonych bez powodzenia kandydował do Sejmu. W styczniu 2017 otrzymał nominację na stanowisko wiceministra spraw wewnętrznych. W maju 2018 w rządzie Sauliusa Skvernelisa objął urząd ministra rolnictwa, zastępując Broniusa Markauskasa. W tym samym roku bezskutecznie z ramienia swojej partii kandydował w wyborach uzupełniających do Sejmu. W sierpniu 2019 zakończył pełnienie funkcji ministra.
W wyborach w 2020 z ramienia LVŽS uzyskał mandat posła na Sejm Republiki Litewskiej.

</doc>
<doc id="4286794" url="https://pl.wikipedia.org/wiki?curid=4286794" title="Rugby 7 na Igrzyskach Wspólnoty Narodów 2018 – turniej kobiet">
Rugby 7 na Igrzyskach Wspólnoty Narodów 2018 – turniej kobiet

Żeński turniej rugby 7 na Igrzyskach Wspólnoty Narodów 2018 odbył się w ośmiozespołowej obsadzie na Robina Stadium w australijskim mieście Gold Coast w dniach od 13 do 15 kwietnia 2018 roku.
Rugby siedmioosobowe z udziałem kobiet w programie tych zawodów pojawiło się po raz pierwszy. W turnieju wzięło udział osiem reprezentacji wyłonionych we wcześniejszych eliminacjach obejmujących światowe cykle oraz turnieje regionalne.
Obsada zawodów została potwierdzona w połowie grudnia 2017 roku, losowanie grup odbyło się na początku lutego 2018 roku, zaś harmonogram gier opublikowano pod koniec tegoż miesiąca. Osiem uczestniczących reprezentacji rywalizowało systemem kołowym w ramach dwóch czterozespołowych grup, a czołowe dwójki z obu grup awansowały do półfinałów, pozostałe drużyny walczyły zaś o miejsce piąte. Charakterystyki zespołów.
Do półfinałów awansowały Australijki i Nowozelandki z kompletem zwycięstw oraz Kanadyjki i Angielki, które uległy tylko zwyciężczyniom grup. W finałowym pojedynku Nowozelandki pokonały po dogrywce gospodynie zawodów, brąz zdobyły zaś Angielki. W klasyfikacji przyłożeń z ośmioma zwyciężyła przedstawicielka triumfatorek Portia Woodman, która została również najlepiej punktującą zawodniczką turnieju.

</doc>
<doc id="4286798" url="https://pl.wikipedia.org/wiki?curid=4286798" title="Boot Camp Match">
Boot Camp Match



</doc>
<doc id="4286799" url="https://pl.wikipedia.org/wiki?curid=4286799" title="Camden (Karolina Północna)">
Camden (Karolina Północna)

Camden – jednostka osadnicza w Stanach Zjednoczonych, w stanie Karolina Północna, siedziba administracyjna hrabstwa Camden.

</doc>
<doc id="4286803" url="https://pl.wikipedia.org/wiki?curid=4286803" title="Gabriele Dell’Otto">
Gabriele Dell’Otto

Gabriele Dell’Otto (ur. 20 grudnia 1973) – włoski rysownik. 
Jego prace były publikowane w kilku krajach i dotyczyły dziedzin takich jak: rysunki naukowe, komiksy, kalandarze, litografie, książki, foldery oraz okładki dla kolorowych gazet jak i gier. Jest autorem min. panoramy Wielkiej kolekcji komiksów Marvela.

</doc>
<doc id="4286806" url="https://pl.wikipedia.org/wiki?curid=4286806" title="South Mills">
South Mills

South Mills – jednostka osadnicza w Stanach Zjednoczonych, w stanie Karolina Północna, w hrabstwie Camden.

</doc>
<doc id="4286812" url="https://pl.wikipedia.org/wiki?curid=4286812" title="The Camel Clutch">
The Camel Clutch



</doc>
<doc id="4286813" url="https://pl.wikipedia.org/wiki?curid=4286813" title="Saint George’s FC">
Saint George’s FC

Saint George’s FC – maltański klub piłkarski, mający swoją siedzibę w mieście Cospicua (Bormla) w południowo-wschodniej części kraju. Jest najstarszym klubem na Malcie i członkiem Club of Pioneers.
Historia.
Chronologia nazw:
Klub piłkarski Saint George’s FC został założony w miejscowości Cospicua (Bormla) 30 kwietnia 1890 roku w wyniku fuzji miejskich drużyn "Santa Margherita", "St. Andrews" oraz "St. George’s". W sezonie 1911/12 zespół startował w First Division, gdzie zajął trzecie miejsce, w 1913/14 był drugim, a w 1916/17 osiągnął swój największy sukces zdobywając tytuł mistrza kraju. W sezonie 1918/19 klub nazywał się Cospicua Rangers FC. Do 1940, kiedy z powodu II wojny światowej rozgrywki piłkarskie zostały zawieszone, klub nie występował w rozgrywkach na najwyższym poziomie jedynie w sezonach 1909/10, 1914/15, 1919/20, 1920/21 (zdyskwalifikowany), 1922/23, 1923/24, 1924/25, 1928/29, 1930/31, 1931/32, 1932/33, 1933/34 i 1935/36. W 1929 klub zmienił nazwę na Old Saint George’s FC, ale w 1934 powrócił do pierwotnej nazwy Saint George’s FC.
Po wznowieniu rozgrywek w sezonie 1944/45 klub nie grał w First Division, ale następnie do 1952/53 był zawsze obecny na najwyższym szczeblu rozgrywek. W sezonie 1952/53 zajął ostatnie 8.miejsce i spadł do Second Division. W następnym sezonie zdobył mistrzostwo II dywizji i wrócił do I dywizji. W pierwszym po powrocie sezonie 1954/55 ponownie został sklasyfikowany na ostatniej 8.pozycji i następnie przez dwa lata występował w II dywizji. Jednak powrót znów był nieudany. Ostatnia 8.lokata w sezonie 1957/58 spowodował kolejny spadek do niższej ligi. Po roku klub wrócił do First Division i od sezonu 1959/60 pięć lat spędził w rozgrywkach najwyższej klasy. W sezonie 1963/64 po raz kolejny zajął ostatnie 8.miejsce i spadł do Second Division. W sezonie 1965/66 zwyciężył w II dywizji i wrócił do pierwszej ligi, ale w 1968/69 po raz kolejny zajął ostatnie 8.miejsce i spadł znów do Second Division. W sezonie 1971/72 zajął pierwsze miejsce w drugiej lidze i wrócił na rok do najwyższej klasy, potem w 1973/74 znów zwyciężył w Second Division i tym razem na dłużej wrócił do First Division. W 1974/75 nawet zdobył brązowe medale mistrzostw. Po zakończeniu sezonu 1979/80, w którym zajął ostatnie 10.miejsce spadł do drugiej ligi, zwanej po reformie systemu lig piłkarskich "Division 1", a najwyższa klasa "Premier League".
Po ponad 10 latach klub w sezonie 1991/92 został mistrzem Division 1 i w sezonie 1992/93 startował w Premier League, w której zajął przedostatnie 9.miejsce wracając do I dywizji. Po roku nieobecności w sezonie 1994/95 ponownie startował w Premier League. Jednak znów nie udało się utrzymać wśród najlepszych zespołów i po zajęciu ostatniego 10.miejsca klub spadł do Division 1. W sezonie 1997/98 został zdegradowany do Division 2. Sezon 1999/2000 klub zakończył na 11.pozycji i spadł po raz pierwszy raz w historii do Division 3. W sezonie 2000/01 zajął 3.miejsce ale w turnieju playoff nie potrafił wywalczyć promocji do wyższej klasy. Dopiero w sezonie 2002/03 zdobył mistrzostwo III dywizji i awansował do Second Division. W następnym 2003/04 ponownie zajął pierwsze miejsce, tym razem w II dywizji i wrócił do First Division. Po dwóch latach gry na zapleczu najwyższej klasy w sezonie 2005/06 zwyciężył w lidze i zdobył promocję do Premier League. Jednak powrót był nieudany, klub został sklasyfikowany na przedostatniej 9.pozycji w sezonie 2006/07 i spadł do First Division.
Sezon 2011/12 zakończył na ostatnim 12.miejscu i został zdegradowany do Second Division. W następnym sezonie uzyskał 4.lokatę w tabeli, która była premiowana awansem do I dywizji. W sezonie 2015/16 zajął przedostatnie 13.miejsce i ponownie spadł do Second Division.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2017).
Stadion.
Klub rozgrywa swoje mecze domowe na stadionie narodowym Ta’ Qali Stadium w Ta’ Qali, który może pomieścić 17000 widzów. Również gra na własnym boisku Cospicua Ground (1000 widzów).

</doc>
<doc id="4286817" url="https://pl.wikipedia.org/wiki?curid=4286817" title="Janusz Bałanda-Rydzewski">
Janusz Bałanda-Rydzewski

Janusz Bałanda-Rydzewski (ur. 8 czerwca 1931 w Gdyni, zm. 17 marca 2014 w Gdańsku) – polski artysta fotograf, fotoreporter, uhonorowany tytułem Artiste FIAP (AFIAP). Członek rzeczywisty i Artysta Fotoklubu Rzeczypospolitej Polskiej (AFRP). Członek rzeczywisty i prezes Zarządu Okręgu Gdańskiego Związku Polskich Artystów Fotografików. Członek Stowarzyszenia Dziennikarzy Polskich. Członek Stowarzyszenia Marynistów Polskich.
Życiorys.
Janusz Bałanda-Rydzewski był zawodowo i twórczo związany z morzem, związany z gdańskim środowiskiem fotograficznym – mieszkał, pracował i tworzył w Gdańsku, fotografował od wielu lat. Jako fotoreporter współpracował (m.in.) z "Centralną Agencją Fotograficzną", "Europa Press", Centralnym Muzeum Morskim, "Dziennikiem Bałtyckim, Morzem, Panoramą Północy". Miejsce szczególne w jego twórczości zajmowała tematyka związana z morzem, fotografia marynistyczna; był jednym z fotoreporterów "Solidarności", twórcą obszernej dokumentacji fotograficznej z działalności polskiej opozycji (m.in. z okresu strajków "sierpnia '80 oraz stanu wojennego w Polsce 1981–1983"). 
Janusz Bałanda-Rydzewski jest autorem i współautorem wielu wystaw fotograficznych; indywidualnych i zbiorowych – krajowych i międzynarodowych – w Polsce i za granicą. Brał aktywny udział w Międzynarodowych Salonach Fotograficznych, organizowanych (m.in.) pod egidą FIAP, zdobywając wiele akceptacji, medali, nagród, wyróżnień, dyplomów, listów gratulacyjnych. W 1961 roku został przyjęty w poczet członków rzeczywistych Okręgu Gdańskiego Związku Polskich Artystów Fotografików, w którym od 1976 roku do 1981 pełnił funkcję prezesa Zarządu OG ZPAF. W 2000 roku został przyjęty w poczet członków Fotoklubu Rzeczypospolitej Polskiej Stowarzyszenia Twórców. Decyzją Komisji Kwalifikacji Zawodowych Fotoklubu RP otrzymał dyplom potwierdzający kwalifikacje do wykonywania zawodu artysty fotografa, fotografika (legitymacja nr 139). 
Pokłosiem udziału w Międzynarodowych Salonach Fotograficznych (pod patronatem FIAP) było przyznanie Januszowi Bałanda-Rydzewskiemu tytułu honorowego Artiste FIAP (AFIAP) – tytułu nadanego przez Międzynarodową Federację Sztuki Fotograficznej FIAP, obecnie z siedzibą w Luksemburgu. 
Janusz Bałanda-Rydzewski zmarł po ciężkiej chorobie w dniu 17 marca 2014 w Gdańsku, nabożeństwo żałobne odbyło się 25 marca w kościele św. Brygidy w Gdańsku, pochowany na Cmentarzu Komunalnym w Sopocie, przy ulicy Malczewskiego (kwatera C1-3-4). Jego fotografie znajdują się (między innymi) w zbiorach Europejskiego Centrum Solidarności w Gdańsku oraz w Archiwum Fotografii Ośrodka "KARTA".
Odznaczenia.
Źródło.

</doc>
<doc id="4286826" url="https://pl.wikipedia.org/wiki?curid=4286826" title="Wadym Hutcajt">
Wadym Hutcajt

Wadym Markowycz Hutcajt (ukr. Вадим Маркович Гутцайт, ur. 6 października 1971 w Kijowie) – ukraiński szermierz, szablista, mistrz olimpijski, medalista mistrzostw świata i Europy, a także trener i menedżer, od 2020 minister młodzieży i sportu.
Życiorys.
Trenował szermierkę jako szablista, walczył prawą ręką. Brał udział w trzech letnich igrzyskach olimpijskich. Jako reprezentant Wspólnoty Niepodległych Państw wywalczył w drużynie złoty medal w Barcelonie w 1992. Ponadto jako reprezentant Ukrainy wystąpił w Atlancie w 1996 (indywidualnie) oraz w Sydney w 2000 (indywidualnie i drużynowo). W 1991, jeszcze jako zawodnik kadry ZSRR, zdobył brąz w konkursie indywidualnym i srebro w konkursie drużynowym na mistrzostwach świata. W 2000 z drużyną zajął trzecie miejsce na mistrzostwach Europy.
W 1993 ukończył studia w Kijowskim Państwowym Instytucie Wychowania Fizycznego. W trakcie kariery sportowej zatrudniony jako instruktor, następnie od 1993 do 2002 był żołnierzem zawodowym. W latach 2002–2010 pracował jako trener drużyny narodowej w szermierce, później do 2017 na dyrektorskich stanowiskach w centrach olimpijskich. Od 2017 był zastępcą dyrektora i dyrektorem departamentu w administracji miejskiej Kijowa.
W marcu 2020 został powołany na ministra młodzieży i sportu w utworzonym wówczas rządzie Denysa Szmyhala.
Odznaczony Orderem „Za zasługi” klasy III (1997), II (2008) i I (2012).

</doc>
<doc id="4286827" url="https://pl.wikipedia.org/wiki?curid=4286827" title="Figure Four Leglock">
Figure Four Leglock



</doc>
<doc id="4286830" url="https://pl.wikipedia.org/wiki?curid=4286830" title="Bogdan Lewczuk">
Bogdan Lewczuk

Bogdan Dariusz Lewczuk (ur. 28 lipca 1967 w Olsztynie) – polski lekarz weterynarii, specjalizujący się w zakresie histologii, profesor nauk weterynaryjnych, profesor zwyczajny Uniwersytetu Warmińsko-Mazurskiego w Olsztynie, dziekan Wydziału Medycyny Weterynaryjnej tej uczelni (od 2016).
Życiorys.
W 1992 ukończył studia na Wydziale Weterynaryjnym Akademii Rolniczo-Technicznej w Olsztynie. Doktoryzował się w 1995 na uczelni macierzystej w oparciu o pracę pt. "Badania nad wpływem środków sympatykomimetycznych i sympatykolitycznych na morfologię szyszynki i poziom melatoniny w osoczu krwi loszek", której promotorką była prof. Barbara Przybylska-Gornowicz. Stopień naukowy doktora habilitowanego uzyskał w 2002 na Uniwersytecie Warmińsko-Mazurskim w Olsztynie na podstawie rozprawy "Mechanizmy adrenergicznej regulacji sekrecji melatoniny w szyszynce świni – badania in vitro". Tytuł naukowy profesora nauk weterynaryjnych otrzymał 15 lipca 2011.
Związany z Akademią Rolniczo-Techniczną i Uniwersytetem Warmińsko-Mazurskim w Olsztynie, na którym doszedł do stanowiska profesora zwyczajnego. W 2010 został kierownikiem Katedry Histologii i Embriologii. W latach 2008–2012 i 2012–2016 pełnił funkcję prodziekana Wydziału Medycyny Weterynaryjnej UWM. W kadencji 2016–2020 został wybrany na dziekana tego wydziału, w 2020 został powołany na dziekana na kolejną czteroletnią kadencję.
Specjalizuje się w histologii. Opublikował ok. 250 prac. Był stypendystą Fundacji na rzecz Nauki Polskiej (1993), otrzymał nagrodę Prezesa Rady Ministrów za pracę doktorską (1996). W 1998 został wyróżniony nagrodą Wydziału Nauk Rolniczych, Leśnych i Weterynaryjnych Polskiej Akademii Nauk. Został członkiem Polskiego Towarzystwa Nauk Weterynaryjnych, Polskiego Towarzystwo Histochemików i Cytochemików oraz European Biological Rhythms Society.
Odznaczony Brązowym Krzyżem Zasługi (2007).

</doc>
<doc id="4286831" url="https://pl.wikipedia.org/wiki?curid=4286831" title="Leszek Marynowski">
Leszek Marynowski

Leszek Marek Marynowski (ur. 22 marca 1967 w Gliwicach) – polski geolog, specjalista w zakresie geochemii organicznej i nieorganicznej, profesor nauk o Ziemi, profesor Uniwersytetu Śląskiego w Katowicach, od 2020 członek korespondent Polskiej Akademii Nauk.
Życiorys.
W 1993 ukończył studia z zakresu geologii na Uniwersytecie Śląskim w Katowicach. Doktoryzował się w 1998 na macierzystej uczelni w oparciu o pracę pt. "Stopień przeobrażenia termicznego materii organicznej ze skał dewonu Gór Świętokrzyskich. Analiza biomarkerów metodą GC-MS". Stopień naukowy doktora habilitowanego uzyskał w 2009 na podstawie cyklu publikacji "Zastosowanie biomarkerów, biomolekuł i innych związków organicznych do rekonstrukcji warunków sedymentacji materii organicznej oraz jej genezy. Przykłady z dewonu, triasu i jury środkowej obszaru Polski południowej i centralnej". Tytuł profesora nauk o Ziemi otrzymał 29 stycznia 2018. Specjalizuje się w geochemii organicznej i nieorganicznej.
Zawodowo związany z Uniwersytetem Śląskim w Katowicach, na którym doszedł do stanowiska profesora. W latach 2016–2019 był dziekanem Wydziału Nauk o Ziemi. W 2019, po reorganizacji uczelni, został dziekanem Wydziału Nauk Przyrodniczych. W 2020 utrzymał stanowisko na kadencję 2020–2024.
W latach 2013–2016 był prezesem Polskiego Towarzystwa Mineralogicznego. Został także członkiem rady naukowej Instytutu Nauk Geologicznych PAN, członkiem Rady Geologicznej przy ministrze środowiska oraz członkiem Komitetu Nauk Mineralogicznych PAN (sekretarz, zastępca przewodniczącego). W grudniu 2019 został wybrany na członka korespondenta Polskiej Akademii Nauk (Wydział III Nauk Ścisłych i Nauk o Ziemi) z kadencją od 1 stycznia 2020.
Autor ponad 90 prac. Za cykl publikacji, stanowiący podstawę habilitacji i składający się z dziesięciu artykułów opublikowanych w czasopismach z listy filadelfijskiej, otrzymał w 2010 Nagrodę im. Ignacego Domeyki, przyznaną przez Wydział Nauk o Ziemi i Nauk Górniczych Polskiej Akademii Nauk.
Odznaczony Srebrnym Krzyżem Zasługi (2015) i Medalem Komisji Edukacji Narodowej.

</doc>
<doc id="4286832" url="https://pl.wikipedia.org/wiki?curid=4286832" title="Guido Crosetto">
Guido Crosetto

Guido Crosetto (ur. 19 września 1963 w Cuneo) – włoski polityk, przedsiębiorca i samorządowiec, deputowany, jeden z liderów partii Bracia Włosi, od 2022 minister obrony.
Życiorys.
Po szkole średniej podjął studia ekonomiczne na Uniwersytecie Turyńskim. Studiów tych nie ukończył, choć w późniejszych latach błędnie deklarował bycie absolwentem tej uczelni. Zajmował się prowadzeniem rodzinnego przedsiębiorstwa. Zaangażował się w działalność polityczną w ramach Chrześcijańskiej Demokracji. Był sekretarzem regionalnym jej ruchu młodzieżowego, a w latach 1985–1990 sekretarzem krajowym do spraw szkoleń. W 1988 pełnił funkcję doradcy premiera Giovanniego Gorii do spraw gospodarczych. W latach 1990–2004 zajmował stanowisko burmistrza miejscowości Marene, od 1999 do 2009 zasiadał w radzie prowincji Cuneo.
W międzyczasie, po rozpadzie chadecji, dołączył do partii Forza Italia, w latach 2003–2009 był koordynatorem FI w Piemoncie. W 2009 wraz z tym ugrupowaniem współtworzył Lud Wolności. W 2001 po raz pierwszy został wybrany w skład Izby Deputowanych, z powodzeniem ubiegał się o reelekcję w 2006 i 2008, sprawując mandat posła XIV, XV i XVI kadencji. W latach 2008–2011 był podsekretarzem stanu w resorcie obrony w czwartym rządzie Silvia Berlusconiego. W 2012 został prezesem portu lotniczego Cuneo-Levaldigi, ustąpił po miesiącu z uwagi na niepołączalność tej funkcji w mandatem deputowanego.
W grudniu 2012 współtworzył jedną z grup politycznych, które połączyły się w nowe ugrupowanie pod nazwą Bracia Włosi. Był początkowo jednym z trzech krajowych koordynatorów partii. W 2013 znalazł się poza parlamentem, w 2014 bez powodzenia kandydował w wyborach europejskich i regionalnych. Wycofał się z aktywności politycznej, obejmując w 2014 stanowisko prezesa federacji AIAD, skupiającej włoskie przedsiębiorstwa zajmujące się lotnictwem, obronnością i bezpieczeństwem.
Po kilkuletniej przerwie powrócił do działalności partyjnej. W 2018 z ramienia partii Bracia Włosi został wybrany do Izby Deputowanych XVIII kadencji. Odszedł z parlamentu w marcu 2019. W październiku 2022 objął stanowisko ministra obrony w rządzie Giorgii Meloni.

</doc>
<doc id="4286835" url="https://pl.wikipedia.org/wiki?curid=4286835" title="Arm trap neckbreaker">
Arm trap neckbreaker



</doc>
<doc id="4286836" url="https://pl.wikipedia.org/wiki?curid=4286836" title="ELA-1">
ELA-1



</doc>
<doc id="4286838" url="https://pl.wikipedia.org/wiki?curid=4286838" title="Alex Scott (szkocki piłkarz)">
Alex Scott (szkocki piłkarz)

Alex Scott, właśc. Alexander Silcock Scott (ur. 22 listopada 1936 w Falkirk, zm. 13 września 2001 tamże) – szkocki piłkarz występujący na pozycji pomocnika.
Kariera klubowa.
Scott karierę rozpoczynał jako junior w Bo’ness United. W 1954 roku dołączył do zespołu Rangers. Czterokrotnie zdobył z nim mistrzostwo Szkocji (1956, 1957, 1959, 1961), a także dwukrotnie Puchar Szkocji (1960, 1962).
W 1963 roku przeszedł do angielskiego Evertonu, grającego w Division One. W lidze tej zadebiutował 12 lutego 1963 w przegranym 1:3 meczu z Leicester City, a 30 marca 1963 w przegranym 1:2 spotkaniu z Sheffield United strzelił swojego pierwszego ligowego gola. W sezonie 1962/1963 wraz z klubem wywalczył mistrzostwo Anglii, a w sezonie 1965/1966 Puchar Anglii. W Evertonie występował do 1967 roku.
W kolejnych latach Scott grał w szkockich drużynach Hibernian oraz Falkirk. Karierę zakończył w 1972 roku.
Kariera reprezentacyjna.
W reprezentacji Szkocji Scott zadebiutował 7 listopada 1956 w wygranym 1:0 meczu British Home Championship z Irlandią Północną, w którym strzelił też gola.
W 1958 roku został powołany do kadry na mistrzostwa świata. Nie zagrał jednak na nich w żadnym spotkaniu, a Szkocja zakończyła turniej na fazie grupowej.
W latach 1956–1966 w drużynie narodowej Scott rozegrał 16 spotkań i zdobył 5 bramek.

</doc>
<doc id="4286840" url="https://pl.wikipedia.org/wiki?curid=4286840" title="Rocking Horse">
Rocking Horse



</doc>
<doc id="4286841" url="https://pl.wikipedia.org/wiki?curid=4286841" title="Gutwrench">
Gutwrench



</doc>
<doc id="4286842" url="https://pl.wikipedia.org/wiki?curid=4286842" title="Gutbuster">
Gutbuster



</doc>
<doc id="4286846" url="https://pl.wikipedia.org/wiki?curid=4286846" title="Mondain">
Mondain

Mondain, także moden francuski (fr. i ang. "mondain") – rasa gołębia należąca do grupy uformowanych (I), i podobnie jak inne rasy pochodząca od udomowionego gołębia skalnego. Pochodzi z terenów Francji, gdzie hodowano go już w XVIII wieku oraz Niemiec, gdzie został wyhodowany w 1850 roku. Gołąb jest rozpowszechniony z uwagi na swoją płodność i wydajność produkcyjną. Jest gołębiem użytkowym, wykorzystywanym w celach konsumpcyjnych, także na wystawach.
Historia.
Pochodzenie.
Mondain jest starą rasą francuską, hodowaną już w XVIII wieku, jednak jej standard został przyjęty dopiero dwa wieki później – wtedy mianem mondaina określano wszystkie duże i średnie gołębie z zaokrąglonym kształtem. Rasa poddawana była licznym selekcjom na przestrzeni wieków, a nieoficjalne "standardy" wielokrotnie zmieniane; np. w 1824 wyróżniano trzy rodzaje mondainów.
Na początku wieku XX Alfred Gritton, prezydent Towarzystwa Przyjaciół Gołębi, postanowił ostatecznie sprecyzować rasę – przekrzyżował mondaina z włoskim romagnolim oraz garłaczem gandawskim, czego efektem ubocznym były opierzone nogi, utrudniające chów produkcyjny. Ostatecznie wyeliminowano tę cechę, korzystając z selekcji. Dopiero w 1931 roku doświadczeni hodowcy ustalili konkretne cechy ptaka.
W 1971 założono francuski Klub Przyjaciół Mondaina.
Rasa.
Mondain jest gołębiem użytkowym, hodowanym jako gołąb mięsny, a czasem wystawowy. Rasa jest powszechnie ceniona za płodność i wydajność chowu, o czym wypowiadał się już hrabia Buffon w XVIII wieku:
Odmiany.
Istnieje wiele odmian gołębia, różniących się jedynie upierzeniem, od białego przez czerwone, niebieskie i żółte do czarnego. Niemiecki sędzia konkursowy Horst Schmidt wyróżnił 18 odmian mondainów.
Krzyżowanie.
Przy pomocy mondaina wyhodowano rasę koszua.
Budowa.
Opis.
Mondain to duży, szeroki i postawny ptak, charakteryzujący się silną, dużą piersią i okrągłym kształtem.
Głowa.
Mała w stosunku do reszty ciała, tworzy kąt w przybliżeniu prosty między okrągłym i wydatnym czołem a dziobem.
Szyja.
Krótka i gruba, od dołu mocna, następnie coraz węższa.
Pierś.
Bardzo szeroka, mocna i głęboka.
Plecy.
Zawężające się do tyłu.
Skrzydła.
Szerokie, dosyć krótkie.
Nogi.
Szeroko rozstawione, krótkie, nie posiadają żadnych piór (vide: Historia dla wytłumaczenia tego zjawiska).
Upierzenie.
Gęste, podobne do gołębia skalnego, dla odmian istnieje wiele innych (vide: Rasa oraz np.).
Waga ciała.
Zdarzają się osobniki o masie ciała &gt; 1 kg.
Hodowla.
Wymaga dużej przestrzeni życiowej, zwłaszcza cel gniazdowych.
Unikać.
Należy unikać małej wąskiej klatki piersiowej, nieprzystającej do normy długości tułowia, za bardzo grubej bądź spłaszczonej głowy, zbyt długich skrzydeł i ogona oraz niezdecydowanego, rozmytego upierzenia.
Identyfikacja.
Numer obrączki: 11 Numer w Federacji Europejskiej: EE 6

</doc>
<doc id="4286847" url="https://pl.wikipedia.org/wiki?curid=4286847" title="Śnieg morski">
Śnieg morski

Śnieg morski, marine snow – opad cząsteczek organicznych i nieorganicznych z przypowierzchniowych warstw oceanu w jego głębsze rejony.
Pochodzenie.
Organizmy morskie żyjące blisko powierzchni giną i podlegają rozkładowi. Ich szczątki toną w wodzie i opadają w stronę dna. Strumień tych fragmentów organizmów, uzupełniony o drobiny odchodów, piasek, sadzę oraz inne drobne składniki nieorganiczne nazywany jest śniegiem morskim lub marine snow, do którego zalicza się standardowo cząstki o średnicy co najmniej 0,5 mm, powstałe zazwyczaj z mniejszych połączonych organicznymi włóknami, siatkami lub śluzem. Generalnie cząstki te podlegają – w miarę tonięcia – agregacji, zbijając się w większe konglomeraty, mogące osiągać rozmiary kilku centymetrów. Proces opadania niektórych płatków może trwać tygodniami. 
Okresowość.
Gęstość śniegu morskiego może być silnie zależna od pory roku i dnia oraz zjawisk atmosferycznych: w badaniach na północno-wschodnim Atlantyku na głębokości 270 metrów w cyklu rocznym największe koncentracje występowały wiosną, a w cyklu dobowym późnym rankiem. W badaniach w zatoce Monterey w Kalifornii na głębokościach 100–500 metrów w 1991 w okresie wiosenno-letniego zjawiska upwellingu obserwowano 15–40 cząsteczek w litrze wody morskiej; zimą, gdy upwelling nie występował, a także w okresie El Niño w 1992 było to poniżej 5 cząsteczek na litr. 
Źródło pokarmu.
Płatki śniegu morskiego zasiedlane są w trakcie opadania przez mikroorganizmy żywiące się zawartymi w nich substancjami organicznymi. W badaniu cząsteczek odfiltrowywanych z Atlantyku na głębokościach od 1000 do 3900 metrów licznie reprezentowane były bakterie, ale łączna biomasa tylko dwóch grup eukariontów: grzybów ("Fungi") i protistów "Labyrinthulomycetes" już przeważała nad biomasą wszystkich prokariontów.
Śnieg morski jest źródłem pożywienia wielu makroorganizmów żyjących w głębokich warstwach oceanu. Może być on wyłapywany z wody albo zbierany z dna po opadnięciu nań. Stanowi znaczne źródło węgla i azotu w tych środowiskach; żywią się nim na przykład leptocefal węgorza japońskiego "Anguilla japonica" i głowonóg wampirzyca piekielna "Vampyroteuthis infernalis".
Transport węgla.
Ta część, która nie zostanie zjedzona, tworzy podlegającą dalszej degradacji biologicznej warstwę zaścielającą dno. Ocenia się, że struktura ta pokrywa trzy czwarte dna głębokiego oceanu i przyrasta w tempie około 6 metrów na milion lat. Dane z pułapek zbierających opadające cząsteczki pozwalają oszacować, że co roku na dno oceanu trafia w ten sposób około 815 milionów ton węgla.

</doc>
<doc id="4286848" url="https://pl.wikipedia.org/wiki?curid=4286848" title="Katy Marchant">
Katy Marchant

Katy Marchant (ur. 30 stycznia 1993 w Leeds) – brytyjska kolarka torowa, brązowa medalistka olimpijska.
Kariera.
Największy sukces osiągnęła w 2016 roku, kiedy podczas igrzysk olimpijskich Rio de Janeiro zdobyła brązowy medal w sprincie. W zawodach tych wyprzedziły ją jedynie Niemka Kristina Vogel i inna Brytyjka, Rebecca James. Zdobyła też brązowy medal w sprincie drużynowym na rozgrywanych dwa lata później igrzyskach Wspólnoty Narodów w Gold Coast.

</doc>
<doc id="4286849" url="https://pl.wikipedia.org/wiki?curid=4286849" title="Tête de Gandolière">
Tête de Gandolière



</doc>
<doc id="4286853" url="https://pl.wikipedia.org/wiki?curid=4286853" title="Harry Haddock">
Harry Haddock

Harry Haddock, właśc. Harold Haddock (ur. 28 lipca 1925 w Glasgow, zm. 18 grudnia 1998 w Rutherglen) – szkocki piłkarz występujący na pozycji obrońcy.
Kariera klubowa.
Haddock karierę rozpoczynał jako junior w szkockiej drużynie Renfrew. W 1946 roku został zawodnikiem angielskiego klubu Exeter City, grającego w Division Three i występował tam do 1948 roku. We wrześniu 1949 dołączył do szkockiego zespołu Clyde i jego barwy reprezentował do końca kariery w 1963 roku. W tym czasie dwukrotnie zdobył z nim Puchar Szkocji (1955, 1958).
Kariera reprezentacyjna.
W reprezentacji Szkocji Haddock zadebiutował 8 grudnia 1954 w przegranym 2:4 towarzyskim meczu z Węgrami.
W 1958 roku został powołany do kadry na mistrzostwa świata. Nie zagrał jednak na nich w żadnym spotkaniu, a Szkocja zakończyła turniej na fazie grupowej.
W latach 1954–1958 w drużynie narodowej Haddock rozegrał 6 spotkań.

</doc>
<doc id="4286854" url="https://pl.wikipedia.org/wiki?curid=4286854" title="Deirdre Nansen McCloskey">
Deirdre Nansen McCloskey



</doc>
<doc id="4286861" url="https://pl.wikipedia.org/wiki?curid=4286861" title="John Coyle">
John Coyle

John Coyle, właśc. John Cohen Coyle (ur. 28 września 1932, zm. 14 maja 2016) – szkocki piłkarz występujący na pozycji napastnika.
Kariera klubowa.
Jako junior Coyle grał w zespole Dundee St. Joseph's, zaś jako senior był zawodnikiem klubów Dundee United, Brechin City, Clyde oraz Cambridge City. W 1958 roku wraz z Clyde zdobył Puchar Szkocji.
Kariera reprezentacyjna.
W 1958 roku Coyle został powołany do reprezentacji Szkocji na mistrzostwa świata. Nie zagrał jednak na nich w żadnym spotkaniu, a Szkocja zakończyła turniej na fazie grupowej.

</doc>
<doc id="4286868" url="https://pl.wikipedia.org/wiki?curid=4286868" title="Valle Gesso">
Valle Gesso

Valle Gesso – dolina w Alpach Nadmorskich, w prowincji Cuneo, we włoskim regionie Piemont.
Położenie.
Terytorium Valle Gesso jest podzielone między gminy Entracque, Roaschia, Valdieri i Roccavione. Najbliższymi doliny są Tinée, Valle Vermenagna i Valle Stura di Demonte. Valle Gesso, w Valdieri zostało podzielone na dwie doliny zwane "Valle Gesso di Entracque" i "Valle Gesso della Valletta". W Valdieri znajduje się najwyższy szczyt Alp Nadmorskich – Monte Argentera, który ma wysokość 3 297 metrów.

</doc>
<doc id="4286871" url="https://pl.wikipedia.org/wiki?curid=4286871" title="Kulminacja Słońca">
Kulminacja Słońca



</doc>
<doc id="4286877" url="https://pl.wikipedia.org/wiki?curid=4286877" title="Gillois (pojazd)">
Gillois (pojazd)

Gillois – niemiecko-francuska amfibia mostowa (samobieżny most pontonowy). Konstrukcja powstała wspólnie w kooperacji Francji i Niemiec, a producentem była firma Eisenwerke Kaiserslautern (EWK).
Pojazd należał do wyposażenia armii francuskiej, pozwalający żołnierzom w krótkim czasie poprzez połączone pojazdów tworzyć mosty pontonowe. Amfibia mogła pracować też jako prom. Przystosowana była do przekraczania dróg wodnych pojazdami kołowymi i gąsienicowymi, zarówno przez most, jak i most.
Umowa na budowę amfibii podpisana została w 1955 roku, a ostatnie pojazdy ukończono w roku 1973. Łącznie wyprodukowano około 250 amfibii.

</doc>
<doc id="4286878" url="https://pl.wikipedia.org/wiki?curid=4286878" title="Azerbejdżański Państwowy Uniwersytet Ropy Naftowej i Przemysłu">
Azerbejdżański Państwowy Uniwersytet Ropy Naftowej i Przemysłu

Azerbejdżański Państwowy Uniwersytet Ropy Naftowej i Przemysłu – azerska wyższa uczelnia techniczna zlokalizowana w Baku. 
Historia.
Poprzednikiem uczelni była szkoła techniczna założona w Baku w 1887 roku. W 1920 roku, po zajęciu Azerbejdżanu przez ZSRR utworzeniu Azerbejdżańskiej Socjalistycznej Republiki Radzieckiej na bazie szkoły utworzono Instytut Politechniczny, którego patronem został Meszadi Azizbekow. Instytut kształcił inżynierów w dziedzinach rolnictw, ekonomii, technologii (w tym elektrotechniki i petrochemii) i budownictwa (drogowego, hydrotechniki). 
W 1929 roku Wydział Rolnictwa został odłączony od uczeln i przekształcony w samodzielny Instytut Rolnictwa. W 1930 zmieniono nazwę uczelni na Azerbejdżański Instytut Nafty ("Azərbaycan Neft İnstitutu"). W późniejszym czasie zmieniono nazwę na Azerbejdżański Instytut Przemysłu, a w 1959 na Azerbejdżański Instytut Nafty i Chemii. W 1959 roku utworzono filię Instytutu w Sumgaicie, która w 1992 roku został przekształcony w Państwowy Uniwersytet w Sumgaicie. 
W 1992 roku, po uzyskaniu niepodległości przez Azerbejdżan, uczelnia zmieniła nazwę na Azerbejdżańska Państwowa Akademia Nafty, a w 2015 uzyskała rangę uniwersytetu i została przemianowana na Azerbejdżański Państwowy Uniwersytet Ropy Naftowej i Przemysłu. 

</doc>
<doc id="4286879" url="https://pl.wikipedia.org/wiki?curid=4286879" title="Azerbejdżański Instytut Nafty i Chemii">
Azerbejdżański Instytut Nafty i Chemii



</doc>
<doc id="4286884" url="https://pl.wikipedia.org/wiki?curid=4286884" title="Azerbejdżański Instytut Industrialny">
Azerbejdżański Instytut Industrialny



</doc>
<doc id="4286892" url="https://pl.wikipedia.org/wiki?curid=4286892" title="Grzegorz (Kacia)">
Grzegorz (Kacia)

Grzegorz, imię świeckie Giorgi Kacia (ur. 26 sierpnia 1972 w Suchumi) – gruziński duchowny prawosławny, od 2013 biskup Calki.
Życiorys.
28 sierpnia 2010 r. otrzymał święcenia diakonatu, a 14 września tegoż roku – prezbiteratu. 4 grudnia 2013 roku otrzymał chirotonię biskupią.

</doc>
<doc id="4286896" url="https://pl.wikipedia.org/wiki?curid=4286896" title="Tętnica skroniowa powierzchowna">
Tętnica skroniowa powierzchowna

Tętnica skroniowa powierzchowna (ang. superficial temporal artery) – jedna z dwóch końcowych gałęzi tętnicy szyjnej zewnętrznej (ang. external carotid artery), odchodzącej od tętnicy szyjnej wspólnej (ang. common carotid artery). Zaopatruje części twarzy leżące poniżej łuku jarzmowego, tkanki miękkie sklepienia głowy oraz boczne ściany oczodołów.
Gałęzie:

</doc>
<doc id="4286902" url="https://pl.wikipedia.org/wiki?curid=4286902" title="ELV (platforma startowa)">
ELV (platforma startowa)



</doc>
<doc id="4286906" url="https://pl.wikipedia.org/wiki?curid=4286906" title="Litopenaeus vannamei">
Litopenaeus vannamei



</doc>
<doc id="4286907" url="https://pl.wikipedia.org/wiki?curid=4286907" title="Penaeus vannamei">
Penaeus vannamei



</doc>
<doc id="4286908" url="https://pl.wikipedia.org/wiki?curid=4286908" title="Dymitr (Kapanadze)">
Dymitr (Kapanadze)

Dymitr, imię świeckie Ramaz Kapanadze (ur. 19 czerwca 1975) – gruziński duchowny prawosławny, od 2013 biskup Chornabudżi z siedzibą w Dedoplickaro.
Życiorys.
10 marca 1996 r. otrzymał święcenia diakonatu, a 12 stycznia 1997 r. prezbiteratu. 27 października 2013 r. otrzymał chirotonię biskupią.

</doc>
<doc id="4286909" url="https://pl.wikipedia.org/wiki?curid=4286909" title="Elizabeth Chase">
Elizabeth Chase



</doc>
<doc id="4286914" url="https://pl.wikipedia.org/wiki?curid=4286914" title="Krewetka białonoga">
Krewetka białonoga



</doc>
<doc id="4286915" url="https://pl.wikipedia.org/wiki?curid=4286915" title="Imri Ziv">
Imri Ziv



</doc>
<doc id="4286916" url="https://pl.wikipedia.org/wiki?curid=4286916" title="Leonid Szaposznykow">
Leonid Szaposznykow

Leonid Szaposznykow (ukr. Леонід Анатолійович Шапошников, ur. 30 października 1969 w Chabarowsku) – ukraiński wioślarz, brązowy medalista olimpijski z Aten.
Brał udział w czterech igrzyskach olimpijskich (IO 92 - jako reprezentant WNP, IO 96, IO 00, IO 04). Po medal w 2004 sięgnął w czwórce podwójnej. Osadę tworzyli również Serhij Biłouszczenko, Serhij Hryń i Ołeh Łykow. Na mistrzostwach świata zdobył w tej konkurencji srebro w 1993, 1994 i 1999 oraz brąz w 1997. W 1991 zajął drugie miejsce w dwójce podwójnej, jeszcze w barwach ZSRR.

</doc>
<doc id="4286922" url="https://pl.wikipedia.org/wiki?curid=4286922" title="Bulwar Czarnej Przemszy (Będzin)">
Bulwar Czarnej Przemszy (Będzin)

Bulwar Czarnej Przemszy w Będzinie – będziński odcinek Bulwarów nad Czarną Przemszą. Teren ciągnący się wzdłuż rzeki – Czarnej Przemszy. Zaczyna się przy moście na granicy z Dąbrową Górniczą w okolicach Parku Zielona podążając dalej w kierunku centrum miasta, przy ulicy Reja, przecinając Małpi Gaj, wzdłuż targowiska i ulicy 11-go Listopada, kończąc na granicy z Sosnowcem w Nowym Będzinie. Cały ten odcinek liczy około 9 km, przy czym około 5 km jest dostępna bezpośrednio dla ruchu pieszego i rowerowego.
Bulwary w Będzinie można podzielić na 3 strefy zaczynając od Zamku w Będzinie. Pierwsza strefa rozpoczyna się tuż pod Zamkiem w Będzinie i kończy mniej więcej na wysokości supermarketu Lidl. Jest to strefą najbardziej reprezentatywną i stanowi promenadę miejską. Strefa druga rozpoczyna się na tyłach Powiatowej Biblioteki w Będzinie. Jest to odcinek niezagospodarowany i nieutrzymywany przez miasto, ale w ciągłym użyciu przez mieszkańców miasta. Ostatnia strefa jest obszarem porośniętym dziką roślinnością. Odcięty od części użytkowej miasta poprzez znajdujące się wzdłuż ulicy Kościuszki oraz Małobądzkiej zakłady przemysłowe: Centrostal, tereny byłej Hanki, Mostostal itd.
Rewitalizacja.
W 2004 roku rozpoczęto realizację projektu „Przebudowa drzewostanu wraz z zagospodarowaniem terenu zieleni miejskiej wzdłuż bulwarów Czarnej Przemszy między Aleją Kołłątaja i pawilonem LIDL, z uwzględnieniem małej architektury.” Wzdłuż bulwarów w obrębie Urzędu Miejskiego usunięto część drzew i krzewów zgodnie, wykonano plac reprezentacyjny, naprzeciw którego wybudowano kładkę dla pieszych. Na terenie placu posadzono drzewa i ustawiono ławki, planowane są nowe nasadzenia oraz kontynuacja realizacji projektu przebudowy bulwarów nad Czarną Przemszą. Ustalono także utrzymanie terenu doliny rzeki Czarnej Przemszy jako obszaru biologicznie aktywnego z zagospodarowaniem głównie dla funkcji rekreacyjnych. Rozważano wtedy utworzenie kąpieliska poniżej ul. Siemiońskiej przed ujściem potoku Pogoria. Powstał projekt utworzenia na wałach dróg spacerowo-rowerowych oraz odtworzenia funkcji parkowych Małpiego Gaju.
Rewitalizacja bulwarów nad Czarną Przemszą stanowiło już w 2006 roku część programu Wspólna Rzeka – Rewitalizacja Czarnej Przemszy. Projekt zakładał wprowadzenie infrastruktury wzmacniającej funkcję rekreacyjną, turystyczną i przyrodniczo-krajobrazową doliny, tj. np.: ścieżki rowerowe i spacerowe, trasy spływów kajakowych, parki nadbrzeżne czy użytki ekologiczne o ponad gminnym przebiegu. Rewitalizacja została wpisana do strategii rozwoju miasta na lata 2012–2020, a w 2015 stało się jedną z trzech obietnic wyborczych prezydenta Będzina Łukasza Komoniewskiego. Pierwsze koncepcje realizacji zadania zostały upublicznione na początku 2017 roku. Pierwszy etap rewitalizacji obejmie obszar o wielkości 3 ha i w założeniu będzie to projekt przede wszystkim stawiający na poprawę krajobrazu promując tym samym Będzin i jego kulturę – miejsce gdzie zarówno mieszkańcy, jak i turyści będą mogli dogłębnie zapoznać się z bieżącymi wydarzeniami z życia miasta, zrelaksować się i wypocząć. W planach rewitalizacji bulwarów znalazły się strefy rekreacji i wypoczynku w mieście, która obejmować będzie m.in.:
Ich przedłużeniem będzie plaża miejska zlokalizowana w rejonie Brzozowicy w ramach Zagłębiowskiego Parku Linearnego, który zakłada rewitalizację obszaru funkcjonalnego doliny rzek Przemszy i Brynicy.
Miasto Będzin, na realizację powyższych celów dostało dofinansowanie z Górnośląsko-Zagłębiowskiej Metropolii w kwocie 3,9 mln zł. Środki będą przeznaczone na realizację między innymi: Zagłębiowskiego Parku Linearny – rewitalizacja obszaru funkcjonalnego doliny rzek Przemszy i Brynicy, rewitalizację Bulwarów Czarnej Przemszy oraz Rozwój komunikacji rowerowej.
Pierwszą inwestycją zrealizowaną w rejonie Czarnej Przemszy jest plaża miejska z boiskami do siatkówki, siłowniami, toaletami. W maju 2018 w ramach prac został wyburzony sklep Lidl przy ul. 11 Listopada, który zostanie wzniesiony zgodnie z koncepcją rekreacyjno-wypoczykową przyległych terenów Bulwarów. Po drugiej stronie zlokalizowana będzie hala widowiskowa Będzin Arena.
W fazie końcowej jest rewitalizacja bulwarów nad Czarną Przemszą. Po demontażu płyt żelbetonowych stanowiących przykrycie rzeki trwają prace związane z budową chodnika wraz z małą architekturą. Kolejnym etapem będzie oświetlenie zrewitalizowanego fragmentu bulwarów. Wokół nowo powstałych alejek spacerowych pojawią się nasadzenia drzew i krzewów, które uatrakcyjnią przestrzeń bulwarów.

</doc>
<doc id="4286923" url="https://pl.wikipedia.org/wiki?curid=4286923" title="Villarrica (miasto)">
Villarrica (miasto)



</doc>
<doc id="4286924" url="https://pl.wikipedia.org/wiki?curid=4286924" title="Dosyteusz (Bogweradze)">
Dosyteusz (Bogweradze)

Dosyteusz, imię świeckie Dimitri Bogweradze (ur. 29 grudnia 1964) – gruziński duchowny prawosławny, od 2014 biskup Belgii i Holandii.
Życiorys.
18 marca 2004 r. otrzymał święcenia diakonatu, a 4 lipca tegoż roku – prezbiteratu. 15 czerwca 2014 roku otrzymał chirotonię biskupią.

</doc>
<doc id="4286925" url="https://pl.wikipedia.org/wiki?curid=4286925" title="Kamienica nr 8 przy ulicy Włodkowica we Wrocławiu">
Kamienica nr 8 przy ulicy Włodkowica we Wrocławiu



</doc>
<doc id="4286926" url="https://pl.wikipedia.org/wiki?curid=4286926" title="Itsuko Hasegawa">
Itsuko Hasegawa

Itsuko Hasegawa (jap, 長谷川 逸子 "Hasegawa Itsuko," ur. 1941 w Shizuoce) – japońska architekt. Jej projekty obejmują domy i budynki publiczne.
Życiorys.
Itsuko Hasegawa urodziła się w 1941 w Shizuoce. W 1964 ukończyła studia na Uniwersytecie Kanto Gakuin. W 1979 założyła Atelier Itsuko Hasegawa. W 1986 roku otrzymała nagrodę od Architectural Institute of Japan za projekt Bizan Hall. Jej projekty mieszkaniowe zdobyły nagrodę Japan Cultural Design Award. W 1997 roku Itsuko Hasegawa została honorowym członkiem RIBA. W 2000 roku otrzymała nagrodę Japan Art Academy Award.
W 2001 roku otrzymała nagrodę Honorary Degree Award na University College London.
W 2006 została honorowym członkiem stowarzyszenia AIA.
Prace.
Jej prace na stronie Atelier Itsuko Hasegawa

</doc>
<doc id="4286927" url="https://pl.wikipedia.org/wiki?curid=4286927" title="Jakub (Iakobiszwili)">
Jakub (Iakobiszwili)

Jakub, imię świeckie Konstantine Iakobiszwili (ur. 1 marca 1962 w Tbilisi) – gruziński duchowny prawosławny, od 2010 biskup Bodbe.
Życiorys.
4 grudnia 2003 r. otrzymał święcenia diakonatu, a 22 lutego 2004 r. prezbiteratu. 9 maja 2010 roku otrzymał chirotonię biskupią.

</doc>
<doc id="4286930" url="https://pl.wikipedia.org/wiki?curid=4286930" title="Voléro Le Cannet">
Voléro Le Cannet

Voléro Le Cannet – francuski, żeński klub siatkarski powstały w 2018 r. w wyniku fuzji szwajcarskiego klubu Voléro Zurych i francuskiego ES Le Cannet-Rocheville z bazą w mieście Le Cannet. Od sezonu 2018/2019 występuje w Ligue A.
Bilans sezon po sezonie.
Poziom rozgrywek:
Sukcesy.
Puchar Francji:
Mistrzostwo Francji:

</doc>
<doc id="4286931" url="https://pl.wikipedia.org/wiki?curid=4286931" title="Zamek w Serpie">
Zamek w Serpie

Zamek w Serpie (port: "Castelo de Serpa") – średniowieczny zamek w miejscowości Serpa, w dystrykcie Beja w Portugalii. Zamek dominuje nad miejscowością jak i nad całym lewym brzegiem Gwadiany wraz z sąsiednimi zamkami w Moura, Mértola i Noudar.
Budynek jest klasyfikowany jako Pomnik Narodowy od 1954. 

</doc>
<doc id="4286933" url="https://pl.wikipedia.org/wiki?curid=4286933" title="Baingoin">
Baingoin

Baingoin, Bangoin lub Ban`ge (tyb. དཔལ་མགོན་རྫོང་, Wylie: "dpal mgon rdzong", ZWPY: "Baingoin Zong"; ) – powiat w centralnej części Tybetańskiego Regionu Autonomicznego, w prefekturze Nagqu. W 1999 roku powiat liczył 31 797 mieszkańców.

</doc>
<doc id="4286936" url="https://pl.wikipedia.org/wiki?curid=4286936" title="Baqên">
Baqên

Baqên lub Baqing (tyb. སྦྲ་ཆེན་རྫོང, Wylie: "sbra chen rdzong", ZWPY: "Baqên Zong"; ) – powiat we wschodniej części Tybetańskiego Regionu Autonomicznego, w prefekturze Nagqu. W 1999 roku powiat liczył 35 585 mieszkańców.

</doc>
<doc id="4286938" url="https://pl.wikipedia.org/wiki?curid=4286938" title="Lac Sev">
Lac Sev



</doc>
<doc id="4286940" url="https://pl.wikipedia.org/wiki?curid=4286940" title="Nyima">
Nyima

Nyima lub Nima (tyb. ཉི་མ་རྫོང, Wylie: "nyi ma rdzong", ZWPY: "Nyima Zong"; ) – powiat w centralnej i północnej części Tybetańskiego Regionu Autonomicznego, w prefekturze Nagqu. W 1999 roku powiat liczył 32 761 mieszkańców.

</doc>
<doc id="4286941" url="https://pl.wikipedia.org/wiki?curid=4286941" title="Melchizedek (Chaczidze)">
Melchizedek (Chaczidze)

Melchizedek, imię świeckie Arkadi Chaczidze (ur. 25 kwietnia 1975 w Chaszuri) – gruziński duchowny prawosławny, od 2014 biskup Margweti i Ubisi.
Życiorys.
4 kwietnia 2004 otrzymał święcenia diakonatu, a 12 kwietnia prezbiteratu. 3 maja 2009 otrzymał chirotonię biskupią. W latach 2009–2014 zarządzał parafiami Patriarchatu Gruzińskiego w Azerbejdżanie. W 2014 r. przeniesiony na katedrę Magweti i Ubisi.

</doc>
<doc id="4286942" url="https://pl.wikipedia.org/wiki?curid=4286942" title="Luqa St. Andrew’s FC">
Luqa St. Andrew’s FC

Luqa St. Andrew’s FC – maltański klub piłkarski, mający swoją siedzibę w mieście Luqa w południowo-wschodniej części kraju.
Historia.
Chronologia nazw:
Klub piłkarski Luqa St. Andrew’s FC został założony w miejscowości Luqa w 1934 roku. Zespół na początku występował w niższych ligach. W sezonie 1947/48 zespół zwyciężył w Second Division i awansował do First Division. W pierwszym sezonie na najwyższym poziomie zajął szóste miejsce, w następnym 1949/50 był siódmym, a w 1950/51 zajął ostatnie 8.miejsce i spadł do II dywizji. Potem klub występował w niższych dywizjach.
W sezonie 2010/11 otrzymał promocję do Second Division. Jednak powrót był nieudany. Po zajęciu ostatniej 14.lokaty w sezonie 2011/12 klub wrócił do Third Division. W sezonie 2016/17 ponownie wywalczył promocję do II dywizji.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2017).
Stadion.
Klub rozgrywa swoje mecze domowe na stadionie SVDP Ground w Luqa, który może pomieścić 1000 widzów.

</doc>
<doc id="4286945" url="https://pl.wikipedia.org/wiki?curid=4286945" title="Pucón">
Pucón

Pucón – miasto i gmina (hiszp. "comuna") w Chile w prowincji Cautín regionu Araukania. Gmina ma 1249 km² powierzchni i w 2015 roku zamieszkiwało ją 27 680 osób. Samo miasto ma ponad 8 tysięcy mieszkańców.
Pucón leży na brzegu jeziora Villarrica, w pobliżu ujścia rzek Trancura i Liucura. Jest przede wszystkim miastem turystycznym, związanym z jeziorem, rzekami, ale również leżącym w pobliżu wulkanem Villarrica oraz Parkiem Narodowym Huerquehue i Parkiem Narodowym Villarrica. Jest również centrum narciarskim, snowboardowym oraz innych sportów zimowych.
Nazwa miasta pochodzi z języka mapudungun i oznacza „wejście do kordyliery”, „drogę do wulkanu” lub „miejsce początku”.

</doc>
<doc id="4286947" url="https://pl.wikipedia.org/wiki?curid=4286947" title="Zaim (Mołdawia)">
Zaim (Mołdawia)

Zaim – miejscowość i gmina w Mołdawii, w rejonie Căușeni. W 2014 roku liczyła 4281 mieszkańców. 
Położenie i opis.
Wieś leży w rejonie Căușeni, w odległości ok. 74 km na południowy wschód od Kiszyniowa i 6 km na południowy zachód od stolicy rejonu.
Pierwsza wzmianka o miejscowości pochodzi z 1807 r.
We wsi w 1988 r. otwarto muzeum Alexeia Mateevici'a, mołdawskiego duchownego prawosławnego i narodowego poety, a w 1990 r. odsłonięto jego pomnik. Muzeum zajmuje dom wzniesiony przez ojca poety, w którym przyszły twórca spędził cztery lata dzieciństwa.
Demografia.
W 2004 r. we wsi żyło 4657 osób, z czego zdecydowana większość, 4435, zadeklarowało narodowość mołdawską. 29 osób wskazało tożsamość rumuńską, 22 – rosyjską, 21 – ukraińską, zaś pojedyncze osoby zadeklarowały przynależność do narodów gagauskiego lub innego.

</doc>
<doc id="4286951" url="https://pl.wikipedia.org/wiki?curid=4286951" title="ESWH">
ESWH



</doc>
<doc id="4286952" url="https://pl.wikipedia.org/wiki?curid=4286952" title="Cautín">
Cautín

Cautín – jedna z dwóch prowincji w chilijskim regionie Araukania. Według spisu z 2017 roku zamieszkana przez 752 100 osób. Powierzchnia wynosi 18 409 km². Stolicą jest Temuco.
Cautín od północy graniczy z prowincjami Arauco i Malleco, od wschodu z Argentyną, od południa z Valdivią, zaś od zachodu ogranicza ją Ocean Spokojny.
Gminy.
Cautín dzieli się na 21 gmin (na 32 w całym regionie):
Turystyka.
Cautín jest ważnym regionem turystycznym w Chile. Większość atrakcji koncentruje się wokół jeziora Villarrica oraz znajdującego się w jego pobliżu wulkanu. Głównymi ośrodkami turystycznymi są miasto Villarrica oraz leżący po drugiej stronie jeziora Pucón, będący centrum sportów zimowych.
Na południe od Villarrica znajduje się inne popularne jezioro – Calafquén oraz leżący na jego brzegu kurort Licán Ray. Najbardziej znane plaże nad Oceanem Spokojnym w regionie znajdują się w Saavedra.
W prowincji znajduje się Park Narodowy Huerquehue i duże części Parku Narodowego Villarrica i Parku Narodowego Conguillío. 

</doc>
<doc id="4286976" url="https://pl.wikipedia.org/wiki?curid=4286976" title="Kurtaczek tęczowy">
Kurtaczek tęczowy

Kurtaczek tęczowy ("Pitta iris") – gatunek małego ptaka z rodziny kurtaczków (Pittidae). Występuje endemicznie w północnej Australii. Najbliżej spokrewniony jest z kurtaczkiem wspaniałym ("Pitta superba") z wyspy Manus. Kurtaczki tęczowe to bogato ubarwione ptaki o jedwabiście czarnej głowie z kasztanowym pasem nad okiem, oliwkowozielonym wierzchem ciała, czarnym spodem, jaskrawoczerwonym brzuchem i oliwkowozielonym ogonem. Ptaki te zamieszkują lasy monsunowe oraz lasy eukaliptusów.
Podobnie jak inne kurtaczki, tęczowe są skrytymi i płochliwymi ptakami. Żywią się głównie bezkręgowcami, w tym stawonogami, oraz małymi kręgowcami. Poszczególne pary bronią swojego terytorium, a do lęgów przystępują w porze deszczowej. Wówczas okolica najbardziej obfituje w pokarm dla młodych. Samica składa 3 lub 4 plamkowane jaja w dużym, zadaszonym gnieździe. Bronią go obydwa ptaki z pary, podobnie i oboje rodzice biorą udział w wysiadywaniu i opiece nad młodymi. Choć zasięg kurtaczka tęczowego jest niewielki, IUCN uznaje go (2020) za gatunek najmniejszej troski.
Taksonomia.
Kurtaczek tęczowy po raz pierwszy został opisany przez brytyjskiego ornitologa i artystę Johna Goulda w 1842. Holotyp pochodził z półwyspu Cobourg na terenie dzisiejszego Terytorium Północnego. Epitet gatunkowy "iris" oznacza z greckiego „tęcza”; stanowi to również źródło nazwy zwyczajowej (w języku angielskim, podobnie jak w polskim, odnosi się ona do tęczy).
Niegdyś kurtaczka tęczowego uznawano za podgatunek hałaśliwego ("P. versicolor") ze wschodniej Australii i włączano do kompleksu gatunków obejmującego również kurtaczki: ozdobnego ("P. elegans") i czarnolicego ("P. anerythra"), co nie było jednak powszechnie przyjętą klasyfikacją. Wyniki badań nad nDNA kurtaczków i pierwowróblowych Starego Świata z 2006 roku wykazały, że najbliżej spokrewnionym gatunkiem jest kurtaczek wspaniały ("P. superba") z wyspy Manus. To samo badanie wykazało, że rodzinę kurtaczków należy rozbić na trzy rodzaje, nie jak dotychczas jeden, przy czym kurtaczek tęczowy pozostałby w rodzaju "Pitta".
Długo gatunek ten uznawano za monotypowy, jednak w 1999 populację z Australii Zachodniej została wydzielona do odrębnego podgatunku "P. i. johnstoneiana" przez Schoddego i Masona. Klasyfikacja jest obecnie (2020) podtrzymywana przez Międzynarodowy Komitet Ornitologiczny.
Morfologia.
Długość ciała kurtaczków tęczowych wynosi 16–18 cm, masa ciała natomiast 52–88 g. Średnia masa ciała dla samic wynosi średnio 67 g, nieco więcej niż u samców, u których jest to 62 g. Zazwyczaj podczas żerowania przyjmują wyprostowaną postawę, nogi trzymają nieco ugięte, a ciało nachylone pod kątem 60–70°. Głowa, szyja, pierś, boki i górna część brzucha mają jedwabiście czarną barwę. Wierzch ciała jest oliwkowozielony. Niższa część brzucha oraz pokrywy podogonowe wyróżniają się szkarłatnym kolorem. Zielone skrzydła opalizują na złoto, zaś na pokrywach skrzydłowych mniejszych dostrzec można mieniącą się niebiesko plamę. Lotki są czarne, podobnie jak i spód skrzydła. Sterówki mają barwę oliwkowozieloną, wyjątkiem są czarne nasady. Niekiedy na pokrywach nadogonowych występuje srebrzystoniebieski pas. Dziób ma kolor czarny, nogi różowe, tęczówkę brązową. Dostrzec można również kasztanowe pasy po bokach ciemienia. Wiele osobników na wierzchu ciała ma ciemne paski w środku piór, charakterystyczne dla kurtaczków; w badaniu wykazało je 60% okazów muzealnych. To cecha zmienna w zależności od regionu występowania, u ptaków z okolic Darwin pasków takich brak. W odróżnieniu od innych kurtaczków, u tęczowych pasy te odznaczają się intensywną, brązową barwą, nie popielatą czy czarniawą, jak u innych przedstawicieli "Pitta".
Większość upierzenia jest podobna u samców i samic. Samice charakteryzuje nieco więcej płowożółtej barwy po bokach ciała oraz inny odcień czerwieni na spodzie ciała, jednak nie są to upierzenia, po których można ustalić płeć. Przedstawiciele "P. i. johnstoneiana" są bardzo podobni do ptaków podgatunku nominatywnego, jednak ich kasztanowa brew jest większa, podobnie jak i plama na skrzydle, ponadto są to ogółem mniejsze ptaki.
Zasięg występowania.
Kurtaczek tęczowy jest endemitem Australii, występuje w stanie Australia Zachodnia oraz na Terytorium Północnym. Odnotowywany był do 380 m n.p.m. To jedyny kurtaczek endemiczny dla tego kontynentu. W Terytorium Północnym jego zasięg obejmuje Top End, od Darwin na wschód po krawędź Ziemi Arnhema. Dalej na wschód występuje na Groote Eylandt oraz na Wessel Islands. W Australii Zachodniej zasięg gatunku ogranicza się do wybrzeża wyżyny Kimberley, od estuarium Walcott Inlet po Middle Osborn Island. Kurtaczki tęczowe spotykane są również na kilku spośród wysp Bonaparte Archipelago. BirdLife International szacuje zasięg występowania na 611 tys. km².
Ekologia i zachowanie.
Środowiskiem życia kurtaczków tęczowych są głównie lasy monsunowe oraz przyległe do nich skupiska winorośli i lasy galeriowe. Pojawiają się również w lasach eukaliptusów, lasów z bambusami, melaleukami ("Melaleuca"), "Lophostemon" oraz na obrzeżach lasów namorzynowych. Preferują zwarte lasy, ale występują również w tych bardziej świetlistych. Niekiedy pojawiają się na plantacjach sosen, odnotowano również rozród w tym środowisku. Kurtaczek tęczowy to jeden z dwóch gatunków kurtaczków, którego przedstawicieli odnotowano podczas żerowania na otwartych trawnikach miejskich. Poruszają się, skacząc.
Kurtaczki tęczowe są osiadłe. Większość par zajmuje określone terytorium cały rok. Odnotowano lokalne wędrówki do środowisk położonych na obrzeżach normalnego zasięgu podczas pory suchej. Wędrówki tych ptaków są trudne do monitorowania. Przyczynia się do tego milczenie, w jakim trwają podczas pierzenia przypadającego na okres po sezonie lęgowym. Osobniki młodociane porzucają terytoria rodziców i poszukują własnych. Jeden z zaobrączkowanych młodych ptaków został znaleziony 6,5 km od pierwotnego zasięgu.
Pożywienie.
Kurtaczki tęczowe żerują wyłącznie na ziemi, co jest nietypowe dla innych ptaków w ich zasięgu. Trzon ich diety stanowią owady oraz ich larwy, inne stawonogi, ślimaki i dżdżownice. U ptaków badanych w okolicy Darwin niemal ⅔ diety stanowiły dżdżownice; przeważnie kurtaczki tęczowe jedzą je od października do kwietnia, podczas trwania pory deszczowej. W porze suchej wybierają inne stawonogi; są to między innymi karaczany, chrząszcze, mrówkowate, gąsienice, prostoskrzydłe, pareczniki, pajęczaki i dwuparce. Zjadają również opadłe owoce palm "Carpentaria", płazy i jaszczurki.
Podczas żerowania kurtaczki tęczowe podskakują co jakiś czas zatrzymując się, by przeszukać podłoże. Rozdrapują glebę i liście nogami, a suche liście odrzucają dziobem. Podczas żerowania na ślimakach rozłupują ich, używając korzeni jako kuźni. W odróżnieniu do kurtaczków hałaśliwych, tęczowe używają jako kuźni wyłącznie korzeni i gałęzi, nie kamieni. Większą zdobyczą, na przykład sporym parecznikiem, najpierw potrząsają i rzucają w kilkusekundowych odstępach między sekwencjami.
Głos i toki.
Kurtaczki tęczowe mają w repertuarze kilka głosów oraz innych sposobów komunikacji. Samce odzywają się częściej od samic, a kurtaczki tęczowe ogółem częściej odzywają się w trakcie sezonu lęgowego. Nawoływanie zajmuje 12% czasu aktywności ptaka w ciągu roku. Zaczynają wołać godzinę przed wzejściem słońca. Najchętniej wołają właśnie o świcie oraz między 10 a 16.
Jednym z popisów kurtaczków tęczowych jest ten polegający na „ukłonie”. Dany osobnik stoi na wyprostowanych nogach, zaś ciało trzyma w poziomie, niemal dotykając piersią ziemi. Obserwowano takie zachowanie wyłącznie u samców. W trakcie jego trwania wydają z siebie mruczące dźwięki, używane tylko w tej okoliczności. Demonstrują w ten sposób na granicy terytoriów. Sama poza ptaka i jego głos są wystarczająco dobrze widoczne w słabym świetle leśnego podłoża, jednak nie na tyle rzucające się w oczy, by zwabiać drapieżniki. Najczęściej kurtaczki tęczowe odzywają się "teow-whit, teow-whit" i "choowip-choowip" (transkrypcja angielska), prawdopodobnie głosy te maja informować o terytorium.
Podczas obrony gniazda przed drapieżnikiem kurtaczki tęczowe trzepoczą skrzydłami, odchylając je lekko na sekundę co pięć sekund. Przy tym wydają dźwięk "keow". Jeśli drapieżnik jest blisko gniazda, kurtaczki przyjmują pionową pozycję i gwałtownie rozchylają skrzydła. Możliwe, że odciąga to uwagę drapieżników od gniazda. Dorosły ptak w razie zagrożenia przykuca, zniża pierś do podłoża i zadziera ogon.
Kurtaczki zmieniające się podczas wysiadywania jaj wykonują prosty rytuał. Nadlatujący ptak diada na gałęzi nieopodal gniazda i wydaje z siebie dwusylabowy gwizd, powtarzany dwu- lub trzykrotnie. Wysiadujący ptak opuszcza gniazdo w milczeniu i zmienia się z partnerem.
Rozród.
Kurtaczki tęczowe są monogamiczne, jednak nie tworzą par na całe życie. Zdarza się, że ptaki są parą przez dwa sezony, ale zazwyczaj jednak znajdują nowych partnerów. Okres lęgowy trwa od grudnia do kwietnia. Najprawdopodobniej bodźcem do budowy gniazda są pierwsze opady w porze deszczowej, jako że rozród koreluje z dostępnością dżdżownik. Są one głównym pokarmem zarówno młodych, jak i kurtaczków tęczowych w sezonie lęgowym.
Terytoria lęgowe mogą zajmować od 1,6 do 3,1 ha powierzchni. W suchych lasach osiągają większą powierzchnię. Miejsce na gniazdo ma losowe położenie, jednak drugie w roku budowane jest w pewnym oddaleniu od poprzedniego. Gniazda używane są tylko raz, kolejne lęgi wiążą się z budową kolejnych gniazd. W odróżnieniu od kurtaczków hałaśliwych gniazdujących w pobliżu podłoża, kurtaczki tęczowe czynią to rzadko. Prawdopodobnie ma to związek z wyższym ryzykiem zalania gniazda, które zbudowane jest w środowisku często zalewanym. Odnotowywano gniazda położone zarówno na poziomie gruntu, jak i na 20 m nad podłożem. Gniazdo umieszczone może być w rozwidleniu gałęzi, na szczycie palmy, na poziomo umieszczonych gałęziach, w plątaninie pnączy lub wśród korzeni szkarpowych.
Budowa gniazda, w której uczestniczą obydwa ptaki z pary, zajmuje około tygodnia. Rozpoczyna się od utworzenia platformy z gałęzi, nad którą ptaki budują zadaszenie. Tak zamknięte gniazdo wyściełane jest korą i liśćmi, a na końcu ptaki dodają delikatne włókna roślinne, pierzaste liście paproci i korzonki. Nietypową cechą gniazd kurtaczków tęczowych, którą wykazują jeszcze tylko te kurtaczków hałaśliwych, jest dodawanie do gniazda fragmentów odchodów kangurów. Spośród 64 gniazd zbadanych na Terytorium Północnym 34% miało dodatek kangurzych odchodów. Funkcja tego dodatku jest niepewna. Wysnuto hipotezę, jakoby miało to chronić jaja, pisklęta i dorosłe ptaki przez drapieżnikami, jednak nie potwierdziło się to w badaniach. Wejścia do gniazda bywają dekorowane innymi obiektami, na przykład włosiem dingo. Cel ich umieszczania w wejściu do gniazda jest niejasny, być może pełni rolę komunikacyjną. Drapieżnikami gniazd kurtaczków tęczowych są gryzonie i węże, częściej do splądrowania gniazda dochodzi w lasach monsunowych, niż eukaliptusowych. Odsetek niepowodzeń jest wysoki u ptaków tego gatunku, wynosi: 12% w lasach eukaliptusowych i 60% w namorzynach.
Zniesienie liczy od 3 do 5 jaj, najczęściej w lęgu są 4 jaja. Są zaokrąglone w kształcie, białą skorupkę pokrywają plamki w kolorze ciepłego brązu (sepia). Średnie wymiary to 26,2 na 21,2 mm. Jaja wysiadują obydwa ptaki z pary, inkubacja trwa 14 dni. Zmieniają się średnio co 87 minut, a wysiadują przez 90% dnia. Młode klują się nagie, z czarną skórą i żółtymi pazurami. Po 4 dniach życia otwierają oczy, zaś ich puch ma barwę szarą. Obydwoje rodzice karmią pisklęta, które otrzymują pokarm średnio aż co 7,5 minuty. Dżdżownice przed podaniem są rozrywane na kawałki. Młode opierzają się w pełni po 14 dniach życia, jeszcze zanim osiągną swoje docelowe rozmiary. Przez kolejne 15–20 dni są jeszcze karmione przez rodziców. Później stają się samodzielne i niekiedy bywają wypędzane z terytorium rodziców. Niektóre kurtaczki tęczowe decydują się na drugi lęg po opierzeniu się młodych z pierwszego; w jednym z badań były to dwie spośród czterech par. Zdarza się budowanie gniazda w trakcie karmienia młodych z pierwszego lęgu.
Status i zagrożenia.
IUCN uznaje kurtaczka tęczowego za gatunek najmniejszej troski (LC, "Least Concern") nieprzerwanie od 1988 roku. Trend liczebności populacji jest oceniany jako spadkowy. Ptak ten ma niewielki zasięg, choć jest pospolity w swoim zasięgu. W Parku Narodowym Kakadu występuje jedna para na hektar. Przedstawiciele podgatunku "P. i. johnstoneiana" mogą być mniej liczni ze względu na wprowadzone w jego zasięgu bydło niszczące środowisko życia tych ptaków. Ten podgatunek jest jednak słabo zbadany.

</doc>
<doc id="4286978" url="https://pl.wikipedia.org/wiki?curid=4286978" title="Zimna wojna (film 2018)">
Zimna wojna (film 2018)

Zimna wojna – melodramat filmowy z 2018 w reżyserii Pawła Pawlikowskiego, zrealizowany w polsko-francusko-brytyjskiej koprodukcji według scenariusza napisanego razem z Januszem Głowackim i Piotrem Borkowskim. Bohaterami filmu są pianista Wiktor (Tomasz Kot) i doświadczona życiowo członkini zespołu muzyki ludowej Zula (Joanna Kulig), którzy w okresie zimnej wojny miotają się między Europą Zachodnią a blokiem wschodnim w poszukiwaniu szczęścia.
Ukończywszy prace nad filmem "Ida" (2013), Pawlikowski zamierzał nakręcić opowieść inspirowaną życiem swoich rodziców. Film Pawlikowskiego został dofinansowany przez Polski Instytut Sztuki Filmowej i nakręcony w ciągu 66 dni zdjęciowych. Za monochromatyczne, wystudiowane zdjęcia do "Zimnej wojny" odpowiadał Łukasz Żal. Łączny budżet filmu wyniósł około 22 milionów złotych.
"Zimna wojna" odniosła znaczący sukces artystyczny, spotykając się z pozytywnymi recenzjami krytyków. Jako zalety filmu wskazywano lekką narrację – spotęgowaną przez ścieżkę dźwiękową – a także staranną kompozycję kadrów; wśród wad filmu wymieniano natomiast wygrywany przez reżysera stereotypowy kontrast między kulturą polską a zachodnioeuropejską. Na Festiwalu Filmowym w Cannes Pawlikowski odebrał statuetkę dla najlepszego reżysera, a film otrzymał pięć Europejskich Nagród Filmowych (dla najlepszego filmu, za scenariusz, reżyserię, montaż oraz rolę Kulig). "Zimna wojna" była również trzykrotnie nominowana do Oscara (dla filmu nieanglojęzycznego, za najlepszą reżyserię i najlepsze zdjęcia), a z uznaniem spotkała się także w Polsce, zdobywając Złote Lwy na Festiwalu Polskich Filmów Fabularnych i siedem statuetek podczas rozdań Polskich Nagród Filmowych.
Fabuła.
W Polsce po II wojnie światowej Wiktor i Irena przeprowadzają przesłuchania do sponsorowanego przez państwo zespołu muzyki ludowej. Uwagę Wiktora natychmiast przykuwa Zula, ambitna i urzekająca dziewczyna, która udaje chłopskie pochodzenie i jest na zwolnieniu warunkowym, odkąd zaatakowała maltretującego ją ojca. Wiktor i Zula szybko zakochują się w sobie, a po przedstawieniu dochodzi między nimi do zbliżenia. Później Wiktor i Irena pod presją biurokratów muszą włączyć do swoich przedstawień prokomunistyczną i prostalinowską propagandę, co umożliwiłoby zespołowi podróż po bloku wschodnim. Zarówno Wiktor, jak i Irena są przeciwni zmianom, ale kierowany karierą oportunista Kaczmarek zgadza się na nie, a urażona Irena odchodzi. Kaczmarek interesuje się też Zulą i naciska na nią, by szpiegowała Wiktora dla niego, ale Zula odmawia mu podania jakichkolwiek obciążających informacji. Kiedy zespół odwiedza Berlin Wschodni, Wiktor planuje ucieczkę na zachód z Zulą, a oni sami utwierdzają się we wzajemnej miłości. Zula nie pojawia się jednak na randce z Wiktorem, więc ten sam przekracza granicę.
Po latach Zula spotyka się z Wiktorem w Paryżu, gdzie pracuje w klubie jazzowym. Mimo że oboje mają innych partnerów, ich wzajemny pociąg jest oczywisty. Kiedy Wiktor pyta Zulę, dlaczego nie pojawiła się z nim, by przekroczyć granicę, ta mówi, że nie miała do niego zaufania. Rok później Wiktor bierze udział w jednym z występów zespołu w Jugosławii, gdzie Zula dostrzega go na widowni i okazuje wstrząs. Dwa lata później Wiktor pracuje w Paryżu jako kompozytor muzyki filmowej, gdzie Zula spotyka się z nim ponownie; wyszła za mąż za innego mężczyznę, by zdobyć wizę i być z Wiktorem. Wiktor próbuje umożliwić Zuli karierę solistki, przedstawiając jej przyjaciela, producenta filmowego Michela. Tymczasem Zula staje się zazdrosna o dawne kochanki Wiktora, a ponieważ praca nad jej płytą odbija się na ich związku, zaczyna mocno pić i wyprawiać publiczne ekscesy. Mimo że kontrakt płytowy zostaje podpisany, Zula pozostaje sfrustrowana i nieszczęśliwa. Ujawnia, że miała romans z Michelem i obraża Wiktora, co powoduje, że ten ją uderza. Później Zula znika, a kiedy Wiktor konfrontuje się z Michelem, on ujawnia, że ta wróciła do Polski.
Wbrew radzie polskiego ambasadora w Paryżu Wiktor wraca do Polski. Zula spotyka się z nim w obozie pracy, gdzie ujawnia, że został skazany na „hojną” karę 15 lat ciężkiej pracy pod zarzutem wielokrotnego przekraczania granic i szpiegostwa; jego ręka została złamana w wyniku tortur, co zakończyło jego muzyczną karierę. Zula obiecuje, że go uwolni. Po latach uwolniony Wiktor spotyka się z Kaczmarkiem w klubie, w którym występuje Zula, obecnie ledwo funkcjonująca alkoholiczka. Zula zaaranżowała wcześniejsze uwolnienie Wiktora, zgadzając się na małżeństwo z Kaczmarkiem, a teraz ma z nim syna. Wiktor i Zula uciekają razem do łazienki, gdzie ona błaga Wiktora, by ją uratował. Oboje jadą autobusem do opuszczonego kościoła widzianego na początku filmu, gdzie przygotowują się do wspólnego samobójstwa. Po zażyciu pigułek para obserwuje krajobraz. Zula sugeruje, aby razem obejrzeli go „z drugiej strony”; oboje wstają i umykają wzrokowi widza, gdy pola pszenicy kołyszą się na wietrze.
Obsada.
"Źródło: Filmpolski.pl"
Produkcja.
Reżyserem "Zimnej wojny" był Paweł Pawlikowski, który po sukcesie "Idy" (2013) zamierzał nakręcić historię o podłożu osobistym. Historię zaprezentowaną w filmie Pawlikowski oparł na losach swoich rodziców: „Rodzice byli nietypową parą. Ich związek i życiowe zakręty – rozstania, powroty, wyjazd za granicę... Wszystko to głęboko we mnie tkwiło. Ich skomplikowana miłość jest dla mnie jak gdyby matką wszystkich historii miłosnych”. Owa ciągła migracja rodziców wpłynęła również na postrzeganie Polski przez Pawlikowskiego: „Mieszkałem w różnych krajach [...]. Ale stale wracałem do Warszawy. Na Wigilię, na Wielkanoc. Polska nigdy nie przestała we mnie budzić emocji”. Opowiadając losy pojedynczych osób, Pawlikowski miał na celu dotarcie do esencji polskości, nie uciekając jednak w martyrologię:
Przy pisaniu scenariusza Pawlikowski korzystał z pomocy Janusza Głowackiego, który zmarł w 2018. Głowacki zdaniem reżysera "Idy" „miał coś z mojego ojca. Uosabiał to, co w Polsce cenię i lubię: polot, poczucie absurdu, duch przekory, sprzeciw wobec głupoty”. "Zimna wojna" została na etapie projektu oceniona przez ekspertów Polskiego Instytutu Sztuki Filmowej jako bardzo dobra i decyzją dyrektor Magdaleny Sroki dofinansowana kwotą 3 milionów złotych, a w trakcie postprodukcji nowe kierownictwo Radosława Śmigulskiego podwyższyło ową kwotę o 1 milion złotych na potrzeby prezentacji filmu przed Festiwalem Filmowym w Cannes.
Główną rolę męską otrzymał Tomasz Kot, gdyż Pawlikowski był pod wrażeniem odegranej przez aktora roli Zbigniewa Religi w filmie "Bogowie" (2014) Łukasza Palkowskiego. Z odtwórczynią roli Zuli, Joanną Kulig, Kot współpracował jeszcze podczas prac zdjęciowych nad filmem "Disco polo" (2015) Macieja Bochniaka. Kulig była zaznajomiona z metodami pracy Pawlikowskiego, gdyż uczestniczyła w zdjęciach zarówno do "Kobiety z piątej dzielnicy" (2011), jak i "Idy". Kulig opisywała w następujący sposób metodę twórczą reżysera: „Żeby ustawić perfekcyjnie kadr, nadać odpowiednie światło wydobywające muzykalność i emocje, każe powtarzać sceny 15, 20 razy. Czasami więcej”. Oboje aktorów przygotowywało się do swych ról w inny sposób. Podczas gdy Kulig pobierała lekcje śpiewu w Zespole Pieśni i Tańca „Mazowsze”, Kot uczył się dyrygowania pod okiem Marcina Maseckiego.
Autorem zdjęć do "Zimnej wojny" był Łukasz Żal, który przedtem współpracował z Pawlikowskim przy kręceniu filmu "Ida". Podobnie jak w przypadku poprzedniego filmu reżysera, Żal nakręcił film w odcieniach szarości. Początkowo rozważał wraz z Pawlikowskim zrobienie "Zimnej wojny" w kolorze, jednak obaj zdali sobie sprawę, że „czerń i biel dodadzą filmowi uroku. To działa znacznie lepiej niż wyprane kolory, przywodzące na myśl stare radzieckie kino. Zresztą, Polska w latach 50. i 60. była szara, chcieliśmy z tego czerpać”.
Okres zdjęciowy rozpoczął się w listopadzie 2016. Zdjęcia do filmu kręcono między innymi w pałacu rodziny Małachowskich w Białaczowie koło Opoczna (siedziba Zespołu „Mazurek”), przy ulicy Romualda Traugutta w Łodzi (ulica w Paryżu), w willi Leona Alarta przy ul. Wróblewskiego 38 w Łodzi (klatka schodowa), w Grand Hotelu w Łodzi (klub l’Eclipse, Cafe Select), na terenie ośrodka wypoczynkowego Buk w Rudach Raciborskich (muszla koncertowa), w ruinach świątyni z 1806 roku w Kniaziach i Nowosiedlinach. Łącznie proces kręcenia "Zimnej wojny" trwał 66 dni zdjęciowych. Budżet filmu wyniósł około 22 milionów złotych (4,3 miliona euro).
Ścieżka dźwiękowa.
Większość utworów do "Zimnej wojny" powstała dzięki aranżacji Marcina Maseckiego. Razem z Pawłem Pawlikowskim Masecki opracował cały zamysł warstwy dźwiękowej do filmu, w którym muzyka jest komentarzem do opowieści o miłości Zuli i Wiktora. Całej ścieżki dźwiękowej nie można jednak przypisać Maseckiemu, ponieważ w filmie zawarta została znaczna część utworów granych przez wiejskich muzykantów i opartych na oryginalnych opracowaniach muzyki ludowej.
Odbiór.
Premiera i dochód.
Premiera filmu odbyła się podczas 71. MFF w Cannes dnia 10 maja 2018, gdzie film trafił do konkursu głównego. W Polsce film pojawił się w kinach 8 czerwca 2018. Według serwisu Box Office Mojo "Zimna wojna" do marca 2020 przyniosła dochód w wysokości ponad 20,5 miliona dolarów, z czego 4,5 miliona dolarów to szacowany dochód w Polsce. Szacunkowo liczba osób, które obejrzały "Zimną wojnę" w kinach do marca 2020 wynosiła ponad 2 miliony, co zapewniło dystrybutorom zwrot poniesionych nakładów.
Odbiór krytyczny.
"Zimna wojna" została bardzo dobrze przyjęta zarówno przez rodzimych, jak i zagranicznych krytyków. Agnieszka Tambor z „Postscriptum Polonistycznego” pisała, iż „"Zimna wojna" to [...] nie tylko opowieść miłosna, ale także zapis trudnego fragmentu dziejów Europy. To właśnie ta historia i sposób jej opowiedzenia wydaje się największą siłą reżysera”. Zdaniem Michała Walkiewicza z portalu Filmweb siła "Zimnej wojny" wynika z umowności świata przedstawionego: „realizm nie wydaje się dla Pawlikowskiego najwyższą cnotą, a jego wyobraźnię wypełnia przede wszystkim kino. Zamiast skupiać uwagę na środowiskowym detalu, buduje swój film ze skrawków wyobrażeń na temat epoki, sarkastycznych skrótów, popkulturowych odniesień, filmowych powidoków”. Jakub Popielecki w recenzji dla „Przekroju” podkreślał lekkość formy, która przezwycięża ograniczenia melodramatu dzięki ścisłemu związkowi z muzyką: „Narracja płynie niczym piosenka, a same zmiany muzycznego stylu mówią nieraz więcej niż dialogi”. Także Janusz Wróblewski z tygodnika „Polityka” podkreślał, iż film Pawlikowskiego stanowi „dzieło poetyckie, a zarazem uniwersalne, lekkie i sprawiające wrażenie oczywistego, jednocześnie szalenie uduchowione, głębokie, nasycone miłością znajdującą swoje spełnienie dopiero w akcie samounicestwienia”.
Bywały również głosy bardziej sceptyczne wobec filmu Pawlikowskiego. Michał Piepiórka z „Czasu Kultury” wyraził opinię, iż „krystaliczna czystość narracji, prostota obrazu, minimalizm warstwy fabularnej, które odpowiadają za wytworzenie wspomnianych napięć semiotycznych, wyeliminowały z tej historii emocje”, w efekcie czego „tragiczna historia miłosna nie porusza i nie wciąga tak, jak powinna”. Również Iwona Kurz w recenzji dla „Dwutygodnika” stwierdziła, że „wystudiowane, czasem przekoncypowane, te obrazy pozostają w efekcie wychłodzone. Nie wierzę choćby w namiętność, którą reżyser podporządkowuje obrazom nocnego Paryża jako miasta miłości”. Krytycy wszak wyrażali przede wszystkim podziw dla ścieżki dźwiękowej oraz warstwy wizualnej. Agata Łysakowska-Trzoss z portalu Histmag.org stwierdziła, iż odpowiedzialny za zdjęcia Łukasz Żal „używa kamery jak pióra, kreśląc nią prawdziwe listy miłosne”, a sposób przeniesienia na język filmu polskiej muzyki ludowej jest „niesamowity [...]. Liczy się tylko jedno: dwa serduszka, cztery oczy…”
Również za granicą "Zimna wojna" była powszechnie doceniana. Peter Bradshaw z brytyjskiego „The Guardiana” zwrócił uwagę na „krystalicznie czyste, czarno-białe zdjęcia”, które wydobywają z filmu „chwile intymnej powagi i senne, oniryczne chwile popisów scenicznych”. Rachel Donadio z „The Atlantic” zwróciła uwagę, iż „w wizerunkach i twarzach wiejskiej Polski uwidaczniają się echa twórczości Romana Vishniaca, a zadymione, atrakcyjne ujęcia z Paryża przypominają te wykonane przez Roberta Doisneau’go”. Stephanie Zacharek z magazynu „Time” opisała film Pawlikowskiego jako „starannie dopracowaną sagę o romantycznych mękach, przepychu, zakazanych przejściach granicznych oraz kolejnych zdradach”. W amerykańskim „Variety” pojawiła się opinia, iż „wybrana z uczuciem ścieżka dźwiękowa, sięgająca od mrocznych hipnotyzujących ludowych ciekawostek, przez ostre akcenty bluesowe, aż po kulminacyjny, eteryczny rytm Bacha w interpretacji Glenna Goulda, jest być może najbardziej nieocenionym wkładem w film stworzony z niemal upiorną, wszechobecną precyzją”. Zdaniem Manohli Dargis z „The New York Timesa” dzieło Pawlikowskiego to „jeden z tych sentymentalnych romansów, które nadają cierpieniu styl wysoki”. Duet Kot – Kulig porównywany był do kreacji Humphreya Bogarta i Ingrid Bergman tudzież Omara Sharifa i Julie Christie; niekiedy Kota obwieszczano „polskim Gregorym Peckiem” lub „polskim Jamesem Bondem”.
Także w prasie francuskiej przeważały pochlebne recenzje: Anne Diatkine z „Libération” porównywała film Pawlikowskiego z arcydziełami francuskiego czarnego realizmu poetyckiego, a w „Téléramie” doznania z filmu odczytywano jako „jednocześnie intensywne i nieco nierealne, jak odległe fragmenty snu lub przeszłości, z których chciałoby się zachować jedynie istotne, bolesne i szczęśliwe wspomnienia”. Z obrzydzeniem potraktował natomiast "Zimną wojnę" Ariel Schweitzer z konserwatywnego „Cahiers du cinéma”, uznając film Pawlikowskiego za „zabytkowe kino”, które „kładzie nacisk na staranne odtworzenie atmosfery tego okresu bardziej niż na analizę polityczną”.
Agnieszka Morstin w swojej analizie "Zimnej wojny" stwierdziła, że w ekspozycji swego filmu „Pawlikowski sprawnie operuje stereotypem zacofania cywilizacyjnego jako ugruntowanym w wyobraźni zachodniego widza emblematem polskości. Przewrotnie wygrywa ten stereotyp, obnażając jego powierzchowność i protekcjonalne postrzeganie naszego kręgu kulturowego, prezentując obrazy polskiej wsi powojennej, której nędza idzie w parze z lokalną tradycją muzyczną urzekającą surowym pięknem”. Morstin porównała nawet grę Joanny Kulig w "Zimnej wojnie" do roli Zbigniewa Cybulskiego w "Popiele i diamencie" (1958) Andrzeja Wajdy, jako że Kulig „kreuje postać współczesną w kostiumie historycznym”, a jednocześnie jest „reprezentantką swojego pokolenia” – podobnie jak Cybulski. Porównując jednak film Pawlikowskiego z "Podwójnym życiem Weroniki" (1991) Krzysztofa Kieślowskiego – i zauważając spore podobieństwa między nimi – Morstin wywnioskowała, że oba filmy szybko zaczynają być przewidywalne i popadają w ów nieustannie wygrywany stereotyp: „Polskie nieokrzesanie i charakterystyczna słowiańska ociężałość należycie kontrastuje tu z francuską finezją”.
Nagrody i nominacje.
"Zimna wojna" była wielokrotnie nagradzana zarówno na polskich, jak i zagranicznych festiwalach. Na Festiwalu Filmowym w Cannes Paweł Pawlikowski został uhonorowany Złotą Palmą za reżyserię. Film był trzykrotnie nominowany do nagród Amerykańskiej Akademii Sztuki i Wiedzy Filmowej (Oscarów) oraz czterokrotnie do Nagród Brytyjskiej Akademii Filmowej, nie został jednak ostatecznie nagrodzony na żadnej z ceremonii rozdania tych nagród. Film otrzymał również pięć statuetek podczas rozdań Europejskich Nagród Filmowych, zdobył też Złote Lwy oraz trzy inne wyróżnienia na 43. Festiwalu Polskich Filmów Fabularnych w Gdyni, a także siedem Polskich Nagród Filmowych.
Brytyjski dziennik „The Guardian” umieścił "Zimną wojnę" na 7. miejscu na liście 50 najlepszych filmów dystrybuowanych w Wielkiej Brytanii w 2018. Benedict Cumberbatch w plebiscycie dla magazynu „Time Out” uznał dzieło Pawlikowskiego za najlepszy film dekady (2010–2019).

</doc>
<doc id="4286979" url="https://pl.wikipedia.org/wiki?curid=4286979" title="St. George’s FC">
St. George’s FC



</doc>
<doc id="4286991" url="https://pl.wikipedia.org/wiki?curid=4286991" title="Dziadowa Skała">
Dziadowa Skała

Dziadowa Skała – skała na wzgórzu Łężec na Wyżynie Częstochowskiej w województwie śląskim, powiecie zawierciańskim. Znajduje się w lesie na południowych stokach Łężca, w odległości około 1 km od Zamku w Morsku, przy czarnym szlaku turystycznym. Należy do Skarżyc – dzielnicy miasta Zawiercie w województwie śląskim, powiecie zawierciańskim.
Skała znajduje się ma postać niskiego muru, który jest częścią tzw. Muru Łężyckiego. Dla wspinaczy skałkowych jest nieciekawa, archeolodzy natomiast dokonali w niej interesujących odkryć – znaleźli ślady pobytu ludzi prehistorycznych i to w różnych epokach historycznych. W znajdującej się w niej niedużej Jaskini w Dziadowej Skale znaleźli fragment żebra niedźwiedzia jaskiniowego ozdobiony 16 nacięciami. Pochodzi sprzed 50 – 38 tysięcy lat p.n.e. i jest najstarszym odkrytym na terenie Polski przykładem zdobnictwa. Ciekawym odkryciem była także żuchwa konia ukryta w schowku wykonanym z 4 płaskich płyt wapiennych. Przed jaskinią znaleziono 20 zębów takiego konia. Przypuszcza się, że była to religijna adoracja tego zwierzęcia, a jaskinia pełniła funkcję sanktuarium kulturowego. Nazwa jaskini pochodzi od tego, że jeszcze niedawno czasami chronili się w niej biedni, wędrujący od wioski do wioski ludzie zwani "dziadami".
Szlak turystyczny.
Obok Dziadowej Skały i Dziadowej Jaskini prowadzi znakowany szlak turystyczny.

</doc>
<doc id="4286992" url="https://pl.wikipedia.org/wiki?curid=4286992" title="Paweł z Kłobucka">
Paweł z Kłobucka

Paweł z Kłobucka (zm. po 15 czerwca 1469) – profesor i rektor Akademii Krakowskiej.
Życiorys.
Pochodził z miasta królewskiego Kłobuck w powiecie lelowskim, w województwie krakowskim. Na Akademię Krakowską zapisał się w 1419, bakałarzem sztuk wyzwolonych został w 1423, a mistrzem w 1430. W kolejnych latach prowadził wykłady na Wydziale Sztuk Wyzwolonych. W 1442 był dziekanem Wydziału Sztuk Wyzwolonych. Studia teologiczne podjął dopiero ok. 1448. Licencjat z teologii uzyskał w 1463, doktorem teologii został w maju 1467. Dwukrotnie pełnił funkcję rektora w 1463 i w semestrze zimowym 1466-1467. Od 1444 był kanonikiem w kościele św. Floriana na Kleparzu. Uczestniczył jako rzecznik profesorów w sporze z rektorem Tomaszem Strzempińskim o obsadzenie kanonii krakowskiej po śmierci Franciszka z Brzegu.

</doc>
<doc id="4286995" url="https://pl.wikipedia.org/wiki?curid=4286995" title="Marine snow">
Marine snow



</doc>
<doc id="4286996" url="https://pl.wikipedia.org/wiki?curid=4286996" title="Jaskinia w Dziadowej Skale">
Jaskinia w Dziadowej Skale

Jaskinia w Dziadowej Skale, Schronisko za Szlakiem – jaskinia na wzgórzu Łężec na Wyżynie Częstochowskiej. Administracyjnie należy do Skarżyc – dzielnicy miasta Zawiercie w województwie śląskim, powiecie zawierciańskim. Jaskinia znajduje się w lesie na południowych stokach Łężca, w odległości około 1 km od Zamku w Morsku, przy czarnym szlaku turystycznym. Na niektórych mapach oznaczana jest jako Dziadowa Jaskinia.
Opis obiektu.
Jaskinia znajduje się w niewysokim murze skalnym zwanym Dziadową Skałą. Nazwa jaskini i skały pochodzi od tego, że jeszcze niedawno czasami chronili się w niej biedni, wędrujący od wioski do wioski ludzie zwani "dziadami". Główny otwór jaskini o ekspozycji południowo-wschodniej ma wysokość około 4 m i szerokość 2 m. Za krótkim korytarzem jest duża komora o wymiarach 10 × 5 m i wysokości do 7 m. W jej stropie jest wiele szczelin wyprowadzających na powierzchnię skały. Dla człowieka są zbyt ciasne, ale dochodzące przez nie światło powoduje, że komora jest widna. W jej lewej części za 5-metrowej wysokości progiem odchodzi boczny korytarzyk wychodzący otworem na powierzchni skały. W stropie prawej części komory jest wąski komin o wysokości 2,5 m.
W jaskini brak nacieków. Namulisko jest piaszczysto-gliniaste, w pobliżu wejścia z dużą ilością próchnicy. Wskutek dużego otworu jej klimat jest poddany wpływom środowiska zewnętrznego. Wewnątrz występują liczne pająki sieciarze ("Meta"), ćmy "Triphosa" i komary.
Historia poznania.
Jaskinia znana była od dawna. Jej namulisko zostało przemieszane w wyniku prowadzonych w niej badań archeologicznych. W jaskini znaleziono kościaną, ozdobioną poprzecznymi nacięciami ozdobę, którą uznano za najstarszy przedmiot artystyczny znaleziony w Polsce. Znaleziono także schowek z żuchwą konia, któremu przypisuje się rytualne znaczenie. Znaleziska tworzyły 4 warstwy kulturowe i zawierały fragmenty kości niedźwiedzia jaskiniowego, konia, żubra, renifera, hieny jaskiniowej, sarny, lisa polarnego, obrożnika, lemingów i innych drobnych ssaków, a także odłupki i narzędzia krzemienne, odłamki ceramiki i grot bełtu z XIII-go wieku. Ślady bytowania ludzi prehistorycznych w jaskini pochodzą z okresu 50 – 38 tysięcy lat p.n.e..
Mimo że jaskinia znajduje się przy szlaku turystycznym, była znana i zaznaczana na mapach, długo brak było jej opisu. W wykazie jaskiń M. Szelerewicza i A. Górnego była tylko wzmiankowana jako Schronisko za Szlakiem. Pierwszą jej dokumentację sporządził dopiero M. Czepiel w 2009 r. Wcześniej jednak opisywane było przebadane w niej stanowisko archeologiczne. M.in. W. Chmielewski w 1958 r. opisał stanowiska paleolityczne, K. Kowalski w 1968 r. znalezione w niej plejstoceńskie fragmenty kości ssaków, K. Cyrek w 2009 r. wyniki badań archeologicznych. W 2009 r. Stefaniak K. i in. opisali tę jaskinię pod nazwą Jaskinia Dziadowa Skała, opisując prowadzone w niej badania archeologiczne. Podali jednak błędne jej pomiary i nazwę niezgodną z nazwą w wykazie jaskiń Geoportalu. 
15 m na zachód od Jaskini w Dziadowej Skale jest Schronisko w Dziadowej Skale.

</doc>
<doc id="4286999" url="https://pl.wikipedia.org/wiki?curid=4286999" title="Yumeko Aizome">
Yumeko Aizome

Yumeko Aizome (逢初 夢子 "Aizome Yumeko," ur. 25 grudnia 1915 w Inawashiro, zm. 2002) – japońska aktorka.

</doc>
<doc id="4287002" url="https://pl.wikipedia.org/wiki?curid=4287002" title="Lucjan Sagan">
Lucjan Sagan

Lucjan Sagan (ur. 1937 w Kawęczynie, w województwie świętokrzyskim, zm. 2 kwietnia 2012 we Wrocławiu) – polski artysta fotograf, malarz. Członek rzeczywisty i Artysta Fotoklubu Rzeczypospolitej Polskiej (AFRP). Członek zwyczajny Związku Polskich Artystów Plastyków.
Życiorys.
Lucjan Sagan był absolwentem Uniwersytetu Wrocławskiego (studia w latach 1956–1961), związanym z wrocławskim środowiskiem fotograficznym – przez wiele lat mieszkał, pracował i tworzył we Wrocławiu. Fotografią oraz malarstwem zajmował się od 1958 roku. W 1973 roku został przyjęty w poczet członków Związku Polskich Artystów Plastyków. Miejsce szczególne w twórczości Lucjana Sagana zajmowała fotografia krajobrazowa, fotografia pejzażowa, fotografia architektury, fotografia portretowa, fotografia martwej natury – w zdecydowanej większości wykonywana w dawnej, szlachetnej technice gumy. Był jednym z przedstawicieli polskiej fotografii piktorialnej. 
Lucjan Sagan jest autorem i współautorem wielu wystaw malarskich oraz fotograficznych; indywidualnych i zbiorowych. W 2001 roku został przyjęty w poczet członków Fotoklubu Rzeczypospolitej Polskiej Stowarzyszenia Twórców. Decyzją Komisji Kwalifikacji Zawodowych Fotoklubu RP, otrzymał dyplom potwierdzający kwalifikacje do wykonywania zawodu artysty fotografa, fotografika (legitymacja nr 152). Jego prace zaprezentowano w "Almanachu (1995–2017)", wydanym przez Fotoklub Rzeczypospolitej Polskiej Stowarzyszenie Twórców – w 2017 roku. 
Lucjan Sagan zmarł 2 kwietnia 2012 roku, pochowany 5 kwietnia na cmentarzu przy ulicy Kiełczowskiej we Wrocławiu. 
Wybrane wystawy indywidualne (fotograficzne).
Źródło.

</doc>
<doc id="4287011" url="https://pl.wikipedia.org/wiki?curid=4287011" title="Stabæk IF w europejskich pucharach">
Stabæk IF w europejskich pucharach



</doc>
<doc id="4287013" url="https://pl.wikipedia.org/wiki?curid=4287013" title="Sebastian Maćkowski">
Sebastian Maćkowski

Sebastian Paweł Maćkowski (ur. 27 listopada 1973) – polski fizyk, profesor nauk fizycznych; specjalizuje się w spektroskopii optycznej, fizyce półprzewodników, chemii fizycznej oraz biofizyce; profesor zwyczajny Instytutu Fizyki Wydziału Fizyki, Astronomii i Informatyki Stosowanej Uniwersytetu Mikołaja Kopernika. 
Życiorys.
Studia z fizyki ukończył w 1997 na Uniwersytecie Warszawskim. Doktoryzował się w 2003 w warszawskim Instytucie Fizyki PAN broniąc pracy pt. "Optical Properties of CdTe-based Self-Assembled Quantum Dots" przygotowaną pod kierunkiem Grzegorza Karczewskiego. Staż podoktorski odbył w amerykańskim University of Cincinnati (2002–2005) oraz w niemieckim Uniwersytecie Ludwika i Maksymiliana w Monachium (2005–2007). Habilitował się w 2008 na podstawie oceny dorobku naukowego i publikacji pt. "Polaryzacja spinowa ekscytonu i polaronu magnetycznego w kropce kwantowej".
Od 2008 jest zatrudniony w Instytucie Fizyki toruńskiego UMK, gdzie pracuje w Zakładzie Optoelektroniki oraz pełni funkcję kierownika Zespołu Optyki Nanostruktur Hybrydowych. Tytuł profesora nauk fizycznych został mu nadany w 2016.
W pracy badawczej zajmuje się: plazmoniką, spektroskopią układów hybrydowych, nanostrukturami grafenowymi oraz mikroskopią luminescencyjną nanokryształów wykazujących efekt up-konwersji.
Swoje prace publikował m.in. w „Applied Physics Letters", „Physical Review B", „Plasmonics" oraz w „Journal of Physics: Condensed Matter".

</doc>
<doc id="4287017" url="https://pl.wikipedia.org/wiki?curid=4287017" title="Sawa (Inckirweli)">
Sawa (Inckirweli)

Sawa, imię świeckie Lasza Inckirweli (ur. 22 czerwca 1981 w Wakidżwari) – gruziński duchowny prawosławny, od 2013 biskup Ameryki Północnej.
Życiorys.
5 lipca 2009 otrzymał święcenia diakonatu, a 26 października 2010 prezbiteratu. 24 czerwca 2013 otrzymał chirotonię biskupią.

</doc>
<doc id="4287018" url="https://pl.wikipedia.org/wiki?curid=4287018" title="Herbut">
Herbut

osoby o nazwisku Herbut:

</doc>
<doc id="4287028" url="https://pl.wikipedia.org/wiki?curid=4287028" title="Grosuplje">
Grosuplje

Grosuplje () – miasto w Słowenii, siedziba administracyjna gminy Grosuplje. 1 stycznia 2017 liczyła 7336 mieszkańców.
Geografia.
Na północ od miasta wznosi się wzgórze Brinjski hrib (409 m n.p.m.), które całe jest porośnięte lasem świerkowym, a na wschód małe wzgórze Kamna gorica (388 m n.p.m.). Przez terytorium miasteczka przebiega Autostrada A2.
Historia.
Według źródeł historycznych nazwa Grosuplje pojawia się po raz pierwszy już w 1136 roku. Według jednej z teorii nazwa oznacza "świat krasowy" (). W XIX wieku w miejscowości wybudowano stację kolejową, wraz z miejscem na naprawy lokomotyw.
Religia.
W mieście znajduje się Kościół parafialny Św. Michała Archanioła, który należy do rzymskokatolickiej archidiecezji w Lublanie. Został wybudowany w 1981 roku.

</doc>
<doc id="4287031" url="https://pl.wikipedia.org/wiki?curid=4287031" title="Ryszard Grabowski">
Ryszard Grabowski

Ryszard Grabowski (ur. 1 stycznia 1944 w Jaskrze, zm. 31 stycznia 2016) – geodeta, prof. dr hab. inż., w latach 1987–1990 prorektor ds. nauki Politechniki Białostockiej.
Życiorys.
Ukończył Technikum Geodezyjne w Białymstoku i studia na Wydziale Geodezji i Kartografii Politechniki Warszawskiej. 
Pracował w Technikum Geodezyjnym w Białymstoku, filii Uniwersytetu Warszawskiego w Białymstoku oraz w Politechnice Białostockiej.
W 1984 uzyskał stopień doktora habilitowanego na Wydziale Geodezji Górniczej Akademii Górniczo-Hutniczej w Krakowie. 28 kwietnia 2000 został profesorem w zakresie nauk technicznych. Był kierownikiem Zakładu Informacji Przestrzennej Politechniki Białostockiej.
W latach 1992–1995 pracował jako profesor wizytujący w Universidade da Beira Interior w Portugalii. Był także zatrudniony w Państwowej Wyższej Szkole Zawodowej w Suwałkach i Wyższej Szkole Finansów i Zarządzania w Białymstoku. W kadencji 2011–2015 był członkiem Komitetu Geodezji Polskiej Akademii Nauk.

</doc>
<doc id="4287035" url="https://pl.wikipedia.org/wiki?curid=4287035" title="Robsonius">
Robsonius



</doc>
<doc id="4287036" url="https://pl.wikipedia.org/wiki?curid=4287036" title="Robsonius rabori">
Robsonius rabori



</doc>
<doc id="4287038" url="https://pl.wikipedia.org/wiki?curid=4287038" title="Club of Pioneers">
Club of Pioneers

Klub Pionierów (ang. Club of Pioneers) – międzynarodowa organizacja pozarządowa z siedzibą w Dronfield (Wielka Brytania), zrzeszająca najstarsze kluby piłkarskie z poszczególnych krajowych federacji, założona w 2013 r. przez angielski Sheffield F.C. (uznawany za najstarszy klub piłkarski świata). Stowarzyszenie utworzono w celu stworzenia globalnego drzewa historii piłki nożnej oraz zachowania dziedzictwa gry dla przyszłych pokoleń. Motto Klubu Pionierów brzmi: „uczciwość, szacunek, wspólnota”.
Członkiem Klubu Pionierów można zostać bez względu na aktualny status (zarówno kluby zawodowe, jak i amatorskie), czy poziom gry (niezależnie od klasy rozgrywkowej). Należy jednak spełnić następujące warunki:
Obecni członkowie.
Stan na 30 lipca 2020 r.
Pioneers Cup.
Członkowie Klubu Pionierów mogą brać udział w Pioneers Cup – towarzyskim turnieju piłkarskim, przeznaczonym dla drużyn złożonych z kibiców, byłych zawodników i pracowników klubu.

</doc>
<doc id="4287039" url="https://pl.wikipedia.org/wiki?curid=4287039" title="Eutymiusz (Leżawa)">
Eutymiusz (Leżawa)

Eutymiusz, imię świeckie Teimuraz Leżawa (ur. 22 stycznia 1953 w Tbilisi) – gruziński duchowny prawosławny, od 2003 biskup Gurdżani i Weliscichi.
Życiorys.
3 lutego 1993 otrzymał święcenia diakonatu, a 24 listopada tegoż roku – prezbiteratu. 24 sierpnia 2003 otrzymał chirotonię biskupią. 14 listopada 2011 uzyskał godność arcybiskupa.

</doc>
<doc id="4287040" url="https://pl.wikipedia.org/wiki?curid=4287040" title="Akcja Kośba">
Akcja Kośba

Akcja Kośba (akcja zastrzeżona "Kośba") – kryptonim operacji prowadzonych wiosną i latem 1944 na terenie okupowanej Polski przez oddziały Armii Krajowej. Akcja wymierzona była w niemieckich funkcjonariuszy oraz ich polskich kolaborantów, miała za zadanie eliminację oraz zastraszenie najbardziej niebezpiecznych dla podziemia nazistów oraz ich pomocników.
Historia.
Nazwa akcji wzięła się z gwarowego określenia "kośba" oznaczającej "wykaszanie kosą traw lub zboża" co mogło być nawiązaniem do symbolicznej postaci uosobionej śmierci wyposażonej w kosę - "ponurego żniwiarza". Akcja zapoczątkowana została 27 kwietnia 1944 roku przez rozkaz 735/Kdw Komendy Głównej Armii Krajowej w odpowiedzi na nasilenie działalności niemieckiej policji bezpieczeństwa. Rozkaz nakazywał komendantom poszczególnych Okręgów AK wytypowanie we własnym zakresie najbardziej niebezpiecznych agentów i konfidentów oraz ich eliminację. Na podstawie pracy wywiadowczej wytypowano cele i przygotowano ich listy. Akcję zaplanowano na 10-13 maja 1944 roku, jednak w związku z niewystarczającymi wynikami przedłużono ją włączając do walki bieżącej. Wyroki osób umieszczonych na listach "akcji Kośba" przeprowadzano do końca 1944 roku, np. w czasie powstania warszawskiego wykonano 35 wyroków skazanych w ramach tej akcji.
Przebieg.
Komenda Główna przeznaczyła akcję do realizacji dowództwu Kierownictwa Dywersji, które w samym tylko okręgu warszawskim wyznaczyło do akcji 76 patroli likwidacyjnych. Nominalnym celem akcji było zadanie jak największych strat Niemcom, zdemoralizowanie i sterroryzowanie ich oraz neutralizacja i likwidacja konfidentów jednak w niektórych okręgach AK akcja przerodziła się w zmasowane ataki na lokalne siły niemieckie. Sytuacja taka miała miejsce szczególnie na prowincji, gdzie atakowano w jej ramach również patrole niemieckie dokonujące np. rekwizycji kontyngentów. Nie wszystkie wyroki wykonywane na Niemcach oraz kolaborantach niemieckich miały charakter egzekucji. W lżejszych przypadkach kolaboracji wymierzane kary przybierały proporcjonalnie lżejszy wymiar i miały one charakter infamii oraz stygmatyzacji. Powszechnie stosowano chłostę, a Polki utrzymujące stosunki seksualne z wojskami okupacyjnymi strzyżono na łyso i piętnowano na czołach literami N. f. D. czyli "Nur für Deutsche" (pol. "Tylko dla Niemców"). Akcja przybrała dużą skalę. Na podstawie list opracowanych przez akowski wywiad przeprowadzano zamachy na terenie całej okupowanej Polski głównie Generalnego Gubernatorstwa.
Przykładowe zamachy:
Linki zewnętrzne.
"Akcja Kośba", Polska Podziemna, Kierownictwo Walki Podziemnej, "Czyn", 720 .

</doc>
<doc id="4287041" url="https://pl.wikipedia.org/wiki?curid=4287041" title="Brežice">
Brežice

Brežice (; ) – miasto w Słowenii, nad rzeką Sawą, siedziba administracyjna gminy Brežice. 1 stycznia 2017 liczyły 6772 mieszkańców.
Historia.
Brežice uzyskały prawa miejskie w 1354 roku i w średniowieczu były ważnym ośrodkiem handlu.
W XV i XVI wieku miasto kilkakrotnie ucierpiało od najazdów tureckich. W trakcie powstania chłopskiego w 1515 roku chłopi spalili zamek w Brežicach.
Zabytki.
Brežice szczycą się bogatym dziedzictwem historycznym i kulturowym. Muzeum Doliny Sawy (), mieszczący się na zamku Brežice, zawiera eksponaty archeologiczne i etnologiczne, eksponaty chorwackiego i słoweńskiego buntu chłopskiego oraz kolekcję nowożytnej historii. W mieście znajduje się wieża ciśnień Brežice z 1914, mająca 46 m wysokości. Ponadto w Brežicach znajdują się Kościół Św. Wawrzyńca z Rzymu, Kościół Św. Rocha i Kościół Św. Lenarta oraz żelazny most.

</doc>
<doc id="4287044" url="https://pl.wikipedia.org/wiki?curid=4287044" title="Wilfredo León Venero">
Wilfredo León Venero



</doc>
<doc id="4287046" url="https://pl.wikipedia.org/wiki?curid=4287046" title="Aleksandr Bernardazzi">
Aleksandr Bernardazzi

Aleksandr Osipowicz Bernardazzi (; ur. 1 lipca 1831 w Piatigorsku, zm. 1907 w Fastowie) – rosyjski architekt szwajcarskiego pochodzenia, działający głównie w guberni besarabskiej i w Odessie, wieloletni architekt miejski Kiszyniowa.
Życiorys.
Był synem szwajcarskiego architekta Giuseppe Bernardazziego, który przybył do Rosji za panowania Aleksandra I. Ukończył studia na Uniwersytecie Architektury i Budownictwa w Petersburgu. Po uzyskaniu dyplomu został skierowany do pracy w komisji ds. budownictwa i dróg w guberni besarabskiej na niższym stanowisku technicznym. W 1856 r. został naczelnym architektem miejskim Kiszyniowa i pozostawał na tym stanowisku do 1878 r. Jest autorem szeregu projektów budynków świeckich i sakralnych w stolicy guberni besarabskiej oraz w innych miastach na jej terenie. Określa się go mianem architekta, który odmienił Kiszyniów. W 1875 r. za swoje prace otrzymał honorowe obywatelstwo tego miasta. Należał do Towarzystwa Architektów Cywilnych i do Petersburskiego Towarzystwa Architektów.
W 1883 r. przeprowadził się do Odessy, gdzie wykładał na Uniwersytecie Noworosyjskim i kontynuował działalność projektową.
Zmarł w Fastowie podczas wyjazdu służbowego. Został pochowany w Kiszyniowie na cmentarzu luterańskim w grobowcu rodzinnym. Nagrobek i miejsce pochówku zniszczono po II wojnie światowej, gdy cała nekropolia została zrównana z ziemią, a na jej miejscu wzniesiono m.in. kino Gaudeamus. W 1982 r. na budynku zaprojektowanej przez niego cerkwi św. Teodory odsłonięto tablicę pamiątkową ku jego czci.

</doc>
<doc id="4287047" url="https://pl.wikipedia.org/wiki?curid=4287047" title="Pitta iris">
Pitta iris



</doc>
<doc id="4287048" url="https://pl.wikipedia.org/wiki?curid=4287048" title="Efrem (Gamrekelidze)">
Efrem (Gamrekelidze)

Efrem, imię świeckie Dawit Gamrekelidze (ur. 24 października 1975 w Batumi) – gruziński duchowny prawosławny, od 2003 biskup Bolnisi.
Życiorys.
6 maja 1996 otrzymał święcenia diakonatu, a 6 kwietnia 1997 prezbiteratu. 31 grudnia 2006 otrzymał chirotonię biskupią. 6 września 2012 uzyskał godność arcybiskupa.

</doc>
<doc id="4287052" url="https://pl.wikipedia.org/wiki?curid=4287052" title="Gare de Wesserling">
Gare de Wesserling

Gare de Wesserling – stacja kolejowa w miejscowości Fellering, w departamencie Górny Ren, w regionie Grand Est, we Francji. Jest zarządzana przez SNCF i obsługiwana przez pociągi TER Grand Est.
Położenie.
Znajduje się na linii Lutterbach – Kruth, na km 27,239 między stacjami Ranspach i Fellering, na wysokości 439 m n.p.m. 

</doc>
<doc id="4287054" url="https://pl.wikipedia.org/wiki?curid=4287054" title="Hrastnik">
Hrastnik

Hrastnik () – miasto w Słowenii, siedziba administracyjna gminy Hrastnik. 1 stycznia 2017 liczyła 5068 mieszkańców.
Religia.
W mieście znajduje się kościół parafialny Chrystusa Króla, który należy do rzymskokatolickiej diecezji w Celje, wybudowany w 1936 roku. W parafii znajduje się także drugi kościół poświęcony Matce Bożej.

</doc>
<doc id="4287055" url="https://pl.wikipedia.org/wiki?curid=4287055" title="Zenon (Iaradżuli)">
Zenon (Iaradżuli)

Zenon, imię świeckie Imeda Iaradżuli (ur. 17 maja 1972 w Tbilisi) – gruziński duchowny prawosławny, od 2003 biskup Dmanisi i Agarak-Tasziri, jednocześnie od 2010 biskup Wielkiej Brytanii i Irlandii.
Życiorys.
19 sierpnia 1993 otrzymał święcenia diakonatu, a 24 października tegoż roku – prezbiteratu. 31 sierpnia 2003 otrzymał chirotonię biskupią. W 2010 został mianowany dodatkowo biskupem Wielkiej Brytanii i Irlandii. 6 lutego 2011 uzyskał godność arcybiskupa.

</doc>
<doc id="4287056" url="https://pl.wikipedia.org/wiki?curid=4287056" title="Prijepolje (stacja kolejowa)">
Prijepolje (stacja kolejowa)

Prijepolje (serb. Железничка станица Пријепоље) – stacja kolejowa w Prijepolju, w okręgu zlatiborskim, w Serbii.
Stacja znajduje się na ważnej magistrali Belgrad – Bar, w pobliżu rzeki Lim.

</doc>
<doc id="4287058" url="https://pl.wikipedia.org/wiki?curid=4287058" title="African American Vernacular English">
African American Vernacular English



</doc>
<doc id="4287061" url="https://pl.wikipedia.org/wiki?curid=4287061" title="Cortes de Navarra">
Cortes de Navarra

Cortes de Navarra (hiszp. "Estación de Cortes de Navarra") – stacja kolejowa w Cortes, we wspólnocie autonomicznej Nawarra, w Hiszpanii. 
Obsługuje połączenia średniego zasięgu RENFE.
Położenie stacji.
Znajduje się na linii kolejowej Casetas – Bilbao w km 55,3, na wysokości 261 m n.p.m.
Stacja.
Stacja została otwarta w dniu 18 września 1861 wraz z otwarciem odcinka Tudela-Casetas linii kolejowej przeznaczonej do połączenia Saragossy z Nawarrą. Prace były prowadzone przez Compañía del Ferrocarril de Zaragoza a Pamplona. wW1878 roku została wchłonięta przez Norte, która byała właścicielem stacji aż do nacjonalizacji kolei w Hiszpanii w 1941 roku i utworzenie Renfe.
Od 31 grudnia 2004 linię obsługuje Renfe, natomiast budynkiem dworca zarządza Adif.

</doc>
<doc id="4287063" url="https://pl.wikipedia.org/wiki?curid=4287063" title="Helopsaltes">
Helopsaltes

Helopsaltes – rodzaj ptaka z rodziny świerszczaków (Locustellidae).
Zasięg występowania.
Rodzaj obejmuje gatunki występujące w Azji. 
Morfologia.
Długość ciała 12–18 cm; masa ciała 10,4–33 g.
Systematyka.
Etymologia.
"Helopsaltes": "helos" „bagno”; ψαλτης "psaltēs" „harfiarz”, od ψαλτηριον "psaltērion" „instrument strunowy, harfa”, od ψαλλω "psallō" „trącać coś, pociągać palcami”.
Podział systematyczny.
Takson wyodrębniony w 2018 roku z rodzaju "Locustella". Do rodzaju należą następujące gatunki:

</doc>
<doc id="4287064" url="https://pl.wikipedia.org/wiki?curid=4287064" title="Bryne FK w europejskich pucharach">
Bryne FK w europejskich pucharach



</doc>
<doc id="4287065" url="https://pl.wikipedia.org/wiki?curid=4287065" title="Helopsaltes ochotensis">
Helopsaltes ochotensis



</doc>
<doc id="4287067" url="https://pl.wikipedia.org/wiki?curid=4287067" title="E 499.0">
E 499.0



</doc>
<doc id="4287069" url="https://pl.wikipedia.org/wiki?curid=4287069" title="Jerzy Arendt">
Jerzy Arendt

Jerzy Arendt (ur. 31 sierpnia 1943 w Rypinie) – polski chirurg, proktolog, naukowiec, nauczyciel akademicki, profesor nauk medycznych.
Życiorys.
W Gliwicach ukończył szkołę podstawową i V Liceum Ogólnokształcące im. A. Struga. Studiował w latach 1961–1967 na Wydziale Lekarskim Śląskiej Akademii Medycznej w Zabrzu. Dyplom lekarza otrzymał w styczniu 1968. 
Praca Zawodowa.
Pracę rozpoczął w 1968 jako stażysta w Szpitalu Rejonowym w Pyskowicach. Po ukończeniu stażu został powołany do odbycia dwuletniej okresowej służby wojskowej w Elblągu, gdzie był zatrudniony na stanowisku lekarza Izby Chorych Batalionu. Po ukończeniu służby wojskowej, nie mogąc dostać etatu w klinice chirurgicznej, podjął w latach 1972–1974 pracę w Centralnej Stacji Ratownictwa Górniczego w Bytomiu, na stanowisku lekarza ratownika i rozpoczął specjalizację z chirurgii ogólnej w ramach wolontariatu w II Katedrze i Klinice Chirurgii Ogólnej w Bytomiu. W tej macierzystej klinice był zatrudniony kolejno na stanowiskach: asystenta, st. asystenta i w roku 1981, po uzyskaniu stopnia naukowego doktora nauk medycznych, na stanowisku adiunkta i ordynatora jednego z oddziałów.
Po wygraniu konkursu 16 grudnia 1999 został powołany na stanowisko Kierownika Katedry i Oddziału Klinicznego Chirurgii Ogólnej i Gastroenterologicznej, którym kierował do czasu przejścia na emeryturę we wrześniu 2013. Następnie po przekształceniu oddziału klinicznego w oddział chirurgii ogólnej nadal był jego kierownikiem do stycznia 2016. Pozostaje zatrudniony w niepełnym wymiarze godzin na stanowisku profesora asystenta oddziału.
Działalność naukowa.
Po odbyciu wielu staży naukowych i ukończeniu programu specjalizacji uzyskuje w roku 1973 I st. specjalizacji a w 1977 II st. specjalizacji z zakresu chirurgii ogólnej.
Od 2003 i nadal jest zatrudniony w Państwowej Wyższej Szkole Zawodowej w Nysie w Instytucie Pielęgniarstwa na stanowisku profesora zwyczajnego.
Stopień naukowy dra n. med. otrzymał w ŚAM 25 czerwca 1981 uchwałą Rady Wydziału Lekarskiego w Zabrzu na podstawie dysertacji „Pojedynczy guzek tarczycy jako problem chirurgiczny w świetle spostrzeżeń własnych”. Na podstawie dorobku naukowego stopień naukowy dra hab. n. med. w zakresie medycyny - chirurgii uzyskał w ŚAM 23.05.1991 w wyniku przeprowadzonego kolokwium i przyjęcia rozprawy habilitacyjnej „Wytwarzanie i ocena sztucznego odbytu mioplastycznego zapobiegającego niekontrolowanemu oddawania stolca i wiatrów w doświadczeniu własnym”. Tytuł profesora nauk medycznych otrzymał w roku 2007 decyzją Prezydenta Rzeczypospolitej Polskiej. Był promotorem 6 przewodów doktorskich, opiekunem dwóch prac habilitacyjnych, recenzentem pracy habilitacyjnej i wniosku na tytuł profesora. 
Był prezesem Śląskiego Oddziału Towarzystwa Chirurgów Polskich w latach 2009–2013. Jest członkiem wielu towarzystw naukowych.
Publikacje.
Dorobek naukowy stanowi ogółem 238 pozycji, w tym 112 publikacji w czasopismach krajowych i zagranicznych, 89 streszczeń w materiałach zjazdowych, 36 rozdziałów w książkach i jeden patent zarejestrowany w Polskim Urzędzie Patentowym.
Działalność lecznicza.
Wprowadził nowe metody w chirurgii koloproktologicznej. Współpracował z Katedrą i Oddziałem Klinicznym Ginekologii i Położnictwa w Bytomiu oraz szpitalem w Gliwicach.
Działalność społeczno-organizacyjna.
Prof. Arendt jest od 2000 roku i nadal przewodniczącym Stowarzyszenia Chirurgicznego „Laparoskop”, które zajmuje się wspomaganiem materialnym i naukowo-popularyzatorskim na rzecz środowiska szpitalnego, mieszkańców miasta Bytomia i społeczności lekarskiej. Będąc przewodniczącym Śląskiego Oddziału Towarzystwa Chirurgów Polskich zorganizował zebrania propagujące wartości etyczno-moralne w doskonaleniu zawodowym chirurgów. W tym celu przeprowadził wykłady i panele dyskusyjne pt. „Kształtowanie się osobowości chirurga” oraz „Chirurdzy i chirurgia - co o nas i naszej pracy sądzą inni”. W roku 2021 został honorowym członkiem Towarzystwa Chirurgów Polskich

</doc>
<doc id="4287070" url="https://pl.wikipedia.org/wiki?curid=4287070" title="Puchar Świata w Zapasach 1983">
Puchar Świata w Zapasach 1983

Zawody Pucharu Świata w 1983 roku

</doc>
<doc id="4287072" url="https://pl.wikipedia.org/wiki?curid=4287072" title="Ibbenbüren-Laggenbeck">
Ibbenbüren-Laggenbeck

Ibbenbüren-Laggenbeck () – przystanek osobowy w Ibbenbüren, w dzielnicy Laggenbeck, w kraju związkowym Nadrenia Północna-Westfalia, w Niemczech. Według DB Station&amp;Service ma kategorię 5. Znajduje się na linii Löhne – Rheine.

</doc>
<doc id="4287073" url="https://pl.wikipedia.org/wiki?curid=4287073" title="Kralova Lehota">
Kralova Lehota



</doc>
<doc id="4287075" url="https://pl.wikipedia.org/wiki?curid=4287075" title="Osnabrück-Hasetor">
Osnabrück-Hasetor



</doc>
<doc id="4287076" url="https://pl.wikipedia.org/wiki?curid=4287076" title="Susan Collins (artystka)">
Susan Collins (artystka)

dr Susan Alexis Collins (ur. 1964 w Londynie) – brytyjska artystka i naukowiec. Obecnie jest dyrektorem Slade School of Fine Art w Londynie.
Życiorys.
Studiowała sztukę w Slade School of Fine Art. Studia licencjackie ukończyła z wyróżnieniem w 1987 roku. Na początku lat 90. studiowała w School of the Art Institute of Chicago po tym, jak otrzymała stypendium Fundacji Fulbrighta. Po powrocie do Anglii w 1995 roku została powołana do utworzenia działów mediów elektronicznych w Slade School. W tym samym roku założono UCL Slade Center for Electronic Media in Fine Art. W 2005 roku została dyrektorem działu studiów licencjackich w zakresie sztuk plastycznych, a w 2010 roku została kierownikiem katedry i dyrektorem szkoły. W 2013 roku została mianowana Slade Professor of Fine Art.
Jako artysta Collins pracuje głównie z mediami cyfrowymi. Jej projekt Tate in Space z marca 2002 roku został nominowany do nagrody Brytyjskiej Akademii Sztuk Filmowych i Telewizyjnych w 2004 roku. Jej prace były wystawiane w Wielkiej Brytanii, Kanadzie, Danii, Finlandii, Holandii, Niemczech, Szwajcarii, Bułgarii, Turcji, Izraelu, Tasmanii, Tajlandii, Meksyku i Peru.

</doc>
<doc id="4287077" url="https://pl.wikipedia.org/wiki?curid=4287077" title="Chopin - Koncerty Fortepianowe">
Chopin - Koncerty Fortepianowe



</doc>
<doc id="4287078" url="https://pl.wikipedia.org/wiki?curid=4287078" title="Grand Prix Monako 2018">
Grand Prix Monako 2018

Grand Prix Monako 2018, oficjalnie Formula 1 Grand Prix de Monaco 2018 – szósta eliminacja Mistrzostw Świata Formuły 1 w sezonie 2018. Grand Prix odbyło się w dniach 24–27 maja 2018 roku na torze Circuit de Monaco w Monte Carlo.
Lista startowa.
Źródło: Wyprzedź Mnie!
Wyniki.
Sesje treningowe.
Źródło: Wyprzedź Mnie!
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!

</doc>
<doc id="4287079" url="https://pl.wikipedia.org/wiki?curid=4287079" title="Frigg Oslo FK w europejskich pucharach">
Frigg Oslo FK w europejskich pucharach



</doc>
<doc id="4287080" url="https://pl.wikipedia.org/wiki?curid=4287080" title="Formula 1 Grand Prix de Monaco 2018">
Formula 1 Grand Prix de Monaco 2018



</doc>
<doc id="4287082" url="https://pl.wikipedia.org/wiki?curid=4287082" title="Mojkovac (stacja kolejowa)">
Mojkovac (stacja kolejowa)

Mojkovac (czarn. "Жељезничка станиц Мојковац", "Željeznička stanica Mojkovac") – stacja kolejowa w Mojkovacu, w gminie Mojkovac, w Czarnogórze.
Stacja znajduje się na ważnej magistrali Belgrad – Bar, w pobliżu rzeki Tara, w południowej części miasta.

</doc>
<doc id="4287084" url="https://pl.wikipedia.org/wiki?curid=4287084" title="Grand Prix Kanady 2018">
Grand Prix Kanady 2018

Grand Prix Kanady 2018, oficjalnie Formula 1 Grand Prix Heineken du Canada 2018 – siódma eliminacja Mistrzostw Świata Formuły 1 w sezonie 2018. Grand Prix odbyło się w dniach 8–10 czerwca 2018 roku na torze Circuit Gilles Villeneuve w Montrealu.
Lista startowa.
Źródło: Wyprzedź Mnie!
Wyniki.
Sesje treningowe.
Źródło: Wyprzedź Mnie!
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!

</doc>
<doc id="4287085" url="https://pl.wikipedia.org/wiki?curid=4287085" title="Formula 1 Grand Prix Heineken du Canada 2018">
Formula 1 Grand Prix Heineken du Canada 2018



</doc>
<doc id="4287086" url="https://pl.wikipedia.org/wiki?curid=4287086" title="Felix Slade">
Felix Slade

Felix Joseph Slade (ur. 6 sierpnia 1788 r., zm. 29 marca 1868 r.) – angielski prawnik i kolekcjoner szkła, książek i wydruków. Członek Society of Antiquaries (1866) oraz filantrop, który wyposażył trzy oddziały Slade Professor of Fine Art, kolejno na Oxford University, Cambridge University i University College London. W Londynie utworzył także stypendia, które doprowadziły do powstania w 1817 roku Slade School of Fine Arts. Był również pośrednio odpowiedzialny za założenie Ruskin School of Drawing w Oksfordzie, które zostało sfinansowane przez profesora z Oxfordu, Johna Ruskina.

</doc>
<doc id="4287089" url="https://pl.wikipedia.org/wiki?curid=4287089" title="Skeid Fotball w europejskich pucharach">
Skeid Fotball w europejskich pucharach



</doc>
<doc id="4287090" url="https://pl.wikipedia.org/wiki?curid=4287090" title="Berkay Özcan">
Berkay Özcan

Berkay Özcan (ur. 15 lutego 1998 w Karlsruhe) – turecki piłkarz grający na pozycji pomocnika w İstanbul Başakşehir.
Kariera klubowa.
W czasach juniorskich trenował w klubach FC Südstern Karlsruhe, Karlsruher SC i VfB Stuttgart. W 2016 roku dołączył do pierwszego zespołu Stuttgartu. W Bundeslidze zadebiutował 26 sierpnia 2017 w wygranym 1:0 meczu z 1. FSV Mainz 05. Do gry wszedł w 72. minucie spotkania, zmieniając Chadraca Akolo. 24 stycznia trafił do drugoligowego Hamburger SV. 2 września 2019 został wypożyczony do İstanbul Başakşehir z opcją wykupu na stałe po zakończeniu sezonu. Po zakończeniu sezonu Turcy skorzystali z opcji wykupu i pozyskali zawodnika na stałe.
Kariera reprezentacyjna.
Özcan, który urodził się w Niemczech, ale jego rodzice są Turkami na poziomie młodzieżowym reprezentował barwy zarówno Niemiec, jak i Turcji.
Na poziomie seniorskim zadebiutował w reprezentacji Turcji 1 czerwca 2018 roku w towarzyskim spotkaniu przeciwko Tunezji.

</doc>
<doc id="4287091" url="https://pl.wikipedia.org/wiki?curid=4287091" title="Zaim">
Zaim



</doc>
<doc id="4287094" url="https://pl.wikipedia.org/wiki?curid=4287094" title="Oleg Owsiannikow">
Oleg Owsiannikow

Oleg Władimirowicz Owsiannikow, ros. Олег Владимирович Овсянников (ur. 23 stycznia 1970 w Moskwie) – rosyjski łyżwiarz figurowy, startujący w parach tanecznych z Anżeliką Kryłową. Jest wicemistrzem olimpijskim z Nagano (1998), dwukrotnym mistrzem świata (1998, 1999), mistrzem Europy (1999), zwycięzcą finału Grand Prix (1998) oraz trzykrotnym mistrzem Rosji. Po zakończeniu kariery w 1999 r. został trenerem łyżwiarskim w Newark, a następnie w Moskwie.
Życie prywatne.
Jest żonaty z rosyjską łyżwiarką figurową występującą w parach tanecznych Anżeliką Kirchmajjer, która jest mistrzynią świata juniorów z 1989 r. Mają wspólnie córkę urodzoną w 2006 r. w Austrii.
Kariera sportowa.
W 1994 r. Owsiannikow rozpoczął współpracę z Anżeliką Kryłową, debiutując wspólnie w listopadzie, na przedsezonowych zawodach w Filadefii, które wygrali. W sezonie 1994/95 zostali brązowymi medalistami mistrzostw Europy oraz wywalczyli tytuł mistrzów Rosji. W kolejnych czterech sezonach nie schodzili z pierwszego bądź drugiego miejsca na podium. Ich walka o mistrzowskie tytuły ograniczała się do rywalizacji z rodakami Griszczuk/Płatow oraz Francuzami Anisina/Peizerat. W latach 1995–1999 wywalczyli trzy srebrne medale mistrzostw Europy oraz tytuł mistrzowski w 1999 r. Oprócz tego zostali dwukrotnie wicemistrzami świata (1996, 1997) oraz dwukrotnie mistrzami świata (1998, 1999). 
Wzięli udział w Zimowych Igrzyskach Olimpijskich w 1998 r. w Nagano. Zdobyli tytuł wicemistrzów olimpijskich przegrywając z duetem Griszczuk/Płatow.
W kolejnym sezonie 1998/1999 byli niepokonani. Oprócz zdobycia dwóch tytułów mistrzowskich zostali zwycięzcami prestiżowego finału Grand Prix w Sankt Petersburgu.
Kryłowa i Owsiannikow planowali kontynuowanie kariery w sezonie 1999/2000 o czym świadczyły przygotowane nowe choreografie i kostiumy, jednak lekarze zalecili Anżelice zakończenie kariery w związku z jej kontuzją pleców i ryzykiem paraliżu. Kryłowa zaakceptowała porady lekarskie i zachęcała Owsiannikowa do znalezienia nowej partnerki, jednak ten odmówił i również zakończył karierę amatorską. Po roku przerwy wrócili do mniej wymagających treningów, które pozwoliły im wygrać mistrzostwa świata profesjonalistów w łyżwiarstwie figurowym w 2001 r.
Para zakończyła karierę profesjonalną 21 września 2004 r. 
Kariera trenerska.
Owsiannkow został trenerem łyżwiarskim razem ze swoją żoną Anżeliką Kirchmajjer w Newmark w stanie Delaware. Następnie w 2007 r. przeniósł się do Moskwy, gdzie otrzymał posadę szefa trenerów reprezentacji Rosji w łyżwiarstwie synchronicznym. Jest trenerem w KPRF Sport Club w Moskwie. 

</doc>
<doc id="4287098" url="https://pl.wikipedia.org/wiki?curid=4287098" title="Orel Mangala">
Orel Mangala

Orel Mangala (ur. 18 marca 1998 w Brukseli) – belgijski piłkarz grający na pozycji pomocnika. Od 2022 roku zawodnik klubu Nottingham Forest.
Życiorys.
Jest pochodzenia kongijskiego. W czasach juniorskich trenował w RSC Anderlecht i Borussii Dortmund, w której przebywał na wypożyczeniu w latach 2016–2017. W 2017 roku został piłkarzem niemieckiego VfB Stuttgart. W Bundeslidze zadebiutował 19 sierpnia 2017 w przegranym 0:2 meczu z Herthą BSC. 8 sierpnia 2018 został wypożyczony na rok do drugoligowego Hamburger SV.

</doc>
<doc id="4287099" url="https://pl.wikipedia.org/wiki?curid=4287099" title="Wunstorf (stacja kolejowa)">
Wunstorf (stacja kolejowa)

Wunstorf () – stacja kolejowa w Wunstorf, w kraju związkowym Dolna Saksonia, w Niemczech. Według DB Station&amp;Service ma kategorię 3. Ważny węzeł kolejowy na linii Hanower – Minden.

</doc>
<doc id="4287101" url="https://pl.wikipedia.org/wiki?curid=4287101" title="Grand Prix Francji 2018">
Grand Prix Francji 2018

Grand Prix Francji 2018, oficjalnie Formula 1 Pirelli Grand Prix de France 2018 – ósma eliminacja Mistrzostw Świata Formuły 1 w sezonie 2018. Grand Prix odbyło się w dniach 22–24 czerwca 2018 roku na torze Circuit Paul Ricard w Le Castellet.
Lista startowa.
Źródło: Wyprzedź Mnie!
Wyniki.
Sesje treningowe.
Źródło: Wyprzedź Mnie!
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!

</doc>
<doc id="4287102" url="https://pl.wikipedia.org/wiki?curid=4287102" title="Formula 1 Pirelli Grand Prix de France 2018">
Formula 1 Pirelli Grand Prix de France 2018



</doc>
<doc id="4287106" url="https://pl.wikipedia.org/wiki?curid=4287106" title="Romain Haguenauer">
Romain Haguenauer

Romain Haguenauer (ur. 16 lipca 1976 w Lyonie) – francuski trener łyżwiarstwa figurowego i choreograf specjalizujący się w konkurencji par tanecznych, a wcześniej łyżwiarz figurowy startujący w parach tanecznych z Marianne Haguenauer. 
Życie prywatne.
Haguenauer urodził się w Lyonie, ale wychowywał w Ainay w rodzinie nauczycielki i prawnika. Ma siostrę Mariannę, która była jego parterką sportową. W 1998 r. ukończył Université de Lyon I z tytułem magistra nauk ścisłych, sportu i kultury fizycznej (fr. "Capes d'éducation physique et sportive").
Kariera sportowa.
Rozpoczął swoją karierę łyżwiarską w wieku pięciu lat, a jego trenerką została Muriel Boucher-Zazoui. Przez całą karierę jeździł wspólnie z siostrą Marianną. Na mistrzostwach świata juniorów w 1995 r. zajęli ósme miejsce. W sezonie 1995/96 debiutowali na zawodach seniorskich, gdzie wygrali Memoriał Ondreja Nepeli. Obydwoje zakończyli karierę w 1997 r. z powodu problemów zdrowotnych Marianny. 
Kariera trenerska.
Romain Haguenauer przez 18 lat był trenerem w klubie łyżwiarskim w Lyonie, gdzie pracował m.in. ze swoją byłą trenerką Muriel Boucher-Zazoui. Jednak jak sam przyznał, nie zgadzał się z wytycznymi i zaleceniami klubowymi oraz presją francuskiej federacji, dlatego zdecydował opuścić Francję. W 2014 r. dołączył do kanadyjskiego ośrodka szkoleniowego w Gadbois Centre w Montrealu, gdzie współpracuje z Marie-France Dubreuil oraz Patrice Lauzonem. Haguenauer jest najbardziej znany jako główny trener utytułowanej francuskiej pary tanecznej Gabrielli Papadakis i Guillaume Cizerona. Dotychczas pracował z następującymi łyżwiarzami:

</doc>
<doc id="4287109" url="https://pl.wikipedia.org/wiki?curid=4287109" title="Ian McColl">
Ian McColl

Ian McColl, właśc. John Miller McColl (ur. 7 czerwca 1927 w Alexandrii, zm. 25 października 2008 w Glasgow) – szkocki piłkarz występujący na pozycji obrońcy, a także trener.
Kariera klubowa.
McColl jako junior grał w zespołach Vale of Leven oraz Queen’s Park. W 1946 roku został zawodnikiem klubu Rangers i jego barwy reprezentował do końca kariery w 1960 roku. W tym czasie siedmiokrotnie zdobył z nim mistrzostwo Szkocji (1947, 1949, 1950, 1953, 1956, 1957, 1959), a także pięciokrotnie Puchar Szkocji (1948, 1949, 1950, 1953, 1960).
Kariera reprezentacyjna.
W reprezentacji Szkocji McColl zadebiutował 15 kwietnia 1950 w przegranym 0:1 meczu British Home Championship z Anglią.
W 1958 roku został powołany do kadry na mistrzostwa świata. Nie zagrał jednak na nich w żadnym spotkaniu, a Szkocja zakończyła turniej na fazie grupowej.
W latach 1950–1958 w drużynie narodowej McColl rozegrał 14 spotkań.
Kariera trenerska.
W latach 1960–1965 McColl był selekcjonerem reprezentacji Szkocji. W roli tej zadebiutował 9 listopada 1960 w wygranym 5:2 meczu British Home Championship z Irlandią Północną. Kadrę Szkocji poprowadził łącznie w 28 spotkaniach, z których 17 było wygranych, 3 zremisowane, a 8 przegranych.
Potem trenował jeszcze angielski Sunderland, a także kanadyjski Vancouver Royal Canadians, który był jego ostatnim klubem w karierze.

</doc>
<doc id="4287110" url="https://pl.wikipedia.org/wiki?curid=4287110" title="Mjøndalen IF w europejskich pucharach">
Mjøndalen IF w europejskich pucharach



</doc>
<doc id="4287112" url="https://pl.wikipedia.org/wiki?curid=4287112" title="Malleco">
Malleco

Malleco – jedna z dwóch prowincji w chilijskim regionie Araukania. Według spisu z 2017 roku zamieszkana przez 205 124 osoby. Powierzchnia wynosi 13 433,3 km². Stolicą jest Angol.
Gminy.
Malleco dzieli się na 11 gmin (na 32 w całym regionie):

</doc>
<doc id="4287113" url="https://pl.wikipedia.org/wiki?curid=4287113" title="Całe miasto o tym mówi">
Całe miasto o tym mówi

Całe miasto o tym mówi – powieść amerykańskiej pisarki i aktorki, Fannie Flagg, po raz pierwszy wydana w 2016 roku. Została przetłumaczona na polski i wydana w 2018 roku. Jest czwartą częścią cyklu Elmwood Springs. Po zakończeniu pisania powieści autorka uznała, że czuje się już zmęczona i nie będzie pisać kolejnych powieści – stworzy co najwyżej opowiadania.
Powieść, a aspekty historyczne.
Akcja powieści Fannie Flagg rozgrywa się na przestrzeni trzech stuleci. W związku z tym posiada wątki dotyczące I oraz II wojny światowej, wątek sufrażystek, czy nawet modę na stepowanie. Dość istotny okazuje się wątek chłopca, który zmarł młodo w trakcie II wojny światowej. Nie pogłębia jednak tych tematów, skupiając się raczej na spokojnym, swojskim życiu mieszkańców Elmwood Springs.
Fabuła.
W 1889 roku, mający dwadzieścia osiem lat Lordor Nordstorm opuścił Szwecję, mając zamiar kupić ziemię w Ameryce. Założył osadę w Missouri, która została nazwana Swede Town. Mając trzydzieści siedem lat opublikował ogłoszenie matrymonialne, chcąc poślubić Szwedkę. Zgłosiła się do niego Katrina Olsen. Lordor Nordstorm natychmiast zakochał się w jej zdjęciu. Para zaczęła ze sobą korespondować, po czym Katrina zdecydowała, że przyjdzie poznać swojego adoratora. Młodzi prędko się w sobie zakochali.
Podczas ich pierwszej wspólnej nocy świnia Kartoflanka, podarowana im przez małżeństwo Knottów zdemolowała cały parter ich wspólnego domu. Mimo tak nieszczęśliwego początku związku, para doskonale się dogadywała. Prędko doczekali się dwójki dzieci i żyli razem w radosnej atmosferze pełnej miłości.
W międzyczasie Swede Town rozwijało się. Lordor Nordson, za namową żony, postanowił stworzyć sklepy, kościół, salę zgromadzeń i domy dla kupców. Nowe miasteczko zostało przechrzczone na Elmwood Springs. Podczas pierwszego zebrania miasteczka Lordor Nordson został wybrany na burmistrza. W ciągu następnego roku do Elmwood Springs zaczęli przyjeżdżać specjaliści: lekarze, kupcy, prawnicy, a także kaznodzieja.
Mijają lata. Na cmentarzu Spokojne Łąki jako pierwszy pojawia się Lordor. Po jakimś czasie zaczynają do niego dołączać kolejni mieszkańcy Elmwood Springs. Równolegle toczy się życie w miasteczku z życiem na cmentarzu, którego mieszkańcy komentują poczynania kolejnych pokoleń osadników.
Nazwa miejscowości.
Pierwsza nazwa, Swede Town, nawiązywała do pochodzenia jej założyciela. Lordora Nordstorma. Po tym, jak osada rozrosła się i stała się miastem, została nazwana Elmwood Springs. Wzięła się od słów "elm", czyli wiąz oraz "springs", czyli źródło. Mieszkańcy zdecydowali się na taką nazwę, ponieważ w okolicy nie brakowało ani wiązów, ani źródeł.

</doc>
<doc id="4287116" url="https://pl.wikipedia.org/wiki?curid=4287116" title="Wieża widokowa w Bruśniku">
Wieża widokowa w Bruśniku

Wieża widokowa w Bruśniku – turystyczna wieża widokowa, otwarta w 2013, na wzniesieniu Styrki (420 m), znajdująca się w miejscowości Bruśnik, na Pogórzu Rożnowskim.
Opis.
Wieża została zbudowana w 2013 i otwarta 19 lipca. Koszt budowy w 80% pokryty został z dotacji Unii Europejskiej (środki z Europejskiego Funduszu Rolnego).
Jest to zwężająca się ku górze konstrukcja stalowo-kratowa wypełniona drewnem, składająca się z kilku kondygnacji, do których prowadzą szerokie schody. Posiada pięć tarasów widokowych. Całkowita wysokość wieży zwieńczonej czterospadowym dachem wynosi 23 m. Najwyższa platforma widokowa znajduje się na wysokości 18 m. Została na niej zamontowana fotograficzna panorama z opisem widocznych wzniesień i miejsc oraz informacjami tekstowymi atrakcji turystycznych. Z wieży roztacza się rozległy widok obejmujący: Pogórze Ciężkowickie, Pogórze Rożnowskie, Beskid Niski.

</doc>
<doc id="4287117" url="https://pl.wikipedia.org/wiki?curid=4287117" title="Dawson Walker">
Dawson Walker

Dawson Walker (ur. 14 marca 1916 w Dundee, zm. 17 sierpnia 1973) – szkocki trener piłkarski.
Kariera.
W 1958 roku Walker był selekcjonerem reprezentacji Szkocji. W roli tej zadebiutował 19 kwietnia 1958 w przegranym 0:3 meczu British Home Championship z Anglią. W czerwcu 1958 poprowadził kadrę Szkocji na mistrzostwach świata. Rozegrała na nim 3 spotkania: z Jugosławią (1:1), Paragwajem (2:3) oraz Francją (1:2), po czym odpadła z turnieju po fazie grupowej.
Pod wodzą Walkera, reprezentacja Szkocji rozegrała łącznie 6 meczów, z których 1 był wygrany, 2 zremisowane, a 3 przegrane.

</doc>
<doc id="4287121" url="https://pl.wikipedia.org/wiki?curid=4287121" title="Paweł Bochniewicz">
Paweł Bochniewicz

Paweł Bochniewicz (ur. 30 stycznia 1996 w Dębicy) – polski piłkarz grający na pozycji obrońcy w holenderskim klubie Sc Heerenveen oraz w reprezentacji Polski.
Kariera klubowa.
Paweł Bochniewicz jest wychowankiem Wisłoki Dębica, skąd w wieku 14 lat przeniósł się do Stali Mielec. W 2012 roku został zawodnikiem włoskiej Regginy Calcio. Jako zawodnik „Amaranto” zagrał w 11 meczach Serie B. W 2014 roku został wykupiony za ponad milion euro przez Udinese Calcio. W barwach „Zebrette” 30 listopada 2017 w meczu 4. rundy Pucharu Włoch. Łącznie w seniorskiej drużynie Udinese zagrał w dwóch meczach.
W 2015 roku został wypożyczony do drugiego zespołu Granady CF, jako zawodnik rezerw „Nazaríes” wystąpił w 46 meczach. W sierpniu 2018 roku został wypożyczony do Górnika Zabrze. 5 lipca 2019 został wykupiony przez „Górników”. 10 września 2020 został ogłoszony zawodnikiem sc Heerenveen. 12 września 2020 zadebiutował w meczu jako zawodnik „Dumy Fryzji”.
Kariera reprezentacyjna.
Reprezentował Polskę w klasach wiekowych U-17, U-18, U-19, U-20 i U-21. Pierwszym nietowarzyskim meczem międzynarodowym, w którym wystąpił Bochniewicz był rozegrany 9 października 2014 w ramach eliminacji do Mistrzostw Europy U-19 w Piłce Nożnej 2015 przeciwko reprezentacji Mołdawii U-19. 
24 sierpnia 2020 został powołany na mecze pierwszej reprezentacji Polski z Holandią i Bośnią i Hercegowiną, jednak nie wystąpił w żadnym z nich. 7 października 2020 zadebiutował w meczu towarzyskim z Finlandią, zmieniając w przerwie Sebastiana Walukiewicza. W listopadzie 2020 zagrał w kolejnym meczu towarzyskim, z Ukrainą, po raz pierwszy wychodząc w wyjściowym składzie. Mecz rozegrał w pełnym wymiarze czasowym.
Statystyki kariery.
Reprezentacyjne.
"Aktualne na 29 czerwca 2022."

</doc>
<doc id="4287124" url="https://pl.wikipedia.org/wiki?curid=4287124" title="George W. Romney">
George W. Romney

George Wilcken Romney (ur. 8 lipca 1907 w Chihuahua, zm. 26 lipca 1995 w Bloomfield Hills) – amerykański polityk.
Życiorys.
Urodził się 8 lipca 1907 roku na terenie meksykańskiego stanu Chihuahua. Studiował na University of Utah i George Washington University, jednakże nie ukończył żadnej z tych uczelni. Rozpoczął działalność biznesową, pracując w Aluminum Company of America, a następnie w American Motors Corporation, którego został prezesem. W 1962 roku zaangażował się w działalność polityczną, zostając działaczem Partii Republikańskiej i kandydując z jej ramienia na stanowisko gubernatora Michigan. Wygrał wybory, a następnie uzyskał dwie kolejne reelekcje, pełniąc urząd do czasu rezygnacji w 1969 roku. W prawyborach, poprzedzających wybory w 1968 roku, bezskutecznie ubiegał się o nominację prezydencką. W 1969 roku prezydent Richard Nixon powołał go na stanowisko sekretarza urbanizacji. Funkcję tę pełnił do 1972 roku, kiedy to zastąpił go James Thomas Lynn. Romney zmarł 26 lipca 1995 roku w Bloomfield Hills i został pochowany w Brighton.
Był żonaty z Leonore LaFount, z którą miał czworo dzieci (w tym Mitta).

</doc>
<doc id="4287125" url="https://pl.wikipedia.org/wiki?curid=4287125" title="Zillis-Reischen">
Zillis-Reischen

Zillis-Reischen (rm. "Ziraun-Reschen") – miejscowość i gmina w Szwajcarii, w kantonie Gryzonia, w regionie Viamala.
Demografia.
W Zillis-Reischen mieszka 389 osób. W 2020 roku 15,2% populacji gminy stanowiły osoby urodzone poza Szwajcarią. 
Zabytki.
W Zillis znajduje się średniowieczny kościół św. Marcina, z romańskim stropem udekorowanym malowidłami.
Transport.
Przez teren gminy przebiegają autostrada A13 oraz droga główna nr 13. 

</doc>
<doc id="4287127" url="https://pl.wikipedia.org/wiki?curid=4287127" title="Kamala Harris">
Kamala Harris

Kamala Devi Harris (wym.: []; ur. 20 października 1964 w Oakland) – amerykańska polityczka i prawniczka hindusko-jamajskiego pochodzenia, od 2021 wiceprezydent Stanów Zjednoczonych. Wraz z Joem Bidenem została Człowiekiem Roku tygodnika „Time” za rok 2020.
Zastępczyni prokuratora okręgowego hrabstwa Alameda w latach 1990–1998, prokurator okręgowa San Francisco w latach 2004–2011, prokurator generalna Kalifornii w latach 2011–2017, a w latach 2017–2021 senator reprezentująca Kalifornię. 19 listopada 2021 pełniąca obowiązki prezydenta Stanów Zjednoczonych.
Życiorys.
Młodość i edukacja.
Urodziła się 20 października 1964 w Oakland w Kalifornii w rodzinie imigrantów z Jamajki i Indii – lekarki Shyamali Gopalan (1938–2009) i ekonomisty Donalda J. Harrisa (ur. 1938). Imię Kamala w sanskrycie oznacza lotos. Była wychowywana w wierze baptystycznej i hinduskiej. Ma młodszą siostrę, Mayę Harris, która była szefową jej kampanii prezydenckiej.
Jej rodzice rozwiedli się, gdy miała 7 lat, a prawo opieki nad nią i jej siostrą powierzone zostało jej matce. Po rozwodzie, w weekendy odwiedzała swojego ojca, wspólnie ze swoją siostrą, w Palo Alto. Twierdzi, że z powodu koloru ich skóry, dzieci sąsiadów nie mogły się z nimi bawić. Kiedy Harris miała 12 lat, wspólnie z matką i siostrą przeprowadziła się do Montrealu. Jej matka zajmowała się tam pracą badawczą w Żydowskim Szpitalu Ogólnym (Jewish General Hospital) oraz nauczaniem na Uniwersytecie McGilla. Jako nastolatka, współtworzyła małą trupę taneczną składającą się z sześciu tancerzy, którzy występowali w domach kultury i na zbiórkach pieniędzy. Liceum ukończyła w 1981.
W 1986 ukończyła studia na Uniwersytecie Howarda, zdobywając stopień bachelor’s degree z politologii i ekonomii. Podczas studiów była członkiem rady studentów sztuk wyzwolonych, brała udział w debatach, organizowała programy mentorskie dla lokalnej młodzieży, protestowała przeciwko segregacji rasowej i wstąpiła do korporacji studentek Alpha Kappa Alpha, która była pierwszym tego typu afroamerykańskim studenckim bractwem. Następnie w 1989 na Uniwersytecie Kalifornijskim ukończyła prawo i zdobyła stopień juris doctor. Jako główny powód podjęcia pracy w organach ścigania, Harris podała potrzebę „siedzenia przy stole, przy którym podejmowane są decyzje” oraz to, że „świat potrzebuje więcej prokuratorów, którzy są świadomi społecznie”.
Kariera prawnicza.
Kariera przed 2011.
W 1990 roku Harris została przyjęta do State Bar of California, otrzymując licencję do wykonywania zawodu prawnika. Specjalizowała się w sprawach dotyczących molestowania seksualnego dzieci. Karierę prawniczą kontynuowała jako zastępczyni prokuratora okręgowego w hrabstwie Alameda od roku 1990 do 1998. W 1998 roku została powołana przez prokuratora miasta San Francisco, Louise Renne, na stanowisko szefowej Wydziału Społeczności i Sąsiedztwa.
Od 2004 do 2010 była prokurator okręgową San Francisco i pierwszą w historii kolorową kobietą pełniącą ten urząd.
Prokurator generalny Kalifornii.
Od 2011 do 2017 była prokurator generalną Kalifornii. Była pierwszą kobietą, pierwszą osobą kolorową i pierwszą osobą azjatyckiego pochodzenia, która pełniła ten urząd. Nazywała siebie "progresywną prokurator".
Jest zdeklarowaną przeciwniczką kary śmierci, ale w czasie pełnienia urzędu prokurator generalnej Kalifornii zobowiązała się jej bronić. W 2014 złożyła apelację przeciwko decyzji sędziego federalnego, który uznał karę śmierci za niekonstytucyjną.
Wygrała ugodę w wysokości 25 miliardów dolarów amerykańskich dla właścicieli domów w Kalifornii dotkniętych kryzysem wykluczenia, ale odmówiła wszczęcia postępowania przeciwko firmie OneWest Bank Stevena Mnuchina za naruszenia związane z wykluczeniami w 2013 roku.
Kariera polityczna.
Senator Stanów Zjednoczonych.
W 2016 została wybrana na senator ze stanu Kalifornia z ramienia Partii Demokratycznej. Stała się drugą kolorową kobietą i pierwszą osobą południowoazjatyckiego pochodzenia, która została wybrana do Senatu USA. Pracowała w Komisji ds. Bezpieczeństwa Wewnętrznego i Spraw Rządowych, Komisji ds. Wywiadu, Komisji ds. Sądownictwa i Komisji ds. Budżetu. Skutkiem wyboru na wiceprezydent, Harris zrezygnowała z mandatu senatorskiego z dniem 18 stycznia 2021 roku.
Wybory prezydenckie w 2020 roku.
21 stycznia 2019 w programie telewizyjnym "Good Morning America" telewizji ABC News ogłosiła rozpoczęcie swojej kampanii wyborczej w prawyborach Partii Demokratycznej przed wyborami prezydenckimi zaplanowanymi na następny rok. Zdecydowała się ogłosić swoją kandydaturę w Dzień Martina Luthera Kinga, ponieważ uważa Kinga za swojego inspiratora.
Swoją kampanią wyborczą nawiązywała do Shirley Chisholm – pierwszej czarnoskórej osoby z jednej z głównych partii politycznych, kandydującej w wyborach prezydenckich w Stanach Zjednoczonych. Odzwierciedleniem tego były między innymi kolory jej kampanii: żółty, czerwony i niebieski.
Na początku kampanii wyborczej miała dobre wyniki w sondażach. Po drugiej debacie Partii Demokratycznej w lipcu jej notowania zaczęły jednak spadać. Część analityków spekulowała, że może to wynikać z prezentowanej postawy, która nie była jednoznacznie progresywna lub umiarkowana.
3 grudnia 2019 wycofała swoją kandydaturę z powodu wyczerpania środków finansowych na prowadzenie kampanii.
11 sierpnia 2020 Joe Biden ogłosił Harris swoją kandydatką na urząd Wiceprezydenta Stanów Zjednoczonych w wyborach prezydenckich w Stanach Zjednoczonych w 2020 roku. Jest trzecią kobietą w historii wyznaczoną na kandydata na wiceprezydenta przez jedną z dwóch głównych sił politycznych w Stanach Zjednoczonych, wcześniej były to Geraldine Ferraro w 1984 i Sarah Palin w 2008.
Wiceprezydent Stanów Zjednoczonych.
20 stycznia 2021 jako pierwsza osoba kolorowa i pierwsza kobieta została zaprzysiężona na 49. wiceprezydenta Stanów Zjednoczonych. W efekcie wyboru na stanowisko wiceprezydent Stanów Zjednoczonych Kamali Harris przysługuje tytuł przewodniczącej Senatu Stanów Zjednoczonych, w głosowaniu bierze ona udział jedynie w wypadku równego podziału głosów w celu przełamania remisu.
Harris zrezygnowała z mandatu w Senacie 18 stycznia 2021, dwa dni przed zaprzysiężeniem na wiceprezydenta. Jej pierwszym aktem jako wiceprezydenta było zaprzysiężenie jej zastępcy Alexa Padilli i senatorów ze stanu Georgia Raphaela Warnocka i Jona Ossoffa, którzy zostali wybrani w drugiej turze wyborów w stanie Georgia w 2021.
Harris oddała swoje pierwsze z dwóch głosów w dogrywce 5 lutego 2021 r. W lutym i marcu głosy Harris w jej roli jako przewodniczącej Senatu miały kluczowe znaczenie dla uchwalenia pakietu stymulacyjnego , zaproponowanego przez prezydenta Bidena, ponieważ żaden republikanin w Senacie nie głosował za pakietem.
19 listopada 2021 Kamala Harris pełniła obowiązki prezydenta, podczas gdy Joe Biden przeszedł pod narkozą zabieg kolonoskopii. Stała się pierwszą kobietą w historii, która sprawowała władzę prezydenta Stanów Zjednoczonych Ameryki.
Poglądy polityczne.
Harris wspiera ruch pro-choice. W czasie kampanii prezydenckiej w 2019 roku opowiedziała się za tym, aby poszczególne stany przed ograniczeniem dostępu kobiet do aborcji, musiały uzyskać zgodę władz federalnych. Uważa, że należy walczyć z dyskryminacją rasową, zreformować policję i wymiar sprawiedliwości. Poparła zaproponowaną przez progresywnego senatora Berniego Sandersa ustawę Medicare for All oraz podniesienie płacy minimalnej do 15$ na godzinę na poziomie federalnym. Wspiera małżeństwa osób tej samej płci. Uważa, że „wierność praworządności stanowi podstawę amerykańskiej demokracji”.
Życie prywatne.
Jest baptystką. Jej mężem od 2014 roku jest Douglas Emhoff, prawnik. Jest macochą dwojga dzieci, w tym artystki Elli Emhoff.
Nagrody i wyróżnienia.
W 2005 roku National Black Prosecutors Association przyznało Kamali Harris Nagrodę Thurgooda Marshalla. W tym samym roku Newsweek umieścił ją na liście „20 najpotężniejszych kobiet w Stanach Zjednoczonych”. W 2006 roku Uniwersytet Howarda nagrodził ją „za wybitną pracę na polach prawa i służby publicznej. W 2008 roku miesięcznik uznał ją za jedną z 34 prawników roku. W 2008 reporterka "The New York Times" wymieniła, ją jako potencjalną przyszłą Prezydent Stanów Zjednoczonych.
W 2010 roku uznał Kamalę Harris za jedną ze 100 najlepszych prawników w Kalifornii. W 2013 roku tygodnik Time nazwał ją jedną ze 100 najbardziej wpływowych osób na świecie. W 2018 r. uzyskała ECOS Environmental Award. Razem z Joe Bidenem została uhonorowana nagrodą Człowiek Roku 2020 magazynu „Time”.

</doc>
<doc id="4287128" url="https://pl.wikipedia.org/wiki?curid=4287128" title="Savages FC Pietermaritzburg">
Savages FC Pietermaritzburg

Savages FC Pietermaritzburg – południowoafrykański klub piłkarski, mający swoją siedzibę w mieście Pietermaritzburg na wschodzie kraju. Jest najstarszym klubem w Republice Południowej Afryki i członkiem Club of Pioneers.
Historia.
Chronologia nazw:
Klub piłkarski Savages FC Pietermaritzburg został założony w miejscowości Pietermaritzburg 26 sierpnia 1882 roku. W 1882 roku w brytyjskiej kolonii Natalu powstała Natal Football Association i wkrótce zorganizowano ligę, składającej się z czterech klubów - "Savages FC Pietermaritzburg", "Natal Wasps", "Durban Alpha" i "Umgeni Stars", która startowała w 1883 roku. W 1887 klub dotarł do rundy drugiej "Challenge Cup del Natal", a w 1892 osiągnął swój największy sukces zdobywając Challenge Cup, czyli Puchar Kolonii. 31 maja 1910 powstał Związek Południowej Afryki. W 1911 została prowadzona ostatnia edycja "Challenge Cup del Natal", a potem klub grał tylko w lokalnych turniejach. Dopiero w 1959 zostały organizowane rozgrywki piłkarskie na poziomie ogólnokrajowym ("National Football League"), jednak klub nie występował w rozgrywkach na najwyższym poziomie, grając jedynie w lokalnej lidze prowincjalnej.
Klub był członkiem Maritzburg District Football Association (MDFA), stowarzyszonej z Natal Football Association (NFA) w najnowszej historii aż do upadku NFA w 1993 roku, kiedy cała amatorska piłka nożna w prowincji Natal została włączona do Południowoafrykańskiego Związku Piłki Nożnej (SAFA). Od 1993 roku MDFA jest stowarzyszona z SAFA Natal Midlands Football Association (NMFA).
W 1982 i 1994 zdobył "Natal Province Challenge Cup", a w 1993 zwyciężył w "Natal Premier League".
Sukcesy.
Trofea międzynarodowe.
Nie uczestniczył w rozgrywkach afrykańskich (stan na 31-05-2017).
Stadion.
Klub rozgrywa swoje mecze domowe na stadionie Harry Gwala Stadium w Pietermaritzburg, który może pomieścić 22000 widzów.

</doc>
<doc id="4287129" url="https://pl.wikipedia.org/wiki?curid=4287129" title="Kiss wa matsushikanai no deshō ka?">
Kiss wa matsushikanai no deshō ka?

 – dziesiąty singel japońskiego zespołu HKT48, wydany w Japonii 2 sierpnia 2017 roku przez Universal Music.
Singel został wydany w czterech edycjach: trzech regularnych (Type A, Type B, Type C) oraz „teatralnej” (CD). Osiągnął 1 pozycję w rankingu Oricon i pozostał na liście przez 18 tygodni. Singel zdobył status platynowej płyty.
Lista utworów.
Większość utworów zostało napisanych przez Yasushiego Akimoto.

</doc>
<doc id="4287130" url="https://pl.wikipedia.org/wiki?curid=4287130" title="Cory Booker">
Cory Booker

Cory Anthony Booker (ur. 27 kwietnia 1969) – amerykański polityk związany z Partią Demokratyczną, od 2013 senator z New Jersey, w latach 2006–2013 burmistrz Newark, w latach 1998–2002 radny.
Wczesne życie i edukacja.
Urodził się 27 kwietnia 1969 w Waszyngtonie jako Cory Anthony Booker. Wychowywał się na przedmieściach w New Jersey wraz z bratem Cary’m Bookerem. Jego rodzice, Cary i Carolyn Booker byli w zarządzie IBM.
Po ukończeniu liceum Northern Valley Regional High School w Old Tappan w 1987, rozpoczął studia na Uniwersytecie Stanforda w Kalifornii, gdzie grał w futbol amerykański. W 1991 zdobył tytuł Bachelor’s degree, a w 1992 został magistrem tej uczelni. W 1994 ukończył studia prawnicze na uniwersytecie Yale Law School i zdobył stopień Juris Doctor. W 1994 roku ukończył też studia podyplomowe na Uniwersytecie Oksfordzkim, na które uczęszczał dzięki Stypendium Rhodesa.
Kariera prawnicza.
Po zdobyciu tytułu rozpoczął pracę jako adwokat w sektorze non-profit. W 1997 dołączył do organizacji adwokackiej Urban Justice Center w Nowym Jorku.
Od 2002 do 2006 pracował jako partner w firmie Booker, Rabinowitz, Trenk, Lubetkin, Tully, DiPasquale &amp; Webster.
Działalność polityczna w Newark.
Od 1998 do 2002 był jednym z radnych miasta Newark w New Jersey, a w 2006 został wybrany na burmistrza. O jego zwycięstwie w wyborach powstał film dokumentalny "Street Fight" Sharpe’a Jamesa. W czasie sprawowania urzędu starał się przyciągać do Newark przedsiębiorców i inwestorów. Przekonał między innymi firmę Facebook do zainwestowania w usprawnienie szkół publicznych w mieście. Nie udało mu się, wbrew deklarowanym zamiarom, rozwiązać problemu miasta z bezrobociem, przestępczością i korupcją. Jako burmistrz zasłynął dzięki różnym aktom osobistej pomocy mieszkańcom. W czasie sprawowania urzędu uratował sąsiada z pożaru, osobiście pomógł ścigać podejrzanego o napad na bank, odgarniał zasypane śniegiem obszary na żądanie i zaprosił do domu rezydentów sąsiednich miast w czasie Huraganu Sandy. Często kontaktował się z mieszkańcami za pomocą mediów społecznościowych. W 2013 opróżnił urząd.
Senator.
16 października 2013 został wybrany do Senatu w specjalnych wyborach, które miały na celu wyłonienie następcy, zmarłego w tym samym roku, senatora Franka Lautenberga. 31 października 2013 objął urząd senatora II klasy. 4 listopada 2014 został wybrany na kolejną kadencję. Należał do senackich komisji senackich zajmujących się sprawami zagranicznymi, sądownictwem, małymi biznesami, przedsiębiorczością, środowiskiem i robotami publicznymi.
1 sierpnia 2017 Booker przedstawił projekt ustawy The Marijuana Justice Act o usunięciu marihuany z listy substancji kontrolowanych przez rząd federalny.
W 2008 wyróżnił się swoimi działaniami na rzecz przegłosowania ustawy o redukcji przepełnienia więzień w Stanach Zjednoczonych i podpisania jej przez prezydenta Donalda Trumpa. W tym celu prowadził mediacje między Demokratami, a Republikanami. Wyróżnił się również aktywnością w czasie przesłuchiwania kandydującego do Sądu Najwyższego Bretta Kavanaugha przed komisją.
1 lutego 2019 ogłosił swój udział w prawyborach prezydenckich przed wyborami w 2020 roku. Zrezygnował 13 stycznia 2020 z powodu niezadowalających wyników w sondażach.
Życie prywatne.
Jest baptystą.
W 1992 został wegetarianinem, a od 2014 jest weganem.
Nigdy nie zawarł związku małżeńskiego. Od października 2018 umawia się z aktorką Rosario Dawson.

</doc>
<doc id="4287131" url="https://pl.wikipedia.org/wiki?curid=4287131" title="Jan z Pilczy (rektor)">
Jan z Pilczy (rektor)

Jan z Pilicy lub Jan z Pilczy (zm. przed 31 marca 1498) – profesor i rektor Akademii Krakowskiej.
Życiorys.
Na Akademię Krakowską zapisał się jesienią 1456, w 1458 uzyskał stopień bakałarza sztuk wyzwolonych, magistrem nauk wyzwolonych został w 1468, studia kontynuował na Wydziale Teologicznym. W 1473 osiągnął stopień bakałarza teologii, w latach 1475-1476 był dziekanem Wydziału Teologicznego. W 1484 występuje z tytułem profesora teologii i kanonika kolegiaty św. Floriana na Kleparzu. W 1490 piastował tam godność prałata-kustosza, a w 1491 został jej dziekanem. Dwukrotnie, w latach 1490-1491, wybierano go rektorem Akademii. W latach 1493-1496 pełnił obowiązki podkanclerza Akademii. W 1492 został kanonikiem katedry krakowskiej.

</doc>
<doc id="4287133" url="https://pl.wikipedia.org/wiki?curid=4287133" title="Henrik Ohlmayr">
Henrik Ohlmayr



</doc>
<doc id="4287134" url="https://pl.wikipedia.org/wiki?curid=4287134" title="Heinrich Ohlmeyer">
Heinrich Ohlmeyer



</doc>
<doc id="4287137" url="https://pl.wikipedia.org/wiki?curid=4287137" title="Catherine Cortez Masto">
Catherine Cortez Masto

Catherine Cortez Masto (ur. 29 marca 1964 w Las Vegas) – amerykańska polityczka, od 2017 senator Stanów Zjednoczonych z Nevady
Życiorys.
Urodziła się 29 marca 1964 w Las Vegas. Ukończyła University of Nevada, a następnie studiowała w Gonzaga University School of Law i została przyjęta do palestry. Pracowała w biurze gubernatora Nevady Boba Millera, w latach 2007–2015 była prokuratorem generalnym stanu Nevada.
W 2016 w wyborach do Senatu Stanów Zjednoczonych pokonała republikanina Joego Hecka i została pierwszą w historii latynoską w izbie wyższej Kongresu.
W 2022 ponownie zwyciężyła w wyborach do Senatu, pokonując kandydata republikanów Adama Laxalta.

</doc>
<doc id="4287141" url="https://pl.wikipedia.org/wiki?curid=4287141" title="Heidi Heitkamp">
Heidi Heitkamp

Mary Kathryn „Heidi” Heitkamp (ur. 30 października 1955 w Breckenridge) – amerykańska polityk.
Życiorys.
Urodziła się 30 października 1955 roku w Breckenridge. Ukończyła University of North Dakota, a następnie Lewis &amp; Clark College. Pracowała jako prawnik, a także jako stanowy poborca podatkowy. W latach 1992–2000 była prokuratorem generalnym stanu Dakota Północna. W 2000 roku bezskutecznie ubiegała się o urząd gubernatora. W 2012 roku została wybrana do Senatu z ramienia Partii Demokratycznej.

</doc>
<doc id="4287143" url="https://pl.wikipedia.org/wiki?curid=4287143" title="Moss FK w europejskich pucharach">
Moss FK w europejskich pucharach



</doc>
<doc id="4287144" url="https://pl.wikipedia.org/wiki?curid=4287144" title="Tammy Duckworth">
Tammy Duckworth

Ladda Tammy Duckworth (ur. 12 marca 1968 w Bangkoku) – amerykańska politczka.
Życiorys.
Urodziła się 12 marca 1968 r. w Bangkoku. Studiowała na Uniwersytecie Hawajskim, a następnie na George Washington University i Northern Illinois University. Była pilotem śmigłowców w United States Army i dosłużyła się stopnia podpułkownika. Służyła w czasie wojny w Iraku, za którą otrzymała Medal Purpurowe Serce. W Iraku straciła obie nogi. Bezskutecznie ubiegała się o miejsce w Izbie Reprezentantów w 2006 roku, lecz została wówczas zatrudniona w Departamencie ds. Weteranów, gdzie pracowała przez 5 lat. Od 2013 roku zasiadała w izbie niższej Kongresu, a w 2016 roku została wybrana do Senatu z ramienia Partii Demokratycznej jako pierwsza Amerykanka tajskiego pochodzenia. Była też pierwszą senatorką, która urodziła dziecko podczas pełnienia urzędu.

</doc>
<doc id="4287146" url="https://pl.wikipedia.org/wiki?curid=4287146" title="Ed Markey">
Ed Markey

Edward John Markey (ur. 11 lipca 1946 w Malden) – amerykański polityk.
Życiorys.
Urodził się 11 lipca 1946 w Malden. Ukończył Boston College, a następnie Boston College Law School i otworzył prywatną praktykę prawniczą. Był oficerem United States Army, a w latach 1973–1976 zasiadał w legislaturze stanowej Massachusetts. W 1976 roku wygrał wybory uzupełniające do Izby Reprezentantów (z ramienia Partii Demokratycznej), mające obsadzić wakat po śmierci Torberta Macdonalda. W 2013 roku zrezygnował z mandatu i skutecznie wystartował w wyborach uzupełniających do Senatu, które miały obsadzić wakat po rezygnacji Johna Kerry’ego.

</doc>
<doc id="4287149" url="https://pl.wikipedia.org/wiki?curid=4287149" title="FK Gjøvik-Lyn w europejskich pucharach">
FK Gjøvik-Lyn w europejskich pucharach



</doc>
<doc id="4287150" url="https://pl.wikipedia.org/wiki?curid=4287150" title="Rezerwat przyrody Jamy">
Rezerwat przyrody Jamy

Rezerwaty przyrody w Polsce:

</doc>
<doc id="4287153" url="https://pl.wikipedia.org/wiki?curid=4287153" title="Gary Peters">
Gary Peters

Gary Charles Peters (ur. 1 grudnia 1958 w Pontiacu) – amerykański polityk.
Życiorys.
Urodził się 1 grudnia 1958 roku w Pontiacu. Ukończył University of Detroit, Wayne State University i Michigan State University. Był oficerem United States Navy, gdzie dosłużył się stopnia komandora porucznika. Pracował w sektorze finansowym, m.in. jako wiceprezes Merrill Lynch i UBS. Następnie podjął pracę akademicką wykładając na swoich macierzystych uczelniach. W latach 90. zasiadał w radzie miejskiej Rochester Hills, a następnie w legislaturze stanowej Michigan. W 2002 roku bezskutecznie ubiegał się o stanowisko stanowego prokuratora generalnego. W 2009 roku został wybrany do Izby Reprezentantów z ramienia Partii Demokratycznej. W 2014 nie ubiegał się o reelekcję, ale został wybrany do Senatu.

</doc>
<doc id="4287158" url="https://pl.wikipedia.org/wiki?curid=4287158" title="Mazie Hirono">
Mazie Hirono

 (ur. 3 listopada 1947 w prefekturze Fukushima) – amerykańska polityczka.
Życiorys.
Urodziła się 3 listopada 1947 roku w prefekturze Fukushima. Ukończyła studia na Uniwersytecie Hawajskim oraz Georgetown University, po czym otworzyła prywatną praktykę prawniczą. W latach 1981–1994 zasiadała w legislaturze stanowej Hawajów, a w latach 1994–2002 była wicegubernatorem tego stanu. W 2007 roku zasiadła w Izbie Reprezentantów z ramienia Partii Demokratycznej. Sześć lat później nie ubiegała się o reelekcję, ale uzyskała mandat do Senatu.

</doc>
<doc id="4287159" url="https://pl.wikipedia.org/wiki?curid=4287159" title="Podsypka">
Podsypka



</doc>
<doc id="4287161" url="https://pl.wikipedia.org/wiki?curid=4287161" title="Hong Kong FC">
Hong Kong FC

Hong Kong FC (Zn. tradycyjne:香港足球會) – klub piłkarski z Hongkongu. Jest najstarszym klubem w kraju i członkiem Club of Pioneers.
Historia.
Chronologia nazw:
Klub piłkarski Hong Kong FC został założony w miejscowości Hongkong 12 lutego 1886 roku. W sezonie 1908/09 startowała pierwsza edycja First Division, w której jednak zespół nie brał udziału. W następnym sezonie 1909/10 debiutował w First Division, zajmując ostatnie 6.miejsce. W sezonie 1918/19 był drugim, a w 1919/20 osiągnął swój największy sukces zdobywając tytuł mistrza kraju. Do 1941, kiedy z powodu II wojny światowej rozgrywki piłkarskie zostały zawieszone, klub zawsze występował w rozgrywkach na najwyższym poziomie.
Po wznowieniu rozgrywek w sezonie 1945/46 klub zwyciężył w Second Division i wrócił do First Division. Potem był zawsze obecny na najwyższym szczeblu rozgrywek oprócz lat: 1958–1966, 1967–1969, 1971–1973, 1974/75, 1976/77, 1978/79, 1981–1986, 1987/88, 1992/93, 1994/95, 1996–2000, 2003–2006 i 2007–2010. W sezonie 2010/11 zajął ostatnie 10.miejsce i spadł po raz kolejny do Second Division. W następnym sezonie był trzecim w II dywizji, w 2012/13 zajął 5.miejsce, a w 2013/14 znów trzecim. W 2014 nastąpiła reforma systemu lig piłkarskich. Została wprowadzona "Premier League", a druga klasa otrzymała nazwę "First Division". W sezonie 2014/15 zdobył wicemistrzostwo First Division, ale nie otrzymał promocji do Premier League. Sezon 2015/16 klub zakończył ponownie na 2.pozycji, ale tym razem został promowany do Premier League. Jednak powrót do najwyższej klasy był nieudany. Ostatnia 11.lokata w sezonie 2016/17 spowodowała kolejny spadek do niższej ligi. W sezonie 2017/18 zwyciężył w lidze i zdobył promocję do Premier League.
Sukcesy.
Trofea międzynarodowe.
Nie uczestniczył w rozgrywkach azjatyckich (stan na 31-05-2017).
Stadion.
Klub rozgrywa swoje mecze domowe na stadionie Hong Kong Football Club Stadium w HongKongu, który może pomieścić 3829 widzów.

</doc>
<doc id="4287164" url="https://pl.wikipedia.org/wiki?curid=4287164" title="Alberto Rabagliati">
Alberto Rabagliati

Alberto Rabagliati (ur. 27 czerwca 1906 w Mediolanie, zm. 7 marca 1974 w Rzymie) – włoski piosenkarz i aktor, popularny zwłaszcza w I połowie lat 40. Popularyzator jazzowego stylu śpiewania we włoskiej muzyce pop.
Życiorys.
Dzieciństwo i młodość.
Alberto Rabagliati urodził się 27 czerwca 1906 roku w Mediolanie jako syn Leandra Valentina i Delfiny Besso z Piemontu. Dzieciństwo i młodość spędził w swoim rodzinnym mieście, gdzie również otrzymał podstawy wykształcenia muzycznego, w tym umiejętność gry na skrzypcach. W 1926 roku wziął udział w zorganizowanym przez studio filmowe Fox międzynarodowym konkursie na sobowtóra-następcę Rudolfa Valentino, który zmarł w sierpniu tego roku. Konkurs ten Rabagliati wygrał, co okazało się punktem zwrotnym w jego życiu, oznaczającym początek jego kariery artystycznej.
Pobyt w Stanach Zjednoczonych.
W 1927 roku wyjechał do Stanów Zjednoczonych. Zatrzymał się w Hollywood, gdzie zagrał rolę policjanta w filmie " Anioł ulicy" z 1928 roku w reżyserii Franka Borzage. Film nie odniósł jednak sukcesu i Rabagliati, aby móc przeżyć, musiał przez dwa lata pracować w kuchni hotelu, prowadzonego w meksykańskiej dzielnicy Los Angeles przez dwóch jego rodaków, emigrantów z Turynu. W 1930 wystąpił we włoskim filmie "Sei tu l'amore?", wyreżyserowanym przez Alfreda Sabata i Guida Trenta. Ograniczony sukces filmu i skandal obyczajowy (romans z kobietą związaną z wpływową osobistością z branży filmowej) spowodowały, iż Rabagliati musiał jeszcze w tym samym roku powrócić do Włoch.
Powrót do Włoch.
Podczas pobytu w Stanach Zjednoczonych Rabagliati zapoznał się z nowymi trendami w muzyce północnoamerykańskiej, które to doświadczenia przydały mu się, gdy został członkiem orkiestry Blue Star, kierowanej przez Pippa Barzizzę. Był w niej wokalistą. Orkiestra ta wprowadziła na włoską scenę muzyczną nowinki muzyczne zza oceanu. W 1932 roku Rabagliati został członkiem kubańskiej orkiestry Lecuona Cuban Boys, założonej przez Ernesta Lecuonę. Odniósł z nią pierwszy sukces, lansując przebój „Maria la O”. Z orkiestrą odbywał tournée po całym świecie odnosząc sukcesy. W 1939 roku odszedł z orkiestry.
I poł. lat 40..
W 1940 ponownie nawiązał współpracę z Pippo Barzizzą, tym razem z prowadzoną przez niego orkiestrą Cetra. Dzięki transmisjom radiowym szybko zyskał renomę jednego z najpopularniejszych wokalistów we Włoszech. Wylansował szereg przebojów, w tym „Mattinata fiorentina”, „Ba-ba-baciami piccina”, „Silenzioso slow (abbassa la tua radio per favor)”, „Bambina innamorata”. Na początku lat 40. wznowił też działalność aktorską występując jako piosenkarz w filmach muzycznych: "La scuola dei timidi" z 1941 i "La vita è bella" z 1943 roku, oba w reżyserii Carla Ludovica Bragaglii oraz "Lascia cantare il cuore" z tego samego roku w reżyserii Roberta Savarese. W 1941 roku spółka Ente Italiano per le Audizioni Radiofoniche zaproponowała mu samodzielne prowadzenie własnego programu "Canta Rabagliati", emitowanego od marca 1941 roku w każdy poniedziałek. Artysta stał się na tyle popularny, że jego nazwisko pojawiło się w tekstach kilku wylansowanych przez niego przebojów: „La famiglia canterina”, „Quando la radio” i „Quando canta Rabagliati”. Jeden z jego szlagierów, „C’è una casetta piccina” (znany też pod tytułem „Sposi”), został wykorzystany przez reżim faszystowski w celu wsparcia polityki demograficznej. W 1945 roku Rabagliati wystąpił w przedstawieniu teatralnym "Roma città chiusa", wystawionym z okazji zakończenia wojny.
II poł. lat 40 i lata 50..
Okres powojenny oznaczał schyłek jego kariery. Nie udało mu się odzyskać popularności, którą zdobył początku lat 40.. Wznowił tymczasem działalność aktorską, występując w kilku filmach: "Partenza ore 7" z 1945 roku w reżyserii Maria Mattoli i "Natale al campo 119" z 1947 roku w reżyserii Pietra Francisci). 19 maja 1954 roku poślubił Marię Antoniettę Tonnini. Przy tej okazji zaśpiewał refren jednego ze swych przebojów, „C’è una casetta piccina”. W latach 50. kontynuował karierę aktorską występując w licznych filmach, w tym: "Il maestro Don Giovanni" z 1954 roku w reżyserii Miltona Krimsa i Vittoria Vasarotti), "Bosonoga Contessa" z tego samego roku w reżyserii Josepha L. Mankiewicza, "Susanna tutta panna" z 1957 roku w reżyserii Stena, "Domenica è sempre domenica" z 1958 roku w reżyserii Camilla Mastrocinque i "Il vedovo" z 1959 roku w reżyserii Dina Risiego.
Lata 60..
W latach 60. Rabagliati kontynuował występy w filmach: "Jessica" z 1962 roku w reżyserii Jeana Negulesco, "Il mio amico Benito" z tego samego roku w reżyserii Giorgia Bianchiego, "Panic button" z 1964 roku w reżyserii George’a Shermana i " Panie i panowie" z 1965 roku w reżyserii Pietra Germiego.
Lata 70..
Rabagliati zmarł nagle 7 marca 1974 roku w Rzymie na zakrzepicę mózgu. Przedtem zdążył wystąpić w programie telewizyjnym "Milleluci", poprowadzonym przez Minę i Raffaellę Carrà i wyemitowanym 16 marca. Został pochowany na cmentarzu Flaminio obok matki.

</doc>
<doc id="4287169" url="https://pl.wikipedia.org/wiki?curid=4287169" title="Brian Schatz">
Brian Schatz

Brian Emanuel Schatz (ur. 20 października 1972 w Ann Arbor) – amerykański polityk.
Życiorys.
Urodził się 20 października 1972 w Ann Arbor. Ukończył Pomona College, a następnie pracował jako nauczyciel i zasiadał w legislaturze stanowej Hawajów. W latach 2010–2012 był wicegubernatorem tego stanu. W 2012 roku wygrał wybory uzupełniające do Senatu (z ramienia Partii Demokratycznej), mające obsadzić wakat po śmierci Daniela Inouyego.

</doc>
<doc id="4287170" url="https://pl.wikipedia.org/wiki?curid=4287170" title="Mariusz Bogusz">
Mariusz Bogusz

Mariusz Bogusz (ur. 1963) – polski prawnik, doktor habilitowany nauk prawnych, profesor nadzwyczajny Uniwersytetu Gdańskiego, specjalista w zakresie postępowania administracyjnego.
Życiorys.
W 1996 na podstawie napisanej pod kierunkiem Eugeniusza Józefa Bojanowskiego rozprawy pt. "Zaskarżenie decyzji administracyjnej do Naczelnego Sądu Administracyjnego" otrzymał na Wydziale Prawa i Administracji Uniwersytetu Gdańskiego stopień naukowy doktora nauk prawnych w zakresie prawa, specjalność: prawo i postępowanie administracyjne. Tam też w 2009 na podstawie dorobku naukowego oraz rozprawy pt. "Wadliwość aktu prawa miejscowego" uzyskał stopień doktora habilitowanego nauk prawnych w zakresie prawa.
Został profesorem nadzwyczajnym w Katedrze Postępowania Administracyjnego i Sądowoadministracyjnego Wydziału Prawa i Administracji Uniwersytetu Gdańskiego.
Od 1994 prowadzi kancelarię adwokacką. Członek Rady Nadzorczej eCard S.A.

</doc>
<doc id="4287171" url="https://pl.wikipedia.org/wiki?curid=4287171" title="Nicky Jam">
Nicky Jam

Nicky Jam, właśc. Nick Rivera Caminero (ur. 17 marca 1981 w Bostonie) – amerykański wokalista i autor tekstów piosenek pochodzenia dominikańsko-portorykańskiego.
Popularność przyniosły mu m.in. utwory: „Travesuras”, „Te Busco” (z Cosculluela), „El Perdón”, „Hasta el Amanecer”, i „El Amante”. W maju 2018 roku wraz z Erą Istrefi i Willem Smith nagrał oficjalną piosenkę Mistrzostw świata w piłce nożnej w Rosji pod tytułem „Live It Up”.
Singiel „El Perdón”, utwór wykonywany z Enrique Iglesiasem, uzyskał w Polsce status potrójnie diamentowej płyty, a singiel „X” (wraz z J Balvinem) – platynowej płyty.

</doc>
<doc id="4287172" url="https://pl.wikipedia.org/wiki?curid=4287172" title="Piotr Wedeliciusz">
Piotr Wedeliciusz

Piotr Wedeliciusz (ur. ok. 1483, zm. pomiędzy lipcem a październikiem 1543 w Krakowie) – doktor medycyny, nadworny lekarz królewski, rektor Akademii Krakowskiej, rajca miejski Krakowa.
Życiorys.
Pochodził z zamożnej rodziny mieszczańskiej Jana Quittemberga (Witimberga) spolonizowanego niemieckiego rzemieślnika zajmującego się tkactwem, który osiągnął godność burmistrza Obornik. W latach 20. Piotr i jego brat Jakub używali nazwiska Wedelicki i herbu szlacheckiego Wedel. W 1501 rozpoczął studia w Krakowie. W 1504 zdobył tytuł bakałarza, a w 1512 magistra sztuk wyzwolonych. W 1513 wyjechał do Włoch, gdzie na Uniwersytecie Bolońskim zdobył w 1515 tytuł doktora medycyny. Do Polski wrócił wkrótce po uzyskaniu doktoratu. Od 1521 jest wykładowcą medycyny na Akademii Krakowskiej, a w latach 1525-1526 dwukrotnie powierzano mu funkcję rektora uczelni. Od 1526 aż do śmierci Piotr był rajcą miejskim Krakowa, w 1528 z jego inicjatywy wybudowano w mieście dwa szpitale. Od 1536 również do śmierci, był lekarzem króla Zygmunta Starego i dzieci królewskich. Wiązało się to z wysoką pensją, co może oznaczać zadowolenie monarchy z usług swojego lekarza. Piotr zgromadził spory majątek, w skład którego wchodził folwark na Prądniku, kamienica na ul. Brackiej, połowa gospodarstwa w Krzeszowicach oraz inne nieruchomości. Był zapalonym bibliofilem, zgromadził bogaty księgozbiór, zachowany częściowo do dziś a składający się z ksiąg dotyczących medycyny i lecznictwa. Książki oznaczał swoim własnym ekslibrisem, powstałym w 1520, tłoczonym na skórzanych oprawach i będącym pierwszym ekslibrisem medycznym w Polsce. Zmarł pomiędzy lipcem i październikiem 1543 roku na skutek epidemii dżumy, która według współczesnych źródeł miała zabrać w Krakowie nawet 12 tysięcy osób. 
Był dwukrotnie żonaty, zmarł bezpotomnie. Po raz pierwszy przed rokiem 1525, a jego wybranką była Katarzyna, wdowa po Janie Langu, należącym do jednej z najznaczniejszych rodzin mieszczańskich Krakowa. Katarzyna zmarła w 1540, a wkrótce ożenił się z Otylią Żytówną, córką zamożnego krakowskiego kupca Mikołaja Żyto. Otylia zmarła prawdopodobnie w czasie tej samej zarazy co Piotr.

</doc>
<doc id="4287178" url="https://pl.wikipedia.org/wiki?curid=4287178" title="Dragoș Neagu">
Dragoș Neagu

Dragoș Neagu (ur. 28 lutego 1967) – rumuński wioślarz. Srebrny medalista olimpijski z Seulu.
Brał udział w dwóch igrzyskach (IO 88, IO 92). W 1988 zajął drugie miejsce w dwójce bez sternika, wspólnie z nim płynął Dănuț Dobre. Zdobył trzy srebrne medale mistrzostw świata, w dwójce bez sternika (1987), dwójce ze sternikiem (1989) i czwórce ze sternikiem (1991). W 1994 był brązowym medalistą tej imprezy w ósemce.

</doc>
<doc id="4287179" url="https://pl.wikipedia.org/wiki?curid=4287179" title="Dragos Neagu">
Dragos Neagu



</doc>
<doc id="4287187" url="https://pl.wikipedia.org/wiki?curid=4287187" title="Henryk Wiśnicki">
Henryk Wiśnicki

Henryk Wiśnicki, pseudonimy „Wilga”, „Orzeł” (ur. 4 stycznia 1930 w Radomiu, zm. 4 maja 2018) – polski żołnierz podziemia podczas II wojny światowej, działacz powojennego podziemia antykomunistycznego i środowisk kombatanckich.
Życiorys.
W lipcu 1944, mając zaledwie 14 lat, wstąpił do Armii Krajowej. Używał pseudonimu „Wilga” i służył jako łącznik w Placówce Mąchocice (Obwód Kielce Okręgu Radomsko-Kieleckiego AK). Brał udział w akcji Burza. Został wcielony do 72 Pułku Piechoty Armii Krajowej, dostarczał opatrunki, leki oraz rannych do szpitali polowych. Uczestniczył w bitwach z Niemcami pod Stefanowem i Białym Ługiem.
Po wkroczeniu Armii Czerwonej do Polski przeszedł do podziemia antykomunistycznego, początkowo do organizacji NIE, a następnie do Zrzeszenia Wolność i Niezawisłość. Przyjął wówczas pseudonim „Orzeł” i był łącznikiem płk. Włodzimierza Kozłowskiego ps. „Orion” i kpt. Czesława Niedbały ps. „Murek”. 2 września 1949 został komendantem założonej przez siebie organizacji niepodległościowej „Biały Orzeł”, działającej w powiecie radomskim i liczącej 20 członków. Działacze spotykali się w Parafii św. Teresy od Dzieciątka Jezus w Radomiu, wygłaszali referaty i przygotowywali ulotki, a także przeciwstawiali się odrywaniu młodzieży od Kościoła i kolektywizacji rolnictwa. 6 lipca 1950 aresztowany przez Urząd Bezpieczeństwa. 17 kwietnia 1951 skazany wyrokiem Wojskowego Sądu Rejonowego w Kielcach na karę 14 lat więzienia. 23 lipca 1956 został zatrzymany po zbiegnięciu z więzienia w Mokrych Łanach i próbie ucieczki do Czechosłowacji. Na skutek amnestii kara została zmniejszona i 10 lipca 1958 wypuszczono go z więzienia.
Przez wiele lat kierował radomskim oddziałem Związku Więźniów Politycznych Okresu Stalinowskiego. Zmarł w maju 2018 roku, został pochowany 10 maja.

</doc>
<doc id="4287188" url="https://pl.wikipedia.org/wiki?curid=4287188" title="Cwi Cur">
Cwi Cur



</doc>
<doc id="4287189" url="https://pl.wikipedia.org/wiki?curid=4287189" title="Tzvi Tzur">
Tzvi Tzur



</doc>
<doc id="4287190" url="https://pl.wikipedia.org/wiki?curid=4287190" title="Zvi Tsur">
Zvi Tsur



</doc>
<doc id="4287191" url="https://pl.wikipedia.org/wiki?curid=4287191" title="Niebieski szlak turystyczny Wąchock - Cedzyna">
Niebieski szlak turystyczny Wąchock - Cedzyna



</doc>
<doc id="4287192" url="https://pl.wikipedia.org/wiki?curid=4287192" title="Zielony szlak turystyczny Grochowiska - Wiślica">
Zielony szlak turystyczny Grochowiska - Wiślica



</doc>
<doc id="4287193" url="https://pl.wikipedia.org/wiki?curid=4287193" title="Niebieski szlak turystyczny Jedlnica - Żarczyce">
Niebieski szlak turystyczny Jedlnica - Żarczyce



</doc>
<doc id="4287194" url="https://pl.wikipedia.org/wiki?curid=4287194" title="Czerwony szlak turystyczny Gołoszyce - Piotrowice">
Czerwony szlak turystyczny Gołoszyce - Piotrowice



</doc>
<doc id="4287196" url="https://pl.wikipedia.org/wiki?curid=4287196" title="Cewi Cur">
Cewi Cur

Cewi Cur (hebr.: צבי צור, ang.: "Zvi Tsur","Tzvi Tzur", ur. 1923 w Zasławiu, zm. 28 grudnia 2004) – izraelski wojskowy i polityk, generał, w latach 1961–1964 Szef Sztabu Generalnego Sił Obronnych Izraela (raw aluf), w 1965 poseł do Knesetu, następnie dyrektor największych izraelskich przedsiębiorstw.
Życiorys.
Urodził się w 1923 w radzieckim Zasławiu. W 1925 wraz z rodzicami wyemigrował do stanowiącej brytyjski mandat Palestyny.
Ukończył szkołę podstawową i średnią. W wieku 16 lat przystąpił do żydowskiej organizacji paramilitarnej Hagana.
W 1948 brał udział w wojnie o niepodległość Izraela jako dowódca batalionu brygady Giwati. Był twórcą i dowódcą plutonu jeepów, który przeszedł do historii jako Lisy Samsona. Piął się w hierarchii Sił Obronnych Izraela, odbył studia w Stanach Zjednoczonych. W latach 1952–1956 stał na czele dywizji, w latach 1956–1958 był szefem Centralnego Dowództwa. W 1958 został zastępcą szefa sztabu Sił Obronnych Izraela i rozpoczął dwuletnie studia we Francji. W 1961 zastąpił Chajjima Laskowa na stanowisku szefa Sztabu Generalnego Sił Obronnych Izraela. Pozostał na najwyższym w Izraelu stanowisku wojskowym do 1964 roku, w tym czasie nie toczyła się żadna z izraelsko-arabskich wojen.
Od 1964 do 1967 był dyrektorem generalnym państwowego przedsiębiorstwa Mekorot zajmującego się dystrybucją wody w Izraelu.
W wyborach parlamentarnych w listopadzie 1965 po raz pierwszy i jedyny dostał się do izraelskiego parlamentu z listy Rafi premiera Dawida Ben Guriona, jednak już 8 grudnia zrezygnował z zasiadania w Knesecie, a jego mandat przypadł Amosowi Deganiemu. W szóstym Knesecie zasiadał w dwóch komisjach parlamentarnych – konstytucyjnej, prawa i sprawiedliwości oraz spraw gospodarczych.
W latach 1967–1974 był asystentem ministra obrony Moszego Dajana odpowiedzialnym za finanse, zamówienia publiczne, rozwój naukowy i produkcję broni.
Od 1974 do 1985 był dyrektorem generalnym Clal Industries. Następnie był przewodniczącym rady dyrektorów firmy telefonicznej Bezek (1986–1987) oraz zastępcą przewodniczącego rady dyrektorów największego izraelskiego holdingu Israel Corporation. W kolejnych latach stał na czele takich przedsiębiorstw jak kompania transportowa Zim (1987–1992) czy producent samolotów i uzbrojenia Israel Aerospace Industries (1993–1996).
Zmarł 28 grudnia 2004.

</doc>
<doc id="4287198" url="https://pl.wikipedia.org/wiki?curid=4287198" title="Skakuszka północna">
Skakuszka północna

Skakuszka północna ("Notomys aquilo") – gatunek ssaka z podrodziny myszy (Murinae) w obrębie rodziny myszowatych (Muridae), występujący wyłącznie w północnej części Australii.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1921 roku brytyjski zoolog Oldfield Thomas nadając mu nazwę "Notomys aquilo". Holotyp pochodził z półwyspu Jork, w północnym Queenslandzie, w Australii, ale może to być błędna informacja.
Proponowany gatunek "N. carpentarius" z Groote Eylandt jest synonimem "N. aquilo". Autorzy "Illustrated Checklist of the Mammals of the World" uznają ten gatunek za monotypowy.
Nazewnictwo zwyczajowe.
W wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” gatunkowi nadano nazwę skakuszka północna. W Australii zwierzę nosi angielską nazwę , oraz aborygeńską nazwę "Woorrentinta".
Zasięg występowania.
Skakuszka północna jest australijskim endemitem. Występowała w północnym Queenslandzie i w północnej części Terytorium Północnego, na Ziemi Arnhema i wyspie Groote Eylandt. Od lat 90. XX wieku nie stwierdzono jej występowania na kontynencie i jej współczesny zasięg prawdopodobnie ogranicza się do Groote Eylandt.
Morfologia.
Długość ciała (bez ogona) 85–115 mm, długość ogona 150–173 mm, długość ucha 15–21 mm, długość tylnej stopy 33–40 mm; masa ciała 28–44 g. Jest to niewielki gryzoń. Wierzch ciała jest blady, piaskowy, spód jest biały. Podobnie jak inne skakuszki ma duże oczy i uszy, a na podgardlu gruczoł, którego wydzieliną zwierzątko oznacza terytorium. Długie i wąskie tylne nogi stanowią przystosowanie do poruszania się skokami. Długi ogon jest zakończony kitką włosów.
Tryb życia.
Gryzoń ten występuje w różnorodnej roślinności porastającej gleby piaszczyste, jest pospolity na wydmach i piaskach porośniętych przez przybrzeżne wrzosowiska, zarośla i tussock.
Skakuszka północna prowadzi skryty, naziemny, nocny tryb życia. Kopie długie i rozległe nory, które w przypadku samic mają do 5 m długości. Nory mają wiele ukrytych wyjść, umożliwiających ucieczkę i mylących drapieżniki. Skakuszka porusza się skokami jak miniaturowy kangur i zostawia charakterystyczne tropy, świadczące o występowaniu tych gryzoni. Jest trudna do schwytania. Niewiele wiadomo o jej zwyczajach; w kolonii w niewoli po około siedmiotygodniowej ciąży samice rodziły do pięciu młodych. Nowo narodzone skakuszki były nagie i ślepe, otwierały oczy po 21–22 dniach.
Populacja i zagrożenia.
Skakuszka północna ma ograniczony zasięg występowania i nie jest objęta planem ochronnym. Jej liczebność spada. Za najważniejsze zagrożenia uznawane jest drapieżnictwo ze strony zdziczałych kotów, wydobycie rud manganu i boksytów oraz zmiany w występowaniu pożarów buszu. Gatunek wydaje się radzić sobie z niewielkimi, rozproszonymi pożarami. Międzynarodowa Unia Ochrony Przyrody obecnie uznaje skakuszkę północną za gatunek zagrożony.

</doc>
<doc id="4287199" url="https://pl.wikipedia.org/wiki?curid=4287199" title="Notomys aquilo">
Notomys aquilo



</doc>
<doc id="4287202" url="https://pl.wikipedia.org/wiki?curid=4287202" title="Vasile Năstase">
Vasile Năstase

Vasile Dorel Năstase (ur. 1 stycznia 1962) – rumuński wioślarz. Srebrny medalista olimpijski z Barcelony.
Zawody w 1992 były jego jedynymi igrzyskami olimpijskimi. Zajął drugie miejsce w ósemce. Zdobył trzy medale mistrzostw świata: złoto w 1989 w czwórce ze sternikiem, srebro w ósemce w 1993 i brąz w tej samej konkurencji w 1994.

</doc>
<doc id="4287203" url="https://pl.wikipedia.org/wiki?curid=4287203" title="St Patrick’s Athletic F.C.">
St Patrick’s Athletic F.C.



</doc>
<doc id="4287204" url="https://pl.wikipedia.org/wiki?curid=4287204" title="Cauquenes">
Cauquenes

Cauquenes – miasto w Chile, położone w południowo-zachodniej części regionu Maule.
Demografia.
Źródło.

</doc>
<doc id="4287205" url="https://pl.wikipedia.org/wiki?curid=4287205" title="Atlantic (Karolina Północna)">
Atlantic (Karolina Północna)

Atlantic – jednostka osadnicza w Stanach Zjednoczonych, w stanie Karolina Północna, w hrabstwie Carteret, nad Oceanem Atlantyckim.

</doc>
<doc id="4287208" url="https://pl.wikipedia.org/wiki?curid=4287208" title="Broad Creek">
Broad Creek

Broad Creek – jednostka osadnicza w Stanach Zjednoczonych, w stanie Karolina Północna, w hrabstwie Carteret, nad Oceanem Atlantyckim.

</doc>
<doc id="4287209" url="https://pl.wikipedia.org/wiki?curid=4287209" title="Davis (Karolina Północna)">
Davis (Karolina Północna)

Davis – jednostka osadnicza w Stanach Zjednoczonych, w stanie Karolina Północna, w hrabstwie Carteret, nad Oceanem Atlantyckim.

</doc>
<doc id="4287212" url="https://pl.wikipedia.org/wiki?curid=4287212" title="Gloucester (Karolina Północna)">
Gloucester (Karolina Północna)

Gloucester – jednostka osadnicza w Stanach Zjednoczonych, w stanie Karolina Północna, w hrabstwie Carteret, nad Oceanem Atlantyckim.

</doc>
<doc id="4287215" url="https://pl.wikipedia.org/wiki?curid=4287215" title="Harkers Island (Karolina Północna)">
Harkers Island (Karolina Północna)

Harkers Island – jednostka osadnicza w Stanach Zjednoczonych, w stanie Karolina Północna, w hrabstwie Carteret, nad Oceanem Atlantyckim.

</doc>
<doc id="4287216" url="https://pl.wikipedia.org/wiki?curid=4287216" title="Maryjka z Nijmegen">
Maryjka z Nijmegen

Maryjka z Nijmegen, właściwie Cudowna Historia Maryjki z Nijmegen, która przez siedem lat miała do czynienia z diabłem (oryginalny tytuł "Die waerachtige ende Een seer wonderlijche historie van Marike(n) van Nieumeghen die meer dan seuen jaren mette(n) dueel woe(n)de en(de) verkeerde") – anonimowy mirakl niderlandzki z XV wieku. Najstarsze wydanie datowane jest na rok 1518. Zostało ono wydane przez antwerpskiego drukarza Willema Vorstermana. W tym roku również pojawił się angielski przekład Jana van Doesborcha ("Mary of Nemmegen"). Jedyny egzemplarz przekładu niderlandzkiego z XVI wieku, który zachował się do dzisiejszych czasów, znajduje się w Bawarskiej Bibliotece Państwowej w Monachium. Pierwsze polskie wydanie tego miraklu niderlandzkiego pochodzi z 1998 roku. Przekładu dokonał Piotr Oczko we współpracy z Włodzimierzem Szturcem. 
Streszczenie.
Akcja utworu zaczyna się od sceny, w której wujek Maryjki wysyła ją do daleko położonego Nijmegen w celu zrobienia zakupów. Wujek radzi jej, aby zatrzymała się u swojej ciotki, gdy tylko zacznie się ściemniać. Maryjka zgadza się i rusza w drogę. Dziewczyna po zrobieniu zakupów zauważa, że zapada wieczór i postanawia udać się na nocleg do swojej ciotki. Tego dnia ciotka nie była jednak w najlepszym nastroju, gdyż pokłóciła się ze swoimi sąsiadkami. Na widok Maryjki zareagowała ze złością i mówiąc nieprzyjemne rzeczy, odmówiła jej noclegu. Zrozpaczona dziewczyna nie wiedząc, co ma robić, usiadła pod wielkim krzakiem i zaczęła szukać pomocy, nie bacząc na to, czy pomoże jej Bóg, czy diabeł. Słysząc jej błagania szatan zwany Munen postanowił wykorzystać okazję. Oferował jej pomoc, wykorzystując jednocześnie naiwność dziewczyny. Znając pragnienia dziewczyny odnośnie do edukacji obiecał jej naukę siedmiu nauk wyzwolonych. Zgodził się to uczynić wyłącznie pod jednym warunkiem – Maryjka musiała zmienić swoje imię, gdyż jej imię było związane z Najświętszą Maryją Panną. Dziewczyna początkowo opierała się, gdyż czuła silną więź z Maryją, jednak rzeczy, które ofiarował jej Munen, były na tyle kuszące, że ostatecznie dziewczyna uległa i zmieniła swoje imię na Emma. Razem udali się do Bredy, gdzie pili i ucztowali. W międzyczasie wuj Gysbrecht, zmartwiony tak długą nieobecnością swojej siostrzenicy, udał się do Nijmegen do swojej siostry w celu odnalezienia Maryjki. Ciotka stanowczo i opryskliwie odpowiedziała, że nie widziała Maryjki i nic o niej nie wie. Jednak wuj Gysbrecht wiedział, że siostra go oszukuje i nadal dopytywał się o losy Maryjki. Mając dosyć dociekań brata, okłamała go, mówiąc, że Maryjka źle się prowadzi. Wuj popadł w rozpacz i modląc się, postanowił szukać siostrzenicy. Po wyjściu Gysbrechta ciotka na wieść o uwolnieniu księcia Arnolda, któremu była przeciwna, popadła w szał. Ze wściekłości zaczęła przyzywać diabła, który popchnął ją ku samobójstwu. Trzeba dodać, że owym diabłem był Munen, ten sam, który zwiódł Maryjkę. Emma i Munen postanowili udać się do Antwerpii, gdzie zagościli w karczmie „Pod Złotym Drzewem”. Emma dała tam pokaz swoich umiejętności przed zgromadzoną publicznością, a Munen sprowokował bójki, w których zginęli ludzie. W pewnym momencie Emma zaczęła czuć wyrzuty sumienia. Wiedziała, że przez nią i Munena wydarzyło się wiele zła. Po siedmiu latach życia z diabłem zapragnęła znowu zobaczyć swojego wuja i przyjaciół w Geldrii. Munen niechętnie zgodził się na jej prośbę. Następnie udali się do Nijmegen, gdzie odbywała się procesja Bożego Ciała. Zgodnie z tradycją wystawiane tam było przedstawienie, w którym Maryja prosi swego syna o łaskę dla ludzkości. Przedstawienie bardzo poruszyło Emmę i zapragnęła się nawrócić. Myśli te bardzo rozgniewały Munena i postanowił on zabić Emmę zwaną wcześniej Maryjką. Chwycił ją i wzbił się wysoko w powietrze. W akcie zemsty upuścił dziewczynę, która spadła na bruk. Świadkiem tego wydarzenia był między innymi wuj Gysbrecht. Wśród zebranego na procesji ludu zapanowało wielkie poruszenie. Wszyscy zastanawiali się, czy dziewczyna przeżyła upadek. Ku wielkiemu zdziwieniu dziewczynie nic się nie stało. W tym momencie wuj Gysbrecht rozpoznał w Emmie swoją zaginioną siostrzenicę. Dziewczyna wyznała mu wszystkie swoje grzechy i powiedziała, że chce się nawrócić. Wuj Gysbrecht wraz z Emmą szukali pomocy u najróżniejszych księży w Nijmegen, lecz żaden nie był w stanie im pomóc. Postanowili zatem udać się do Kolonii, która była siedzibą biskupstwa. Wuj Gysbrecht zabrał w podróż Przenajświętszy Sakrament, który skutecznie odstraszał Munena – diabeł chciał odzyskać dziewczynę, ale moc sakramentu była zbyt silna. Mógł on śledzić dziewczynę jedynie z daleka. Biskup wysłuchał grzechów Maryjki, jednak ani on ani żaden inny kapłan w Kolonii nie byli w stanie dać jej rozgrzeszenia. Emma i wuj udali się zatem do papieża. Także i jemu Emma wyznała swe grzechy. Papież początkowo nie wiedział, co ma robić i jaką pokutę zadać dziewczynie. W końcu podjął jednak decyzję – ręce i szyja dziewczyny miały zostać zakute w trzy żelazne obręcze, które odpadną, gdy grzechy zostaną jej odpuszczone. Po opuszczeniu Rzymu Emma za wstawiennictwem swojego wuja wstąpiła do klasztoru Nawróconych Grzesznych. Emma długo pokutowała, aż miłosierny Chrystus pewnej nocy wysłał do niej Anioła, aby ten zdjął trzy żelazne obręcze. Dwa lata po odpuszczeniu grzechów Emma odeszła do Niebieskich Bram.
Tło historyczne.
Akcja utworu rozgrywa się w czasie historycznych wydarzeń związanych z walką między księciem Geldrii, Arnoldem a jego synem Adolfem, w której swój udział miał również książę Burgundii, Filip Dobry. Początkowo Geldria była pod władaniem Arnolda, który nie radził sobie ze swoimi obowiązkami jako książę. W wyniku tego jego syn Adolf wtrącił ojca do więzienia i sam przejął władzę w Geldrii. Następca Filipa Dobrego – Karol Śmiały – zażądał jednak uwolnienia Arnolda. Doprowadziło to do podziału społeczeństwa na sprzymierzeńców Adolfa i zwolenników jego uwolnionego ojca. Karol Śmiały po śmierci swojego sprzymierzeńca Arnolda ogłosił się księciem Geldrii i wcielił ją do Burgundii. Wydarzenia te najlepiej odzwierciedlone są w scenie, w której ciotka Maryjki na wieść o uwolnieniu Arnolda oddała swoją duszę diabłu i popełniła samobójstwo.
Cuda.
W utworze pojawiają się następujące cudowne wydarzenia:
Cechy średniowieczne i renesansowe.
W utworze oprócz cech średniowiecznych widoczne są również cechy renesansowe. Spowodowane to może być faktem, że utwór powstał na granicy dwóch epok: średniowiecza i renesansu. 
Wpływ Izby Retoryków na utwór.
Podejrzewa się, że autorem Cudownej historii Maryjki z Nijmegen, mógł być członek Izby Retoryków. Wskazują na to między innymi :
Motto.
Utwór "Maryjka z Nijmegen" zawiera w sobie pewien morał: jeśli człowiek bardzo zgrzeszy, ale wie, że zrobił źle i wstydzi się tego, jest dla niego nadzieja. Bóg wybacza nawet najcięższe grzechy, jeżeli człowiek naprawdę żałuje złych czynów, które popełnił, i pragnie się zmienić.

</doc>
<doc id="4287217" url="https://pl.wikipedia.org/wiki?curid=4287217" title="Marshallberg">
Marshallberg

Marshallberg – jednostka osadnicza w Stanach Zjednoczonych, w stanie Karolina Północna, w hrabstwie Carteret, nad Oceanem Atlantyckim.

</doc>
<doc id="4287218" url="https://pl.wikipedia.org/wiki?curid=4287218" title="Jehudiel (Tabatadze)">
Jehudiel (Tabatadze)

Jehudiel, imię świeckie Gocza Tabatadze (ur. 30 listopada 1964) – gruziński duchowny prawosławny, od 2009 arcybiskup Stepancmindy i Chewi.
Życiorys.
29 stycznia 1995 otrzymał święcenia diakonatu, a 15 kwietnia tegoż roku – prezbiteratu. 2 września 2003 otrzymał chirotonię biskupią. 24 listopada 2009 otrzymał godność arcybiskupa.

</doc>
<doc id="4287220" url="https://pl.wikipedia.org/wiki?curid=4287220" title="St. Stephens (Karolina Północna)">
St. Stephens (Karolina Północna)

St. Stephens – jednostka osadnicza w Stanach Zjednoczonych, w stanie Karolina Północna, w hrabstwie Catawba.

</doc>
<doc id="4287222" url="https://pl.wikipedia.org/wiki?curid=4287222" title="Sherif Langu">
Sherif Langu

Sherif Langu właśc. Hafiz Sherif Langu (ur. w październiku 1877 w Dibrze, zm. 9 marca 1956 w Tiranie) – albański polityk i działacz niepodległościowy, duchowny muzułmański.
Życiorys.
Uczył się w medresie w Dibrze, a następnie w gimnazjum w Monastirze. Od 1894 współpracował z ruchem narodowym, angażując się w upowszechnianie elementarzy do nauki języka albańskiego. W 1899 wziął udział w zgromadzeniu działaczy narodowych w Dibrze. W 1904 rozpoczął studia z zakresu teologii muzułmańskiej w Stambule. W grudniu 1908 należał do grona założycieli albańskiego klubu narodowego "Bashkimi" (Zjednoczenie) w Dibrze. W tym samym roku objął stanowisko przewodniczącego rady administracyjnej klubu. Z jego inicjatywy powstawały szkoły albańskojęzyczne w Dibrze, był także jednym z organizatorów albańskiego kongresu narodowego w lipcu 1909. W czerwcu 1910 na polecenie osmańskiego komendanta Dibry Turguta Paszy zlikwidowano klub "Bashkimi", a jego dokumentacja została zniszczona lub skonfiskowana.
W czerwcu 1912 wziął udział w powstaniu, które doprowadziło do wyzwolenia Dibry spod panowania osmańskiego. Wybrany delegatem na kongres albańskich działaczy narodowych we Wlorze nie dotarł na miejsce, aresztowany przez władze serbskie. Po uwolnieniu zaangażował się w tworzenie administracji lokalnej w Dibrze, podległej rządowi Ismaila Qemala. W latach 1913-1917 pracował jako kadi w Dibrze.
W latach 1920-1938 był imamem w Dibrze, w latach 1938-1941 przewodniczył radzie ulemów muzułmańskich, z siedzibą w Skopju. W kwietniu 1941 był jednym z twórców organizacji Komiteti Shqiptar (Komitet Albański), powstałej w Dibrze i działającej na rzecz zjednoczenia ziem albańskich. W czasie włoskiej okupacji Albanii przeniósł się do Tirany i w 1942 stanął na czele Wspólnoty Muzułmańskiej Albanii. W 1943 był deputowanym do proniemieckiego Zgromadzenia Narodowego (Kuvendi Kombetar).
W styczniu 1945 został aresztowany w tirańskiej medresie przez funkcjonariuszy Departamentu Obrony Ludu. Stanął przed sądem, oskarżony o współpracę z Balli Kombëtar i sabotowanie działań władz komunistycznych. W czasie procesu bronił się sam, bez adwokata. Skazany na karę dożywotniego więzienia, którą zamieniono mu z czasem na 25 lat więzienia. Wyszedł na wolność w 1952, zmarł cztery lata później.

</doc>
<doc id="4287223" url="https://pl.wikipedia.org/wiki?curid=4287223" title="Nic tu po mnie">
Nic tu po mnie

Nic tu po mnie – debiutancki singel Michała Szczygła zapowiadający jego pierwszy album, wydany nakładem wytwórni Universal Music Polska. Radiowa premiera odbyła się 7 marca 2018 na antenie RMF FM. 
Kompozycja znalazła się na 2. miejscu listy AirPlay – Top, najczęściej odtwarzanych utworów w polskich rozgłośniach radiowych. Singiel osiągnął status dwukrotnie platynowej płyty.
Premiera i wykonania na żywo.
Kompozycja została premierowo zaprezentowana przez wokalistę 25 listopada 2017 w finale ósmej edycji programu "The Voice of Poland", emitowanym na kanale TVP2.

</doc>
<doc id="4287224" url="https://pl.wikipedia.org/wiki?curid=4287224" title="Mountain View (Karolina Północna)">
Mountain View (Karolina Północna)

Mountain View – jednostka osadnicza w Stanach Zjednoczonych, w stanie Karolina Północna, w hrabstwie Catawba.

</doc>
<doc id="4287225" url="https://pl.wikipedia.org/wiki?curid=4287225" title="Lake Norman of Catawba">
Lake Norman of Catawba

Lake Norman of Catawba – jednostka osadnicza w Stanach Zjednoczonych, w stanie Karolina Północna, w hrabstwie Catawba.

</doc>
<doc id="4287227" url="https://pl.wikipedia.org/wiki?curid=4287227" title="Alldeutscher Verband">
Alldeutscher Verband



</doc>
<doc id="4287228" url="https://pl.wikipedia.org/wiki?curid=4287228" title="Teleskop Hale (Mount Palomar)">
Teleskop Hale (Mount Palomar)



</doc>
<doc id="4287240" url="https://pl.wikipedia.org/wiki?curid=4287240" title="II Liceum Ogólnokształcące im. Stefana Żeromskiego w Tomaszowie Mazowieckim">
II Liceum Ogólnokształcące im. Stefana Żeromskiego w Tomaszowie Mazowieckim

II Liceum Ogólnokształcące im. Stefana Żeromskiego w Tomaszowie Mazowieckim – szkoła ponadpodstawowa w Tomaszowie Mazowieckim.
W czasach PRL jako jedyne liceum pod patronatem największego tomaszowskiego przedsiębiorstwa ZWCH Chemitex – Wistom. Od lat najwyżej notowana tomaszowska szkoła średnia w rankingu miesięcznika „Perspektywy”.
Historia.
Liceum powstało w 1953 roku po przekształceniu Szkoły Podstawowej nr 3, wówczas znajdującej się przy ulicy Warszawskiej (obecnie kompleks szkół katolickich przy Warszawskiej 95/97, przez wiele lat w PRL – SP 10), w II Szkołę Ogólnokształcącą Stopnia Podstawowego i Licealnego. Szkoła liczyła wówczas 80 uczniów i 7 nauczycieli, zaś pierwszym dyrektorem został Eugeniusz Lech.
Trzy lata później liceum przeniosło się do lokalu w budynku przy ulicy św. Antoniego 29 (dziś ZSP 1 „Mechanik”).
W listopadzie 1964 roku szkoła otrzymała własny budynek przy ulicy Jałowcowej 10. Nadano jej również patrona. W 1973 roku liceum dostało się do grona Szkół Stowarzyszonych UNESCO. W 1986 roku tygodnik „Polityka” w rankingu „Licea na piątkę” zaliczył szkołę do dwunastu najlepszych w kraju. W grudniu 2020 roku liceum otrzymało dofinansowanie w wysokości 4 milionów złotych z Funduszu Inwestycji Lokalnych Rządu RP na budowę hali sportowej.

</doc>
<doc id="4287263" url="https://pl.wikipedia.org/wiki?curid=4287263" title="Tadeusz Zagajewski (1912-2010)">
Tadeusz Zagajewski (1912-2010)



</doc>
<doc id="4287264" url="https://pl.wikipedia.org/wiki?curid=4287264" title="Albert Kahn">
Albert Kahn

Albert Kahn, właśc. Abraham Kahn (ur. 3 marca 1860 w Marmoutier, zm. 14 listopada 1940 w Boulogne-Billancourt) – francuski bankier i filantrop. Pod nazwą Archiwum Planety zgromadził istotną kolekcję ikonograficzną, w skład której wchodzą autochromy (kolorowe fotografie wykonywane na szklanej płytce) i czarno-białe filmy. Jest to najważniejszy na świecie zbiór autochromów, znajdujący się w Muzeum im. Alberta Kahna w Boulogne-Billancourt.
Paryskie życie po młodości spędzonej w Alzacji.
Albert Kahn przychodzi na świat jako syn Louisa Kahna, alzackiego Żyda z Marmoutier zajmującego się handlem bydła. Ma czworo starszego rodzeństwa. W 1870 traci matkę, Babette Bloch. Jego rodzina, nawet jeśli nie należy do miejskiej burżuazji handlowej, nie należy też do najbiedniejszych – posiada znaczny majątek ruchomy i nieruchomy.
Jak wielu Alzatczyków nie mogących porzucić majątku ziemskiego, Louis Kahn po zawarciu pokoju frankfurckiego w 1871 nie wybiera Francji, lecz wraz z dziećmi przyjmuje obywatelstwo niemieckie. 20 listopada 1876 Abraham otrzymuje od Niemiec pozwolenie na emigrację do Francji. Zmiana biblijnego imienia na jego francuski odpowiednik, Albert, ma się prawdopodobnie dokonać w tym okresie.
Po przybyciu do Paryża Albert Kahn pracuje przez jakiś czas u producenta odzieży przy ulicy Faubourg-Montmartre, następnie udaje mu się zdobyć pracę w banku braci Goudchaux. Zarabiając na życie, wznawia przerwaną edukację, po czym rozpoczyna studia, w trakcie których korzysta z pomocy Henriego Bergsona, wówczas studenta École normale supérieure. Znajomość tę będą kontynuować do końca życia. W 1881 Kahn uzyskuje bakalaureat w dziedzinie literatury, kilka lat później w dziedzinie nauk ścisłych, a następnie otrzymuje tytuł licencjata prawa. 30 czerwca 1885 zostaje mu przywrócone dekretem obywatelstwo francuskie.
Jako pełnomocnik spółki Goudchaux &amp; Cie w latach 1889-1893 Kahn zdobywa fortunę na spekulacjach giełdowych, inwestując w transwalskie kopalnie złota i diamentów. 29 grudnia 1891 staje się głównym udziałowcem banku Goudchaux &amp; Cie, a 2 maja 1898 zakłada własną placówkę bankową. Terenem jego inwestycji staje się w tym momencie Daleki Wschód, szczególnie Japonia, gdzie zaciąga liczne pożyczki, które pod koniec XIX wieku składają się na jego fortunę. To wtedy nawiązuje bliski kontakt z Ichirō Motono, ambasadorem Japonii w Paryżu, a nawet z rodziną cesarską, którą będzie później gościł w swoich posiadłościach.
Ogrody świata.
W 1892 Kahn wynajmuje rezydencję w Boulogne-sur-Seine (Boulogne-Billancourt). W 1895 kupuje tę nieruchomość wraz z czterema działkami i rozpoczyna tworzenie ogrodu. Do roku 1910 nabywa kolejno domy i ziemie sąsiadujące z jego posiadłością, aż staje się właścicielem obszaru o powierzchni czterech hektarów. W trosce o dialog między narodami i kulturami urządza typowy dla ogrodnictwa XIX wieku „ogród scen”, gdzie każda „scena” stanowi realizację innego stylu ogrodowego. Niewiele ogrodów tego rodzaju istnieje do dziś.
Albert Kahn zwraca się do słynnego architekta krajobrazu, Achille’a Duchêne’a, z prośbą o zaprojektowanie ogrodu francuskiego, który tworzy swego rodzaju zielony salon przed szklarniami ogrodu zimowego. Jest to ogród centralny graniczący od wschodu z ogrodem angielskim. Od strony południowej Kahn zakłada ogród japoński taki jak ten stworzony przez japońskiego ogrodnika Hattę w ogrodzie zamkowym słynnego sąsiada bankiera, Edmonda de Rothschilda. Na północy kompleksu Kahn kazał zasadzić trzy „gaje ozdobne”, struktury nietypowe dla sztuki ogrodnictwa: „las niebieski”, „las złocisty” i las imitujący lasy z Wogezów jako wspomnienie dzieciństwa.
Kompleks symbolizuje pokój na świecie, którego Albert Kahn tak bardzo pragnął. Przez kolejne dwadzieścia lat ogród przemierzają liczni dostojni goście, a wśród nich, w pierwszej kolejności, Henri Bergson, artyści (Auguste Rodin, Colette, Manuel de Falla, Anatole France, Anna de Noailles, Thomas Mann, Rabindranath Tagore), przedsiębiorcy przemysłowi (Marcel Dassault, Antoine Lumière, André Michelin), naukowcy (Jean Perrin, Jagadis Chandra Bose, Paul Appell), czy feministki (Adrienne Avril de Sainte-Croix).
Granty na podróże.
W 1896 Albert Kahn wyrusza w podróż do Japonii, w trakcie której spotyka byłego ambasadora Japonii we Francji, Ichirō Motono, oraz Shigenobu Ōkuma, który na przestrzeni lat sprawował różne funkcje w Rządzie Japonii. To właśnie ta podróż zainspirowała Kahna do stworzenia ogrodu japońskiego na terenie swojej posiadłości.
W 1898 bankier podejmuje pierwszą działalność filantropijną: przyznaje granty na podróże pod hasłem „Dookoła świata” („Autour du Monde”). Finansuje młodym nauczycielom i nauczycielkom ponadroczne podróże do innych krajów. Poznanie świata w sposób bezpośredni ma im pozwolić rozwinąć umiejętności i wzbogacić ich przyszłą pracę zawodową. Od 1906 o stypendia mogą starać się również młodzi absolwenci studiów z Japonii, Niemiec, Zjednoczonego Królestwa, Stanów Zjednoczonych i Rosji. Częste spotkania stypendystów w ramach stowarzyszenia Dookoła Świata odbywają się w posiadłości Alberta Kahna. Bankier będzie podejmował się kolejnych projektów filantropijnych tak długo jak będą mu na to pozwalały środki.
Archiwum Planety.
13 listopada 1908 Albert Kahn wyrusza w długą podróż do Chin i Japonii przez Stany Zjednoczone, przy czym nakłania swojego kierowcę i mechanika, Alfreda Dutertre’a, inżyniera z wykształcenia, do zrobienia ponad 4000 stereogramów i ujęć filmowych dokumentujących jego „podróż dookoła świata”. Kilka miesięcy po powrocie, w 1909, ponownie wyjeżdża, tym razem do Ameryki Południowej, gdzie zwiedza Urugwaj, Argentynę i Brazylię wraz z pierwszym profesjonalnym fotografem zaangażowanym w projekt, Augustem Léonem, który podobnie jak Duterte robi zdjęcia stereoskopowe w czerni i bieli, a także eksperymentuje z tworzeniem autochromów na szklanych płytkach o wymiarach  9 x 12 cm. Następnie Kahn angażuje kolejnych profesjonalistów, których rozsyła zarówno po Francji jak i po świecie, aby wykonywali kolorowe autochromy i nagrywali filmy,  dokumentując „aspekty ludzkiej działalności, praktyki i zwyczaje, których definitywny zanik jest już tylko kwestią czasu”. Największym dorobkiem w tej kwestii mogą się pochwalić między innymi lubiący wyzwania Stéphane Passet, Frédéric Gadmer, Lucien Le Saint, Paul Castelnau, czy Roger Dumas. Począwszy od roku 1912 zespołem kieruje geograf Jean Brunhes, który uczestniczy w niektórych misjach. W latach 1909-1931 na terenie blisko 60 krajów powstaje około 72 000 autochromów i około stu godzin filmów. Liczni goście odwiedzający ogrody Alberta Kahna również są filmowani i uwieczniani na autochromach. Zdjęcia te stanowią jedyne kolorowe portrety znanych osobistości z czasów międzywojennych. W Archiwum Planety zgromadzona jest ikonograficzna część ogromnego projektu dokumentalnego, jakiego celem jest dokładniejsze poznanie innych narodów, które ma doprowadzić do większej zgody między nimi i dzięki temu zapobiec krwawym konfliktom. Zresztą w tym właśnie celu obrazy są wyświetlane na uczelniach oraz pokazywane pochodzącym z całego świata, często dostojnym, gościom Alberta Kahna.
Pacyfizm.
Zaprzyjaźniony z Niemcami, jednak naznaczony wojną francusko-pruską, Albert Kahn angażuje się w dialog międzynarodowy i walczy o pokój.
Dotknięty tragedią Pierwszej wojny światowej tworzy wraz z Paulem Appellem narodowe dzieło pomocy ludności cywilnej Secours national. Przy udziale fotografów pokrywa liczne szkody wyrządzone przez wojnę.
Po zakończeniu wojny nieustannie wspiera na liczne sposoby kolejne inicjatywy pokojowe.
W swoich ogrodach w Boulogne przyjmuje licznych dyplomatów, w szczególności uczestników Konferencji pokojowej w Paryżu (1919-1920).
Przed wojną nawiązuje trwałą przyjaźń z ambasadorem Wilhelmem von Schoenem i jego rodziną. Relację tę utrzymuje również po wojnie.
Kryzys w latach 30 XX w..
Wielki kryzys ekonomiczny w latach 30 XX w. kładzie kres działalności bankowej, a tym samym filantropijnej Alberta Kahna, który w latach 1932-1934 kilka razy doświadcza konfiskaty majątku. Ostatnie granty na podróże zostają przyznane w roku 1930. Projekt Archiwum Planety oficjalnie dobiega końca w 1931, chociaż ostatni reportaż zrealizowany zostaje w Paryżu w roku 1932, a goście portretowani są aż do roku 1935.
Pod naciskiem przyjaciół i za poparciem politycznym Kahn odsprzedaje w 1936 ogrody i kolekcje zdjęć departamentowi Seine, który pozostawia zrujnowanemu filantropowi jedynie prawo własności domu.
Albert Kahn umiera w swojej posiadłości w Boulogne niedługo po klęsce Francji w 1940.
Po śmierci Alberta Kahna.
W czasie okupacji niemieckiej zbiory obrazów nie są obiektem zainteresowania okupanta. Skonfiskowane zostaje jedynie archiwum stowarzyszenia Dookoła Świata jako organizacji pacyfistycznej. Zostanie ono zwrócone w 2001 roku.
W 1986 ogrody i kolekcje uzyskują status Musée de France (Muzeum Francji).
W 1990 na terenie posiadłości zostaje otwarta wystawa obejmująca powierzchnię 650 m2.

</doc>
<doc id="4287265" url="https://pl.wikipedia.org/wiki?curid=4287265" title="Gertruda Babenberg (1226–1288)">
Gertruda Babenberg (1226–1288)



</doc>
