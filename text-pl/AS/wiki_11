<doc id="4300806" url="https://pl.wikipedia.org/wiki?curid=4300806" title="Anna Molka Ahmed">
Anna Molka Ahmed

Anna Molka Ahmed (ur. 13 sierpnia 1917 w Londynie, zm. 21 kwietnia 1994) – pakistańska malarka i pisarka. Była Profesor Wydziału Sztuk Pięknych na Punjab University w Lahore.
Biografia.
Anna Molka Ahmed urodziła się 13 sierpnia 1917 roku w Londynie jako Molly Bridger, jej rodzice byli Żydami, matka Polką a ojciec Rosjaninem. Studiowała malarstwo, rzeźbę i design w Londynie na St Martin School of Arts. Przeszła na Islam w 1935 przed ślubem z Sheikhem Ahmed, z którym miała dwie córki, w 1951 małżeństwo rozpadło się. Od chwili uzyskania niepodległości Pakistanu w 1947 Anna Molka Ahmed uczyła na Punjab University. W późniejszych latach życia pisała książki

</doc>
<doc id="4300807" url="https://pl.wikipedia.org/wiki?curid=4300807" title="Patrick Melrose (serial telewizyjny)">
Patrick Melrose (serial telewizyjny)

Patrick Melrose – miniserial telewizyjny (dramat, czarna komedia), który jest koprodukcją amerykańskiej stacji Showtime oraz brytyjskiej stacji Sky Atlantic. Serial jest luźną adaptacją cyklu powieści o tym samym tytule autorstwa Edwarda St Aubyna. "Patrick Melrose" jest emitowany od 12 maja 2018 roku przez Showtime oraz Sky Atlantic, a w Polsce dwa dni później na HBO GO.
Serial otrzymał aż 5 nominacji do nagród Emmy, których rozdanie ma nastąpić 17 września 2018 roku.
Serial opowiada o Patricku Melrose na różnych etapach jego życia, od traumatycznego dzieciństwa do dorosłości pełnej różnych używek. Patrick Melrose pochodzi z arystokratycznej, bogatej rodziny. Miał jednak surowego ojca tyrana i matkę przymykającą na wszystko oko, w związku z czym próbuje uporać się ze swoimi problemami psychicznymi.
Produkcja.
Pod koniec lutego 2017 roku stacje Showtime i Sky Atlantic zamówiły miniserial, w którym tytułową rolę zagra Benedict Cumberbatch.
W lipcu 2017 roku, poinformowano, że Jennifer Jason Leigh oraz Hugo Weaving dołączyli do obsady.
W kolejnym miesiącu, ogłoszono, że Allison Williams i Blythe Danner zagrają w serialu.

</doc>
<doc id="4300808" url="https://pl.wikipedia.org/wiki?curid=4300808" title="Wiktor (Bed´)">
Wiktor (Bed´)

Wiktor, imię świeckie Wiktor Bed´ (ur. 5 maja 1964 w Tiaczowie) – duchowny niekanonicznego (do 2018) Ukraińskiego Autokefalicznego Kościoła Prawosławnego, następnie Kościoła Prawosławnego Ukrainy.
Życiorys.
Święcenia diakonatu przyjął 2 października 2004, a prezbiteratu – 8 października 2006 r. 26 marca 2010 r. złożył wieczyste śluby mnisze. Chirotonię biskupią otrzymał 14 sierpnia 2015 (został ordynariuszem eparchii mukaczewsko-karpackiej).

</doc>
<doc id="4300809" url="https://pl.wikipedia.org/wiki?curid=4300809" title="Haile Gerima">
Haile Gerima

Haile Gerima (ur. 4 marca 1946 w Gonder) – etiopski reżyser i scenarzysta filmowy, mieszkający i pracujący w Stanach Zjednoczonych. Jeden z najważniejszych twórców kina afrykańskiego. Jego film "Sankofa" (1993) był pionierskim dziełem, ukazującym problem niewolnictwa z perspektywy mieszkańców Afryki. "Teza" (2008) to gorzki portret Etiopii rządzonej przez wojskową juntę. Film wyróżniono Grand Prix Jury oraz nagrodą za scenariusz na 65. MFF w Wenecji.

</doc>
<doc id="4300813" url="https://pl.wikipedia.org/wiki?curid=4300813" title="Borys (Charko)">
Borys (Charko)

Borys, imię świeckie Wołodymyr Charko (ur. 4 kwietnia 1979 w Busku) – biskup niekanonicznego (do 2018 r.) Ukraińskiego Autokefalicznego Kościoła Prawosławnego, następnie Kościoła Prawosławnego Ukrainy.
Życiorys.
Święcenia diakonatu przyjął 19 lipca 2015, a prezbiteratu 9 sierpnia tego samego roku. Chirotonię biskupią otrzymał 23 sierpnia 2015.

</doc>
<doc id="4300817" url="https://pl.wikipedia.org/wiki?curid=4300817" title="Vávrovice">
Vávrovice

Vávrovice () – dzielnica miasta statutarnego Opawy, we wschodnich Czechach. Obejmuje trzy dawne wsie i gminy katastralne: Vávrovice (o powierzchni 5,07 km2), "Držkovice" (, polskie Dzierżkowice) o powierzchni 1,59 km2 i "Palhanec" () o powierzchni 1,69 km2.
Położona jest na prawym brzegu Opawy około 5,5 km od centrum miasta, od strony północnej graniczy z Polską. Przebiega tędy linia kolejowa Olomouc – Opava východ i znajdują się dwa przystanki Vávrovice i Vávrovice cukrovar.

</doc>
<doc id="4300841" url="https://pl.wikipedia.org/wiki?curid=4300841" title="Rohan Wight">
Rohan Wight

Rohan Wight (ur. 30 stycznia 1997 w Adelaide) – australijski kolarz torowy i szosowy, złoty medalista torowych mistrzostw świata.
Kariera.
Pierwszy sukces w karierze osiągnął w 2014 roku, kiedy zdobył brązowy medal w indywidualnej jeździe na czas podczas kolarskich mistrzostw Oceanii w Toowoombie. Na rozgrywanych rok później torowych mistrzostwach świata juniorów w Astanie między innymi zwyciężył w madisonie i drużynowym wyścigu na dochodzenie. Na mistrzostwach świata w Hongkongu w 2017 roku wspólnie z kolegami zdobył złoty medal w drużynowym wyścigu na dochodzenie.

</doc>
<doc id="4300844" url="https://pl.wikipedia.org/wiki?curid=4300844" title="Sawa (Fryziuk)">
Sawa (Fryziuk)

Sawa, imię świeckie Sawwa Fryziuk (ur. 18 października 1979 w Jabłonce) – biskup niekanonicznego (do 2018 r.) Ukraińskiego Autokefalicznego Kościoła Prawosławnego, następnie Kościoła Prawosławnego Ukrainy.
Życiorys.
Święcenia prezbiteratu przyjął 8 lutego 1998. Chirotonię biskupią otrzymał 14 maja 2017 (został ordynariuszem eparchii doniecko-słowiańskiej).

</doc>
<doc id="4300847" url="https://pl.wikipedia.org/wiki?curid=4300847" title="Przejście graniczne Dierżkowice-Drżkovice">
Przejście graniczne Dierżkowice-Drżkovice



</doc>
<doc id="4300850" url="https://pl.wikipedia.org/wiki?curid=4300850" title="Włodzimierz (Czerpak)">
Włodzimierz (Czerpak)

Włodzimierz, imię świeckie Wołodymyr Czerpak (ur. 1 lipca 1952 w Bezugljakach) – duchowny niekanonicznego Ukraińskiego Autokefalicznego Kościoła Prawosławnego, a następnie Kościoła Prawosławnego Ukrainy; od 2010 biskup wyszhorodzki i podolski, wikariusz eparchii kijowskiej.
Życiorys.
Święcenia diakonatu przyjął 20 czerwca 1990, a prezbiteratu dwa dni później. Chirotonię biskupią otrzymał 16 listopada 2010.

</doc>
<doc id="4300852" url="https://pl.wikipedia.org/wiki?curid=4300852" title="Myron Jankiw">
Myron Jankiw

Myron Jankiw, Мирон Янків (ur. 25 lipca 1951 w Lisowicach) – ukraiński ekonomista (prof.), działacz partyjny, dyplomata oraz urzędnik państwowy i konsularny.
Życiorys.
Ukończył studia na Uniwersytecie Lwowskim ("Львівський національний університет імені Івана Франка") (1968-1973) ze specjalnością - planowanie gospodarki narodowej. Podjął pracę w charakterze wykładowcy w Tarnopolskim Instytucie Finansowo-Ekonomicznym ("Тернопільський фінансово-економічний інститут") (1973-1975). Studiował na podyplomowych studiach na Lwowskim Uniwersytecie Państwowym (1975-1978). Następnie na tej uczelni był pracownikiem naukowym - asystentem, adiunktem, starszym badaczem (1978-1988); jednocześnie otrzymując tytuł kandydata nauk ekonomicznych (1979) i doktora nauk ekonomicznych. Powierzono mu stanowisko szefa gospodarki oraz innowacyjnych form organizacji pracy w Wydziale Rolnym Komitetu Obwodowego Komunistycznej Partii Ukrainy we Lwowie (1988-1990). Kontynuował pracę naukową w charakterze kierownika Katedry Ekonomiki i Rolnictwa Lwowskiej Akademii Medycyny Weterynaryjnej im. S. Z. Gżyckiego ("Львівська академія ветеринарної медицини імені С. З. Гжицького") (1990-1994); otrzymał tytuł profesora nadzwyczajnego (1993). Przeszedł do pracy w regionalnej administracji państwowej pełniąc kolejno funkcje we Lwowskiej obwodowej administracji państwowej – przewodniczącego Komitetu Ekonomicznego (1994-1995), szefa Głównego Wydziału Ekonomicznego (1995-1997), zastępcy (1997-1998) i pierwszego zastępcy szefa administracji (1998-2000), którą kontynuował przemiennie z obowiązkami w ukraińskiej służbie zagranicznej - w charakterze szefa Misji Gospodarczo-Handlowej przy Ambasadzie Ukrainy w Polsce (2000-2002), szefa Lwowskiej obwodowej administracji państwowej (2002-2003), ambasadora Ukrainy na Łotwie (2004-2005), ponownie I zastępcy szefa Lwowskiej obwodowej administracji (2010-2011), z którego to stanowiska przeszedł na emeryturę (2011). Nie poprzestał na tej decyzji, kontynuując zatrudnienie – na stanowisku konsula generalnego w Gdańsku (2011-2014) i rektora Lwowskiego Instytutu Zarządzania ("Львівський інститут менеджменту") (2015-).

</doc>
<doc id="4300856" url="https://pl.wikipedia.org/wiki?curid=4300856" title="Kapliczki przydrożne na Głuszynie i Spławiu w Poznaniu">
Kapliczki przydrożne na Głuszynie i Spławiu w Poznaniu

Kapliczki przydrożne na Głuszynie i Spławiu – zabytkowe kapliczki zlokalizowane na Głuszynie i Spławiu w Poznaniu.
Głuszyna.
Głuszyna to dawna wieś podmiejska, pierwsze wzmianki historyczne pochodzą z 1296 i dotyczą fundacji kolegiaty pod wezwaniem św. Jakuba Większego w Głuszynie. Wieś Głuszyna włączona do Poznania w 1942 do dziś zachowała dawny charakter wsi podmiejskiej.
Kapliczka Matki Bożej Różańcowej.
Usytuowana przy ul. Daszewickiej obok posesji nr 8 w Poznaniu, przy południowo-wschodniej granicy miasta. Administracyjnie na terenie jednostki pomocniczej miasta Poznania "Osiedle Głuszyna". Według ustnego przekazu kapliczkę miał ufundować gospodarz Mączyński jako wotum dziękczynne za znalezienie skarbu. Trudno ustalić dokładną datę powstania obiektu, wiadomo, że stała już na początku XX w. Zbudowana z cegły, podzielona gzymsami na cztery części, z których górna część jest najwyższa i znajduje się w niej oszklona, głęboka wnęka z trzema arkadami, w której umieszczono ceramiczną figurę Matki Bożej Różańcowej. Poniżej z trzech stron widoczne są nisze na kwiaty. Kapliczkę otacza płotek z kutych prętów żeliwnych. Nakryta czterospadowym daszkiem i zwieńczona krucyfiksem. Kapliczka znajduje się na obszarze parafii pw. św. Jakuba Większego Apostoła.
Na mapach: 
Spławie.
Spławie, podmiejska wieś wzmiankowana już w końcu XIV w., mimo włączenia w granice miasta Poznania w 1942, ze względu na swoje peryferyjne położenie, nadal zachowało charakter wiejski.
Kapliczka Serca Jezusa.
Usytuowana u zbiegu ulic Spławie i Chrzanowskiej w Poznaniu, na centralnym placyku, nieopodal niewielkiego stawku, na dawnym nawsiu. Administracyjnie na terenie jednostki pomocniczej miasta Poznania "Osiedle Szczepankowo-Spławie-Krzesinki". Kapliczka pochodzi z 1946. Do 1939 w tym miejscu stała figura Serca Jezusa. Została zniszczona przez Niemców. Pozostał postument, na którym po wojnie mieszkaniec Spławia, z zawodu murarz Stanisław Barłóg dobudował zadaszoną kondygnację i w ten sposób w miejscu dawnej figury stanęła kapliczka. W trójkątnym frontonie daszku wieńczącego kapliczkę zachowany jest jedyny ocalały element rozbitej figury: "gorejące Serce Jezusa", które wmurowane zostało podczas budowy kapliczki, a które Stanisław Barłóg przechował przez okres II wojny światowej. Całkowicie otynkowana. W górnej części, szerszej od cokołu, w przeszklonej z trzech stron wnęce znajduje się ceramiczna figura Serca Pana Jezusa. W dolnej części ozdobiona znakami krzyża. Daszek pokryty jest dachówką i zwieńczony metalowym krzyżem. Kapliczka otoczona jest ozdobnym ogrodzeniem z kutych metalowych prętów. Kapliczka znajduje się na obszarze parafii pw. św. Andrzeja Apostoła.
Na mapach: 

</doc>
<doc id="4300858" url="https://pl.wikipedia.org/wiki?curid=4300858" title="II liga polska w piłce nożnej (2018/2019)">
II liga polska w piłce nożnej (2018/2019)

II liga polska 2018/2019 – 5. edycja rozgrywek trzeciego poziomu ligowego piłki nożnej mężczyzn w Polsce po reformie, wprowadzającej na tym szczeblu jedną grupę ogólnokrajową. Brało w nich udział 18 drużyn, grających systemem kołowym. Zmagania rozpoczęły się 22 lipca 2018, a zakończyły się 19 maja 2019. Mistrzem II ligi został Radomiak Radom.
Rozgrywki.
W sezonie 2018/2019 drużyny rozgrywać będą 34 kolejki ligowe po 9 meczów (razem 306 spotkań) w dwóch rundach – jesiennej i wiosennej.
Trzy czołowe miejsca w tabeli końcowej premiowane będą awansem do I ligi. Cztery ostatnie drużyny spadną do III ligi.
Miejsca po danych kolejkach.
UWAGA:
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecz po meczu – zwycięstwa, remisy, porażki.
Uwaga: 
Najlepsi strzelcy.
• 
Bramki samobójcze.
• 
Trenerzy.
"Źródło: 90minut.pl"

</doc>
<doc id="4300860" url="https://pl.wikipedia.org/wiki?curid=4300860" title="Geroncjusz (Olanśkyj)">
Geroncjusz (Olanśkyj)

Geroncjusz, imię świeckie Wasyl Tarasowycz Olanśkyj (ur. 14 września 1979 roku w Wozniesieńsku) – biskup Kościoła Prawosławnego Ukrainy, od 2014 namiestnik stauropigialnego monasteru w Bilinie Wielkiej i tytularny biskup bojarski, wcześniej biskup Ukraińskiego Autokefalicznego Kościoła Prawosławnego (do 2018 r.).
Życiorys.
Biskup Geroncjusz urodził się 14 września 1979 roku w mieście Wozniesieńsk w obwodzie mikołajowskim. W 1986 roku, po przeprowadzce rodziców do wsi Żywaczów (rejon tlumacki, obwód iwano-frankowski), rozpoczął naukę w miejscowej szkole, którą ukończył w 1997 roku. W tym samym roku rozpoczął naukę na Wydziale Filozofii i Teologii Czerniowieckiego Uniwersytetu Narodowego. 
5 sierpnia 2005 r. został wyświęcony na diakona przez biskupa Cyryla (Mychajluka). 27 września tego samego roku przyjął święcenia kapłańskie w skicie Maniawskim. 
Chirotonię biskupią otrzymał 14 września 2014 w cerkwi św. Andrzeja w Kijowie.

</doc>
<doc id="4300863" url="https://pl.wikipedia.org/wiki?curid=4300863" title="Biszkek I">
Biszkek I

Biszkek I - stacja kolejowa w Biszkeku, położona pięć kilometrów na zachód od stacji Biszkek II. Znajdują się tu 2 perony. 

</doc>
<doc id="4300864" url="https://pl.wikipedia.org/wiki?curid=4300864" title="Nick Yallouris">
Nick Yallouris

Nick Yallouris (ur. 24 lutego 1994 w Gosford) – australijski kolarz torowy i szosowy, złoty medalista torowych mistrzostw świata.
Kariera.
Pierwsze sukcesy w karierze osiągnął w 2016 roku, kiedy zdobył srebrny medal w madisonie i brązowy w drużynowym wyścigu na dochodzenie podczas kolarskich mistrzostw Oceanii w Melbourne. 
Na rozgrywanych rok później mistrzostwach świata w Hongkongu wspólnie z kolegami zdobył złoty medal w drużynowym wyścigu na dochodzenie.

</doc>
<doc id="4300871" url="https://pl.wikipedia.org/wiki?curid=4300871" title="Łukasz Pawlak">
Łukasz Pawlak

Łukasz Pawlak – polski działacz i wydawca muzyczny.
Życiorys.
Pochodzi z Ostrowa Wielkopolskiego, gdzie w latach młodzieńczych pomagał organizować koncerty muzyczne lokalnej sceny. Wydawał też zin muzyczny "Nemezis". Z grupą znajomych grał nieformalnie muzykę noise i eksperymentalną. Od 1994 jest szefem wytwórni muzycznej Requiem Records, która specjalizuje się w wydawaniu muzyki alternatywnej. Ukończył studia na Uniwersytecie Śląskim (Wydział Radia i Telewizji). W 2014 był stypendystą Marszałka Województwa Wielkopolskiego w dziedzinie kultury (m.in. wydał w tych ramach nagrania zespołu Krew z Poznania). Jest autorem programu wydawniczego "Archive Series" (wydania polskiej sceny niezależnej od lat 70. do 90. XX wieku). Jest współpracownikiem festiwali muzycznych, m.in. Unsound, CoCArt, Soundedit, Wrocław Industrial Festiwal. Współpracuje ze stacjami radiowymi, m.in. Polskim Radiem (programy II i III) oraz Tok FM. Z Dariuszem Przybylskim realizuje projekt "Opus Series", polegający na wydawaniu współczesnej muzyki akademickiej (do 2018 około trzydziestu płyt). 

</doc>
<doc id="4300877" url="https://pl.wikipedia.org/wiki?curid=4300877" title="Piotr (Karewski)">
Piotr (Karewski)

Piotr, imię świeckie Jowan Karewski (ur. 29 maja 1946 w Bogomili) – duchowny niekanonicznego Macedońskiego Kościoła Prawosławnego, od 2006 metropolita Prespy i Pelagonii. Święcenia diakonatu przyjął 6 lutego 1972, a prezbiteratu 29 sierpnia 1976.
Chirotonię biskupią otrzymał 14 czerwca 1981. 1981 - 1995 był metropolitą Prespy i Bitoli, a 1995 - 2006 Australii.

</doc>
<doc id="4300880" url="https://pl.wikipedia.org/wiki?curid=4300880" title="Tymoteusz (Jowanowski)">
Tymoteusz (Jowanowski)

Tymoteusz, imię świeckie Slawe Jowanowski (ur. 20 października 1951 w Mlado Nagoriczani) – duchowny Macedońskiego Kościoła Prawosławnego, od 1995 metropolita debarski i kiczewski. Święcenia diakonatu przyjął 11 września 1981, a prezbiteratu dwa dni później.
Chirotonię biskupią otrzymał 20 września 1981. 1981 - 1995 był metropolitą Australii.

</doc>
<doc id="4300882" url="https://pl.wikipedia.org/wiki?curid=4300882" title="Myron Yankiv">
Myron Yankiv



</doc>
<doc id="4300885" url="https://pl.wikipedia.org/wiki?curid=4300885" title="Jan Paweł Gromnicki">
Jan Paweł Gromnicki

Jan Paweł Maria Gromnicki herbu Prawdzic (ur. 15 stycznia 1872 w Wachnówce, gub. kijowskiej, zm. 9 lipca 1956 w Słomnikach) – radca tytularny, starszy ułan 14 pułku Ułanów Jazłowieckich oraz sędzia.
Życiorys.
Urodził się jako syn Piotra, marszałka pow. berdyczowskiego, właściciela Wachnówki oraz Eweliny z Kotowiczów Gromnickich. Ukończył gimnazjum w Odessie, następnie w 1897 prestiżowe Imperatorskie Liceum Aleksandrowskie w Petersburgu (wcześniej Imperatorskie Carskosielskie Liceum).
Po zakończeniu edukacji pracował jako urzędnik Ministerstwa Dróg i Komunikacji w Starej Uszycy na Podolu, osiągając rangę cywilną radcy tytularnego. 25 lipca 1899 poślubił Helenę Tokarzewską-Karaszewicz h. Trąby, córkę Stefana i Laury z Janiszewskich h. Strzemię. Helena była siostrą Jana Tokarzewskiego-Karaszewicza. Po ślubie mieszkali w majątku Czabanówka, a następnie w nabytym majątku Hołubecze, koło Krzyżopola.
W latach 1916–1918 Jan Gromnicki był jednym z organizatorów Polskiej Organizacji Wojskowej w Odessie. Po wybuchu rewolucji październikowej, wraz z synami wstąpił w Odessie do dowodzonego przez majora Konstantego Pliskowskiego Dywizjonu Jazdy przy 4 Dywizji Strzelców Polskich, późniejszego 14 pułku Ułanów Jazłowieckich. Brał udział w kampanii w Małopolsce Wschodniej przeciwko oddziałom ukraińskim. Walczył między innymi w sławnej bitwie pod Jazłowcem, podczas której oswobodzony został klasztor sióstr Niepokalanek, których współzałożycielką była Marcelina Darowska – siostra Eweliny Gromnickiej.
W październiku 1919 mianowany został referentem aprowizacji w Baranowiczach. W 1920 wstąpił ponownie, ochotniczo, do 14 pułku Ułanów Jazłowieckich i wziął udział w wojnie polsko-bolszewickiej. Następnie mianowany został referentem aprowizacji w Krzemieńcu, a później w Kowlu i Kamieniu Koszyrskim.
Jako prawnik został wcielony do Korpusu Sądowego Wojska Polskiego i pracował jako aplikant przy Sądzie Okręgowym w Łucku. W 1921 mianowany sędzią pokoju w Międzyrzeczu, a następnie sędzią grodzkim w Równem i Bodzentynie. Od 1936 pracował jako notariusz w Słomnikach.
W tym samym roku został też wiceprezesem Towarzystwa „Strzelec” oraz prezesem Koła Przyjaciół Harcerstwa.
Po II wojnie światowej, w 1947, powołany do rocznego wykonywania obowiązków sędziego grodzkiego w Słomnikach i pełnił tę funkcję jednocześnie będąc notariuszem. Zmarł 9 lipca 1956 w Słomnikach i został pochowany na Cmentarzu Rakowickim w Krakowie.

</doc>
<doc id="4300887" url="https://pl.wikipedia.org/wiki?curid=4300887" title="Mistrzostwa Świata w Pływaniu na krótkim basenie 2018">
Mistrzostwa Świata w Pływaniu na krótkim basenie 2018

14. Mistrzostwa Świata w Pływaniu na krótkim basenie odbywały się w dniach 11–16 grudnia 2018 roku w Hangzhou. Wszystkie konkurencje zostały przeprowadzone na basenie 25-metrowym. Najwięcej złotych medali zdobyła reprezentacja Stanów Zjednoczonych, wygrywając 17 z 46 konkurencji. Podczas zawodów ustanowiono 9 rekordów świata i 13 rekordów mistrzostw.
Wybór gospodarza.
2 grudnia 2014 roku prezydent Światowej Federacji Pływackiej (FINA), Julio Maglione ogłosił, że Hangzhou pokonało w konkursie o organizację mistrzostw świata w 2018 roku Limę i Zjednoczone Emiraty Arabskie.
Harmonogram.
Zostało rozegranych 46 konkurencji.
Rekordy.
Podczas zawodów ustanowiono następujące rekordy świata i rekordy mistrzostw.

</doc>
<doc id="4300889" url="https://pl.wikipedia.org/wiki?curid=4300889" title="Emeric Pressburger">
Emeric Pressburger

Emeric Pressburger (ur. 5 grudnia 1902 w Miszkolcu, zm. 5 lutego 1988 w Saxtead) – węgiersko-brytyjski reżyser, scenarzysta i producent filmowy pochodzenia żydowskiego.
Pracując w duecie reżyserskim z Michaelem Powellem, stworzył w latach 40. i 50., czyli w złotym okresie kinematografii brytyjskiej, filmy należące do kanonu dzieł z tego kraju, m.in. "Życie i śmierć pułkownika Blimpa" (1943), "Sprawa życia i śmierci" (1946), "Czarny narcyz" (1947), "Czerwone trzewiki" (1948), "Opowieści Hoffmanna" (1951) i "Bitwa o ujście rzeki" (1956).
Jego wnukami są producent filmowy Andrew Macdonald i reżyser Kevin Macdonald, który poświęcił dziadkowi monografię pt. "Emeric Pressburger: The Life and Death of a Screenwriter", wyróżnioną przez Brytyjski Instytut Filmowy nagrodą dla najlepszej książki o tematyce filmowej roku 1994.

</doc>
<doc id="4300892" url="https://pl.wikipedia.org/wiki?curid=4300892" title="Petrus Naghel">
Petrus Naghel

Petrus Naghel (zm. 1395) – średniowieczny zakonnik kartuski z Aalst. Był jednym z najbardziej produktywnych tłumaczy w XIV-wiecznych Niderlandach. Przeor Zakonu Kartuzów w Kiel, Antwerpia (1362 – 1365) oraz w Herne (1366 – 1369).
W latach 1357 – 1395 pracował nad tłumaczeniami z łaciny na język średnioniderlandzki chrześcijańskich tekstów takich jak Złota Legenda (Legenda Aurea) Jakuba de Vorgaine, Kazania i dialogi papieża Grzegorza I czy Konferencje z ojcami (Collationes patrum) Jana Kasjana.
Jednym z jego najważniejszych tłumaczeń było “De Hernse Bijbel” (Biblia z Herne). Nad tym dziełem pracował ponad 20 lat. Prace rozpoczął około 1360-61 roku, kiedy to przetłumaczył księgi historyczne Starego Testamentu.
Tłumaczenie sporządził w oparciu o Wulgatę oraz "Historia Scholastica" Petrusa Comestora, na prośbę brukselskiego patrycjusza Jana Taye. W jego skład wchodziły: Pięcioksiąg, Kroniki oraz Ewangelie. Ponieważ nie bazuje wyłącznie na Biblii i nie zawiera tłumaczenia wszystkich kanonicznych ksiąg, bywa nazywane Biblią historyczną (Historiebijbel). Niektórzy badacze literatury kwestionują czy Naghel faktycznie jest autorem tłumaczenia Biblii z 1360, co jednak pozostaje kwestią sporną.
Według Mikela Korsa niektóre jego tłumaczenia były przeznaczone dla osób świeckich, mimo sakralnej tematyki.

</doc>
<doc id="4300893" url="https://pl.wikipedia.org/wiki?curid=4300893" title="Ewa Kubicka">
Ewa Kubicka

Ewa Maria Kubicka – polska matematyczka zajmująca się teorią grafów i matematyką ubezpieczeniową. Jest znana z wprowadzenia pojęcia konceptu chromatycznej sumy grafu, minimalnej możliwej sumy, gdy wierzchołki są oznaczone liczbami naturalnymi, bez dwóch sąsiednich wierzchołków mających jednakowe oznaczenia.
Życiorys.
Kubicka studiowała matematykę na Politechnice Wrocławskiej od 1974 r., gdzie w 1979 r. uzyskała tytuł magistra. W latach osiemdziesiątych wyjechała do Stanów Zjednoczonych. W 1989 roku na Western Michigan University uzyskała tytuł magistra informatyki i doktora nauk matematycznych. Jej pracę doktorską "The Chromatic Sum and Efficient Tree Algorithms" nadzorował Allen J. Schwenk. Została adiunktem na Emory University, a następnie w 1990 roku przeniosła się na University of Louisville, gdzie od 2004 roku jest profesorem zwyczajnym. W Louisville kieruje programem aktuarialnym i jest licencjackim doradcą w dziedzinie matematyki.
Ma liczbę Erdősa równą 1.

</doc>
<doc id="4300895" url="https://pl.wikipedia.org/wiki?curid=4300895" title="Kazimierz Ostaszewski (major)">
Kazimierz Ostaszewski (major)

Kazimierz Ostaszewski (5 marca 1786 w Zabłudowie, zm. w Moskwie) – major wojsk rosyjskich, właściciel posiadłości miejskiej w Moskwie z ogrodem, otwartym dla publiczności; filantrop i darczyńca.
Życiorys.
Urodził się jako syn Jana Ostaszewskiego i Elżbiety z Kozłowskich. Był Polakiem służącym w armii rosyjskiej. 
Znany był głównie jako właściciel ogrodu w Moskwie otwartego dla publiczności, usytuowanego przy Bulwarze Twerskim. Park ten stał się literackim pierwowzorem posiadłości opisanej w powieści "„Tysiąc dusz”" Aleksieja Pisiemskiego.
Na Lwie Tołstoju, który widział ogród Kazimierza Ostaszewskiego w dzieciństwie, wywarł duże wrażenie. Autor biografii pisarza, Paweł Biriukow (1860-1931), kreśląc na podstawie wspomnień Tołstoja dzieciństwo pisarza, opisał przechadzkę młodego Lwa Nikołajewicza i jego braci po ogrodzie w następujący sposób:
"„Brama [do ogrodu] nie była zamknięta. Weszli więc niepewnie, nie wiedząc co zobaczą. Ich oczom ukazał się ogród nieopisanej wręcz piękności. Było tam jezioro z łódkami, flagami, kwiaty, mostki, ścieżki, pawilony itd. Chodzili po ogrodzie jak zaczarowani."" 
Ogród był inspiracją literacką dla pisarzy rosyjskich. Stał się pierwowzorem posiadłości opisanej w powieści Aleksieja Pisiemskiego (1821-1881) "„Tysiąc dusz”" (wydanie rosyjskie 1858, wydanie polskie 1953). Poświęcono mu opracowania popularno-naukowe, a zachowane opisy w literaturze pięknej, pamiętnikarstwie i przewodnikach po Moskwie są przedmiotem zainteresowania badaczy w Rosji.
Ostaszewski otrzymał tę posesję w pierwszej połowie XIX w. od dwu zapoznanych zamożnych sióstr i przekształcił w ogród z szeregiem osobliwości: rzeźbami greckimi, pawilonami chińskimi, skansenem, grotami i pustelniami. Wstęp był wolny.
Zapisał się także jako filantrop i darczyńca. Wspierał edukację. W 1839 przyczynił się do budowy szkoły przy parafii katolickiej apostołów Piotra i Pawła w Moskwie.
Przekazywał dary, w tym dla kościołów w rodzinnej Polsce. Kościołowi unickiemu w Hodyszewie, w powiecie tykocińskim, ofiarował brylantowy krzyż znacznej wartości.
Ufundował kaplicę w rodzinnym Zabłudowie i miejscowy "smętarz murem opasał", jak głosi inskrypcja na cmentarzu w tej miejscowości. Pisarz Ferdynand Antoni Ossendowski opisał tę nekropolę w następujący sposób: "Na nowym cmentarzu znajduje się kaplica św. Rocha; w jej jasnem, radosnem wnętrzu, w oknach gotyckich, poza obrazem artystycznej roboty, zwraca uwagę portret fundatora, a był nim mieszczanin zabłudowski, rotmistrz huzarów rosyjskich, Kazimierz Ostaszewski w r. 1850. Druga kapliczka św. Magdaleny stoi na starym zupełnie zarośniętym cmentarzu. Wzniósł ją również ten sam nabożny huzar." 
Służył w pułku grenadierów, następnie w pułku huzarów. Portret przedstawia go w uniformie huzarskim. Na inskrypcjach widnieje jako "major od huzarów".
W Zabłudowie ufundował pomnik dla najstarszej w historii Polki, zmarłej w dniu 13 czerwca 1852 w wieku 113 lat. Jak głosi głosi inskrypcja, wystawił monument "„przez wzgląd na pobożną i przykładną 113-letnią na tém padole pielgrzymkę ś.p. panny Katarzyny Piotrowskiej”"
Zmarł 19 listopada 1855 w Moskwie i został pochowany na Cmentarzu Wwiedieńskim w Moskwie.
Jedna z ulic Zabłudowa nosi imię Kazimierza Ostaszewskiego.

</doc>
<doc id="4300903" url="https://pl.wikipedia.org/wiki?curid=4300903" title="Klara Wolff">
Klara Wolff

Klara Dorota Wolff (ur. 1805 w Prudniku, zm. 4 stycznia 1853 w Bystrzycy Kłodzkiej) – niemiecka zakonnica, współzałożycielka Zgromadzenia Sióstr św. Elżbiety (elżbietanek).
Życiorys.
Była córka Józefa Wolffa (nauczyciela) i Joanny z domu Baraschit. Ukończyła szkołę w Nysie, pomimo biedy w rodzinie. Po zachętach księdza Józefa Sauera (kapelana nyskiego kościoła św. Jakuba i rektora Alumnatu) wstąpiła do III Zakonu franciszkańskiego przyjmując imię Klara. W latach 1832-1833 pomagała chorym podczas epidemii cholery. Wydarzenia te wzmogły w niej chęć wstąpienia do zakonu. Przez kilka lat poszukiwała możliwości w tym zakresie, ale najprawdopodobniej z uwagi na wiek (ponad 30 lat) nie przyjęto jej do Urszulanek, Elżbietanek Czarnych i Barnabitek w Pradze, gdzie ugruntowało się w niej powołanie zakonne polegające na pomocy chorym. Powróciła do Nysy, gdzie świadczyła bezpłatną pomoc chorym (niezależnie od wyznania), zyskując podziw lokalnej społeczności. W tym czasie współpracowała z Marią i Matyldą Merkert oraz Franciszką Werner, późniejszymi założycielkami Elżbietanek. Celem umocnienia wiary odbyła pielgrzymki m.in. do Barda i Wambierzyc (wraz z Franciszką Werner). 
W tym czasie wspomagana była wraz ze współpracowniczkami przez księdza Franciszka Fischera z Nysy, który opracował dla wspólnoty podział zajęć, znalazł wspólny lokal mieszkalny i opracował porządek dnia. Działania te, z uwagi na antykościelną postawę władz pruskich, nie mogły mieć pozorów reguły zakonnej. Od 1843 nazywano je "Szarymi Siostrami", a w 1844 ksiądz Fischer nazwał je "Stowarzyszeniem Sióstr pod wezwaniem Najświętszego Serca Jezusa dla pielęgnowania chorych pozbawionych pomocy". Klara Wolff nie miała nigdy zamiaru zakładania zgromadzenia zakonnego, chciała jedynie poświęcić się pielęgnacji ubogich chorych. Od 1843 zamieszkiwała wraz ze współpracownicami w nyskim Domu Altarzystów, gdzie pomieszczenia zapewnił im ksiądz dziekan Dominik Otto. Władze pruskie nie były zadowolone z funkcjonowania wspólnoty, podejrzewając, że ma charakter zakonny, w związku z czym m.in. Klara Wolff była przesłuchiwana przez policję. 
W 1846 rozpoczęła kanoniczny nowicjat u sióstr Boromeuszek w Pradze wraz z Marią Merkert. Jednak reguła tego zakonu nie była zgodna z jej dążeniami, ponieważ zakładała pomoc chorym wyłącznie podczas wojen i epidemii. Dalsze pozostawanie w Pradze uznała więc za bezzasadne i powróciła do Nysy, celem pielęgnowania chorych w ich mieszkaniach. Wyraziła też sprzeciw wobec chęci połączenia przez władze kościelne Szarych Sióstr z Boromeuszkami. Wywołało to niechęć duchowieństwa nyskiego. W końcu 1848 lub w początku 1849 opuściła więc Nysę i przeniosła się do Bystrzycy Kłodzkiej. Zorganizowała tu życie wspólnoty na wzór nyski. 
W początku grudnia 1852 doznała ciężkich obrażeń ciała w wyniku wypadku fury, którą jechała do chorego na wieś. Konie ciągnęły przez dłuższy odcinek wywrócony wóz w którym leżała nieprzytomna. Zmarła 4 stycznia 1853 na skutek powtórnego udaru mózgu. Pogrzeb odbył się 7 stycznia 1853. Grób nie zachował się (prawdopodobnie zlokalizowany był w najstarszej części bystrzyckiego cmentarza).

</doc>
<doc id="4300904" url="https://pl.wikipedia.org/wiki?curid=4300904" title="Przejście graniczne Dierżkowice-Držkovice">
Przejście graniczne Dierżkowice-Držkovice



</doc>
<doc id="4300910" url="https://pl.wikipedia.org/wiki?curid=4300910" title="Wagab Kazibiekow">
Wagab Kazibiekow

Wagab Gadżyjewicz Kazibiekow (ros. Вагаб Гаджиевич Казибеков; ur. 7 marca 1961) – radziecki zapaśnik startujący w stylu wolnym.
Mistrz Europy w 1989 i 1990. Złoty medalista uniwersjady w 1981. Drugi w Pucharze Świata w 1982 roku.
Mistrz ZSRR w 1990 i trzeci w 1984 roku.

</doc>
<doc id="4300913" url="https://pl.wikipedia.org/wiki?curid=4300913" title="Zdzisław Kosyrz">
Zdzisław Kosyrz

Zdzisław Kosyrz (ur. 3 stycznia 1930 w Byczynie) – polski pedagog, pułkownik WP, profesor nauk pedagogicznych.
Życiorys.
Od lat 50. w ludowym Wojsku Polskim. W 1955 roku ukończył studia w Wojskowej Akademii Politycznej im. Feliksa Dzierżyńskiego, z którą związał całą swoją służbę wojskową. W latach 1970-1975 oraz 1984-1990 szef Katedry Pedagogiki WAP, a w latach 1975-1984 prodziekan Wydziału Nauk Pedagogicznych. W 1960 ukończył również studia na Uniwersytecie Warszawskim. Stopień doktora uzyskał w 1967 roku, doktora habilitowanego w 1973 a profesora nadzwyczajnego w 1983 roku. W latach 1975 - 1980 współpracownik Instytutu Kształcenia Nauczycieli w Warszawie, od 1981 pracownik naukowy Wyższej Szkoły Pedagogicznej w Bydgoszczy. 
Członek Komitetu Nauk Pedagogicznych Polskiej Akademii Nauk (od 1970-1989), członek Polskiego Towarzystwa Pedagogicznego, w latach 1950-1990 członek PZPR. Członek Prezydium Zarządu Głównego Polskiego Towarzystwa Higieny Psychicznej, członek kilku redakcji wydawnictw popularno-naukowych, członek Rady Naukowej Stowarzyszenia Polskich Oświatowców. W latach 1985-1991 był członkiem wielu zespołów przygotowujących koncepcje 
kształcenia pedagogicznego; prowadził ponadto Ogólnokrajowe Konwersatorium Pedagogiczne.
W latach 1990-1991 był profesorem w Akademii Obrony Narodowej. W 1991 zakończył zawodową służbę wojskową i przeszedł na emeryturę.
W latach 1991-1994 dyrektor Instytutu Pedagogiki Wyższej Szkoły Rolniczo-Pedagogicznej w Siedlcach, w latach 1994-1996 kierownik Katedry Teorii Wychowania Mazowieckiej Wyższej Szkoły Humanistyczno-Pedagogicznej w Łowiczu, a w latach 1996-2000 dziekan Wydziału Pedagogicznego Mazowieckiej Wyższej Szkoły Humanistyczno-Pedagogicznej w Łowiczu. W latach 2001-2003 kierownik Zakładu Pedagogiki Społecznej na Wydziale Nauk o Wychowaniu w Wyższej Szkole Pedagogicznej Towarzystwa Wiedzy Powszechnej w Warszawie.
W roku 1999 został mianowany przez Ministra Edukacji Narodowej na stanowisko profesora zwyczajnego w Akademii Pedagogiki Specjalnej w Warszawie. Od 2004 do 2010 pełnił funkcję prorektora uczelni Pedagogium - Wyższa Szkoła Pedagogiki Resocjalizacyjnej w Warszawie.
Autor ponad 100 publikacji i prac naukowo-badawczych z zakresu pedagogiki wojskowej i ogólnej. Głównym terenem jego zainteresowań badawczych była i jest teoria wychowania, pedeutologia, andragogika i pedagogika ogólna. Problematyką tą zajmuje się od 1960 roku. W zakresie ww. problematyki prowadził rozległe badania empiryczne i studia teoretyczne.

</doc>
<doc id="4300914" url="https://pl.wikipedia.org/wiki?curid=4300914" title="Ernest Laszlo">
Ernest Laszlo

Ernest Laszlo (ur. 23 kwietnia 1898 w Budapeszcie, zm. 6 stycznia 1984 w Los Angeles) – amerykański operator filmowy węgierskiego pochodzenia. Laureat Oscara (ponadto siedmiokrotnie nominowany do tej nagrody). Często pracował przy filmach Roberta Aldricha i Stanleya Kramera.
Filmografia.
Jako autor zdjęć:

</doc>
<doc id="4300917" url="https://pl.wikipedia.org/wiki?curid=4300917" title="Lista odcinków He-Man i Władcy Wszechświata (1983-1985)">
Lista odcinków He-Man i Władcy Wszechświata (1983-1985)



</doc>
<doc id="4300919" url="https://pl.wikipedia.org/wiki?curid=4300919" title="Władcy Wszechświata (film 1987)">
Władcy Wszechświata (film 1987)



</doc>
<doc id="4300921" url="https://pl.wikipedia.org/wiki?curid=4300921" title="He-Man i Władcy Wszechświata (serial animowany 2002)">
He-Man i Władcy Wszechświata (serial animowany 2002)



</doc>
<doc id="4300927" url="https://pl.wikipedia.org/wiki?curid=4300927" title="Mazda Raceway Laguna Seca">
Mazda Raceway Laguna Seca



</doc>
<doc id="4300929" url="https://pl.wikipedia.org/wiki?curid=4300929" title="Władimir Batnia">
Władimir Batnia

Władimir Wiktor Pietrowicz Batnia (ros. Владимир Виктор Петрович Батня; ur. 16 grudnia 1958 w Krasnojarsku, zm. 9 listopada 1997 tamże) – radziecki zapaśnik startujący w stylu wolnym.
Brązowy medalista mistrzostw świata w 1982 i mistrzostw Europy w 1978 i 1981. Mistrz uniwersjady w 1981. Trzeci w Pucharze Świata w 1982 roku.
Mistrz ZSRR w 1982 i trzeci w 1979 i 1984 roku.

</doc>
<doc id="4300931" url="https://pl.wikipedia.org/wiki?curid=4300931" title="Kamionka (rejon grodzieński)">
Kamionka (rejon grodzieński)

Kamionka (biał. "Каменка", ros. "Каменка") – wieś na Białorusi, w obwodzie grodzieńskim, w rejonie grodzieńskim, w sielsowiecie Kopciówka.
W dwudziestoleciu międzywojennym wieś leżała w Polsce, w województwie białostockim, w powiecie grodzieńskim.

</doc>
<doc id="4300936" url="https://pl.wikipedia.org/wiki?curid=4300936" title="Viktor Batnia">
Viktor Batnia



</doc>
<doc id="4300939" url="https://pl.wikipedia.org/wiki?curid=4300939" title="SZD-24 Foka">
SZD-24 Foka

SZD-24 Foka – polski jednomiejscowy wysokowyczynowy szybowiec klasy standard zaprojektowany w Szybowcowym Zakładzie Doświadczalnym w Bielsku-Białej. Pierwszy na świecie szybowiec z leżącą pozycją pilota.
Historia.
Wstępny projekt szybowca powstał jako wynik wewnętrznego konkursu na szybowiec wyczynowy w klasie standard ogłoszonego w Szybowcowym Zakładzie Doświadczalnym z myślą o przedstawieniu tej konstrukcji do ogłoszonego przez OSTIV konkursu na najlepszy szybowiec właśnie tej klasy. Projekt zgłoszony przez Władysława Okarmusa i Piotra Mynarskiego został oceniony najwyżej i skierowany do dalszej realizacji. Dalszym opracowaniem konstrukcji zajął się zespół pod kierunkiem inż. Władysława Okramusa, a inż. Piotr Mynarski odpowiadał za część obliczeniową. Resztę zespołu konstrukcyjnego stanowili inżynierowie Tadeusz Łabuć, Jerzy Śmielkiewicz, Stanisław Pacyk i technicy: Andrzej Błasik, Mieczysław Mikuszewski, Rudolf Grzywacz, Jan Knapik i Stanisław Skrzypek.
Prace posuwały się szybko, pracowano pod presją czasu. Zakładano, że szybowiec zostanie wykorzystany podczas startów na Mistrzostwach Świata w Szybownictwie w Kolonii w 1960 roku. W trakcie prac pierwotny projekt uległ daleko idącym zmianom, właściwie zachowano tylko główne założenia konstrukcyjne dotyczące aerodynamiki. Nowatorskie było wprowadzenie leżącej pozycji pilota oraz skośne usterzenie kierunku.
Już 2 maja 1960 roku na lotnisku w Bielsku-Białej Adam Zientek oblatał pierwszy prototyp oznaczony numerem fabrycznym B-277 i numerem rejestracyjnym SP-2069. Szybowiec został oceniony pozytywnie, posiadał jednak kilka wad: małą podłużną stateczność statyczną, długi rozbieg oraz za małą powierzchnię hamulców aerodynamicznych.
Wady te zostały usunięte w drugim egzemplarzu, SZD-24A o nr fabrycznym B-278 i znakach rejestracyjnych SP-2070, który został oblatany 24 maja 1960 roku przez Stanisława Skrzydlewskiego. W trakcie prób stwierdzono kilka dodatkowych problemów eksploatacyjnych, m.in.: szybkie zużywanie się płozy przedniej oraz słabą widoczność do przodu.
Na Mistrzostwach Świata w Kolonii w 1960 roku Adam Witek zajął 3. miejsce w klasyfikacji generalnej w klasie standard, co potwierdziło słuszność przyjętych założeń konstrukcyjnych.
Kolejne trzy egzemplarze serii informacyjnej SZD-24B, o znakach rejestracyjnych od SP-2241 do SP-2243, oblatano w styczniu i lutym 1961 roku. Usunięte zostały wady stwierdzone podczas lotów na SZD-24A, zmieniono też konstrukcję skrzydła i usterzenia oraz powiększono o 10% usterzenie poziome.
Wszystkie pięć egzemplarzy intensywnie testowano w Centrum Szybowcowym w Lesznie. Zebrane doświadczenia zostały wykorzystane do przygotowania produkcji seryjnej. Produkcję szybowców seryjnych, oznaczonych SZD-24C Foka, rozpoczęto w Zakładach Szybowcowych we Wrocławiu. Pierwszy egzemplarz, o znakach SP-2364, został oblatany we wrześniu 1961 roku przez Adama Zientka. W stosunku do poprzednich egzemplarzy zmieniono konstrukcję skrzydła, dodano instalację tlenową, zmienioną konstrukcję tablicy przyrządów, wprowadzono zmiany w konstrukcji podwozia, skróceniu uległy hamulce aerodynamiczne. Szybowców w tej wersji wyprodukowano ok. 100 sztuk, z czego blisko połowę wyeksportowano. Opracowano nowatorską konstrukcję skorupowo-przekładkową skrzydła oraz technologię klejenia stalowych okuć głównego dźwigara. W celu przyspieszenia procesu wiązania kleju nad foremnikami umieszczono promienniki podczerwieni, które podwyższały temperaturę powierzchni klejonych do 50 °C.
W 1961 roku Zakłady Sprzętu Lotnictwa Sportowego (Zjednoczenie Przemysłu Lotniczego) zleciły Instytutowi Lotnictwa przeprowadzenie prób statycznych oraz pomiarów sztywnościowych szybowca seryjnego SZD-24C Foka. Badania te wykonano w Zakładzie Wytrzymałości I. Lot., a były one realizowane od marca do września 1962 pod kierunkiem mgr. inż. Tadeusza Chylińskiego, szefa Zakładu Wytrzymałości, a protokoły z tych prób i pomiarów były przedstawione na 219 arkuszach.
W 1961 roku opracowano kolejną wersję rozwojową, oznaczoną jako SZD-24-2 Foka 2. W tej wersji zmianie uległa konstrukcja skrzydła – skróceniu uległa lotka (o 40 cm), zmieniono też jej napęd oraz przedłużono partię laminarną skrzydła. Próby prowadzono na egzemplarzu SP-2362 w okresie od 28 października do 30 listopada 1961 roku. W ich trakcie stwierdzono, że ta wersja nie dysponuje lepszymi osiągami, nawet w zakresie niskich prędkości była gorsza od seryjnego SZD-24C. Dlatego też zdecydowano o nieskierowaniu tej wersji do produkcji seryjnej.
Kolejną wersją rozwojową był SZD-24-3 Foka 3 o zmienionej konstrukcji skrzydła. Inżynier Jerzy Trzeciak opracował konstrukcję laminatowo-przekładkową z wypełniaczem ulowym. Skrzydło to zostało skonstruowane i przeszło próby wytrzymałościowe, jednak nie zostało zabudowane na latającym egzemplarzu.
W 1962 roku powstała ostatnia wersja SZD-24, oznaczona jako SZD-24-4 Foka 4. Na bazie seryjnego szybowca SZD-24C (kadłub i usterzenie) opracowano szybowiec do startu w Mistrzostwach Świata w Argentynie w 1963 roku Zmieniono budowę skrzydła poprzez wprowadzenie konstrukcji wielopodłużnicowej ze zmienną grubością pokrycia sklejkowego. Prototyp, o znakach rejestracyjnych SP-1666, został oblatany 26 lutego 1962 roku w Bielsku-Białej. Drugi egzemplarz, o znakach rejestracyjnych SP-2363, wystartował w Mistrzostwach Świata w Argentynie. Józef Pieczewski zajął na nim 12. miejsce w klasyfikacji generalnej w klasie standard.
Produkcja seryjna SZD-24-4 była prowadzona w Zakładach Szybowcowych we Wrocławiu. Pierwszy egzemplarz seryjny oblatano 7 lutego 1964 roku, łącznie zbudowano 111 egzemplarzy w wersjach SZD-24-4 i SZD-24-4A.
W 1965 roku na szybowcach SZD-24-4 Polacy, podczas Szybowcowych Mistrzostw Świata w Sout Corney w Anglii, zajęli czołowe miejsca w klasyfikacji generalnej. W klasie otwartej Jan Wróblewski zdobył tytuł Mistrza Świata, a Edward Makula zajął 4. miejsce. W klasie standard Franciszek Kępka zajął 3. miejsce, a Jerzy Popiel był czwarty. Wynik odbił się szerokim echem w świecie szybownictwa, ponieważ niecodzienne było, żeby szybowiec skonstruowany do startu w klasie standard pokonał szybowce skonstruowane do startu w klasie otwartej.
W trakcie eksploatacji Foki C i Foki 4A zebrano wiele uwag użytkowników. Dotyczyły one głównie ciasnoty kabiny oraz zbyt niskiego umiejscowienia statecznika poziomego, co przy lądowaniu w terenie skutkowało jego wyrwaniem. Te uwagi uwzględniono, projektując nową wersję oznaczoną początkowo SZD-24-5 Foka 5, a następnie SZD-32 Foka 5.
W 1968 roku w Kole Naukowym Lotników na Wydziale Mechanicznym Energetyki i Lotnictwa Politechniki Warszawskiej, pod kierownictwem inż. Edwarda Margańskiego, opracowano projekt przebudowy szybowca SZD-24-4 Foka na motoszybowiec nazwany Moto-Foka 4. Budowa prototypu została przerwana z uwagi na występujące problemy z jednostką napędową.
W 1968 roku inż. Władysław Okarmus otrzymał od FAI Dyplom im. P. Tissandiera za skonstruowanie szybowca Foka.
Rekordy uzyskane na szybowcach SZD-24.
Na szybowcach Foka ustanowiono kilka rekordów świata, m.in.:
Konstrukcja (wersja SZD-24-4A).
Jednomiejscowy wolnonośny średniopłat o konstrukcji drewnianej.
Skrzydło dwukesonowe, o konstrukcji skorupowo-przekładkowej, obrysie trapezowym, wielopodłużnicowe o profilu NACA 633–618 przechodzącym w NACA–4415. Wyposażone w drewniane lotki o konstrukcji drewnianej, kryte płótnem. Hamulce aerodynamiczne metalowe.
Kadłub o konstrukcji półskorupowej, drewniany z pokryciem ze sklejki ze szkieletem z duralowych kształtowników. Część przednia i powierzchnie nierozwijalne kryte laminatem. Osłona kabiny odsuwana do przodu, z możliwością awaryjnego zrzutu. Fotel pilota z regulowanym w locie oparciem i zagłówkiem, pedały stałe. Za oparciem fotela znajdują się dwa bagażniki i miejsce na radiostację. Aparatura tlenowa KP-18 umieszczona pod podłogą. Tablica przyrządów kolumnowa, montowana na podstawie przykręconej do podłogi, wyposażona w prędkościomierz, wysokościomierz, wariometr, busolę, zakrętomierz elektryczny i chyłomierz podłużny. Szybowiec jest zaopatrzony w zaczep przedni do lotów na holu i za wyciągarką oraz hak do startu z lin gumowych.
Usterzenie konstrukcji drewnianej, stateczniki kryte sklejką, stery – płótnem. Statecznik poziomy niedzielony, przesunięty do tyłu poza statecznik pionowy. Na obu statecznikach zastosowano profil NACA 631–012/003. W konstrukcji usterzenia zastosowano budowę przekładkową.
Podwozie stałe, jednotorowe, wyposażone w amortyzowaną płozę przednią, stałe kółko oraz metalową płozę ogonową.

</doc>
<doc id="4300940" url="https://pl.wikipedia.org/wiki?curid=4300940" title="Korobczyce">
Korobczyce

Korobczyce (biał. "Каробчыцы", ros. "Коробчицы") – wieś na Białorusi, w obwodzie grodzieńskim, w rejonie grodzieńskim, w sielsowiecie Kopciówka.
Miejscowość jest siedzibą parafii prawosławnej pw. Obrazu Chrystusa Zbawiciela Nie Ludzką Ręką Uczynionego; cerkiew parafialna nosi wezwanie św. Zofii Słuckiej.
Znajduje się tu przystanek kolejowy Korobczyce na linii Grodno – Bruzgi (przejście graniczne z Polską).
W dwudziestoleciu międzywojennym wieś leżała w Polsce, w województwie białostockim, w powiecie sokólskim.

</doc>
<doc id="4300941" url="https://pl.wikipedia.org/wiki?curid=4300941" title="Michaił Kriwoszłykow">
Michaił Kriwoszłykow

Michaił Wasiljewicz Kriwoszłykow (ur. 21 listopada 1894 w chutorze Uszakowie stanicy Jełanskiej, zm. 11 maja 1918 w chutorze Ponomarjow) – rosyjski rewolucjonista, członek Rady Komisarzy Ludowych Dońskiej Republiki Radzieckiej.
Życiorys.
Był synem ubogiego Kozaka dońskiego. W 1915 r. ukończył z wyróżnieniem średnią szkołę gospodarstwa wiejskiego w Piersianowce. Być może przystąpił w tym czasie do kółka rewolucyjnego założonego przez jednego z nauczycieli placówki, pisał także wiersze i artykuły do założonej przez siebie gazety uczniowskiej. Po ukończeniu nauki pracował jako agronom, z której to pracy zrezygnował na własną prośbę. W 1916 r. rozpoczął studia w instytucie handlowym w Kijowie, jednak w tym samym roku został zmobilizowany i skierowany do szkoły chorążych w Nowoczerkasku.
W marcu 1917 r. przyjechał na kilkudniowy urlop do rodzinnego chutoru i został wybrany delegatem na zjazd Kozaków stanicy, a następnie na zjazd kozacki, jaki odbył się w Nowoczerkasku. Wystąpił tam z przemówieniem, w którym atakował kozacką starszyznę, popierającą Rząd Tymczasowy. W związku z tym w czerwcu 1917 r. został skierowany na front w szeregach 28 Dońskiego pułku kozackiego. Należał do lewicowych eserowców.
Udział w rewolucji nad Donem.
23 stycznia 1918 r. w stanicy Kamienskiej sformowany został Doński Kozacki Komitet Wojskowo-Rewolucyjny, w którym Michaił Kriwoszłykow został sekretarzem, zaś na przewodniczącego wybrano innego lewicowego eserowca, Fiodora Podtiołkowa. Komitet nie powstawał w porozumieniu z kierownictwem partii bolszewickiej ani z Radą Komisarzy Ludowych, nie był także w kontakcie ze zmierzającymi na południe Rosji siłami czerwonych pod dowództwem Władimira Antonowa-Owsiejenki. Jak pisze Peter Kenez, zwolennicy komitetu byli przekonani, że znad Donu należy usunąć siły tworzące się siły białych (Kozaków Aleksieja Kaledina i Armii Ochotniczej Ławra Korniłowa), a wówczas w regionie będą mogły współistnieć władza radziecka i kozactwo. Komitet był organizacją ściśle kozacką, odrzucił m.in. ofertę współpracy od zrewolucjonizowanych organizacji robotniczych z dońskich miast. Nie starał się także o poparcie ludności niekozackiej ("inogorodnych").
28 stycznia 1918 r. sześcioosobowa delegacja Kozackiego Komitetu Wojskowo-Rewolucyjnego z Podtiołkowem i Kriwoszłykowem na czele spotkała się w Nowoczerkasku z Aleksiejem Kaledinem. Podtiołkow zażądał podczas spotkania oddania całej władzy nad Donem w ręce zrewolucjonizowanych Kozaków, rozwiązania oddziałów wiernych Kaledinowi i usunięcia znad Donu Armii Ochotniczej. Kriwoszłykow również odgrywał znaczącą rolę podczas rozmów. Kaledin zakwestionował prawo Komitetu Wojskowo-Rewolucyjnego do mówienia w imieniu wszystkich Kozaków, zgodził się jednak na kontynuowanie negocjacji i czasowe zawieszenie broni. Podczas negocjacji do Podtiołkowa i Kriwoszłykowa dotarła wiadomość, że biały oddział Wasilija Czerniecowa (prawdopodobnie bez wiedzy Kaledina) zajął Kamienską i Millerowo, zmuszając Komitet Rewolucyjny do wycofania się. W tej sytuacji rozmowy zostały zerwane. Wznowione zostały walki; 3 lutego 1918 r. oddział Podtiołkowa, rozbijając siły Czerniecowa, otworzył nacierającym z zachodu czerwonym oddziałom Jurija Sablina (jednej z grup wchodzących w skład czerwonych sił południa Rosji pod ogólnym dowództwem Antonowa-Owsiejenki) drogę na Nowoczerkask.
W kwietniu 1918 na I Zjeździe Rad Obwodu Dońskiego Fiodor Podtiołkow został przewodniczącym Rady Komisarzy Ludowych Dońskiej Republiki Radzieckiej, a Michaił Kriwoszłykow – komisarzem ds. zarządzania. Zajmował się organizacją nowego aparatu państwowego oraz milicji republiki. Faktycznie jednak żaden z lokalnych kozackich przywódców nie odgrywał w republice większej roli. Faktyczną władzę nad Donem objął dowódca czerwonych oddziałów, które zajęły Rostów – Rudolf Siwers, początkowo samodzielnie, a następnie wspólnie z wysłanym przez Antonowa-Owsiejenkę komisarzem Wojciechowskim. Działali oni niezależnie nawet od Rady Komisarzy Ludowych i kierownictwa partii bolszewickiej. Podtiołkow bez powodzenia oprotestowywał decyzje komisarza, który zadekretował natychmiastową nacjonalizację fabryk i kopalń, wprowadził rekwizycje żywności i utrzymywał politykę terroru zainicjowaną przez Siwersa. W krótkim czasie stosunki między Siwersem i Wojciechowskim a Podtiołkowem i jego otoczeniem stały się na tyle złe, że obie strony groziły sobie nawzajem aresztowaniem.
Wojska niemieckie, które wiosną 1918 r. opanowały całe terytorium Ukrainy, 26 kwietnia wkroczyły od strony Ługańska na terytorium dawnego Obwodu Wojska Dońskiego, zaś 1 maja weszły do Taganrogu. Miejscowi bolszewicy pogłosili „wojnę rewolucyjną”, planowali obronę Rostowa i masową mobilizację. Kriwoszłykow wszedł do nadzwyczajnego sztabu obrony republiki razem z Podtiołkowem, Sergo Ordżonikidze, I. Doroszewem i W. Kowalowem. Nie zdając sobie sprawy z tego, jak poważna była zmiana sympatii wśród Kozaków w północnej części republiki (antybolszewickie oddziały kozackie aktywnie działały od początku kwietnia), Fiodor Podtiołkow i Michaił Kriwoszłykow na polecenie republikańskiego komitetu wykonawczego udali się tam z 78-osobowym oddziałem, by organizować nowe oddziały rewolucyjnego kozactwa. Ich siły zostały otoczone przez białych Kozaków w pobliżu chutoru Kałasznikow. Tam rozbrojono ich i przewieziono do chutoru Ponomariow, gdzie Kozacy rozstrzelali żołnierzy czerwonych, a Podtiołkowa i Kriwoszłykowa powiesili. Pochowano ich w chutorze w zbiorowym grobie.
Upamiętnienie.
Działalność Kriwoszłykowa i Podtiołkowa, ich spotkanie z Kaledinem, udział w walkach nad Donem i egzekucja zostały opisane przez Michaiła Szołochowa w powieści "Cichy Don". Pomniki obydwu działaczy znajdują się w Kamieńsku Szachtyńskim (dawnej Kamienskiej) przed budynkiem zajmowanym w 1918 r. przez Doński Kozacki Komitet Wojskowo-Rewolucyjny, na miejscu ich egzekucji, a także na placu Troickim w Nowoczerkasku. Tablice pamiątkowe ku czci Kriwoszłykowa znajdują się również w rejonach bokowskim i kaszarskim, gdzie urodził się i zginął.

</doc>
<doc id="4300944" url="https://pl.wikipedia.org/wiki?curid=4300944" title="Czernica (gromada w powiecie wrocławskim)">
Czernica (gromada w powiecie wrocławskim)

Czernica – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Czernica z siedzibą GRN w Czernicy utworzono 1 stycznia 1969 w powiecie wrocławskim w woj. wrocławskim z obszarów zniesionych gromad Nadolice Wielkie i Kamieniec Wrocławski w tymże powiecie. Dla gromady ustalono 27 członków gromadzkiej rady narodowej. 
Gromada przetrwała do końca 1972 roku, czyli do kolejnej reformy gminnej. 1 stycznia 1973 obszar zniesionej gromady Czernica włączono do powiatu oławskiego w tymże województwie, gdzie utworzono gminę Czernica (od 1 stycznia 1999 gmina Czernica znajduje się w powiecie wrocławskim w woj. dolnośląskim).

</doc>
<doc id="4300949" url="https://pl.wikipedia.org/wiki?curid=4300949" title="Cieśle (gromada w powiecie oleśnickim)">
Cieśle (gromada w powiecie oleśnickim)

Cieśle (do 28 I 1969 "Sokołowice") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Cieśle z siedzibą GRN w Cieślach utworzono 29 stycznia 1969 w powiecie oleśnickim w woj. wrocławskim w związku z przeniesieniem siedziby GRN gromady Sokołowice z Sokołowic do Cieśli i zmianą nazwy jednostki na "gromada Cieśle". Dla gromady ustalono 27 członków gromadzkiej rady narodowej.
1 stycznia 1972 z gromady Cieśle wyłączono wsie Miodary i Boguszyce, włączając je do gromady Dobroszyce w tymże powiecie; do gromady Cieśle włączono natomiast wsie Stronia i Jemielna ze zniesionej gromady Wabienice tamże.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4300952" url="https://pl.wikipedia.org/wiki?curid=4300952" title="Siechnice (gromada 1954–1961)">
Siechnice (gromada 1954–1961)

Siechnice (do ok. 1969 "Radwanice") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Siechnice z siedzibą GRN w Siechnicach (wówczas wsi) utworzono – jako jedną z 8759 gromad na obszarze Polski – w powiecie wrocławskim w woj. wrocławskim, na mocy uchwały nr 32/54 WRN we Wrocławiu z dnia 2 października 1954. W skład jednostki wszedł obszar dotychczasowej gromady Siechnice ze zniesionej gminy Św. Katarzyna w tymże powiecie. Dla gromady ustalono 13 członków gromadzkiej rady narodowej.
31 grudnia 1961 gromadę zniesiono, a jej obszar połączono z gromadą Radwanice w tymże powiecie, tworząc "nową" gromadę Radwanice ("de facto" gromadę Siechnice włączono do gromady Radwnice).

</doc>
<doc id="4300955" url="https://pl.wikipedia.org/wiki?curid=4300955" title="Siechnice (gromada 1969–1972)">
Siechnice (gromada 1969–1972)

Siechnice (do ok. 1969 "Radwanice") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Siechnice z siedzibą GRN w Siechnicach (wówczas wsi) utworzono w powiecie wrocławskim w woj. wrocławskim ok. 1969 roku przez przeniesienie siedziby gromady Radwanice z Radwanic do Siechnic i zmianę nazwy jednostki na "gromada Siechnice". Dla gromady ustalono 27 członków gromadzkiej rady narodowej. 
1 stycznia 1969 do gromady Siechnice włączono wieś Kotowice ze znoszonej gromady Groblice w powiecie oławskim w tymże województwie.
Gromada przetrwała do końca 1972 roku, czyli do kolejnej reformy gminnej. 1 stycznia 1973, na okres 37 lat, Siechnice utraciły funkcje administracyjne. Mimo że 1 stycznia 1997 otrzymały prawa miejskie, nie umieszczono w nich siedziby gminy Św. Katarzyna, która pozostała w Świętej Katarzynie. Dopiero 1 stycznia 2010 gminę przekształcono w gminę Siechnice.
Zobacz też: gromada Siechnice (1954–1961)

</doc>
<doc id="4300968" url="https://pl.wikipedia.org/wiki?curid=4300968" title="Wałbrzych (gromada)">
Wałbrzych (gromada)

Wałbrzych (do 30 III 1970 "Dziećmorowice") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wałbrzych z siedzibą GRN w mieście Wałbrzychu (nie wchodzącym w skład gromady) utworzono 31 marca 1970 w powiecie wałbrzyskim w woj. wrocławskim w związku z przeniesieniem siedziby GRN gromady Dziećmorowice z Dziećmorowic do Wałbrzycha i zmianą nazwy jednostki na "gromada Wałbrzych". 
Gromada przetrwała do końca 1972 roku, czyli do kolejnej reformy gminnej.

</doc>
<doc id="4300970" url="https://pl.wikipedia.org/wiki?curid=4300970" title="Vagab Kasibekov">
Vagab Kasibekov



</doc>
<doc id="4300973" url="https://pl.wikipedia.org/wiki?curid=4300973" title="Lubań (gromada)">
Lubań (gromada)

Lubań – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Lubań z siedzibą GRN w mieście Lubaniu (nie wchodzącym w skład gromady) utworzono 1 stycznia 1972 w powiecie lubańskim w woj. wrocławskim z obszarów zniesionych gromad: Pisarzowice i Uniegoszcz w tymże powiecie.
Gromada przetrwała do końca 1972 roku, zaledwie jeden rok, czyli do kolejnej reformy gminnej. 1 stycznia 1973 w powiecie lubańskim utworzono gminę Lubań.
Zobacz też: gromada Lubiń, gromada Lubin, gromada Luboń

</doc>
<doc id="4300976" url="https://pl.wikipedia.org/wiki?curid=4300976" title="Nowa Ruda (gromada)">
Nowa Ruda (gromada)

Nowa Ruda – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Nowa Ruda z siedzibą GRN w mieście Nowej Rudzie (nie wchodzącym w skład gromady) utworzono 1 stycznia 1972 w powiecie noworudzkim w woj. wrocławskim. W skład gromady weszły: obszar zniesionej gromady Włodowice (wsie Krajanów, Sokolnica i Włodowice), wsie Bieganów i Tłumaczów ze zniesionej gromady Ścinawka Górna oraz wsie Wolibórz, Nowa Wieś Kłodzka i Dzikowice ze zniesionej gromady Wolibórz – w tymże powiecie.
Gromada przetrwała do końca 1972 roku, zaledwie jeden rok, czyli do kolejnej reformy gminnej. 1 stycznia 1973 w powiecie noworudzkim reaktywowano zniesioną w 1954 roku gminę Nowa Ruda (od 1999 roku, tak jak w latach 1945–1954, gmina Nowa Ruda znajduje się w powiecie kłodzkim).

</doc>
<doc id="4300977" url="https://pl.wikipedia.org/wiki?curid=4300977" title="Al-Farajta">
Al-Farajta

Al-Farajta (arab.: الفرائطة) – miasto w Maroku, w prowincji Al-Kalat as-Saraghna, w regionie Marrakesz-Safi. W 2014 liczyło 11 298 mieszkańców.

</doc>
<doc id="4300985" url="https://pl.wikipedia.org/wiki?curid=4300985" title="Ilkley Trophy">
Ilkley Trophy

Ilkley Trophy – męski turniej tenisowy rangi ATP Challenger Tour i kobiecy rangi ITF Women’s Circuit. Rozgrywany na kortach trawiastych w brytyjskim Ilkley od 2015 roku.

</doc>
<doc id="4300988" url="https://pl.wikipedia.org/wiki?curid=4300988" title="Godziszowa (gromada)">
Godziszowa (gromada)

Godziszowa (do 31 XII 1971 "Jawor") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Godziszowa z siedzibą GRN w Godziszowej utworzono 1 stycznia 1972 w powiecie jaworskim w woj. wrocławskim w związku z przeniesieniem siedziby GRN gromady Jawor z Jawora do Godziszowej i zmianą nazwy jednostki na "gromada Godziszowa".
Gromada przetrwała do końca 1972 roku, zaledwie jeden rok, czyli do kolejnej reformy gminnej.

</doc>
<doc id="4300994" url="https://pl.wikipedia.org/wiki?curid=4300994" title="Kapelusz (ujednoznacznienie)">
Kapelusz (ujednoznacznienie)



</doc>
<doc id="4300998" url="https://pl.wikipedia.org/wiki?curid=4300998" title="Grań za Kapeluszem">
Grań za Kapeluszem

Grań za Kapeluszem – skała w miejscowości Podzamcze w województwie śląskim, w powiecie zawierciańskim, w gminie Ogrodzieniec. Znajduje się w szczytowych partiach Góry Janowskiego, zwanej też Górą Zamkową. Wzgórze to jest najwyższym wzniesieniem Wyżyny Krakowsko-Częstochowskiej. Grań za Kapeluszem wraz z położoną po wschodniej stronie skałą Kapelusz tworzą skalną bramę, przez którą prowadzi droga do hotelu SPA znajdującego się na szczycie wzgórza.
Zbudowana z wapieni skała znajduje się na Wyżynie Częstochowskiej. Ma postać muru skalnego, wysokość 11-15 m i i Ma długość 35 m.
Drogi wspinaczkowe.
Grań za Kapeluszem cieszy się wśród wspinaczy skalnych średnią popularnością. Ściany wspinaczkowe na terenie w większości odkrytym, o wystawie północno-wschodniej i południowo-wschodniej. Wspinacze skalni poprowadzili na nich 20 dróg wspinaczkowych o trudności od IV+ do VI.6 w skali Kurtyki. Skały są pionowe, jest w nich filar, komin i zacięcie. Niemal wszystkie mają zamontowane stałe punkty asekuracyjne: ringi (r) i stanowisko zjazdowe (st).

</doc>
<doc id="4301001" url="https://pl.wikipedia.org/wiki?curid=4301001" title="Witoszów Dolny (gromada 1962–1972)">
Witoszów Dolny (gromada 1962–1972)

Witoszów Dolny (do 19 II 1962 "Słotwina") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Witoszów Dolny z siedzibą GRN w Witoszowie Dolnym utworzono 20 lutego 1962 w powiecie świdnickim w woj. wrocławskim w związku z przeniesieniem siedziby GRN gromady Słotwina (bez wsi Milikowice) ze Słotwiny do Witoszowa Dolnego i zmieniając nazwę jednostki na "gromada Witoszów Dolny".
1 lipca 1968 do gromady Witoszów Dolny włączono wieś Bystrzyca Dolna ze zniesionej gromady Bystrzyca Górna w tymże powiecie.
Gromada Witoszów Dolny przetrwała do końca 1972 roku, czyli do kolejnej reformy gminnej.
Zobacz też: gromada Witoszów Dolny (1954–1961)

</doc>
<doc id="4301002" url="https://pl.wikipedia.org/wiki?curid=4301002" title="Witoszów Dolny (gromada 1954–1961)">
Witoszów Dolny (gromada 1954–1961)

Witoszów Dolny (od 31 XII 1961 "Słotwina") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Witoszów Dolny z siedzibą GRN w Witoszowie Dolnym utworzono – jako jedną z 8759 gromad na obszarze Polski – w powiecie świdnickim w woj. wrocławskim, na mocy uchwały nr 28/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Witoszów Dolny, Witoszów Górny, Pogorzała, Komorów i Słotwina ze zniesionej gminy Słotwina w tymże powiecie. Dla gromady ustalono 25 członków gromadzkiej rady narodowej.
31 grudnia 1961 do gromady Witoszów Dolny włączono wieś Milikowice ze zniesionej gromady Witków w tymże powiecie, po czym gromadę Witoszów Dolny zniesiono, przenosząc siedzibę GRN z Witoszowa Dolnego do Słotwiny i zmieniając nazwę jednostki na "gromada Słotwina".
Zobacz też: gromada Witoszów Dolny (1962–1972)

</doc>
<doc id="4301004" url="https://pl.wikipedia.org/wiki?curid=4301004" title="Lev Zaharczyszyn">
Lev Zaharczyszyn



</doc>
<doc id="4301007" url="https://pl.wikipedia.org/wiki?curid=4301007" title="Bigos i Wrota">
Bigos i Wrota

Bigos i Wrota – dwie nieduże skały w miejscowości Podzamcze w województwie śląskim, w powiecie zawierciańskim, w gminie Ogrodzieniec. Znajdują się w szczytowych partiach Góry Janowskiego, zwanej też Górą Zamkową. Wzgórze to jest najwyższym wzniesieniem Wyżyny Krakowsko-Częstochowskiej. Skały znajdują się na szczycie Góry Janowskiego, pomiędzy budynkiem hotelu a skałami Wielka i Mała Cima. Ich południowo-wschodnie ściany opadają na trawnik przy hotelu. 
Zbudowane z wapieni skały znajdują się na Wyżynie Częstochowskiej. Mają wysokość 10–12 m i postać muru skalnego. Dla wspinaczy skalnych są jednym z obiektów wspinaczkowych. Zaliczają je do grupy Cim na Podzamczu. Dojść do nich można przez skalny przełaz między Skałą 504 i Małą Cimą. Ściany wspinaczkowe połogie, pionowe, z przewieszeniem i zacięciem. Znajdują się na terenie otwartym, o wystawie południowej. 
Drogi wspinaczkowe.
Bigos i Wrota cieszą się wśród wspinaczy skalnych dużą popularnością. Poprowadzili na nich 6 dróg wspinaczkowych o trudności od V+ do VI.5 w skali Kurtyki. Niektóre mają zamontowane stałe punkty asekuracyjne: ringi (r) i stanowisko zjazdowe (st).

</doc>
<doc id="4301014" url="https://pl.wikipedia.org/wiki?curid=4301014" title="Gromada Widawa">
Gromada Widawa



</doc>
<doc id="4301017" url="https://pl.wikipedia.org/wiki?curid=4301017" title="Tristan Lamasine">
Tristan Lamasine

Tristan Lamasine (ur. 5 marca 1993 na Thiais) – francuski tenisista.
Kariera tenisowa.
Zawodowym tenisistą Lamasine został w 2010. Od tego czasu wygrał jeden turniej o randze ATP Challenger Tour w grze pojedynczej i dwanaście w grze podwójnej.
W zawodach Wielkiego Szlema najdalej awansował do drugiej rundy French Open 2016 w deblu wspólnie z Albanem Olivettim, a para ta startowała w zawodach z dziką kartą. W cyklu ATP World Tour Lamasine jest półfinalistą gry podwójnej w Montpellier (2018), gdzie tworzył parę z Lucasem Pouille.
W rankingu gry pojedynczej najwyżej był na 181. miejscu (3 sierpnia 2015), a w klasyfikacji gry podwójnej na 85. pozycji (13 czerwca 2016).

</doc>
<doc id="4301031" url="https://pl.wikipedia.org/wiki?curid=4301031" title="Suchy Połeć (wzgórze)">
Suchy Połeć (wzgórze)

Suchy Połeć lub Suchy Palec (433,5 m) – skaliste wzgórze na Wyżynie Częstochowskiej we wsi Podzamcze w województwie śląskim, w powiecie zawierciańskim, w gminie Ogrodzieniec. Suchym Połciem wspinacze skalni nazywają także znajdująca się na jego szczycie wapienną skałę, na północną stronę opadającą pionową ścianą o wysokości 9–25 m. Nie jest to jedyna skała na tym wzgórzu. W odległości 140 m na północny wschód w trawiastym, płaskim terenie wzgórza znajdują się jeszcze dwie inne wapienne, bezimienne skały. Niewielkie skałki występują też w innych miejscach. Wzgórze Suchy Połeć na mapach zaznaczone jest jako bezleśne, obecnie jednak częściowo porasta je las.
Na wzgórzu znajdują się pozostałości niemieckich bunkrów z czasów II wojny światowej. Stanowiły one część Międzyrzeckiego Rejonu Umocnionego mającego na tym odcinku zatrzymać ofensywę Armii Czerwonej przed Górnym Śląskiem. 3 bunkry na wschodnim stoku miały zablokować drogę na Górny Śląsk. Jeden z nich, typu „Panzerstellung” miał żelbetową konstrukcję dla czołgowej wieży z armatą kalibru 37 mm, drugi wysadzony został przez żołnierzy radzieckich, trzeci miał ściany żelbetowe o grubości 1,5 m. Zachowały się w nim resztki urządzeń wentylacyjnych. Bunkry te, i system okopów, Niemcy wykonali w 1944 r., angażując do prac tysiące miejscowych mieszkańców. Nie obsadzili ich jednak przed ofensywą radziecką, wskutek czego nie odegrały one roli w ich planach obronnych.
Zbudowana z wapieni skała, na której wspinają się wspinacze skalni ma wysokość 9-25 m. Jest połoga, ma pionowe ściany i znajdują się w niej filar, komin, przewieszenie i zacięcie. Ściany wspinaczkowe o wystawie zachodniej, północno-zachodniej i południowej. Wspinacze skalni poprowadzili na nich 31 dróg wspinaczkowych o trudności V+ do VI.6+ w skali Kurtyki.

</doc>
<doc id="4301033" url="https://pl.wikipedia.org/wiki?curid=4301033" title="Pasqualino De Santis">
Pasqualino De Santis

Pasqualino De Santis (ur. 24 kwietnia 1927 w Fondi, zm. 23 czerwca 1996 we Lwowie) – włoski operator filmowy. Laureat Oscara, Nagrody BAFTA i dwukrotnie Davida di Donatello.

</doc>
<doc id="4301034" url="https://pl.wikipedia.org/wiki?curid=4301034" title="Fraita">
Fraita



</doc>
<doc id="4301035" url="https://pl.wikipedia.org/wiki?curid=4301035" title="Frotex">
Frotex



</doc>
<doc id="4301036" url="https://pl.wikipedia.org/wiki?curid=4301036" title="Goryczka błotna">
Goryczka błotna



</doc>
<doc id="4301038" url="https://pl.wikipedia.org/wiki?curid=4301038" title="Jerzy Kwiatkowski (rzeźbiarz)">
Jerzy Kwiatkowski (rzeźbiarz)

Jerzy Egon Kwiatkowski (ur. 1928 w Królewskiej Hucie, zm. 17 maja 2005 w Rudzie Śląskiej) – polski rzeźbiarz z Górnego Śląska.
Życiorys.
Ukończył Państwową Wyższą Szkołę Sztuk Plastycznych we Wrocławiu w 1952 roku. Jest znany z wykonania licznych rzeźb o tematyce świeckiej i religijnej, jego prace zdobią m.in. place i skwery w Katowicach, Chorzowie, Wodzisławiu Śląskim i Dąbrowie Górniczej.
Jego kariera jako rzeźbiarza rozpoczęła się w latach sześćdziesiątych XX wieku, gdy wykonał wiele prac w kościołach. Nawiązał kontakt wraz z architektem Mieczysławem Królem z którym wspólnie stworzyli projekt wystroju kościoła w Łagiewnikach Wielkich (1969). Ta sam dwójka w 1973 roku dokonała wykończenia wnętrza i drzwi w katedrze katowickiej: projekt rzeźb ołtarza ze scenami biblijnymi oraz monumentalnej rzeźby Chrystusa Króla w prezbiterium, kaplicy Najświętszego Sakramentu oraz kaplicy chrzcielnej (1980–1986).
Jednym z największych dzieł Kwiatkowskiego jest Pomnik Powstańców Śląskich w Wodzisławiu Śląskim. Zaprojektował także wnętrze kościoła Krzyża Świętego w Czułowie. Pomógł przy realizacji Drogi Krzyżowej w kościele parafialnym w Roju oraz przy wystroju wnętrza kościoła w Drogomyślu. Rzeźbiarz jest także autorem zamkniętej przestrzeni nad ołtarzem z wizerunkiem Chrystusa Króla w archikatedrze w Katowicach, w której umieścił formę rzeźbiarską. Zaprojektował też główne drzwi katedry (1968). Po przeniesieniu z Krakowa do Katowic artysta zaprojektował wystrój kaplicy seminaryjnej w Wyższym Śląskim Seminarium Duchownym w Katowicach.
Był członkiem Związku Polskich Artystów Plastyków.
Jedno z ostatnich przedsięwzięć śląskiego rzeźbiarza jest rzeźba bł. ks. Emila Szramka, która mieści się w kościele Niepokalanego Poczęcia Najświętszej Maryi Panny w Katowicach. Zmarł w Rudzie Śląskiej, pogrzeb odbył się 18 maja 2005 roku w Rudzie Śląskiej-Kochłowicach.

</doc>
<doc id="4301040" url="https://pl.wikipedia.org/wiki?curid=4301040" title="Suchy Palec">
Suchy Palec



</doc>
<doc id="4301045" url="https://pl.wikipedia.org/wiki?curid=4301045" title="Orzechowiec (rejon podwołoczyski)">
Orzechowiec (rejon podwołoczyski)



</doc>
<doc id="4301047" url="https://pl.wikipedia.org/wiki?curid=4301047" title="Orzechowiec (ujednoznacznienie)">
Orzechowiec (ujednoznacznienie)



</doc>
<doc id="4301050" url="https://pl.wikipedia.org/wiki?curid=4301050" title="Malé Hoštice">
Malé Hoštice

Malé Hoštice () – dzielnica miasta statutarnego Opawy, we wschodnich Czechach. Gmina katastralna obejmuje również osadę "Pusté Jakartice" i ma powierzchnię 5,55 km2.
Położona jest na lewym brzegu Opawy, naprzeciwko ujścia Morawicy, około 3 km na wschód od centrum miasta. Z kolei osada Pusté Jakartice leży trzy kilometry na północ od Malych Hoštic. Przebiegają tędy drogi krajowe I/56 i I/46.
Historia.
Hoštice po raz pierwszy wzmiankowane zostały w 1222 jako "Hossize". W następnych dziesięcioleciach nastąpił podział na dwie części. Wymienione w 1270 "Minus Hoschiz" należałý do konwentu welehradskiego. Drugą były dzisiejsze Velké Hoštice. W następnych stuleciach nastąpiły kolejne podziały na części książecą, prywatną, joannicką i klaryską. Po wojnach śląskich znalazła się w granicach Prus. Od 1818 w nowym powiecie raciborskim. Wieś zamieszkała była przez czeskojęzycznych i katolickich Morawców (w 1890 z 969 mieszkańców 832 było czesko-, 96 niemiecko- a 40 polskojęzycznymi) i jako część tzw. kraiku hulczyńskiego w 1920 została przekazana Czechosłowacji. W 1970 zostały przyłączone do miasta Opawy.

</doc>
<doc id="4301051" url="https://pl.wikipedia.org/wiki?curid=4301051" title="Jaanika (przystanek kolejowy)">
Jaanika (przystanek kolejowy)

Jaanika (est.: "Jaanika raudteepeatus") – przystanek kolejowy w Jaanika, w prowincji Harjumaa, w Estonii. Znajduje się na szerokotorowej linii Keila – Turba 47 km od dworca kolejowego w Tallinnie. Obsługiwany jest przez pociągi elektryczne Eesti Liinirongid.

</doc>
<doc id="4301053" url="https://pl.wikipedia.org/wiki?curid=4301053" title="Tajemnicza droga">
Tajemnicza droga

Tajemnicza droga (tytuł oryg. "The Mystery Road") – brytyjski niemy melodramat romantyczno-przygodowy z 1921 w reżyserii Paula Powella. Autorką scenariusza jest Margaret Turnbull, która napisała go na podstawie krótkiego opowiadania E. Phillipsa Oppenheima, przygotowanego specjalnie na potrzeby filmu. Adaptacji opowiadania dokonała Mary H. O’Connor. W rolach głównych wystąpili David Powell, Mary Glynne i Ruby Miller.
14 lipca 1921 zarejestrowano prawa autorskie dla Famous Players-Lasky pod numerem LP16761. Projektantem planszy tekstowej był Alfred Hitchcock, późniejszy reżyser. Żadne kopie "Tajemniczej drogi" nie zachowały się do czasów dzisiejszych.
Fabuła.
Gerald Dombey (David Powell) wyznaje swojej narzeczonej, damie Susan Farrington (Mary Glynne), że podczas pobytu w południowej Anglii miał romans z wieśniaczką Verą Lypashi (Ruby Miller). W trakcie podroży do francuskiej Nicei w towarzystwie swojego przyjaciela, Christophera Wenta (Pardoe Woodman), spotyka Myrtile Sargot (Nadja Ostrovska), dziewczynę, która zdecydowała się na opuszczenie rodzinnego domu – ze względu na panującą w nim przemoc. Dombey przekonuje Farrington, by dała jej schronienie, mimo że kobieta nie kryje swojej nieufności. Pewnego wieczora w kawiarni Dombey ponownie spotyka Lypashi, która jest w towarzystwie swojego „brata” Luigiego (Percy Standing). W następnych dniach mężczyzna regularnie ją widuje. Kiedy odkrywa, że Luigi jest kochankiem kobiety, a jego przyjaciel Went zakochał się w Farrington, decyduje się na popełnienie samobójstwa. Ostatecznie rezygnuje z zamiaru odebrania sobie życia, gdy uświadamia sobie, że jest zakochany w Myrtile Sargot.
Obsada.
Opracowano na podstawie materiału źródłowego:
Produkcja.
Realizacja.
15 października 1920 tygodnik „Variety” podał informację, że Paul Powell wyreżyseruje pierwszy film dla kompanii Famous Players-Lasky, który ma być oparty na „specjalnie napisanej historii” autorstwa E. Phillipsa Oppenheima (w 1923 na rynku ukazała się powieść Oppenheima pt. "The Mystery Road"). Adaptacji opowiadania dokonała Mary H. O’Connor.
W listopadzie Powell powrócił z francuskiej Riwiery, gdzie szukał odpowiednich plenerów do realizacji. Okres zdjęciowy trwał od grudnia 1920 do lutego bądź kwietnia 1921, po czym film poddano procesowi montażu. Część obrazu "Tajemnicza droga" nagrywano, według źródeł pochodzących z „Motion Picture News”, we francuskiej Nicei, a także – jak podawało studio Paramount w swej notatce – w Monte Carlo. Większość scen realizowano w nowo powstałym studiu znajdującym się przy Pool Street na Islington w północnej części Londynu, należącym do Famous Players-Lasky. Według artykułu zamieszczonego na łamach „The Moving Picture World” z maja 1921 "Tajemnicza droga" była piątym filmem zrealizowanym we wspomnianym studiu.
Na potrzeby scen realizowanych w kawiarni, ekipa filmowa wynajęła profesjonalną baletnicę Phyllis Bedells, tancerkę M. Espinosę i członkinie trupy tanecznej Tiller Girls. "Tajemniczą drogę" zarejestrowano na standardowej taśmie 35 mm w formacie 1.37:1. Projektantem planszy tekstowej był Alfred Hitchcock, późniejszy reżyser.
Odbiór.
Premiera kinowa i recenzje.
10 lipca 1921 Paramount Pictures wypuściło film w Stanach Zjednoczonych w pięciu rolkach o długości 4,965 stóp. Premiera "Tajemniczej drogi" w Wielkiej Brytanii miała miejsce 3 listopada tego samego roku.
„The Guardian” wyrażał wątpliwość co do moralnego postępowania głównych bohaterów. Autor recenzji przyznawał: „Produkcja jest rozrzutna do pewnego stopnia i stanowi hołd złożony miejscowej kinematografii. Sceny w Grand Cafe Méditerranée i na Promenadzie Anglików są niezwykle luksusowe”. Z kolei jeden z krytyków czasopisma „Picturegoer” pisał: „Bardzo przeciętna produkcja wykonana w Anglii, z Davidem Powellem jako gwiazdą. Tematem obrazu jest stara miłość jednej z kobiet i batalia pomiędzy mężczyznami […] Atrakcyjność seksualna jest podstawą historii, która jest jedynie groteskową karykaturą oryginalnej powieści E. Phillipsa Oppenheima”.

</doc>
<doc id="4301055" url="https://pl.wikipedia.org/wiki?curid=4301055" title="Il Neto (przystanek kolejowy)">
Il Neto (przystanek kolejowy)

Il Neto (wł. "Stazione di Sesto Fiorentino") – przystanek kolejowy w Sesto Fiorentino, w prowincji Florencja, w regionie Toskania, we Włoszech. Znajduje się na liniach Bolonia – Florencja i Florencja – Lukka.
Według klasyfikacji RFI ma kategorię "brązową".

</doc>
<doc id="4301056" url="https://pl.wikipedia.org/wiki?curid=4301056" title="Braga (ujednoznacznienie)">
Braga (ujednoznacznienie)

Biografie:

</doc>
<doc id="4301058" url="https://pl.wikipedia.org/wiki?curid=4301058" title="Sorgenfri (stacja kolejowa)">
Sorgenfri (stacja kolejowa)

Sorgenfri () – stacja kolejowa w miejscowości Virum, w gminie Lyngby-Tårbæk, w Regionie Stołecznym, w Danii. Stacja obsługuje południową część Virum, a nazwa pochodzi od pobliskiego pałacu Sorgenfri.
Znajduje się na Nordbanen i jest obsługiwana przez pociągi S-tog linii B.

</doc>
<doc id="4301060" url="https://pl.wikipedia.org/wiki?curid=4301060" title="Maria Del Carmen Ortiz">
Maria Del Carmen Ortiz



</doc>
<doc id="4301061" url="https://pl.wikipedia.org/wiki?curid=4301061" title="Peter Anders">
Peter Anders

Peter Anders (ur. 1 lipca 1908 w Essen, zm. 10 września 1954 koło Hamburga) – niemiecki śpiewak operowy, tenor.
Studiował w berlińskiej Hochschule für Musik, jego nauczycielką była Lula Mysz-Gmeiner. Jako śpiewak operowy debiutował w 1932 roku w Heidelbergu. W kolejnych latach występował w Darmstadcie, Kolonii, Hanowerze i Monachium. W latach 1939–1948 śpiewał w berlińskiej Staatsoper Unter den Linden. W 1943 roku wziął udział w festiwalu w Salzburgu. Po 1948 roku występował w Hamburgu i Düsseldorfie. Gościnnie występował na Edinburgh Festival (1950) i w Covent Garden Theatre (1951). Zginął w wypadku samochodowym.
Był artystą wszechstronnym, w jego repertuarze znajdowały się role operowe i operetkowe, oratoria, kantaty, pieśni. Odgrywał role Tamina w "Czarodziejskim flecie" i Belmonta w "Uprowadzeniu z seraju" W.A. Mozarta oraz Waltera w "Śpiewakach norymberskich" R. Wagnera. W 1938 roku wystąpił w monachijskiej premierze opery Richarda Straussa "Dzień pokoju". Ceniono go także jako wykonawcę pieśni Beethovena, Brahmsa, Wolfa, Schumanna i Schuberta. 

</doc>
<doc id="4301062" url="https://pl.wikipedia.org/wiki?curid=4301062" title="Naum (Ilijewski)">
Naum (Ilijewski)

Naum, imię świeckie Zwonimir Ilijewski (ur. 13 grudnia 1961 w Skopju) – duchowny Macedońskiego Kościoła Prawosławnego, od 1995 metropolita Strumicy. Święcenia diakonatu przyjął w 1993, a prezbiteratu 1 sierpnia 1995.
Chirotonię biskupią otrzymał 27 sierpnia 1995.

</doc>
<doc id="4301064" url="https://pl.wikipedia.org/wiki?curid=4301064" title="Santa Okockytė">
Santa Okockytė

Santa Okockytė, po mężu Baltkojiene (ur. 3 lutego 1992 w Kownie) – litewska koszykarka występująca na pozycji rozgrywającej, obecnie zawodniczka Aistes LSMU Kowno.
23 maja 2018 została zawodniczką Arki Gdynia.

</doc>
<doc id="4301065" url="https://pl.wikipedia.org/wiki?curid=4301065" title="Gare de Hombourg-Haut">
Gare de Hombourg-Haut

Gare de Hombourg-Haut – przystanek kolejowy w miejscowości Hombourg-Haut, w departamencie Mozela, w regionie Grand Est, we Francji. Jest zarządzany przez SNCF i obsługiwany przez pociągi TER Grand Est.
Położenie.
Znajduje się na linii Rémilly – Stiring-Wendel, na km 38,913 pomiędzy stacjami Saint-Avold i Béning, na wysokości 230 m n.p.m. 

</doc>
<doc id="4301066" url="https://pl.wikipedia.org/wiki?curid=4301066" title="Kant (ujednoznacznienie)">
Kant (ujednoznacznienie)



</doc>
<doc id="4301067" url="https://pl.wikipedia.org/wiki?curid=4301067" title="Nerw sitowy przedni">
Nerw sitowy przedni

Nerw sitowy przedni (łac. "nervus ethmoidalis anterior") – jedna z gałęzi nerwu nosowo-rzęskowego ("n. nasociliaris") odchodzącego od nerwu ocznego (V1 — od nerwu trójdzielnego). Przechodzi on przez otwór sitowy przedni do przedniego dołu czaszki a stamtąd przez jeden z otworów blaszki sitowej do jamy nosowej. Zaopatruje on przednio-górną część jamy nosowej za pośrednictwem gałęzi nosowych wewnętrznych oraz skórę grzbietu nosa przez gałąź nosową zewnętrzną, a ponadto zatokę czołową.

</doc>
<doc id="4301071" url="https://pl.wikipedia.org/wiki?curid=4301071" title="Matillas (stacja kolejowa)">
Matillas (stacja kolejowa)

Matillas (hiszp. "Estación de Matillas") – stacja kolejowa w Matillas, w prowincji Guadalajara we wspólnocie autonomicznej Kastylia-La Mancha, w Hiszpanii. 
Obsługuje połączenia średniego zasięgu RENFE.
Położenie stacji.
Znajduje się na linii kolejowej Madryt – Barcelona w km 115,4, na wysokości 818 m n.p.m.
Stacja.
Stacja została otwarta w dniu 2 lipca 1862 wraz z otwarciem odcinka Jadraque - Medinaceli linii kolejowej przeznaczonej do połączenia Madrytu z Saragossą. Prace były prowadzone przez Compañía de los Ferrocarriles de Madrid a Zaragoza y Alicante (MZA). W 1941 doszło do nacjonalizacji kolei w Hiszpanii i utworzenia Renfe.
Od 31 grudnia 2004 linię obsługuje Renfe, natomiast budynkiem dworca zarządza Adif.

</doc>
<doc id="4301075" url="https://pl.wikipedia.org/wiki?curid=4301075" title="Agatangel (Stankowski)">
Agatangel (Stankowski)

Agatangel, imię świeckie Atanas Stankowski (ur. 11 marca 1955 w Skopju) – duchowny Macedońskiego Kościoła Prawosławnego, od 2006 metropolita powardarski. Święcenia diakonatu przyjął 7 stycznia 1979, a prezbiteratu dwa dni później.
Chirotonię biskupią otrzymał 12 lipca 1998. 2000 - 2006 pełnił urząd metropolity bregalnickiego.

</doc>
<doc id="4301077" url="https://pl.wikipedia.org/wiki?curid=4301077" title="Franciszka Werner">
Franciszka Werner

Franciszka Werner (; ur. 2 grudnia 1817 w Nysie, zm. 14 grudnia 1885, tamże) – niemiecka zakonnica, współzałożycielka, wikaria generalna i druga z kolei przełożona generalna Zgromadzenia Sióstr św. Elżbiety (elżbietanek) oraz Służebnica Boża Kościoła katolickiego.
Życiorys.
Pochodziła z Dolnego Śląska (Ziemia nyska), gdzie się urodziła 2 grudnia 1817 w rodzinie mieszczańskiej szewca Franciszka i Franciszki z domu Guteratz. Następnego dnia (3 grudnia) została ochrzczona w kościele św. Jakuba w Nysie przez wikariusza Langego, której nadano imiona: Franciszka, Barbara, Augusta, a rodzicami chrzestnymi byli Józef i Rosina Wolff. Uczęszczała do Miejskiej Szkoły Katolickiej dla Dziewcząt w Nysie, gdzie oprócz czytania i pisania nauczyła się rękodzielnictwa. Między 13 a 14 rokiem życia przyjęła pierwszą komunię świętą, a następnie bierzmowanie w kościele św. Jakuba – 5 lub 6 września 1838.
Życie konsekrowane.
Pod wpływem religijnej atmosfery domu rodzinnego postanowiła wybrać drogę życia konsekrowanego, podobnie jak jej brat Teodor, który wstąpił do zakonu bonifratrów. We wrześniu 1842 dołączyła do rodzeństwa Marii (późniejszej błogosławionej) i Matyldy Merkert, które kilka tygodni wcześniej wynajęły mieszkanie w kamienicy pod patronatem św. Piotra i Pawła przy pl. Kościelnym w Nysie i za radą spowiednika ks. Franciszka Fischera połączyły swe siły z Klarą Wolff, która wystąpiła z ideą pielęgnacji chorych i opuszczonych w ich własnych mieszkaniach, rozpoczynając w ten sposób działalność charytatywną w Nysie. 31 lipca 1844 członkinie prywatnego stowarzyszenia zobowiązały się do przestrzegania statutów i porządku dziennego „Stowarzyszenia pw. Najświętszego Serca Jezusa dla pielęgnacji opuszczonych chorych”, a nazwano je „Szarymi siostrami”. 27 lutego 1846 wraz z Matyldą, która pełniła funkcję przełożonej, podjęły opiekę nad chorymi w szpitalu miejskim w Prudniku, gdzie po dwóch miesiącach zaraziły się tyfusem i zostały hospitalizowane. Około 20 maja 1846 została zwolniona ze szpitala i wraz z Marią powróciła do Nysy. Od grudnia 1846 do 27 lutego 1849 była przełożoną „Szarych sióstr” w Nysie.
27 lutego 1849 z Pragi powróciła Maria Merkert, nowicjuszka sióstr boromeuszek. W związku z tym w Nysie erygowano nowicjat sióstr boromeuszek, do którego w dniu 3 marca 1849 roku ją przyjęto, gdzie otrzymała imię zakonne Joanna. Doświadczona chorobą, po piętnastu miesiącach nowicjatu, 18 czerwca 1850 opuściła siostry boromeuszki i udała się do swoich krewnych w Jędrzychowie.
4 listopada 1850 roku wraz z Marią Merkert wystosowała list do władz cywilnych Nysy, w którym prosiła o wsparcie dla poświęcenia swych sił cierpiącym, a za patronkę erygowanego stowarzyszenia obrały św. Elżbietę Węgierską. W latach 1857–1872 była przełożoną domu zakonnego we Wrocławiu. Tam 5 maja 1860 wraz z pierwszą grupą sióstr złożyła śluby czasowe – czystości, ubóstwa i posłuszeństwa oraz czwarty – opieki nad biednymi chorymi. Następnie pielęgnowała chorych i rannych żołnierzy w czasie dwóch wojen (wojny prusko-austriackiej (1866) i wojny francusko-pruskiej (1870–1871)). Po śmierci s. Marii Merkert CSSE (14 listopada 1872), powróciła do Nysy, gdzie decyzją biskupa wrocławskiego Heinricha Förstera pełniła funkcję wikarii generalnej. 11 marca 1873 została wybrana drugą z kolei przełożoną generalną Zgromadzenia Szarych Sióstr św. Elżbiety. Po raz pierwszy w historii zgromadzenia, 11 maja 1885 w domu macierzystym w Nysie, wraz z grupą najstarszych sióstr złożyła śluby wieczyste, poświęcając zgromadzenie Niepokalanemu Sercu Maryi. Zmarła w opinii świętości 14 grudnia 1885 i została początkowo pochowana 17 grudnia na cmentarzu Jerozolimskim w Nysie u stóp s. Marii Merkert CSSE. Następnie została wraz ze szczątkami s. Marii Merkert CSSE, ekshumowana w obecności komisji specjalnej powołanej 16 lipca 1964, po czym po rozpoznaniu i oczyszczeniu szczątków złożona do kościoła św. Jakuba w Nysie, do krypty pod kaplicą Świętej Trójcy. Za zezwoleniem abp. Alfonsa Nossola, 11 września 1997 w domu macierzystym w Nysie otwarto cynkową skrzynię z cząstkami, które podczas ekshumacji w 1964 znaleziono przy jej szczątkach. Cząstki te oczyszczono, wysuszono i zabezpieczono w oddzielnych naczyniach szklanych. 19 września 1998 przeniesiono je do nowego sarkofagu umieszczonego w lewej ścianie bocznej kaplicy Świętej Trójcy w bazylice św. Jakuba w Nysie.
Proces beatyfikacyjny.
Z inicjatywy sióstr elżbietanek, przekonanych o świątobliwości jej życia podjęto decyzję wyniesienia jej na ołtarze. Sprawę zebrania jej dokumentacji powierzono historykowi o. Edwardowi Frankiewiczowi OFM, który w latach 1961–1972 przeprowadził kwerendy w archiwach kościelnych, zakonnych i państwowych. W latach 1959–1965 podjęto pierwsze próby wszczęcia jej procesu beatyfikacyjnego, ale ze względu na niesprzyjające uwarunkowania społeczno-polityczne, a także luki w dokumentacji, nie rozpoczęto procesu informacyjnego.
27 lutego 2020 z upoważnienia przełożonej zgromadzenia elżbietanek, s. Margarita Cebula CSSE zwróciła się do biskupa opolskiego Andrzeja Czai z prośbą o przeprowadzenie jej procesu beatyfikacyjnego. Następnie 28 lutego 2020 bp Czaja zwrócił się do Konferencji Episkopatu Polski o opinię w sprawie rozpoczęcia tego procesu. Biskupi zgromadzeni na 386. zebraniu plenarnym Konferencji Episkopatu Polski, które obradowało na Jasnej Górze w Częstochowie w dniach 27–29 sierpnia 2020, poparli tę propozycję. W tej sytuacji 24 listopada 2021 bp Czaja uroczystą mszą świętą otworzył w bazylice św. Jakuba i św. Agnieszki w Nysie jej proces na szczeblu diecezjalnym. Na postulatorkę została mianowana s. Margarita Cebula CSSE. Powołano komisję historyczną w następującym składzie:
Ponadto powołano trybunał diecezjalny w następującym składzie:
Od tej pory przysługuje jej tytuł Służebnicy Bożej.

</doc>
<doc id="4301078" url="https://pl.wikipedia.org/wiki?curid=4301078" title="Feldberg-Bärental">
Feldberg-Bärental

Feldberg-Bärental (niem: "Bahnhof Feldberg-Bärental") – stacja kolejowa w Feldberg (Schwarzwald), w kraju związkowym Badenia-Wirtembergia, w Niemczech. Według DB Station&amp;Service ma kategorię 6. Znajduje się na linii Titisee – Seebrugg w dzielnicy Bärental.

</doc>
<doc id="4301081" url="https://pl.wikipedia.org/wiki?curid=4301081" title="Ludzicko">
Ludzicko



</doc>
<doc id="4301087" url="https://pl.wikipedia.org/wiki?curid=4301087" title="GoldLink">
GoldLink

GoldLink, właśc. DeAnthony William Carlos (ur. 17 maja 1993 r. w Waszyngtonie) – amerykański raper i wokalista.
Życiorys.
Ukończył Hayfield Secondary School w miejscowości Alexandria w stanie Wirginia. Jego pierwszy mixtape, "The God Complex", ukazał się w 2014 i zebrał pozytywne recenzje. Magazyn "Spin" uznał płytę za jedno z najlepszych wydawnictw hip-hopowych roku. GoldLink nawiązał współpracę z producentem Rickiem Rubinem i zaczął nagrywać kolejny album. "At What Cost", jego studyjny, długogrający debiut, miał premierę w marcu 2017 roku. Krążek spotkał się z aprobatywnym odbiorem wśród krytyków i zajął miejsce 127. notowania "Billboard" 200. Pochodzący z albumu singiel, „Crew”, uplasował się na pozycji 45. listy "Billboard" Hot 100, a także uzyskał nominację do nagrody Grammy w kategorii "Best Rap/Sung Performance". GoldLink brał udział w nagrywaniu piosenki „Like I Do”, która znalazła się na ósmym albumie studyjnym Christiny Aguilery "Liberation" (2018) i została wydana jako singiel promujący to wydawnictwo. W grudniu 2018 utwór nominowano do nagrody Grammy.

</doc>
<doc id="4301090" url="https://pl.wikipedia.org/wiki?curid=4301090" title="French Open 2018 (gra pojedyncza chłopców)">
French Open 2018 (gra pojedyncza chłopców)

French Open 2018 – gra pojedyncza chłopców – zawody singlowe chłopców, rozgrywane w ramach drugiego w sezonie wielkoszlemowego turnieju tenisowego, French Open. Zmagania miały miejsce pomiędzy 3–10 czerwca na ceglanych kortach Stade Roland Garros w 16. dzielnicy francuskiego Paryża.

</doc>
<doc id="4301092" url="https://pl.wikipedia.org/wiki?curid=4301092" title="Joan Vallvé i Ribera">
Joan Vallvé i Ribera



</doc>
<doc id="4301093" url="https://pl.wikipedia.org/wiki?curid=4301093" title="Prato (ujednoznacznienie)">
Prato (ujednoznacznienie)



</doc>
<doc id="4301103" url="https://pl.wikipedia.org/wiki?curid=4301103" title="Linia kolejowa Greifswald – Grimmen – Tribsees">
Linia kolejowa Greifswald – Grimmen – Tribsees

Linia kolejowa Greifswald – Grimmen – Tribsees – dawna lokalna linia kolejowa biegnąca przez teren kraju związkowego Meklemburgia-Pomorze Przednie, w północnych Niemczech. Łączyła Greifswald przez Grimmen z Tribsees. Linia została otwarta w 1896, a zamknięta i zlikwidowana w 1945.

</doc>
<doc id="4301104" url="https://pl.wikipedia.org/wiki?curid=4301104" title="Miloš Degenek">
Miloš Degenek



</doc>
<doc id="4301106" url="https://pl.wikipedia.org/wiki?curid=4301106" title="Rulon polski">
Rulon polski



</doc>
<doc id="4301108" url="https://pl.wikipedia.org/wiki?curid=4301108" title="Freddie Francis">
Freddie Francis

Freddie Francis (ur. 22 grudnia 1917 w Londynie, zm. 17 marca 2007 w Isleworth) – brytyjski operator oraz reżyser filmowy. Dwukrotny laureat Oscara.
Filmografia.
jako reżyser 37 filmów:
jako autor zdjęć 60 produkcji filmowych:

</doc>
<doc id="4301109" url="https://pl.wikipedia.org/wiki?curid=4301109" title="Jan Tadeusz Gromnicki">
Jan Tadeusz Gromnicki

Jan Tadeusz Gromnicki herbu Prawdzic (ur. w 1775, zm. 18 maja 1833) – podczaszy bracławski, marszałek pow. trembowelskiego, członek Stanów Galicyjskich, ziemianin.
Życiorys.
Jan Tadeusz Gromnicki urodził się w 1775 jako syn Józefa Antoniego, vicesgerenta grodzkiego lwowskiego, dziedzica dóbr Laskowiec, Łowczyc, Baczowa i in. oraz Franciszki z Sasuliczów, łowczanki słonimskiej. Był dziedzicem rodzinnych majątków: Laskowce, Łowczyce, Kijowiec, Derzów, Podusilny, Baczów. 21 marca 1808 w Kopyczyńcach poślubił Julię hr. Dzieduszycką h. Sas, dziedziczkę dóbr Jabłonów i Suchostaw, damę orderu Krzyża Gwiaździstego, córkę Waleriana hr. Dzieduszyckiego i Józefy z Ponińskich h. Łodzia. Brat Jana, Tadeusz Andrzej Gromnicki, dziedzic dóbr Skoryki, ożenił się ze starszą siostrą Julii - Anielą Dzieduszycką. 
Jan Gromnicki gospodarował w odziedziczonych majątkach, udzielając się również społecznie jako podczaszy bracławski, marszałek powiatu trembowelskiego (1809-1815), oraz członek Stanów Galicyjskich. 
Z Julią miał pięcioro dzieci:

</doc>
<doc id="4301115" url="https://pl.wikipedia.org/wiki?curid=4301115" title="Związek gmin Altshausen">
Związek gmin Altshausen



</doc>
<doc id="4301117" url="https://pl.wikipedia.org/wiki?curid=4301117" title="Sowiecka Formuła 1 Sezon 1972">
Sowiecka Formuła 1 Sezon 1972

Sezon 1972 był dziesiątym sezonem Sowieckiej Formuły 1. Mistrzem został Jurij Tierieniecki, ścigający się Moskwiczem G5.

</doc>
<doc id="4301118" url="https://pl.wikipedia.org/wiki?curid=4301118" title="Rubi (piłkarz)">
Rubi (piłkarz)

Rubi, właśc. Joan Francesc Ferrer Sicilia (ur. 5 lutego 1970 w Vilassar de Mar) – hiszpański trener i piłkarz, grający na pozycji pomocnika.
Kariera piłkarska.
Rubi przez całą karierę błąkał się po mało znanych hiszpańskich klubach. Jest on wychowankiem klubu UE Vilassar de Mar, gdzie też rozpoczął karierę zawodową. W 1992 roku przeniósł się do AEC Manlleu. W 1994 roku został piłkarzem rezerw klubu RCD Espanyol. Po roku przeniósł się do CE L’Hospitalet. Tam jego przygoda ponownie zakończyła się już po roku, gdyż w 1996 roku został piłkarzem Pontevedra CF. W 1997 roku ponownie zmienił barwy klubowe przenosząc się do Terrassa FC. Tam po roku gry, w 1998 roku zdecydował się zakończyć piłkarską karierę.
Kariera trenerska.
Rozpoczynając karierę trenerską Rubi powrócił do UE Vilassar de Mar w 2001 roku, tym razem w roli szkoleniowca. W 2003 roku odszedł z klubu obejmując kolejny swój klub CE L’Hospitalet. Tam jego przygoda zakończyła się już jednak po roku, gdyż w 2004 roku został zwolniony z tego stanowiska. Niedługo po tym został szkoleniowcem CE Sabadell FC, ale tam również jego praca trwała zaledwie rok. W 2005 roku został trenerem Espanyolu B, którego barwy kiedyś reprezentował. Na tym stanowisku pracował do 2008 roku. Zaraz po tym został szkoleniowcem UD Ibiza-Eivissa, ale jeszcze w tym samym roku został zwolniony z tego stanowiska. W 2009 roku objął drużynę Benidorm CF, gdzie pracował rok. W 2012 roku został szkoleniowcem zespołu Girona FC, tam jednak ponownie pracował tylko rok. W 2014 roku został szkoleniowcem klubu Real Valladolid, gdzie pracował do 2015 roku. Po tej przygodzie został trenerem Levante UD, gdzie pracował do 2016 roku. W 2017 roku przez krótko trenował zespół Sporting Gijón. Po odejściu z tego klubu został szkoleniowcem SD Huesca, z którą w sezonie 2017/18 wywalczył pierwszy w historii klubu awans do Primera División. Po tym sukcesie zdecydował się jednak opuścić klub. 3 czerwca 2018 roku został ogłoszony nowym trenerem RCD Espanyol.

</doc>
<doc id="4301120" url="https://pl.wikipedia.org/wiki?curid=4301120" title="Birów">
Birów

Birów (461 m) – skaliste wzgórze na Wyżynie Częstochowskiej we wsi Podzamcze koło Ogrodzieńca. Znajduje się po północnej stronie zabudowanego obszaru tej miejscowości i jest bezleśne. Dzięki temu rozciąga się z niego panorama widokowa obejmująca cały horyzont. Ze wzgórza widoczny jest m.in. pobliski, położony na Górze Janowskiego Zamek Ogrodzieniec wraz z najwyższym wzniesieniem Wyżyny Krakowsko-Częstochowskiej – skałą Czubatką, a także Zamek w Smoleniu i wzgórze Suchy Połeć.
Birów posiada charakterystycznie zwieńczenie w postaci niecki otoczonej licznymi ostańcami skalnymi tworzącymi strome urwiska. Dzięki takiemu ukształtowaniu terenu posiadała bardzo dobre cechy obronne i było miejscem osadnictwa wielu różnych kultur. Archeolodzy znaleźli tutaj resztki drewnianego Grodu na Górze Birów pochodzącego prawdopodobnie z końca XIII wieku i spalonego w pierwszej połowie XIV wieku podczas walk Władysława Łokietka z Czechami. W latach 2007–2008 gród odbudowano na nowo i udostępniono do zwiedzania jako jedną z atrakcji turystycznych. Prace prowadzone przez archeologów wykazały, że wzgórze Birów było zasiedlone przez ludzi już pod koniec neolitu, a także później, w epoce brązu. Archeolodzy znaleźli dowody zamieszkiwania tutaj przez ludzi kultury łużyckiej. Ślady wskazują, że ich osada być może padła łupem Scytów. Później wzgórze zamieszkiwane było w okresie późnorzymskim (II – V w n.e.), oraz w późnym średniowieczu. 
Wspinaczka.
Skałki na Górze Birów są rejonem atrakcyjnym dla wspinaczy. Znajduje się tu kilkadziesiąt dróg wspinaczkowych wyposażonych w stałą asekurację. Przeważają drogi trudne, o stopniu trudności przekraczającym VI w skali Kurtyki. Dzięki inicjatywie Michała Czubaka, poparciu gminy Ogrodzieniec, Zespołu Parków Krajobrazowych Województwa Śląskiego, sponsorów prywatnych oraz instytucjonalnych, w latach 2008–2009 przeprowadzono tu kompleksową wymianę asekuracji oraz wycinkę drzew i krzewów zasłaniających skały.
Wyróżnia się dwie grupy skał:
W północnych ścianach znajduje się kilka schronisk: Okno Skalne w Górze Birów, Schronisko w Górze Birów koło Podzamcza Północne, Schronisko w Górze Birów koło Podzamcza Wschodnie, Schronisko w Górze Birów koło Podzamcza Zachodnie. 

</doc>
<doc id="4301122" url="https://pl.wikipedia.org/wiki?curid=4301122" title="Orzechowiec (obwód tarnopolski)">
Orzechowiec (obwód tarnopolski)



</doc>
<doc id="4301124" url="https://pl.wikipedia.org/wiki?curid=4301124" title="Faworinus">
Faworinus



</doc>
<doc id="4301129" url="https://pl.wikipedia.org/wiki?curid=4301129" title="Acyduria 3-metyloglutakonowa">
Acyduria 3-metyloglutakonowa

Acyduria 3-metyloglutakonowa, inaczej kwasica 3-metyloglutakonowa, skrót "MGA" – niejednorodna grupa rzadkich,
genetycznie uwarunkowanych zaburzeń metabolicznych (wrodzone błędy metabolizmu), które charakteryzują się zwiększonym wydalaniem kwasu 3-metyloglutakonowego, a w niektórych przypadkach też 3-metyloglutarowego w moczu.
Tylko acyduria 3-metyloglutakonowa typu I jest związana z wrodzonym błędem metabolizmmu aminokwasu leucyny, pozostałe typy tego schorzenia są związane z innym rodzajem defektu mitochondrialnego utleniania. 

</doc>
<doc id="4301130" url="https://pl.wikipedia.org/wiki?curid=4301130" title="Jarosław Wesołowśkyj">
Jarosław Wesołowśkyj



</doc>
<doc id="4301134" url="https://pl.wikipedia.org/wiki?curid=4301134" title="Riedhausen (Badenia-Wirtembergia)">
Riedhausen (Badenia-Wirtembergia)



</doc>
<doc id="4301137" url="https://pl.wikipedia.org/wiki?curid=4301137" title="Wspólnota administracyjna Wangen im Allgäu">
Wspólnota administracyjna Wangen im Allgäu



</doc>
<doc id="4301138" url="https://pl.wikipedia.org/wiki?curid=4301138" title="Gołąb górski">
Gołąb górski

Gołąb górski ("Columba rupestris") – osiadły gatunek średniej wielkości ptaka z rodziny gołębiowatych (Columbidae).
Taksonomia.
Gatunek po raz pierwszy naukowo opisał w 1811 roku niemiecki przyrodnik Peter Simon Pallas, nadając mu nazwę "Columba Oenas" δ "rupestris". Jako miejsce typowe odłowu holotypu Pallas wskazał Daurię. Wyróżniono dwa podgatunki.
Występowanie.
Środowisko.
Twardolistne zarośla, wzniesienia, obszary kamieniste, klify, szczyty górskie, tereny podziemne i jaskinie, miasta.
Zasięg występowania.
Gołąb górski występuje w zależności od podgatunku:
Pożywienie.
"C. rupestris" żywią się przede wszystkim ziarnem. Spożywają również kiełki i nasiona roślin, liście, a także ślimaki.
Zachowania.
Zaobserwowano, że gołębie górskie wykazują tendencję do jedzenia w małych grupach. Jeśli jest taka możliwość, mieszają się ze stadami gołębi skalnych, ale na ogół występują na wyższych wysokościach niż ten gatunek.
Rozród.
Gniazdo budowane z gałązek oraz części roślin, leży na klifie lub urwisku. Okres rozrodu trwa od lutego do sierpnia, a jego największa intensywność przypada na czas od kwietnia do lutego. Rozmnażają się w dużych koloniach. Wyprowadzane są dwa lęgi rocznie, najczęściej po dwa jaja. Oboje rodziców zajmuje się młodymi.
Status i zagrożenie.
Według Czerwonej księgi gatunków zagrożonych, spadkowy trend liczebności populacji nie jest na tyle duży, by określić gołębie górskie jako gatunek narażony na wyginięcie. Szeroki obszar występowania "C. rupestris" oraz duża liczba żywych osobników pozwala oszacować, że zagrożenie nie jest na tyle wyraźne, żeby istniało faktyczne niebezpieczeństwo wymarcia tego gatunku.

</doc>
<doc id="4301143" url="https://pl.wikipedia.org/wiki?curid=4301143" title="Współrzędne ortogonalne">
Współrzędne ortogonalne

Współrzędne ortogonalne to zbiór współrzędnych formula_1 dla których powierzchnie współrzędnych przecinają się pod kątami prostymi. Powierzchnia współrzędnych dla współrzędnej "formula_2" jest krzywą, powierzchnią lub hiperpowierzchnią taką, że "formula_2" ma stałą wartość. Np. w 3-wymiarowym układzie współrzędnych kartezjańskich formula_4 jest układem ortogonalnym, ponieważ powierzchnie formula_5 są płaszczyznami, które przecinają się pod kątami prostymi. Współrzędne ortogonalne są szczególnymi, ale występują najczęściej wśród współrzędnych krzywoliniowych.

</doc>
<doc id="4301144" url="https://pl.wikipedia.org/wiki?curid=4301144" title="Luke Smith">
Luke Smith

Luke Smith (ur. 30 sierpnia 1990 w Dżakarcie) – australijski siatkarz, grający na pozycji przyjmującego, reprezentant Australii. 
Sukcesy klubowe.
Liga szwedzka:
Liga fińska:
Liga portugalska:
Liga czeska:
Sukcesy reprezentacyjne.
Mistrzostwa Azji:

</doc>
<doc id="4301145" url="https://pl.wikipedia.org/wiki?curid=4301145" title="Sowiecka Formuła 1 Sezon 1973">
Sowiecka Formuła 1 Sezon 1973

Sezon 1973 był jedenastym sezonem Sowieckiej Formuły 1. Mistrzem został Nikołaj Kazakow, ścigający się Moskwiczem G5.

</doc>
<doc id="4301146" url="https://pl.wikipedia.org/wiki?curid=4301146" title="Columba rupestris">
Columba rupestris



</doc>
<doc id="4301152" url="https://pl.wikipedia.org/wiki?curid=4301152" title="Achberg (Badenia-Wirtembergia)">
Achberg (Badenia-Wirtembergia)



</doc>
<doc id="4301157" url="https://pl.wikipedia.org/wiki?curid=4301157" title="Bitwa pod Poch'ŏnbo">
Bitwa pod Poch'ŏnbo

Bitwa pod Poch’ŏnbo (, "Poch’ŏnbo chŏnt’u") – starcie zbrojne 4 czerwca 1937, w którym brał udział koreański oddział partyzantów pod dowództwem Kim Ir Sena.
Kontekst.
Od 1910 Korea była okupowana przez Cesarstwo Japonii jako Generalne Gubernatorstwo Korei. Władze japońskie podjęły szereg działań, takich jak utworzenie posterunków policji i baz wojska w Korei, utworzenie różnych instytucji kulturalnych mających na celu narzucanie kultury japońskiej, czy w końcu prześladowanie języka koreańskiego, które spotkały się z oporem Koreańczyków.
Ruch oporu w Korei i sąsiedniej Mandżurii, od 1931 również podporządkowanej Japończykom, narastał w latach trzydziestych. Jednym z jego dowódców był Kim Ir Sen (Kim Il Sŏng), który to w kwietniu 1932 roku sformował w Antu koreański oddział partyzancki, który następnie wszedł w skład chińsko-koreańskiej koalicji partyzanckiej walczącej na terenie Mandżurii. W 1936 roku na posiedzeniu kadr ruchu oporu w Nanhutou zdecydowano o przeniesieniu części działań zbrojnych na terytorium Korei.
Przebieg.
Atak na Poch’ŏnbo był zaplanowaną i przygotowaną operacją partyzantów. W marcu 1937 na naradzie w Sŏgang w powiecie Fusong zdecydowano o przeprowadzeniu operacji na terenie Korei. Partyzanci wyposażyli się też w nowe letnie umundurowanie za sprawą oddziału szwaczek kierowanego przez Ch’oe Hŭi-suk i Pak Su-hwan. Ponadto przed atakiem wysłano na zwiad Kim Hwak-sil i Ma Tong-hŭi w przebraniu wieśniaków, by pozyskali informacje o stanie japońskich sił w Poch’ŏnbo.
W nocy 3 czerwca 1937 oddział koreańskich partyzantów, liczący około 200 osób, przekroczył strzeżoną granicę i rozłożył się na wzgórzu Konjang. 4 czerwca o 22:00, na wystrzał swojego dowódcy, partyzanci wkroczyli do miejscowości Poch’ŏnbo. Zdobyli oni i zniszczyli posterunek japońskiej policji. Bój trwał krócej niż pół godziny. Po bitwie partyzanci podpalili budynki japońskiej administracji kolonialnej, a także rozkleili w miejscowości „Odezwę do ludu koreańskiego” i „10-punktowy program wyzwolenia ojczyzny”, a Kim Ir Sen wygłosił przemówienie do mieszkańców, którzy wyszli na ulice.
Nad ranem partyzanci wycofali się do Mandżurii, gdzie zaraz 5 czerwca rozbili pod Kusi-san japoński pościg, którym dowodził oficer Ogawa. Zanim Japończycy ściągnęli większe siły, partyzanci zdołali się ewakuować do swoich baz w Changbai.
Znaczenie.
Nie była to pierwsza, ani największa z bitew partyzantów Kim Ir Sena – np. zimą 1936/37 partyzanci rozbili japońskie wojska pacyfikacyjne pod Komgol i Hongdusan. Jednak to właśnie atak na Poch’ŏnbo zyskał rozgłos w prasie japońskiej, chińskiej, radzieckiej i francuskiej. Odtąd zwłaszcza radzieckie publikacje pisały o działalności koreańskich partyzantów. Znaczenie propagandowe było znacznie większe od skali sukcesu militarnego, gdyż udany rajd na Poch’ŏnbo zaprzeczył twierdzeniom japońskich władz o rozbiciu partyzantki. Wieści o zwycięstwie partyzantów w Poch’ŏnbo miały pozytywnie zaskoczyć Yo Un-hyonga oraz przywódcę nacjonalistów Kima Gu, a także działaczy socjalistycznych w Seulu.

</doc>
<doc id="4301159" url="https://pl.wikipedia.org/wiki?curid=4301159" title="Britt Bongaerts">
Britt Bongaerts

Britt Bongaerts (ur. 3 listopada 1996 w Roermond) – holenderska siatkarka, grająca na pozycji rozgrywającej. W sezonie 2020/2021 była zawodniczką ŁKS-u Commercecon Łódź. 
Sukcesy klubowe.
Liga holenderska:
Superpuchar Niemiec:
Puchar Niemiec:
Liga niemiecka:
Liga polska:

</doc>
<doc id="4301162" url="https://pl.wikipedia.org/wiki?curid=4301162" title="Oh Yoon-ah">
Oh Yoon-ah

Oh Yoon-ah (hangul: 오윤아; ur. 14 października 1980 w Ulsan) – południowokoreańska aktorka i modelka.
Biografia.
Oh Yoon-ah rozpoczęła karierę jako Grid-Girl (królowa wyścigu, pit-babes), a w 2000 roku wygrała pierwszy konkurs Queen Cyber Race. Stała się reporterką dla stacji rozrywkowej MBC Section TV w 2003 roku.
Yoon-ah zadebiutowała aktorsko w 2004 r. W serialu "Into the Storm". Zagrała też rolę drugoplanową jako przyjaciółka bohaterki w hitowym serialu "Old Miss Diary", który uczynił ją rozpoznawalną. Kontynuowała występy w telewizji, występując w "That Woman", "Mr. Goodbye", "Surgeon Bong Dal-hee", "Master of Study", "Marry Me, Please", a zwłaszcza "Alone in Love" , za którą zdobyła nagrodę dla najlepszej aktorki drugoplanowej na SBS Drama Awards w 2006 roku. od tego czasu pojawiła się w wielu popularnych serialach telewizyjnych, w tym "Incarnation of Money" z 2013 r.,"Wszyscy jesteście otoczeni." z 2014 r.,"Angry Mom" z 2015 r., i "Oh My Geum Bi" z 2016-17 roku. W 2018 r., zagrała główną rolę w serialu "Yeonnam-dong 539", oraz wystąpiła jako trenerka Yang w 32 odcinkowym serialu "Handsome Guy and Jung Eum". Od 2010 roku jest związana z agencją Polaris Entertainment.
Życie prywatne.
5 stycznia 2007 r., w Seulu, Yoon-ah poślubiła producenta reklamowego Songa Hoona, a w sierpniu urodziła syna. Para rozwiodła się w 2015 roku.

</doc>
<doc id="4301163" url="https://pl.wikipedia.org/wiki?curid=4301163" title="Reverie (serial telewizyjny)">
Reverie (serial telewizyjny)

 
Reverie – amerykański serial telewizyjny (dramat fantasy, thriller) wyprodukowany przez Extant Storytech, Energy Entertainment oraz Universal Television, którego twórcą jest Mickey Fisher. Serial był emitowany od 30 maja 2018 roku do 8 sierpnia 2018 roku przez NBC.
Na początku listopada 2018 roku, NBC ogłosiła zakończenie produkcji serialu po jednym sezonie.
Fabuła.
Serial opowiada o Marze Kint, byłej negocjatorce FBI, która pracuje w firmie Onira-Tech. Jej zadaniem jest sprowadzenie ludzi z wirtualnej rzeczywistości Reverie do realnego świata.
Produkcja.
24 stycznia 2017 roku, stacja NBC zamówiła pilotowy odcinek serialu od twórcy "", Mickeya Fishera.
W kolejnym miesiącu poinformowano, że Sarah Shahi, Sendhil Ramamurthy, Jessica Lu, Dennis Haysbert oraz Kathryn Morris dołączyli do obsady .
12 maja 2017 roku, stacja NBC ogłosiła zamówienie pierwszego sezonu serialu na sezon telewizyjny 2017–2018.
W grudniu 2017 roku, poinformowano, że w serialu zagra Jon Fletcher jako Oliver Hill.

</doc>
<doc id="4301165" url="https://pl.wikipedia.org/wiki?curid=4301165" title="Ricky Tognazzi">
Ricky Tognazzi

Ricky Tognazzi (ur. 1 maja 1955 w Mediolanie) – włoski aktor, reżyser i scenarzysta filmowy.
Od 1963 wystąpił w ponad 60 filmach i serialach telewizyjnych. Laureat Srebrnego Niedźwiedzia dla najlepszego reżysera na 41. MFF w Berlinie za film "Szowiniści" (1991). Pięć lat później na 46. Berlinale zdobył także Nagrodę im. Alfreda Bauera za innowacyjność za film "Vite strozzate" (1996).
Syn aktora i reżysera Ugo Tognazziego oraz aktorki Pat O'Hary.

</doc>
<doc id="4301167" url="https://pl.wikipedia.org/wiki?curid=4301167" title="Konecki">
Konecki

Osoby noszące nazwisko Konecki:

</doc>
<doc id="4301169" url="https://pl.wikipedia.org/wiki?curid=4301169" title="Bitwa pod Wietszycami">
Bitwa pod Wietszycami

Bitwa pod Wietszycami – bitwa stoczona 20 sierpnia 1385 r. w pobliżu osady Wietszyce koło Głogowa pomiędzy wojskami polskimi oraz księstwa głogowskiego.
Tło.
Po śmierci króla Przemysła II w 1296 roku Henryk III głogowski zgodnie z życzeniem Przemysła zajął południowo-zachodnią Wielkopolską z Kościanem i Wschową, ubiegając dążącego do ich przejęcie Władysława Łokietka. W następnych latach Łokietek podjął próbę odbicia Wschowy, jednak zdobył tylko Kościan i zniszczył umocnienia wzniesione do obrony księstwa głogowskiego przed Polską.
W 1343 roku Kazimierz III Wielki wykorzystał trudną sytuację Henryka V Żelaznego w walkach z Czechami i zdobył Wschowę oraz Ścinawę, w której zburzył mury obronne. Henryk V Żelazny pokonał wojska polskie pod Oleśnicą.
W 1383 roku książę głogowski Henryk VII Rumpold wykorzystał kryzys w Polsce spowodowany bezkrólewiem po śmierci Ludwika I Węgierskiego i wsparty przez wojska księstwa oleśnickiego wyruszył na Wschowę, gdzie jego wojska zostały odparte przez mieszczan i zmuszone do odwrotu, podczas którego złupiono okoliczne wsie.
Bitwa.
Dwa lata później wojska polskie rozpoczęły wyprawę odwetową na Głogów, podczas której nie napotykając większego oporu i grabiąc śląskie wsie, dotarły 20 sierpnia 1385 r. do Wietszyc. Siły obu stron oraz ich straty nie są znane. W starciu wojsko polskie poniosło klęskę i odniosło znaczące straty, co spowodowało paniczną ucieczkę przez Odrę.
Następstwa.
Wojska głogowskie zdobyły na Polakach kosztowności złupione na ziemi księstwa, z których książę Henryk VII Rumpold ufundował w Głogowie kościół św. Jerzego.
W 1391 r. Henryk podjął się nieudanej wyprawy na Polskę.
Upamiętnienie.
W 2010 i 2011 roku na polach pod Wietszycami odbyły się rekonstrukcje bitwy.

</doc>
<doc id="4301172" url="https://pl.wikipedia.org/wiki?curid=4301172" title="Marcin Urynowicz">
Marcin Urynowicz

Marcin Urynowicz (ur. 16 marca 1996 w Zabrzu) – polski piłkarz występujący na pozycji pomocnika w klubie GKS Katowice.
Jest wychowankiem Gwarka Zabrze. W Ekstraklasie zadebiutował 17 lipca 2015 w zremisowanym meczu z Wisłą Kraków 1:1. Grał w nim przez ostatnie doliczone 3 minuty gry, wchodząc za Romana Gergela.

</doc>
<doc id="4301173" url="https://pl.wikipedia.org/wiki?curid=4301173" title="Sowiecka Formuła 1 Sezon 1974">
Sowiecka Formuła 1 Sezon 1974

Sezon 1974 był dwunastym sezonem Sowieckiej Formuły 1. Mistrzem został Henry Saarm, ścigający się Estonią 16S.

</doc>
<doc id="4301177" url="https://pl.wikipedia.org/wiki?curid=4301177" title="Tetrakaina">
Tetrakaina

Tetrakaina () – wielofunkcyjny organiczny związek chemiczny, pochodna kwasu "p"-aminobenzoesowego. Stosowana w znieczuleniu miejscowym i dokanałowym.
Mechanizm działania.
Tetrakaina wywołuje miejscowe znieczulenie poprzez odwracalną blokadę przewodnictwa przez włókna nerwowe, zmniejszając lub całkowicie zapobiegając chwilowym wzrostom przepuszczalności błony komórkowej dla jonów sodowych, prawdopodobnie poprzez kompetencyjne wiązanie się z miejscem wiążącym jon wapniowy.
Zastosowanie.
Tetrakaina znajduje się na wzorcowej liście podstawowych leków Światowej Organizacji Zdrowia ("") (2015).
Tetrakaina jest dopuszczona do obrotu w Polsce (2018).
Działania niepożądane.
Tetrakaina może powodować miejscowo następujące działania niepożądane u ponad 1% pacjentów: rumień, zblednięcie skóry, wysypka oraz obrzęk. Po wchłonięciu się do krwi tetrakaina jest toksyczna i może powodować ciężkie zdarzenia niepożądane.

</doc>
<doc id="4301184" url="https://pl.wikipedia.org/wiki?curid=4301184" title="Vasas SC (piłka nożna)">
Vasas SC (piłka nożna)



</doc>
<doc id="4301186" url="https://pl.wikipedia.org/wiki?curid=4301186" title="Sowiecka Formuła 1 Sezon 1975">
Sowiecka Formuła 1 Sezon 1975

Sezon 1975 był trzynastym sezonem Sowieckiej Formuły 1. Mistrzem został Guram Dgebuadze, ścigający się Estonią 16M.

</doc>
<doc id="4301187" url="https://pl.wikipedia.org/wiki?curid=4301187" title="Kościół św. Jerzego w Głogowie">
Kościół św. Jerzego w Głogowie

Kościół św. Jerzego w Głogowie – kościół, który znajdował się na Ostrowie Tumskim w Głogowie. Rozebrany w 1917 roku.
Historia.
Kościół został wzniesiony w 1385 r. w miejscu kaplicy pod tym samym wezwaniem, z fundacji księcia głogowskiego Henryka VII Rumpolda z łupów zdobytych w bitwie pod Wietszycami i w podzięce za to zwycięstwo. Był to dwunanwowy, trzyprzęsłowy kamienny kościół z okrągłą wieżą po wschodniej stronie. 
Uległ zniszczeniu podczas pożaru miasta w 1488 roku. Szybko odbudowany, ponownie zniszczony został w 1741 r. podczas oblężenia Głogowa przez Prusaków. Odbudowany dwa lata później, podczas wojny siedmioletniej zamieniony na skład soli.
Wieża, której dolne partie zachowały się do początku XX wieku, miała znaczenie obronne, związane z umiejscowieniem świątyni przy moście na Odrze. Resztki murów budowli rozebrano w czasie budowy nowego mostu przez Odrę w 1917 roku.

</doc>
<doc id="4301192" url="https://pl.wikipedia.org/wiki?curid=4301192" title="Mezőkövesd-Zsóry SE">
Mezőkövesd-Zsóry SE



</doc>
<doc id="4301196" url="https://pl.wikipedia.org/wiki?curid=4301196" title="Balmazújvárosi FC">
Balmazújvárosi FC



</doc>
<doc id="4301205" url="https://pl.wikipedia.org/wiki?curid=4301205" title="Gianpiero D'Alia">
Gianpiero D'Alia



</doc>
<doc id="4301207" url="https://pl.wikipedia.org/wiki?curid=4301207" title="D'Appolito">
D'Appolito



</doc>
<doc id="4301208" url="https://pl.wikipedia.org/wiki?curid=4301208" title="Stanisław Zawadzki (Picus)">
Stanisław Zawadzki (Picus)

Stanisław Zawadzki zwany Picus (zm. 12 grudnia 1600 w Nawarzycach) – lekarz, profesor Akademii Krakowskiej.
Był podkanclerzym Akademii Krakowskiej, bogatym i wpływowym rajcą krakowskim. Był udziałowcem olkuskich kopalni srebra. 24 kwietnia 1572 został nobilitowany, nadano mu herb Herkulea. Dwukrotnie w 1581 i 1588 wybierano go rektorem Akademii Krakowskiej. Zmarł we wsi Nawarzyce, gdzie schronił się w 1599 przed panującą w Krakowie zarazą. Majątek swój, który składał się z kamienicy u zbiegu ul. św. Jana i Sławkowskiej, drugiej kamienicy przy ulicy Brackiej i wsi Modlnicy pod Krakowem, którą nabył w 1574, zapisał żonie i sześciorgu dzieciom. Najstarszy z nich Stanisław otrzymał także bibliotekę po ojcu.

</doc>
<doc id="4301210" url="https://pl.wikipedia.org/wiki?curid=4301210" title="Port lotniczy D'Arros">
Port lotniczy D'Arros



</doc>
<doc id="4301212" url="https://pl.wikipedia.org/wiki?curid=4301212" title="D'Arros">
D'Arros



</doc>
<doc id="4301214" url="https://pl.wikipedia.org/wiki?curid=4301214" title="D'Autray">
D'Autray



</doc>
<doc id="4301216" url="https://pl.wikipedia.org/wiki?curid=4301216" title="Przytulia wiosenna">
Przytulia wiosenna



</doc>
<doc id="4301217" url="https://pl.wikipedia.org/wiki?curid=4301217" title="L'Assomption (regionalna gmina hrabstwa)">
L'Assomption (regionalna gmina hrabstwa)



</doc>
<doc id="4301219" url="https://pl.wikipedia.org/wiki?curid=4301219" title="D'Huison-Longueville">
D'Huison-Longueville



</doc>
<doc id="4301221" url="https://pl.wikipedia.org/wiki?curid=4301221" title="D'Sound">
D'Sound



</doc>
<doc id="4301224" url="https://pl.wikipedia.org/wiki?curid=4301224" title="D'oh!">
D'oh!



</doc>
<doc id="4301226" url="https://pl.wikipedia.org/wiki?curid=4301226" title="D'yer Mak'er">
D'yer Mak'er



</doc>
<doc id="4301232" url="https://pl.wikipedia.org/wiki?curid=4301232" title="Białostocki Okręg Etapowy">
Białostocki Okręg Etapowy

Białostocki Okręg Etapowy – okręg etapowy Wojska Polskiego II Rzeczypospolitej.
Formowanie i zmiany organizacyjne.
Białostocki Okręg Etapowy powołano w 1919 roku. Stanowił on zaplecze Frontu Litewsko-Białoruskiego. Obsługiwał Grupę gen. Wacława Iwaszkiewicza. W końcu maja 1919 Dowództwo Okręgu Etapowego Białystok zostało przeniesione do Wołkowyska i przemianowane na Dowództwo Okręgu Etapowego Wołkowysk.
Na terenie powiatu grodzieńskiego obszar twierdzy był na prawach obszaru ściśle operacyjnego i podlegał pod względem administracji wojskowej i służby bezpieczeństwa dowódcy twierdzy gen. Wojciechowi Falewiczowi. Zakres działania DOE teoretycznie był obszerny, lecz przy braku personelu, środków łączności i lokomocji mógłbyć tylko w bardzo skromnych rozmiarach urzeczywistniony. Wobec braku wojsk etapowych Naczelne Dowództwo użyło do tej służby batalionów Milicji Ludowej, oddanych mu do dyspozycji przez ministra spraw wewnętrznych.

</doc>
<doc id="4301235" url="https://pl.wikipedia.org/wiki?curid=4301235" title="Katarzyna Nowak (judoczka)">
Katarzyna Nowak (judoczka)

Katarzyna Nowak (ur. 10 kwietnia 1986) – polska judoczka.
Była zawodniczka KS Polonia Rybnik (2001-2005). Brązowa medalistka mistrzostw Polski seniorek 2003 w kategorii poniżej 48 kg. Piąta zawodniczka mistrzostw świata juniorek 2004.

</doc>
<doc id="4301239" url="https://pl.wikipedia.org/wiki?curid=4301239" title="Ognon (dopływ Saony)">
Ognon (dopływ Saony)

Ognon – rzeka we wschodniej Francji, w regionie Burgundia-Franche-Comté, dopływ Saony. Długość rzeki wynosi 213,6 km, a powierzchnia jej dorzecza 2308 km².
Źródło rzeki znajduje się u podnóża Wogezów, na terenie gminy Haut-du-Them-Château-Lambert, w departamencie Górna Saona. Rzeka płynie w kierunku południowo-zachodnim, w środkowym i dolnym biegu wyznaczając południową granicę Górnej Saony kolejno z departamentami Doubs, Jura i Côte-d’Or. Do rzeki Saony uchodzi na wschód od miejscowości Heuilley-sur-Saône.
Większe miejscowości nad rzeką to Mélisey, Lure, Villersexel, Marnay i Pesmes.

</doc>
<doc id="4301240" url="https://pl.wikipedia.org/wiki?curid=4301240" title="Ognon">
Ognon



</doc>
<doc id="4301242" url="https://pl.wikipedia.org/wiki?curid=4301242" title="Lyndon (Solihull)">
Lyndon (Solihull)



</doc>
<doc id="4301245" url="https://pl.wikipedia.org/wiki?curid=4301245" title="Barcragujn chumb (2017/2018)">
Barcragujn chumb (2017/2018)

Rozgrywki Barcragujn chumb w sezonie 2017/18 były 26. w historii najwyższej klasy rozgrywkowej piłki nożnej w Armenii. Rozpoczęły się 6 sierpnia 2017 roku, a zakończyły się 20 maja 2018. W lidze wzięło udział 6 drużyn, te same co w sezonie wcześniejszym. Tytuł mistrzowski zdobył , a królem strzelców został Artak Jedigarian z tejże drużyny.
Tabela.
&lt;onlyinclude&gt;&lt;/onlyinclude&gt;

</doc>
<doc id="4301248" url="https://pl.wikipedia.org/wiki?curid=4301248" title="Równania Maxwella we współrzędnych krzywoliniowych">
Równania Maxwella we współrzędnych krzywoliniowych

Równania Maxwella we współrzędnych krzywoliniowych – równania Maxwella zapisane w układzie współrzędnych krzywoliniowych. Równania te opisują dynamikę pola elektromagnetycznego oraz cząstek materii poddanych oddziaływaniom tych pól. Mają szczególne zastosowanie w zakrzywionej czasoprzestrzeni, gdzie metryka w ogólności różni się od metryki płaskiej czasoprzestrzeni Minkowskiego (zmiana metryki czasoprzestrzeni według ogólnej teorii względności powstaje na skutek obecności materii i energii, i tym tłumaczy pojawianie się pola grawitacyjnego).
W zakrzywionej czasoprzestrzeni tory cząstek masowych są liniami geodezyjnymi, innymi niż tory prostoliniowe. Obecność pola elektromagnetycznego dodatkowo zmienia te tory.
Także promienie świetlne poruszają się nie po prostych euklidesowych – jak to jest w płaskiej czasoprzestrzeni – ale po tzw. liniach geodezyjnych zerowych. W silnych polach grawitacyjnych (np. w pobliżu czarnych dziur) lub po przejściu światłą na wielkich dystansach w oddziaływaniu np. z galaktykami występuje efekt zakrzywiania biegu (tzw. soczewkowanie grawitacyjne).
Równania te są uogólnieniem równań Maxwella w próżni, które zazwyczaj są formułowane w lokalnych układach współrzędnych w płaskiej czasoprzestrzeni. Jednakże ogólna teoria względności wskazuje, iż obecność pola elektromagnetycznego (lub energii i materii w ogólności) powoduje zmianę metryk, równania Maxwella w płaskiej czasoprzestrzeni powinny być rozumiane jako przybliżenie.
W opisie zjawisk elektromagnetycznych w obecności materii zazwyczaj odróżnia się ładunki związane i swobodne. Bez tego odróżnienia równania Maxwella w próżni nazywa się „mikroskopowymi”, a gdy robi się to odróżnienie, to równania te nazywa się „makroskopowymi”.
Równania Maxwella są niezmiennicze, tzn. ich postać nie zależy od tensora metrycznego, a więc są identyczne w płaskiej czasoprzestrzeni (opisanej tensorem metrycznym Minkowskiego), jak i zakrzywionej czasoprzestrzeni (np. w pobliżu masywnego obiektu, gdzie obowiązuje metryka Schwarzschilda), jak również nie zależą od przyjętego układu współrzędnych krzywoliniowych (np. część przestrzenną czasoprzestrzeni można przedstawić zarówno we współrzędnych prostokątnych, czyli kartezjańskich, sferycznych, jak i dowolnych współrzędnych krzywoliniowych).
Z powyższych względów równania Maxwella w czasoprzestrzeni Minkowskiego trzeba rozumieć jako szczególny przypadek równań podanych dla współrzędnych krzywoliniowych.
Tensor pola elektromagnetycznego.
Równania pola elektromagnetycznego zapisane w szczególnej teorii względności łatwo uogólnić tak, by były słuszne w dowolnym czterowymiarowym układzie współrzędnych, a więc z dowolnym tensorem metrycznym – ogólność ta obejmuje zarówno zapis równań w dowolnych współrzędnych krzywoliniowych, jak i w przypadku, gdy występuje pole grawitacyjne.
Tensor pola elektromagnetycznego w szczególnej teorii względności jest równy
gdzie formula_2 jest czteropotencjałem pola elektromagnetycznego. Zgodnie z ogólną zasadą przy przejściu ze współrzędnych kartezjańskich do krzywoliniowych pochodne cząstkowe przechodzą na pochodne kowariantne; stąd mamy formula_3
Jednak człony zawierające symbole Christoffela kasują się i otrzymuje się wyrażenia identyczne jak we współrzędnych kartezjańskich, czyli
Pierwsza para równań Maxwella.
W konsekwencji pierwsza para równań Maxwella nie zmienia postaci
Równanie to zawiera prawo indukcji Faradaya oraz prawo Gaussa dla elektromagnetyzmu. Wstawiając potencjały pole mamy
Czterowektor gęstości prądu.
Jeżeli w przestrzeni znajduje się pewien rozkład cząstek naładowanych, który można uśrednić i traktować jako ciągły, to można wprowadzić pojęcie czterowektora gęstości prądu w danym punkcie, związanego z poruszającymi się ładunkami
gdzie formula_8 – relatywistyczna gęstość ładunku, przy czym:
Druga para równań Maxwella.
Druga para równań Maxwella ma w układzie kartezjańskim postać
Przejście do współrzędnych krzywoliniowych wymaga jedynie zmiany pochodnych cząstkowych na pochodne kowariantne
Powyższe wyrażenie zawiera dywergencję we współrzędnych krzywoliniowych; tensor formula_14 jest antysymetryczny; dywergencja tensora antysymetrycznego ma postać (por. dywergencja kowariantna)
gdzie:
Stąd druga para równań Maxwella przyjmuje postać
Równanie ruchu cząstki.
(1) Równanie ruchu cząstki swobodnej w płaskiej czasoprzestrzeni: cząstka nie podlega oddziaływaniom i jej przyspieszenie jest zerowe, tj.
gdzie formula_19 – czteroprędkość cząstki, formula_20 – różniczkowy przyrost tzw. interwału czasoprzestrzennego mierzony wzdłuż trajektorii cząstki; równoważnie można zapisać, że różniczka 4-prędkości cząstki zeruje się, tj.
(2) Równanie ruchu cząstki swobodnej w zakrzywionej czasoprzestrzeni
Przechodząc do układu współrzędnych krzywoliniowych równanie ruchu cząstki nie podlegającej oddziaływaniom należy zmodyfikować zamieniając różniczkę zupełną na różniczkę absolutną, tj.
Różniczka absolutna wektora kowariantnego dana jest zależnością
lub
gdzie:
Stąd mamy równanie ruchu cząstki w układzie krzywoliniowym
Dzieląc przez formula_20 i uwzględniając, że formula_28 znajdujemy
Jest to równanie linii geodezyjnej w przestrzeni z metryką formula_30 (od której zależą m.in. symbole Christoffela formula_31). Przy tym, jeżeli przestrzeń jest pozbawiona źródeł pola grawitacyjnego, to symbole Christoffela formula_31 są takie, że zerują tensor krzywizny i równania geodezyjnych sprowadzają się do prostych euklidesowych; jeżeli jednak przestrzeń jest zakrzywiona na skutek obecności materii, to tensor krzywizny jest niezerowy, a geodezyjne są inne niż proste euklidesowe.
(3) Równanie ruchu cząstki w płaskiej czasoprzestrzeni w polu elektromagnetycznym
Cząstka podlega oddziaływaniom z polem elektromagnetycznym i jej przyspieszenie jest zerowe, tj.
(4) Równanie ruchu cząstki w zakrzywionej czasoprzestrzeni w polu elektromagnetycznym
Zmieniamy pochodną zupełną formula_34 na pochodną absolutną formula_35
czyli
Jest to równanie na trajektorię cząstki o ładunku formula_38 masie formula_39 poruszającej się w polu elektromagnetycznym formula_40 i w polu grawitacyjnym zadanym metryką formula_30 (od której zależą m.in. symbole Christoffela formula_31). Gdyby pole elektromagnetyczne było zerowe lub bardzo słabe, to cząstka poruszałaby się po linii geodezyjnej właściwej dla zakrzywionej czasoprzestrzeni. Obecność pola modyfikuje ten tor.
Zobacz też.
Wiadomości z matematyki

</doc>
<doc id="4301249" url="https://pl.wikipedia.org/wiki?curid=4301249" title="Durhamshire">
Durhamshire



</doc>
<doc id="4301252" url="https://pl.wikipedia.org/wiki?curid=4301252" title="Edward Konecki">
Edward Konecki

Edward Konecki (ur. 2 stycznia 1921 w Białymstoku, zm. 13 stycznia 1990 w Warszawie) – polski artysta-malarz i grafik, projektant m.in. znaczków pocztowych i banknotów.
Biografia.
Edward Konecki studiował w Szkole Malarstwa, Rzeźby i Sztuki Stosowanej w Warszawie w latach 1931-1935. Był twórcą polichromii zdobiących wnętrza warszawskiego Zamku Ostrogskich. Był aktywny w powojennej odbudowie Starówki lubelskiej. W 1956 został zatrudniony jako projektant i rytownik w Polskiej Wytwórni Papierów Wartościowych w Warszawie. Konecki projektował też znaczki dla Poczty Polskiej. Zmarł w Warszawie w 1990.

</doc>
<doc id="4301255" url="https://pl.wikipedia.org/wiki?curid=4301255" title="Mġarr ix-Xini">
Mġarr ix-Xini

Mġarr ix-Xini – zatoka będąca częścią Morza Śródziemnego, znajduje się u wybrzeża wyspy Gozo, w Republice Malty. 
Podczas panowania rycerskiego Zakonu Maltańskiego zatoka pełniła funkcję małego portu. W 1661 roku wybudowano wieżę Wieża Mġarr ix-Xini, która pełniła funkcję komunikacyjną pomiędzy Gozo i Grand Harbour, ostrzegawczą przed piratami oraz obronną.
Zatoka jest popularnym miejscem wykorzystywanym do pływania i nurkowania. Istnieje tutaj mała kamienista plaża przy której funkcjonuje restauracja. 
Film „By the Sea” z Angeliną Jolie i Bradem Pittem został częściowo nakręcony nad zatoką w 2014 roku.

</doc>
<doc id="4301264" url="https://pl.wikipedia.org/wiki?curid=4301264" title="Biserjane">
Biserjane

Biserjane – wieś w Słowenii, w gminie Sveti Jurij ob Ščavnici. 1 stycznia 2017 miejscowość liczyła 74 mieszkańców.

</doc>
<doc id="4301265" url="https://pl.wikipedia.org/wiki?curid=4301265" title="Blaguš">
Blaguš

Blaguš – wieś w Słowenii, w gminie Sveti Jurij ob Ščavnici. 1 stycznia 2017 miejscowość liczyła 67 mieszkańców.

</doc>
<doc id="4301267" url="https://pl.wikipedia.org/wiki?curid=4301267" title="Enzymy allosteryczne">
Enzymy allosteryczne

Enzymy allosteryczne – enzymy, w których poza centrum aktywnym występuje również miejsce (centrum) allosteryczne ("allosteryczny" pochodzi od greckiego „inna przestrzeń”). Kiedy substancja przyłączy się do centrum allosterycznego, konformacja białka (struktura trzecio- lub czwartorzędowa) zmienia się modyfikując aktywność enzymu. Substancje te nazywa się regulatorami/efektorami allosterycznymi Enzymy regulowane allosterycznie działają niezgodnie z kinetyką Michaelisa-Menten.
Model jednoprzejściowy/MWC.
Model jednoprzejściowy nazywany również modelem MWC, czyli Jacqes'a Monoda, Jefferiesa Waymana i Jean-Pierre'a Changeaux, biochemików, którzy go opisali. Model tej jest oparty na kilku założeniach:
W środowisku, w którym nie ma ani substratu, ani efektora, występuje równowaga między stanami T i R. Stan T jest bardziej stabilny, a zatem bardziej powszechny. Dla typowego enzymu allosterycznego stosunek T/R nazywany "stałą allosteryczną" wynosi kilkaset. Substrat (S) łatwiej wiąże się do formy R niż T. Różnica energetyczna między dwoma stanami jest tak mała, że jeśli na chwilę pojawi się forma R w jednej podjednostce i natychmiast zwiąże się z substratem to automatycznie reszta podjednostek przejdzie w stan R. Wiązanie się S zakłóca więc równowagę T/R na korzyść R. Zachowanie to zwie się "kooperatywnością" i tłumaczy ono fakt, że enzymy allosteryczne zachowują niezgodnie z kinetyką Michaelisa-Menten.
Model sekwencyjny i mieszany.
Alternatywne podejście zaproponowane przez Daniela Koshlanda, zakłada, że podjednostki enzymu przechodzą sekwencyjne zmiany strukturalne. Powstanie jednego kompleksu centrum aktywne-substrat wpływa strukturalnie na inne miejsca aktywne w białku bez konieczności zmiany konformacji całego enzymu. Model obejmuje również pojęcie ujemnej kooperatywności, które polega na tym, że każdy kolejny związany substrat zmniejsza powinowactwo innych miejsc aktywnych względem substratu. 
Wyniki wielu badań nad enzymami allosterycznymi wskazują, że wiele z nich łączy w sobie zachowania z obu modeli, co oznacza, że zachowują się zgodnie z modelem mieszanym.

</doc>
<doc id="4301270" url="https://pl.wikipedia.org/wiki?curid=4301270" title="Sowiecka Formuła 1 Sezon 1976">
Sowiecka Formuła 1 Sezon 1976

Sezon 1976 był czternastym i ostatnim sezonem Sowieckiej Formuły 1. Mistrzem został Władimir Grekow, ścigający się Estonią 18.

</doc>
<doc id="4301271" url="https://pl.wikipedia.org/wiki?curid=4301271" title="Zamojski Okręg Etapowy">
Zamojski Okręg Etapowy

Zamojski Okręg Etapowy – okręg etapowy Wojska Polskiego.
Formowanie i zmiany organizacyjne.
Zamojski Okręg Etapowy powołano w marcu 1919 roku. Obsługiwał Grupę gen. Jana Romera.

</doc>
<doc id="4301272" url="https://pl.wikipedia.org/wiki?curid=4301272" title="Brzeski Okręg Etapowy">
Brzeski Okręg Etapowy

Brzeski Okręg Etapowy – okręg etapowy Wojska Polskiego.
Formowanie i zmiany organizacyjne.
Brzeski Okręg Etapowy powołano w marcu 1919 roku. Obsługiwał Grupę gen. Antoniego Listowskiego.

</doc>
<doc id="4301273" url="https://pl.wikipedia.org/wiki?curid=4301273" title="Chełmski Okręg Etapowy">
Chełmski Okręg Etapowy

Chełmski Okręg Etapowy – okręg etapowy Wojska Polskiego.
Formowanie i zmiany organizacyjne.
Chełmski Okręg Etapowy powołano w marcu 1919 roku. Obsługiwał Grupę gen. Edwarda Śmigłego-Rydza.

</doc>
<doc id="4301274" url="https://pl.wikipedia.org/wiki?curid=4301274" title="Wołkowyski Okręg Etapowy">
Wołkowyski Okręg Etapowy

Wołkowyski Okręg Etapowy – okręg etapowy Wojska Polskiego.
Formowanie i zmiany organizacyjne.
W końcu maja 1919 roku dotychczasowe Dowództwo Okręgu Etapowego zostało przeniesione z Białegostoku do Wołkowyska.
15 października 1920 zreorganizowano podział obszaru wojennego na dowództwa okręgów etapowych. DOE w Wołkowysku podlegało 2 Armii i obejmowało powiaty: bialski, wołkowyski, północną część powiatu lidzkiego i powiat oszmiański.
Struktura organizacyjna.
"Organizacja i rozmieszczenie w 1919":

</doc>
<doc id="4301278" url="https://pl.wikipedia.org/wiki?curid=4301278" title="Békéscsaba 1912 Előre SE">
Békéscsaba 1912 Előre SE



</doc>
<doc id="4301280" url="https://pl.wikipedia.org/wiki?curid=4301280" title="Gianantonio Davia">
Gianantonio Davia

Gianantonio Davia (ur. 13 października 1660 w Bolonii, zm. 11 stycznia 1740 w Rzymie) – włoski kardynał.
Życiorys.
Urodził się 13 października 1660 roku w Bolonii, jako syn Giovanniego Battisty Davii i Porzii Ghislieri. Pobierał nauki na Uniwersytecie Bolońskim, gdzie studiował filozofię, a w Turynie uzyskał stopień doktora utroque iure. W połowie lat 80. XVII wieku przybył do Rzymu, na prośbę Innocentego XI, wstąpił do stanu duchownego i w 1687 roku został internuncjuszem w Niderlandach Południowych. 21 czerwca 1690 roku został mianowany tytularnym arcybiskupem Teb, otrzymując dyspensę z powodu nieosiągnięcia kanonicznego wieku 30 lat. 6 lipca został asystentem Tronu Papieskiego, a 8 sierpnia nuncjuszem w Królestwie Niemieckim. 10 września przyjął sakrę biskupią, a miesiąc później zrezygnował z nuncjatury w Niderlandach. Wiosną 1696 roku został powołany na reprezentanta Stolicy Piotrowej w Polsce i zrezygnował z funkcji nuncjusza w Królestwie Niemiec. Dwa lata później został arcybiskupem ad personam Rimini. W kwietniu 1700 roku został przedstawicielem Stolicy Apostolskiej przy cesarzu, jednakże pod śmierci Leopolda I w 1705 roku, Davia został wydalony z Wiednia, przez następnego władcę – Józefa I. 18 maja 1712 roku został kreowany kardynałem prezbiterem i otrzymał kościół tytularny San Callisto. W drugiej dekadzie XVIII wieku pełnił rolę legata w Urbino i Romanii. W 1726 roku zrezygnował z diecezji Rimini, a rok później został prefektem Kongregacji Indeksu, którym pozostał do śmierci. Pełnił rolę protektora zakonu cystersów, a ponadto kilkakrotnie był niesłusznie pomawiany o sprzyjanie jansenistom. W latach 1737–1740 był protoprezbiterem. Zmarł 11 stycznia 1740 roku w Rzymie.

</doc>
<doc id="4301283" url="https://pl.wikipedia.org/wiki?curid=4301283" title="Grodzieński Okręg Etapowy">
Grodzieński Okręg Etapowy

Grodzieński Okręg Etapowy – okręg etapowy Wojska Polskiego.
Formowanie i zmiany organizacyjne.
Grodzieński Okręg Etapowy powołano w grudniu 1919 roku.
15 października 1920 zreorganizowano podział obszaru wojennego na dowództwa okręgów etapowych. DOE w Grodnie podlegało 3 Armii i obejmowało powiaty: białostocki, sokólski, grodzieński, augustowski, sejneński, suwalski i południową część powiatu lidzkiego.
Celem zapewnienia bezpieczeństwa wewnętrznego, dowódcy DOE został podporządkowany 3 dywizjon żandarmerii polowej etapowej.
W związku z rozformowaniem 3 Armii, w grudniu 1920 wszystkie jednostki etapowe przeszły w podporządkowanie Inspekcji DOE 2 Armii w Wołkowysku. W Grodnie czasowo utworzono II Brygadę Etapową i Ekspozyturę Inspekcji Etapowej DOE.
Struktura organizacyjna.
"Organizacja i rozmieszczenie w grudniu 1919":
Planowano też włączenie do OE „Grodno” powiatów:wileńskiego i trockiego.

</doc>
<doc id="4301284" url="https://pl.wikipedia.org/wiki?curid=4301284" title="Miński Okręg Etapowy">
Miński Okręg Etapowy

Miński Okręg Etapowy – okręg etapowy Wojska Polskiego.
Formowanie i zmiany organizacyjne.
Miński Okręg Etapowy powołano wgrudniu 1919 roku.
W marcu 1920 zlikwidowało dotychczasowe fronty, a walczące wojska podzielono na armie. Każdej armii przydzielono jeden okręg etapowy. OE „Mińsk” przydzielono 4 Armii.
Do dyspozycji Okręg otrzymał następujące bataliony etapowe: I i II kieleckie, I i II poznańskie, I i IV warszawskie, IV lwowski, III litewsko-białoruski.
W marcu 1920 w dyspozycji Okręgu znajdowały się następujące bataliony etapowe: I, IV Warszawski, I, II Poznański, I Kielecki, IV Lwowski. W trakcie formowania był III Lit.-Białoruski, a II Kielecki był uzupełniany
Struktura organizacyjna.
"Organizacja i rozmieszczenie w grudniu 1919":
Organizacja we wrześniu 1920

</doc>
<doc id="4301292" url="https://pl.wikipedia.org/wiki?curid=4301292" title="Wileński Okręg Etapowy">
Wileński Okręg Etapowy

Wileński Okręg Etapowy – okręg etapowy Wojska Polskiego.
Formowanie i zmiany organizacyjne.
Wileński Okręg Etapowy powołano w grudniu 1919 roku.
W marcu 1920 zlikwidowało dotychczasowe fronty, a walczące wojska podzielono na armie. Każdej armii przydzielono jeden okręg etapowy. OE „Wilno” przydzielono 7 Armii. Do dyspozycji Okręg otrzymał następujące bataliony etapowe: I i IV litewsko-białoruskie, III krakowski, IV lubelski, IV łódzki i 2 Ochotniczą Legię Kobiet. W marcu 1920 w dyspozycji Dowództwa Okręgu Etapowego Wilno znajdowały się następujące bataliony etapowe: III Krakowski, IV Lubelski, I Lit.-Białoruski, IV Łódzki.
Struktura organizacyjna.
"Organizacja i rozmieszczenie w grudniu 1919":

</doc>
<doc id="4301293" url="https://pl.wikipedia.org/wiki?curid=4301293" title="Ulrich Thomsen">
Ulrich Thomsen

Ulrich Thomsen (ur. 6 grudnia 1963 w Odense) – duński aktor filmowy, telewizyjny i dubbingowy.

</doc>
<doc id="4301295" url="https://pl.wikipedia.org/wiki?curid=4301295" title="Zrinka Bralo">
Zrinka Bralo

Zrinka Bralo (ur. w maju 1967) – działaczka, dziennikarka, od 2001 pełni funkcję dyrektorki generalnej organizacji Migrant Organise (znanej wcześniej pod nazwą "Migrant and Refugee Communities Forum"). Zrinka Bralo założyła również Women on the Move Awards, organizację, która celebruje osiągnięcia migrantek oraz uchodźczyń. Zdobyła również dwie nagrody za swoją działalność – Voices of Courage Awards w 2011, która została jej nadana za jej działalność na rzecz uchodźców w strefach miejskich oraz Churchill Fellow w 2014.
Życie prywatne.
Zrinka urodziła się w Sarajewie w Bośni i Hercegowinie. Wojna w Bośni rozpoczęła się, gdy Zrinka miała 25 lat, Podczas oblężenia w Sarajewie w latach 1992–1995 pracowała jako dziennikarka. Ze względu na konflikt przeniosła się do Wielkiej Brytanii w 1993. Status uchodźczyni udało się jej uzyskać ze względu na jej działalność dziennikarską. Uzyskała stypendium pozwalające jej kontynuować studia.
Działalność.
Działalność Zrinki Bralo w organizacji Migrant and Refugee Communities Forum doprowadziła do zmiany modelu, na którym oparta jest organizacja, co również doprowadziło do zmiany marki i zmiany nazwy organizacji na Migrants Organise.
W północnej Bośni udało jej się również pomóc w założeniu organizacji o nazwie „Most Mira” (pl. most do pokoju), która zajmuje się koordynowaniem festiwalów artystycznych dla dzieci walczących z traumą powojenną.
Zrinka Bralo pisała artykuły dla The Guardian, OpenDemocracy i The Huffington Post. Zrinka pisze głównie artykuły o sytuacji uchodźców.

</doc>
<doc id="4301296" url="https://pl.wikipedia.org/wiki?curid=4301296" title="Mołodeczański Okręg Etapowy">
Mołodeczański Okręg Etapowy

Mołodeczański Okręg Etapowy – okręg etapowy Wojska Polskiego.
Formowanie i zmiany organizacyjne.
Mołodeczański Okręg Etapowy powołano na przełomie 1919-1920 roku. W marcu 1920 zlikwidowało dotychczasowe fronty, a walczące wojska podzielono na armie. Każdej armii przydzielono jeden okręg etapowy. OE „Mołodeczno” przydzielono 1 Armii. 
Do dyspozycji Okręg otrzymał następujące bataliony etapowe: II warszawski, II litewsko-białoruski, I, II i IV krakowskie. W marcu 1920 w dyspozycji Okręgu znajdowały się następujące bataliony etapowe: pół II Warszawskiego. W trakcie formowania był II Lit.-Białoruski, II, III, IV Krakowski był uzupełniany, a pół II Warszawskiego planowane do sformowania.
Struktura organizacyjna.
"Organizacja i rozmieszczenie na przełomie 1919-1920":

</doc>
<doc id="4301300" url="https://pl.wikipedia.org/wiki?curid=4301300" title="Psamofit">
Psamofit



</doc>
<doc id="4301310" url="https://pl.wikipedia.org/wiki?curid=4301310" title="Jewgienija Serebrennikowa">
Jewgienija Serebrennikowa



</doc>
<doc id="4301315" url="https://pl.wikipedia.org/wiki?curid=4301315" title="Trzech włóczęgów">
Trzech włóczęgów

 
Trzech włóczęgów (ang. "Three tramps") – trzech mężczyzn sfotografowanych gdy idą do biura szeryfa pod eskortą policji w pobliżu składnicy książek Texas School Book Depository wkrótce po udanym zamachu na prezydenta USA Johna F. Kennedy’ego 22 listopada 1963 w Dallas. Od lat 60. XX wieku trwały spekulacje dotyczące tożsamości tych ludzi i ich udziału w spisku mającym doprowadzić do śmierci Kennedy’ego. Dokumenty upublicznione przez Dallas Police Department w 1989 zidentyfikowały tych mężczyzn jako Gusa W. Abramsa, Harolda Doyle’a i Johna Forrestera Gedneya.
Tylko dwa oficjalne dokumenty odnosiły się do aresztowania włóczęgów: zeznanie sierżanta policji Davida V. Harknessa, który kierował przeszukiwaniem pociągu towarowego za Dealey Plaza, gdzie doszło do zamachu i oświadczenie złożone 26 listopada 1963 przez zastępcę szeryfa Harolda E. Elkinsa, potwierdzające przekazanie trzech aresztowanych mężczyzn z obszaru kolejowego kapitanowi Fritzowi z policji w Dallas. Co istotne w przypadku pytań stawianych przez badaczy zamachu władze nie były w stanie przedstawić żadnych powodów braku dokumentów z aresztowania oraz tego gdzie owe dokumenty się znajdują. Tożsamość mężczyzn i ich losy były nieznane co podsycało spekulacje na ten temat.
Spekulacje.
Trzech aresztowanych mężczyzn nosiło zaniedbane ubrania ale byli ogoleni i mieli schludne fryzury. Ich niecodzienny wygląd w połączeniu z brakiem dokumentacji generował podejrzenia, że nie byli prawdziwymi włóczęgami, tylko zamieszanymi w zabójstwo i policja z Dallas pozwoliła im wymknąć się z miejsca zamachu. W związku z tym na przestrzeni lat powstało wiele spiskowych teorii i nazwisk poszczególnych włóczęgów: 
Dodatkowo amerykański wojskowy L. Fletcher Prouty rozpoznał na fotografii generała Edwarda Lansdale’a mijającego trzech włóczęgów (zdjęcie). Według jednej z teorii spiskowych Lansdale miał być szefem operacyjnym zamachu na Kennedy’ego.
Identyfikacja włóczęgów.
W związku z rosnącym zainteresowaniem zabójstwem generowanym przez film "JFK" z 1991 w reżyserii Olivera Stone’a, wiele wcześniej tajnych dokumentów zostało udostępnionych publicznie. Na początku 1992 dziennikarze natrafili na dokumenty policji w Dallas upublicznione w 1989. Jeden z nich to zapis aresztowania trzech włóczęgów, którzy zostali znalezieni na obszarze kolejowym za Dealey Plaza. Zapisu dokonano o 16:00, około półtorej godziny po zrobieniu zdjęć. Ujawnia on, że ci mężczyźni to:
Abrams zmarł w 1987, Gedney i Doyle potwierdzili, że rzeczywiście byli mężczyznami na zdjęciach i nie mają nic wspólnego ze spiskiem na życie prezydenta Kennedy’ego. Poprzednią noc spędzili w pobliskim schronisku dla bezdomnych, gdzie mogli się umyć i ogolić. 

</doc>
<doc id="4301316" url="https://pl.wikipedia.org/wiki?curid=4301316" title="Poznań Open 2018">
Poznań Open 2018

Poznań Open 2018 – tenisowy turniej ATP kategorii ATP Challenger Tour w sezonie 2018 z cyklu Poznań Open rozgrywany w dniach 5–10 czerwca 2018 roku w Poznaniu na kortach ceglanych o puli nagród wynoszącej 64 000 euro.

</doc>
<doc id="4301323" url="https://pl.wikipedia.org/wiki?curid=4301323" title="Mikołaj Spinola">
Mikołaj Spinola



</doc>
<doc id="4301324" url="https://pl.wikipedia.org/wiki?curid=4301324" title="Bolehnečici">
Bolehnečici

Bolehnečici – wieś w Słowenii, w gminie Sveti Jurij ob Ščavnici. 1 stycznia 2017 miejscowość liczyła 116 mieszkańców.

</doc>
<doc id="4301325" url="https://pl.wikipedia.org/wiki?curid=4301325" title="Sveti Jurij ob Ščavnici">
Sveti Jurij ob Ščavnici

Sveti Jurij ob Ščavnici – wieś w Słowenii, siedziba gminy Sveti Jurij ob Ščavnici. 1 stycznia 2017 liczyła 215 mieszkańców.

</doc>
<doc id="4301326" url="https://pl.wikipedia.org/wiki?curid=4301326" title="Frankie Faison">
Frankie Faison

Frankie Russel Faison (ur. 10 czerwca 1949 w Newport News) – amerykański aktor filmowy, telewizyjny i teatralny.

</doc>
<doc id="4301329" url="https://pl.wikipedia.org/wiki?curid=4301329" title="Kristu tal-Baħħara">
Kristu tal-Baħħara

Kristu tal-Baħħara – pomnik Jezusa Chrystusa umieszczony pod wodą, dwa kilometry od wybrzeża Malty na głębokości 35 metrów. Inna nazwa Chrystus Marynarzy.
Historia.
Autorem pomnika był maltański rzeźbiarz Alfred Camilleri Cauchi. Pomysłodawcą był nurek Raniero Borg, a posąg miał upamiętnić pierwszą wizytę papieża Jana Pawła II na Malcie w 1990 roku. Pomysł ustawienia pomnika pod wodą nie był nowy, wzorowano go na wykonanej z brązu figurze Cristo degli abissi w San Fruttuoso we Włoszech. Maltański został wykonany z betonu i pokryty włóknem szklanym. Waży około 13 ton. Posąg został zatopiony w 26 maja 1990 roku w pobliżu Wyspy Świętego Pawła w obecności papieża.
Po dziesięciu latach, ponieważ pogorszyła się widoczność i coraz mniej nurków odwiedzało pomnik przeniesiono go do Qawra, dzielnicy Saint Paul's Bay. Został umieszczony w pobliżu wraku promu Imperial Eagle. 

</doc>
<doc id="4301332" url="https://pl.wikipedia.org/wiki?curid=4301332" title="Ludomir Molitoris">
Ludomir Molitoris

Ludomir Molitoris (ur. 1957) – polski historyk narodowości słowackiej, tłumacz przysięgły języka czeskiego i słowackiego, wydawca, redaktor, wieloletni działacz Towarzystwa Słowaków w Polsce, obecnie sekretarz generalny.
Życiorys.
Studia wyższe ukończył na Wydziale Filozoficznym Uniwersytetu Komeńskiego w Bratysławie (1981). Doktor filozofii w zakresie literatury słowackiej – PhDr. (tzw. mały doktorat słowacki – 1983 r.). Stopień naukowy doktora uzyskał na Wydziale Filozoficznym Uniwersytetu Mateja Bela w Bańskiej Bystrzycy (2017). Obecnie pełni funkcję sekretarza generalnego Towarzystwa Słowaków w Polsce. Jest członkiem Spiskiego Towarzystwa Historycznego, Rady Generalnej Światowego Stowarzyszenia Słowaków Żyjących za Granicą, Rady ds. Słowaków Zagranicznych przy Macierzy Słowackiej, a od 2012 r. jest przedstawicielem słowackiej mniejszości narodowej w Komisji Wspólnej Rządu i Mniejszości Narodowych i Etnicznych.
Zainteresowania naukowe.
Ludomir Molitoris zajmuje się historią i współczesnością mniejszości słowackiej w Polsce oraz regionalną historią północnego Spisza i Górnej Orawy. W latach 1993-2013 był redaktorem "Almanachu Słowacy w Polsce" (ISSN 1233-0205).
Jest współautorem monografii: "Tajne dzieje górnej Orawy" (2012, ), przewodnika "Słowacy – kultura, historia" (2015, ), "Atlasu kultury ludowej Słowaków w Polsce" (2015, ), autorem monografii "Dejiny Slovákov v Poľsku do roku 1961" ("Dzieje Słowaków w Polsce do 1961 roku", 2017, ).
W Polsce, na Słowacji i za granicą opublikował kilkadziesiąt artykułów naukowych i artykułów polemicznych dotyczących zagadnień słowackiej mniejszości narodowej żyjącej w Polsce.
Odznaczenia.
1 stycznia 2013 w Bratysławie, w XX rocznicę powstania Republiki Słowackiej został odznaczony przez prezydenta Słowacji Ivana Gašparoviča najwyższym odznaczenie Republiki Słowackiej Orderem Podwójnego Białego Krzyża III klasy ("Rad Bieleho dvojkríža III. triedy") – jako jedna z dwudziestu osobistości słowackiego życia społecznego i kulturalnego – "w uznaniu nadzwyczajnych zasług dla Republiki Słowackiej, a zwłaszcza za wybitną działalność na rzecz słowackiej mniejszości narodowej w Polsce"; za wspieranie kultury i artystów krakowskich w 2015 otrzymał od Prezydenta Miasta Krakowa medal "Honoris Gratia".
Księga jubileuszowa.
W 2017 r., dla uczczenia jubileuszu jego 60. urodzin, Towarzystwo Słowaków w Polsce poświęciło mu XVIII numer Almanachu Słowacy w Polsce, Kraków: Towarzystwo Słowaków w Polsce, 2017, ISSN 1233-0205.

</doc>
<doc id="4301333" url="https://pl.wikipedia.org/wiki?curid=4301333" title="Akio Ōtsuka">
Akio Ōtsuka

 – japoński aktor oraz seiyū.
Znany ze swojego głębokiego tonu głosu. Do jego rozpoznawalnych ról należą Shunsui Kyōraku z serii "Bleach", Blackbeard z "One Piece" czy Gō Karuma (Manfred von Karma) z adaptacji serii gier "". Przez młodszą widownię kojarzony z użyczania głosu Tatusiowi Muminka w serialu animowanym z 1990 roku. Podkłada również głos pod zagranicznych aktorów, takich jak Steven Seagal, Denzel Washington czy Nicolas Cage, a także w amerykańskich kreskówkach, np. jako Śmigacz McKwak w "Kaczych opowieściach".
Syn Chikao Ōtsuki, który także był aktorem.
Jest związany z agencją Mausu Promotion.

</doc>
<doc id="4301334" url="https://pl.wikipedia.org/wiki?curid=4301334" title="Daler Kuziajew">
Daler Kuziajew

Daler Adjamowicz Kuziajew (ros. Далер Адьямович Кузяев; tat. Дәлир Әдһәм улы Хуҗаев; ur. 15 stycznia 1993 w Nabierieżnych Czełnach) – rosyjski piłkarz występujący na pozycji pomocnika w rosyjskim klubie Zenit Petersburg oraz w reprezentacji Rosji. W swojej karierze grał także w takich zespołach jak Karielija Pietrozawodsk, Nieftiechimik Niżniekamsk oraz Terek Grozny.

</doc>
<doc id="4301335" url="https://pl.wikipedia.org/wiki?curid=4301335" title="Čakova">
Čakova

Čakova – wieś w Słowenii, w gminie Sveti Jurij ob Ščavnici. 1 stycznia 2017 liczyła 78 mieszkańców.

</doc>
<doc id="4301338" url="https://pl.wikipedia.org/wiki?curid=4301338" title="Dragotinci (Słowenia)">
Dragotinci (Słowenia)

Dragotinci – wieś w Słowenii, w gminie Sveti Jurij ob Ščavnici. 1 stycznia 2017 liczyła 119 mieszkańców.

</doc>
<doc id="4301339" url="https://pl.wikipedia.org/wiki?curid=4301339" title="Franciszek Martelli">
Franciszek Martelli



</doc>
<doc id="4301340" url="https://pl.wikipedia.org/wiki?curid=4301340" title="Dragotinci">
Dragotinci



</doc>
<doc id="4301342" url="https://pl.wikipedia.org/wiki?curid=4301342" title="Yassine Meriah">
Yassine Meriah

Yassine Meriah (ur. 2 lipca 1993 w Tunisie) – tunezyjski piłkarz występujący na pozycji obrońcy w tunezyjskim klubie CS Sfaxien oraz w reprezentacji Tunezji. Wychowanek AS Ariana, w swojej karierze grał także w ES Métlaoui.

</doc>
<doc id="4301344" url="https://pl.wikipedia.org/wiki?curid=4301344" title="Dragotinci (Bułgaria)">
Dragotinci (Bułgaria)

Dragotinci () – wieś w Bułgarii, w obwodzie sofijskim, w gminie Sliwnica. Według Ujednoliconego Systemu Ewidencji Ludności oraz Usług Administracyjnych dla Ludności, 15 marca 2015 roku miejscowość liczyła 43 mieszkańców.

</doc>
<doc id="4301345" url="https://pl.wikipedia.org/wiki?curid=4301345" title="Wolcott (Kolorado)">
Wolcott (Kolorado)

Wolcott – jednostka osadnicza w Stanach Zjednoczonych, w stanie Kolorado, w hrabstwie Eagle.

</doc>
<doc id="4301346" url="https://pl.wikipedia.org/wiki?curid=4301346" title="Oussama Haddadi">
Oussama Haddadi

Oussama Haddadi (ur. 28 stycznia 1992 w Tunisie) – tunezyjski piłkarz występujący na pozycji obrońcy we francuskim klubie Dijon FCO oraz w reprezentacji Tunezji. Wychowanek Club Africain.

</doc>
<doc id="4301347" url="https://pl.wikipedia.org/wiki?curid=4301347" title="McCoy">
McCoy

McCoy – jednostka osadnicza w Stanach Zjednoczonych, w stanie Kolorado, w hrabstwie Eagle.

</doc>
<doc id="4301350" url="https://pl.wikipedia.org/wiki?curid=4301350" title="El Jebel">
El Jebel

El Jebel – jednostka osadnicza w Stanach Zjednoczonych, w stanie Kolorado, w hrabstwie Eagle.

</doc>
<doc id="4301351" url="https://pl.wikipedia.org/wiki?curid=4301351" title="Budynek Instytutu Artystycznego UMK w Toruniu">
Budynek Instytutu Artystycznego UMK w Toruniu

Budynek Instytutu Artystycznego UMK w Toruniu – dawny budynek szkoły powszechnej, obecnie siedziba Instytutu Artystycznego Wydziału Sztuk Pięknych Uniwersytetu Mikołaja Kopernika w Toruniu. 
Lokalizacja.
Budynek znajduje się w zachodniej części miasta, w dzielnicy Bydgoskie Przedmieście, przy ul. Sienkiewicza 6, w sąsiedztwie Młodego Lasu, zajezdni tramwajowej oraz Parku Miejskiego.
Historia.
Budynek powstał prawdopodobnie pod koniec XIX wieku i pierwotnie pełnił funkcję szkoły powszechnej dla uczniów z terenu Bydgoskiego Przedmieścia. Był to jeden z pierwszych obiektów szkolnych, które wybudowano poza Zespołem Staromiejskim. Na przełomie XIX i XX wieku obiekt rozbudowano według projektu Ottona Schulza o dodatkową kondygnację z ryzalitem, od strony północnej i południowej, a także postawiono mur oddzielający teren szkoły od prywatnej posesji .
W okresie międzywojennym władze polskie zorganizowały w nim Szkołę Podstawową nr 13.
W 1945 roku gmach zagospodarował na swoje potrzeby Uniwersytet Mikołaja Kopernika, lokując w nim Wydział Sztuk Pięknych.
Obiekt wpisany jest do gminnej ewidencji zabytków (nr 1092).
Architektura.
Budynek powstał w stylu historyzującym i przetrwał do czasów współczesnych w niezmienionej formie architektonicznej.

</doc>
<doc id="4301353" url="https://pl.wikipedia.org/wiki?curid=4301353" title="Edwards (Kolorado)">
Edwards (Kolorado)

Edwards – jednostka osadnicza w Stanach Zjednoczonych, w stanie Kolorado, w hrabstwie Eagle.

</doc>
<doc id="4301355" url="https://pl.wikipedia.org/wiki?curid=4301355" title="Dragotinci (Chorwacja)">
Dragotinci (Chorwacja)

Dragotinci – wieś w Chorwacji, w żupanii sisacko-moslawińskiej, w mieście Petrinja. W 2011 roku liczyła 63 mieszkańców.

</doc>
<doc id="4301356" url="https://pl.wikipedia.org/wiki?curid=4301356" title="Tarnopolski Okręg Etapowy">
Tarnopolski Okręg Etapowy

Tarnopolski Okręg Etapowy – okręg etapowy Wojska Polskiego.
Formowanie i zmiany organizacyjne.
Tarnopolski Okręg Etapowy powołano w grudniu 1919 roku. 
Rozkaz NDWP L.564/IV z 7 stycznia przewidywał stopniowe opuszczanie terenu Galicji przez formacje etapowe. Od 1 lutego z obszaru wojennego wyłączono dwanaście powiatów galicyjskich, a DOE „Lwów” do tego dnia miało zmienić nazwę na DOE „Tarnopol” i przenieść się do nowej siedziby do Tarnopola.
Dyslokacja formacji etapowych przedłużyła się do marca. Wpłynęły na to problemy organizacyjne, transportowe, a także opóźnienia w nadsyłaniu z kraju batalionów wartowniczych.
Zarządzenie z 13 marca zapowiadało „jak najrychlejsze” wyłączenie z obszaru wojennego i oddanie DOGen. „Lwów” powiatów Borszczów, Czortków, Husiatyn, Trembowla, Skałat, Tarnopol, Zbaraż. Na Wołyniu przekazano ekspozyturze DOGen. Lublin w Kowlu powiaty etapowe Krzemieniec, Dubno i Łuck. Rozkaz operacyjny nr 7 DOE „Tarnopol” z 22 marca nakazał niezwłoczne zwinięcie dowództw dziesięciu ostatnich powiatów etapowych w Galicji oraz przejście obsady tych powiatów do właściwych im batalionów etapowych. Służbę wartowniczą w DPE przekazywano batalionom wartowniczym.
W marcu 1920 zlikwidowało dotychczasowe fronty, a walczące wojska podzielono na armie. Każdej armii przydzielono jeden okręg etapowy. OE „Tarnopol” przydzielono 6 Armii.
Do dyspozycji Okręg otrzymał następujące bataliony etapowe: III Lubelski, III Łódzki, I, II, III Lwowski, III Kielecki. W trakcie formowania były V i VI Lwowski bataliony etapowe.
Południową granicę OE Tarnopol wyznaczał bieg Dniestru, zachodnią: zachodnie granice powiatów Czortków, Trembowla, Tarnopol. Granicę północną stanowiły: północna granica powiatu Zbaraż, linia od miejscowości Toki do granicy powiatu Płoskirów oddzielająca część powiatu Starokonstantynów i podporządkowująca go DPE Płoskirów, północna granica powiatów Płoskirów i Latyczów oraz rzeka Boh.
Wyłączenie ostatnich powiatów Galicji Wschodniej z obszaru wojennego wiązało się z opuszczeniem Tarnopola przez dowództwo OE i przeniesieniem go do Płoskirowa. W związku z tym zapowiedziano zmianę nazwy OE Tarnopol na OE Płoskirów.
W tym czasie DOE dysponowało ośmioma batalionami etapowymi. 1 marca 1920 okręg etapowy liczył w stanie wyżywienia 577 oficerów, 12 638 podoficerów i szeregowców, w stanie bojowym 59 oficerów, 6677 podoficerów i szeregowców. Dysponował 62 karabinami maszynowymi. Po wcieleniu uzupełnień - 1 kwietnia w stanie wyżywienia posiadał 487 oficerów, 14 012 podoficerów i szeregowców, w stanie bojowym zaś 66 oficerów, 7372 podoficerów i szeregowców i 70 karabinów maszynowych.
Nowy kształt terytorialny i organizację OE Tarnopol wyznaczył rozkaz operacyjny nr 8 DOE z 11 kwietnia 1920.
Granicę południową Tarnopolskiego OE tworzył Dniestr, zachodnią: zachodnie granice powiatów Borszczów, Czortków, Trembowla, północną: północna granica powiatu Zbaraż, a następnie linia od miejscowości Toki przez Słobódkę, Kupiel, Czerniawkę i północna granica powiatu Płoskirów. Granica wschodnia pokrywała się ze wschodnią granicą powiatu Płoskirów, następnie linią kolejową łączącą powiat uszycki ze stacją Zieleńcze i dalej wschodnią granicą powiatu Kamieniec Podolski do Dniestru.
Podczas przygotowywania planów kampanii wojennej na Ukrainie wiosną 1920 dowództwo polskie musiało ustalić sposób funkcjonowania etapów na terytorium ukraińskim. Postanowienia zawarte w podpisanej 24 kwietnia 1920 konwencji wojskowej między Polską a Ukrainą przewidywały, że: „Tyły wojsk polskich ochraniać będzie polska żandarmeria polowa i polskie władze etapowe”.
25 kwietnia DOE Tarnopol nakazało V Lwowskiemu be stacjonującemu w Wiśniowcu ściągnąć załogi powiatów i stacji etapowych i transportem kolejowym udać się do Równego.Tego samego dnia rozkaz wyjazdu do Równego otrzymało dowództwu I Lwowskiego batalionu etapowego w Bazalii. 
26 kwietnia III Lwowski batalion etapowy otrzymał rozkaz wyjazdu koleją z Czarnego Ostrowa do Sokołówki, a stąd marszem pieszym do Wierbowiec do dyspozycji Dowództwa Etapu 6 Armii. 27 kwietnia III Kieleckiego batalion etapowy otrzymał rozkaz koncentracji wszystkich załóg w Tarnopolu i marszem pieszym udania się do Płoskirowa.
W związku z planowanym na 1 maja kolejnym przesunięciem obszaru wojennego dalej na wschód DOE Tarnopol, pozostając w Tarnopolu, zmienił tego dnia nazwę na DOE Płoskirów. Rozkaz likwidował równocześnie dowództwo rejonu etapowego Wołyń i ustanawiał na wschód od Zbrucza dwa dowództwa powiatów: DPE Kamieniec Podolski pod dowództwem ppłk. Włodzimierza Krasnodębskiego oraz DPE Płoskirów ppłk. Kazimierza Nehrebeckiego.
Oficerowie dowództwa okręgu.
Ponadto w skład dowództwa wchodziła: kancelaria, oddział sztabowy, zarząd gmachu, oficer prowiantowy, oficer kasowy, zarząd stołowni oficerskiej.

</doc>
<doc id="4301357" url="https://pl.wikipedia.org/wiki?curid=4301357" title="Janusz Stanisław Bień">
Janusz Stanisław Bień

Janusz Stanisław Bień (ur. 20 marca 1946) – polski językoznawca komputerowy, profesor nauk humanistycznych.
Ukończył II Liceum Ogólnokształcące im. Kazimierza Morawskiego w Przemyślu (1964). W 1969 obronił pracę magisterską z informatyki na ówczesnym Wydziale Matematyki, Informatyki i Mechaniki Uniwersytetu Warszawskiego. Doktorat uzyskał także na UW w roku 1978. Stopień doktora habilitowanego nauk humanistycznych w zakresie językoznawstwa — zastosowanie informatyki do badań nad morfologią języka polskiego został mu nadany w 1993. Tytuł profesora nauk humanistycznych uzyskał w 2011.
Od 1969 do 1998 pracował w Instytucie Informatyki UW, od 1998 do 2003 w Instytucie Orientalistycznym na stanowisku kierownika Zakładu Zastosowań Informatycznych (którego założycielem był Eugeniusz Rzewuski). Od 2003 do 2018 pracował w Katedrze Lingwistyki Formalnej na Wydziale Neofilologii UW, obecnie na emeryturze.
W latach 1993–1997 pracował także w Redakcji Słowników Języka Polskiego Wydawnictwa Naukowego PWN jako specjalista ds. informatyzacji.
Wśród wypromowanych przez niego doktorów znaleźli się: Beata Wójtowicz (2005), Marcin Woliński (2005), (2006).

</doc>
<doc id="4301358" url="https://pl.wikipedia.org/wiki?curid=4301358" title="Dotsero">
Dotsero

Dotsero – jednostka osadnicza w Stanach Zjednoczonych, w stanie Kolorado, w hrabstwie Eagle.

</doc>
<doc id="4301361" url="https://pl.wikipedia.org/wiki?curid=4301361" title="Tremušnjak">
Tremušnjak

Tremušnjak – wieś w Chorwacji, w żupanii sisacko-moslawińskiej, w mieście Petrinja. W 2011 roku liczyła 47 mieszkańców.

</doc>
<doc id="4301362" url="https://pl.wikipedia.org/wiki?curid=4301362" title="Płoskirowski Okręg Etapowy">
Płoskirowski Okręg Etapowy

Płoskirowski Okręg Etapowy – okręg etapowy Wojska Polskiego w okresie II Rzeczypospolitej.
Formowanie i działania.
Wiosną 1920 dowództwo polskie zreorganizowało etapy południowego odcinka frontu polsko-sowieckiego. W związku z planowanym na 1 maja kolejnym przesunięciem obszaru wojennego dalej na wschód DOE „Tarnopol”, pozostając w Tarnopolu, zmienił tego dnia nazwę na DOE „Płoskirów”. Rozkaz likwidował równocześnie dowództwo rejonu etapowego „Wołyń” i ustanawiał na wschód od Zbrucza dwa dowództwa powiatów: DPE „Kamieniec Podolski” pod dowództwem ppłk. Włodzimierza Krasnodębskiego oraz DPE „Płoskirów” ppłk. Kazimierza Nehrebeckiego.
W czerwcu 1920 Armia Konna Budionnego przełamała front polski na Ukrainie. Rosnące na froncie straty zmusiły dowództwo polskie do zasilania wałczących dywizji formacjami etapowymi. Na skutek tego znacząco zmniejszyły się siły pozostające w dyspozycji DOE Płoskirów. 11 czerwca przydzielono 12., 13. i 18 Dywizji Piechoty po dwie kompanie wartownicze lub etapowe. W kolejnych dniach 13 Dywizja Piechoty otrzymała bataliony 2/VI lubelski bw i I Krakowski be.
W związku z utrzymującym się niepewnym położeniem na froncie 30 czerwca DOE Płoskirów wysłało do podległych formacji "Zarządzenie na wypadek ewentualnego odwrotu za rzekę Zbrucz". Dokument ten regulował kierunki odwrotu DPE i stacji etapowych wraz z przydzielonymi załogami, wskazywał zadania, jakie podczas odwrotu muszą wykonywać oddziały.
Odwrót rozpoczynały dowództwa powiatów etapowych i stacje etapowe położone najbliżej linii walk. DPE Płoskirów cofało się do Skałatu z postojami w Wojtowcach i Wołoczyskach, dowództwo miasta i placu Płoskirów zaś do Tarnopola. DPE Nowa Uszyca odchodziło przez Dunajowce do Kopczyniec, a DPE Kamieniec Podolski - do Borszczowa. Każdej stacji etapowej wyznaczono na zachód od Zbrucza nowe miejsce postoju. Bataliony etapowe II lwowski, III kielecki, III łódzki skierowano do rejonu Skałatu, VI lwowski - do Borszczowa. III Lubelski be w razie niemożności połączenia się z 13 DP miał odejść do Kopyczyniec. Z batalionów wartowniczych 2/VI lubelski otrzymał rozkaz odmaszerowania do Zbaraża, 1/V krakowski - do Podwołoczysk.
W trakcie odwrotu wojsk polskich nad Zbrucz, wykorzystując lukę jaką wybiła w polskiej obronie sowiecka 60 Dywizja Strzelców, dowódca 14 Armii wprowadził do działania 8 Dywizję Kawalerii Czerwonych Kozaków. Ta rozpoczęła zagon na tyły polskiej 6 Armii, nocą z 5 na 6 lipca w rejonie Żmerynka-Deraźnia przerwała polską obronę i o świcie zaatakowała Płoskirów. W tym czasie w Płoskirowie kwaterował sztab polskiej 6 Armii gen. Jana Romera. Pod ogniem karabinów maszynowych nieprzyjaciela oddział osłaniający sztab wpadł w panikę, którą oficerowie z trudem zdołali opanować. Dowódca armii zorganizował obronę siłami polskich oddziałów tyłowych i ukraińskich 2 i 4 Brygady Zapasowej Armii URL.
Skuteczny opór na peryferiach miasta i na dworcu stawiły kieleckie i lwowskie bataliony etapowe wsparte przez żołnierzy ukraińskich i część kompanii sztabowej. Walki trwały do wczesnych godzin popołudniowych, a o ich wyniku zadecydowało przybycie z odsieczą kolumny samochodowej z dwiema kompaniami 12 Dywizji Piechoty.
Obrona Płoskirowa dowiodła, że w oparciu o zabudowę formacje etapowe potrafią walczyć skutecznie nawet z doświadczonymi oddziałami frontowymi. Mimo sukcesu obrońców Płoskirowa obszar tyłowy 6 Armii był poważnie zagrożony.

</doc>
<doc id="4301363" url="https://pl.wikipedia.org/wiki?curid=4301363" title="Brezje (gmina Sveti Jurij ob Ščavnici)">
Brezje (gmina Sveti Jurij ob Ščavnici)

Brezje – wieś w Słowenii, w gminie Sveti Jurij ob Ščavnici. 1 stycznia 2017 liczyła 33 mieszkańców.

</doc>
<doc id="4301364" url="https://pl.wikipedia.org/wiki?curid=4301364" title="Seweryn Dzierzbicki">
Seweryn Dzierzbicki

Seweryn Antoni Dzierzbicki (ur. 8 lutego 1790 w Żabiej Woli lub w 1792 w Warszawie, zm. 11 lipca 1833 w Warszawie) – żołnierz, oficer wojen napoleońskich i powstania listopadowego.
Życiorys.
Urodził się jako syn Franciszka Dzierzbickiego i Józefy Skulskiej. W wieku 18 lat wszedł do 1 Pułku Piechoty Księstwa Warszawskiego, w którym awansował kolejno na adiutanta podoficerskiego (16 VI 1809), podporucznika, porucznika (15 X 1811) i kapitana (13 II 1813). Walczył w bitwach pod Raszynem, Sandomierzem, Bobrujskiem, Borysowem i nad Berezyną. 30 XI 1812 otrzymał ranę postrzałową; dostał się do niewoli. Do kraju powrócił w kwietniu 1814 r.
W 1815 wszedł do 1 Pułku Piechoty Liniowej Królestwa Polskiego, następnie – 28 VIII – do 4 Pułku Strzelców Konnych. 13 I 1823 awansował na majora 2 Pułku. Od 31 I 1830 – w 3 Pułku Strzelców Konnych. Otrzymał Znak Honorowy za 20 lat nieskazitelnej służby oficerskiej.
W powstaniu listopadowym walczył jako major 3 Pułku Strzelców Konnych; od 3 IV 1831 – w 1 Pułku. 16 IX przekroczył wraz z korpusem gen. Ramoriny granicę galicyjską. We Lwowie został internowany przez Austriaków.
Po odzyskaniu wolności powrócił do Warszawy (5 VI 1832), stawił się przed Komisją Rządową Wojny i ponowił przysięgę wierności carowi. Wkrótce wyjechał do wsi Rudnik w obwodzie rawskim.
Życie prywatne.
25 lipca 1823 (lub w 1824) w Dmosinie poślubił Klementynę Przeździecką, z którą miał trzech synów: Zygmunta (ur. 1824), Edwarda (ur. 1825) i Józefa (1827-1871). Miał także dwóch braci – Adama (ur. 1789) i Michała (ur. 1790).

</doc>
<doc id="4301365" url="https://pl.wikipedia.org/wiki?curid=4301365" title="Ellyes Skhiri">
Ellyes Skhiri

Ellyes Skhiri (ur. 10 maja 1995 w Lunel) – tunezyjski piłkarz francuskiego pochodzenia występujący na pozycji pomocnika w niemieckim klubie 1. FC Köln oraz w reprezentacji Tunezji.

</doc>
<doc id="4301366" url="https://pl.wikipedia.org/wiki?curid=4301366" title="Long zai bian yuan">
Long zai bian yuan



</doc>
<doc id="4301368" url="https://pl.wikipedia.org/wiki?curid=4301368" title="Marcin Kwarta">
Marcin Kwarta

Marcin Kwarta (ur. 26 kwietnia 1978 w Radomsku) – polski artysta fotograf. Członek rzeczywisty i Artysta Fotoklubu Rzeczypospolitej Polskiej (AFRP). Wiceprezes Zarządu Fotoklubu RP. Członek założyciel i prezes Zarządu Fundacji "Foto Pozytyw" w Radomsku. Prezes Zarządu Towarzystwa Fotograficznego im. Edmunda Osterloffa w Radomsku.
Życiorys.
Marcin Kwarta związany z radomszczańskim środowiskiem fotograficznym – mieszka, pracuje i fotografuje w Radomsku. Jest organizatorem, współorganizatorem wielu plenerów fotograficznych (międzynarodowych, ogólnopolskich), warsztatów fotograficznych, organizatorem i kuratorem wielu wystaw fotograficznych, aktywnym uczestnikiem działań społeczności lokalnych w temacie kultury, ochrony środowiska, ochrony zdrowia. Uczestniczy w pracach jury, w licznych ogólnopolskich i międzynarodowych konkursach fotograficznych. Był członkiem rzeczywistym Towarzystwa Fotograficznego im. Edmunda Osterloffa w Radomsku, w którym od 2009 roku do 2014 pełnił funkcję prezesa Zarządu. W 2017 był inicjatorem i współzałożycielem Fundacji "Foto Pozytyw" w Radomsku – od 2018 roku członka zbiorowego Fotoklubu Rzeczypospolitej Polskiej Stowarzyszenia Twórców, w której pełni funkcję prezesa Zarządu.
Marcin Kwarta jest autorem i współautorem wielu wystaw fotograficznych; indywidualnych, zbiorowych, poplenerowych oraz pokonkursowych, na których otrzymał wiele akceptacji, nagród, wyróżnień, dyplomów, listów gratulacyjnych. Jego prace były prezentowane w wielu galeriach w Polsce oraz za granicą – Hongkongu, Azerbejdżanie, Albanii, Bułgarii, Macedonii, Chorwacji, Turcji. W 2010 roku Marcin Kwarta został przyjęty w poczet członków Fotoklubu Rzeczypospolitej Polskiej (legitymacja nr 287). Decyzją Komisji Kwalifikacji Zawodowych Fotoklubu RP, otrzymał dyplom stwierdzający posiadanie kwalifikacji do wykonywania zawodu artysty fotografa, fotografika (AFRP).
W 2018 roku został uhonorowany Medalem „Za Zasługi dla Fotografii Polskiej” – odznaczeniem przyznawanym przez Kapitułę Fotoklubu Rzeczypospolitej Polskiej Stowarzyszenia Twórców w 100. rocznicę odzyskania przez Polskę niepodległości. W 2020 odznaczony Złotym Medalem „Za Fotograficzną Twórczość” – odznaczeniem ustanowionym przez Zarząd i przyznawanym przez Kapitułę Fotoklubu Rzeczypospolitej Polskiej Stowarzyszenia Twórców, w odniesieniu do obchodów 25-lecia powstania Fotoklubu RP. W 2023 został odznaczony Odznaką honorową „Zasłużony dla Kultury Polskiej”.

</doc>
<doc id="4301371" url="https://pl.wikipedia.org/wiki?curid=4301371" title="Ghailene Chaalali">
Ghailene Chaalali

Ghailene Chaalali (ur. 28 lutego 1994 w Manubie) – tunezyjski piłkarz występujący na pozycji pomocnika w tunezyjskim klubie Espérance oraz w reprezentacji Tunezji.

</doc>
<doc id="4301372" url="https://pl.wikipedia.org/wiki?curid=4301372" title="Black Forest">
Black Forest

Black Forest – jednostka osadnicza w Stanach Zjednoczonych, w stanie Kolorado, w hrabstwie El Paso.

</doc>
<doc id="4301373" url="https://pl.wikipedia.org/wiki?curid=4301373" title="Cascade-Chipita Park">
Cascade-Chipita Park

Cascade-Chipita Park – jednostka osadnicza w Stanach Zjednoczonych, w stanie Kolorado, w hrabstwie El Paso.

</doc>
<doc id="4301374" url="https://pl.wikipedia.org/wiki?curid=4301374" title="Równieński Okręg Etapowy">
Równieński Okręg Etapowy

Równieński Okręg Etapowy – okręg etapowy Wojska Polskiego.
Formowanie i walki.
Po likwidacji frontów i utworzeniu pięciu dowództw armii, NDWP rozesłało 13 marca 1920 ogólne zarządzenie dotyczące nowej organizacji etapów. Podział obszaru wojennego na okręgi etapowe dostosowany został do podziału całego frontu na pięć odcinków armijnych. Z Dowództwa Frontu Wołyńskiego powstało dowództwo 2 Armii, które przejęło OE „Równe” dowodzony przez płk. Lucjana Kopczyńskiego.
Granicę południową Okręgu stanowiły: północna granica powiatu Zbaraż, linia od miejscowości Toki do granicy powiatu Płoskirów oddzielająca część powiatu Starokonstantynów i podporządkowująca go DPE „Płoskirów”, północna granica powiatów Płoskirów i Latyczów oraz rzeka Boh. Granicę zachodnią: zachodnie granice powiatów Krzemieniec, Dubno, Łuck. Granicę północną: północne granice powiatów Łuck, Owrucz, Równe.
Podczas przygotowywania planów kampanii wojennej na Ukrainie wiosną 1920 dowództwo polskie musiało ustalić sposób funkcjonowania etapów na terytorium ukraińskim. Postanowienia zawarte w podpisanej 24 kwietnia 1920 konwencji wojskowej między Polską a Ukrainą przewidywały, że: "„Tyły wojsk polskich ochraniać będzie polska żandarmeria polowa i polskie władze etapowe”".
DOE „Równe” oddało do dyspozycji etapów na Ukrainie I i II lubelskie bataliony etapowe oraz I i II łódzkie be.
W kwietniu dowództwo polskie zreorganizowało etapy południowego odcinka frontu. Należący do 2 Armii OE „Równe” dysponował początkowo tylko czterema batalionami etapowymi. Do dyspozycji Okręg otrzymał następujące bataliony etapowe: I, II Lubelski, I, II Łódzki, planowano III, IV Poznański. Potem otrzymał trzy kolejne takie pododdziały.
Okręg 1 kwietnia liczył w stanie wyżywienia 232 oficerów, 3489 podoficerów i szeregowców, w stanie bojowym tylko 20 oficerów, 1441 podoficerów i szeregowców, 18 karabinów maszynowych.
28 kwietnia z obszaru DOE „Równe” wyłączono powiaty etapowe Dubno, Łuck, Bazalia i Wiśniowiec. Nakazano zwinięcie dowództw powiatów i podległych im siedmiu stacji etapowych, a także likwidację komend miast Sarny i Łuck. Czasowo pozostawiono DPE „Krzemieniec”. Personel likwidowanych jednostek zamierzano wykorzystać do organizacji etapów na Ukrainie.
Rozkaz operacyjny DOE „Równe” nr 1 z 28 kwietnia rozszerzał obszar okręgu na wschodzie o powiaty Ostróg z dowódcą ppłk. Bolesławem Leszczyną-Skarszewskim, Owrucz z płk. Władysławem Młockim, Zasław z płk. Mieczysławem Przewłockim, Zwiahel z płk. Walerym Kuncewiczem i część powiatu Starokonstantynów z płk. Władysławem Sławińskim. DPE „Owrucz” podlegała stacja etapowa „Olewsk”, DPE „Zasław” - stacja etapowa Szepetówka, DPE „Zwiahel” - stacje etapowe Baranówka, Połonne, Jemiłczyn, Korzec, Lubar.
W maju Równieński Okręg Etapowy postawiono w stan likwidacji. Na jego bazie miało powstać Dowództwo Okręgu Etapowego „Szepetówka”. Jego dowództwo, sztab, intendentura i inne komórki otrzymały rozkaz przeniesienia się do Szepetówki 10 czerwca. Żandarmeria miała oczekiwać na przygotowanie kwater w Szepetówce. W Równem pozostawały nadal sztab i dwie kompanie II lubelskiego batalionu etapowego.
Kiedy dowództwo Frontu Ukraińskiego wydało rozkaz przejścia do obrony na linii Słuczy, z oddziałów DOE „Równe” sformowano grupę taktyczną płk. Nowakowskiego w skład której wchodziły: batalion wartowniczy, trzy kompanie z I i II lubelskich oraz II łódzkiego batalionów etapowych i plutonu żandarmerii. Zadania grupy okazały się nieadekwatne do jej możliwości. Jej 4 kompania I Lubelskiego be, licząca 117 żołnierzy, musiała obsadzić trzynastokilometrowy odcinek Słuczy od Lubaru po Czantorię. Nie była ona w stanie nawet dozorować powierzonego odcinka.
W dniach 18-19 czerwca obronę Słuczy wzmocniły: batalion marszowy strzelców podhalańskich oraz świetnie wyposażona i silna liczebnie ale bez doświadczenia bojowego VII Rezerwowa Brygada Piechoty. W walkach z sowiecką kawalerią oddziały polskie poniosły klęskę. Wieczorem 27 czerwca rozpoczęto odwrót. Próba zatrzymania przeciwnika pod Połonnem nie powiodła się i oddziały polskie w wielkim zamieszaniu wycofały się do Szepetówki, a następnie do Zasławia nad Horyniem.
Struktura organizacyjna.
Rozmieszczenie oddziałów pozostających w dyspozycji DOE Równe - ostatnia dekada kwietnia 1920

</doc>
<doc id="4301375" url="https://pl.wikipedia.org/wiki?curid=4301375" title="Cimarron Hills">
Cimarron Hills

Cimarron Hills – jednostka osadnicza w Stanach Zjednoczonych, w stanie Kolorado, w hrabstwie El Paso.

</doc>
<doc id="4301382" url="https://pl.wikipedia.org/wiki?curid=4301382" title="Anice Badri">
Anice Badri

Anice Badri (ur. 18 września 1990 w Lyonie) – tunezyjski piłkarz francuskiego pochodzenia występujący na pozycji napastnika w tunezyjskim klubie Espérance oraz w reprezentacji Tunezji. Wychowanek Monts d'Or Azergues, w swojej karierze grał także w takich zespołach jak Lille B oraz Royal Excel Mouscron.

</doc>
<doc id="4301383" url="https://pl.wikipedia.org/wiki?curid=4301383" title="Tomasz Sikora (religioznawca)">
Tomasz Sikora (religioznawca)

Tomasz Sikora – polski religioznawca, doktor habilitowany nauk humanistycznych, nauczyciel akademicki Uniwersytetu Jagiellońskiego w Krakowie, dyrektor Instytutu Religioznawstwa UJ (2012–2016), specjalista w zakresie antropologii historycznej, etnopsychiatrii, fenomenologii religii, religioznawstwa porównawczego i judaistyki.
Życiorys.
W 1998 na podstawie napisanej pod kierunkiem Łukasza Trzcińskiego rozprawy pt. "Użycie substancji halucynogennych a religia. Perspektywy badawcze na przykładzie zagadnień rytuału i symbolizacji" otrzymał na Wydziale Filozoficznym UJ stopień naukowy doktora nauk humanistycznych, dyscyplina: religioznawstwo, specjalność: religioznawstwo porównawcze. Na tym samym wydziale na podstawie dorobku naukowego oraz rozprawy pt. "EUOI. Studia z symbolizmu i metaforyzacji katoptrycznej" uzyskał w 2008 stopień doktora habilitowanego nauk humanistycznych w dyscyplinie religioznawstwa. Został adiunktem Instytutu Religioznawstwa Uniwersytetu Jagiellońskiego. W latach 2012–2016 pełnił funkcję dyrektora tego instytutu.

</doc>
<doc id="4301384" url="https://pl.wikipedia.org/wiki?curid=4301384" title="Demetrius Grosse">
Demetrius Grosse

Demetrius Grosse (ur. 26 lutego 1981 w Waszyngtonie) – amerykański aktor filmowy, serialowy i dubbingowy.
Przypisy.
 

</doc>
<doc id="4301385" url="https://pl.wikipedia.org/wiki?curid=4301385" title="Premiership Rugby (2008/2009)">
Premiership Rugby (2008/2009)

English Premiership 2008/2009 – dwudziesta druga edycja Premiership, najwyższego poziomu rozgrywek w rugby union w Anglii. Organizowane przez Rugby Football Union zawody odbyły się w dniach 6 września 2008 – 16 maja 2009 roku, a tytułu bronił zespół .
Rozgrywki toczyły się w pierwszej fazie systemem ligowym w okresie jesień-wiosna, a czołowa czwórka awansowała do półfinałów. Tytuł mistrzowski zdobył zespół .

</doc>
<doc id="4301387" url="https://pl.wikipedia.org/wiki?curid=4301387" title="Moreno De Pauw">
Moreno De Pauw

Moreno De Pauw (ur. 12 sierpnia 1991 w Sint-Niklaas) – belgijski kolarz torowy i szosowy, brązowy medalista torowych mistrzostw świata i Europy.
Kariera.
Pierwszy sukces w karierze osiągnął w 2008 roku, kiedy zdobył srebrny medal w omnium podczas torowych mistrzostw świata juniorów. Na rozgrywanych cztery lata później młodzieżowych mistrzostwach Europy w Anadii zdobył brązowy medal w drużynowym wyścigu na dochodzenie. Pierwszy medal w kategorii elite wywalczył w 2016 roku, zajmując trzecie miejsce w madisonie na mistrzostwach Europy w Yvelines. W tej samej konkurencji, w parze z Kennym De Ketele, zdobył też brązowy medal podczas mistrzostw świata w Hongkongu w 2017 roku.

</doc>
<doc id="4301388" url="https://pl.wikipedia.org/wiki?curid=4301388" title="Bitwa pod Schleiz">
Bitwa pod Schleiz

Bitwa pod Schleiz – miała miejsce 9 października 1806 roku w Schleiz na terytorium Niemiec pomiędzy prusko–saksońską dywizją pod dowództwem Bogislava Tauentziena a częścią I korpusu armii francuskiej Jeana Baptiste’a Jules’a 
 Bernadotte’a dowodzonej przez Jeana-Baptiste’a Droueta d’Erlona. Było to pierwsze starcie w wojnie z IV koalicją antyfrancuską, będącą częścią wojen napoleońskich. Podczas gdy cesarz Napoleon ze swoją Wielką Armią posuwał się na północ przez Las Frankoński, uderzył w lewe skrzydło armii Królestwa Prus i Elektoratu Saksonii, które były rozciągnięte na długim froncie. Schleiz jest położone 30 km na północ od Hof i 145 km na południowy zachód od Drezna na skrzyżowaniu dróg 2 i 94.
Na początku bitwy część dywizji Droueta starła się z wysuniętymi jednostkami Tauentziena. Kiedy Tauentzien uświadomił sobie siłę atakujących wojsk francuskich rozpoczął taktyczny odwrót swojej dywizji. Joachim Murat przejął dowodzenie nad swoimi jednostkami i rozpoczął agresywny pościg. Jeden z pruskich batalionów został odcięty na zachodzie i praktycznie zniszczony. Prusacy i Saksończycy wycofali się na północ, osiągając tego samego wieczora miasto Auma.
Przyczyny.
Przyczyny bitwy są w całości podane w artykule IV koalicja antyfrancuska.
Bitwa.
9 października nastąpiło pierwsze starcie pomiędzy wojskami Bernadotte’a a Tauentziena niedaleko lasu Oschitz (pasu sosen, który leży na południe od Schleiz). Bernadotte rozkazał generałowi brygady François Werlému oczyścić las po prawej stronie, w czasie gdy dywizja Droueta uderzała na Schleiz. W gęstych lasach piechota poruszała się naprzód, podczas gdy regiment Watiera szedł za nią. Awangarda wojsk Werlégo zajęła las, ale została zatrzymana przez pruskie siły generała majora Rudolfa Ernesta Christopha von Bila.
O 14:00 Francuzi przybyli w większej sile i Tauenzien zdecydował się na opuszczenie Schleiz. Pruska dywizja wycofywała się z powrotem na północ osłaniana przez Bila i jego batalion piechoty oraz jeden i pół regimentu kawalerii. Drouet zaatakował Schleiz o 16:00 i wyparł ostatnich Prusaków z miasta. Na północ od miasta Murat zaatakował ariengardę 4 regimentem huzarów, ale ten atak został odparty przez pruską kawalerię. Wsparty przez 5 regiment szaserów ze wsparciem piechoty Murat ponownie zaczął naciskać oddziały Bili aż do lasu na północ od Oettersdorfu.
Wcześniej Tauentzien wysłał oficera o nazwisku Hobe z jednym batalionem, jednym szwadronem i dwoma działami do Crispendorf około 6 km na zachód od Schleiz. Hobe miał za zadanie pilnować prawej flanki oraz utrzymywać komunikację z kawalerią Schimmelpfenniga w Pößneck. Kiedy Tauenzien zaczął się wycofywać, oddział Hobe wycofał się na północny wschód, aby połączyć się z powrotem ze swoją dywizją. W lesie niedaleko Pörmitz, wiosce odległej o 4 km na północ od Schleiz, oddział został otoczony przez kawalerię Murata i jeden z batalionów Droueta. Zaatakowany w bagnistym lesie oddział został bardzo pobity i stracił jedno ze swoich dział. Większość ze strat w bitwie pochodziła z nieszczęśliwego oddziału Hobego. Prusacy i Saksończycy stracili 12 oficerów i 554 żołnierzy zabitych, rannych, pojmanych i zaginionych oraz jedno działo. Francuskie straty są nieznane i prawdopodobnie były lekkie.
Rezultat.
Tauentzien wycofał się do Aumy, gdzie jego zmęczone i głodne oddziały obozowały o 19:00. Połączone z siłami saksońskimi pod dowództwem generała kawalerii Hansa Gottloba von Zeschwitza siły koalicji liczyły w Aumie 16 400 ludzi. Tego wieczora Boguslawski i jego 3000 ludzi byli dalej w Neustadt an der Orla i Schimmelpfenniga 600 kawalerzystów pozostawało w Pößneck. Dywizja księcia Ludwika Ferdynanda Hohenzollerna w sile 8000 ludzi utrzymywała Saalfeld/Saale na zachodzie. Hohenlohe miał 8000 ludzi w Orlamünde na południe od Jeny.
Reszta pruskiej armii była rozciągnięta na zachód. Brunswick z główną siłą był w Erfurcie. Ruchel stacjonował dalej na zachód niedaleko Gothy, a Blucher w Eisenach. Generał Karol August z Saksonii-Weimaru-Eisenach prowadził 11 000 ludzi z awangardą w Schmalkalden i oddziałem generała Christiana Ludwiga von Winninga w Vacha. Książę Eugeniusz Fryderyk Wirtemberski i jego rezerwa znajdowali się daleko na północ pomiędzy Magdeburgiem i Halle.
Kiedy Hohenlohe dowiedział się o starciu w Schleiz, rozkazał swoim oddziałom lewego skrzydła zebrać się w Rudolstadt i Jenie przed marszem na wschód w celu wsparcia Tauentziena i Saksończyków. Jednak Brunswick odmówił wykonania tego manewru, dlatego Hohenlohe go zawiesił. W międzyczasie Hohenlohe wysłał niejasny rozkaz do Ludwika Ferdynanda Hohenzollerna, który został źle zrozumiany przez księcia jako rozkaz obrony Saalfeld/Saale. Bitwa pod Saalfeld miała miejsce następnego dnia na lewej flance frontu Lanesa.

</doc>
<doc id="4301389" url="https://pl.wikipedia.org/wiki?curid=4301389" title="Kościół Trójcy Świętej w Bycinie">
Kościół Trójcy Świętej w Bycinie

Kościół Trójcy Świętej – rzymskokatolicki kościół filialny znajdujący się w Bycinie, w diecezji gliwickiej, przy ul. Kasztanowej. Należy do parafii św. Marcina w Paczynie.
Historia.
4 listopada 1990 roku podjęto decyzję o budowie nowego kościoła. Działkę pod budowę świątyni ofiarowali państwo Helmut i Barbara Bomba. Projekt i inne potrzebne dokumenty opracował architekt Janusz Iworek z Krakowa.
Kościół budowano w latach 1993-2000. 25 września 1993 bp Jan Wieczorek poświęcił kamień węgielny. 
Dzwony zakupiono w 1993 roku. Ołtarz jest wykonany z jasnego granitu. Nad tabernakulum oraz figurą Chrystusa umieszczony jest witraż oka opatrzności i gołębicy. W kościele jest jeszcze dużo witraży.
Konsekracja odbyła się 2 września 2000 roku i została połączona z udzieleniem sakramentu bierzmowania. Dokonał ich bp Gerard Kusz.
Msze Święte.
Niedziele i święta: 8:30, 12:00
Dni powszednie: 8:00, 17:00

</doc>
<doc id="4301390" url="https://pl.wikipedia.org/wiki?curid=4301390" title="Andrzej Straszak">
Andrzej Straszak

Andrzej Straszak (ur. 1931, zm. 29 kwietnia 2018) – polski informatyk, prof. dr hab. inż.
Życiorys.
Andrzej Straszak urodził się w 1931. W 1967 uzyskał habilitację, a 9 stycznia 1971 otrzymał tytuł naukowy profesora nauk technicznych. Pełnił funkcję profesora zwyczajnego na Warszawskiej Wyższej Szkole Informatycznej, Instytucie Badań Systemowych Polskiej Akademii Nauk, Prywatnej Wyższej Szkole Businessu i Administracji, Wydziału Administracji Gospodarczej i Nauk Komputerowych w Instytucie Techniki Komputerowej i na Wydziale Pedagogiki w Elbląskiej Uczelni Humanistycznej-Ekonomicznej.
Był również profesorem nadzwyczajnym w Wyższej Szkole Informatyki Stosowanej i Zarządzania, Wydziału Informatycznego Techniki Zarządzania, a także wiceprezesem
Związku Zawodowego Pracowników Polskiej Akademii Nauk (ZZP PAN). Pochowany na Cmentarzu Bródnowskim (kwatera 71C-2-19).

</doc>
<doc id="4301391" url="https://pl.wikipedia.org/wiki?curid=4301391" title="Budynek V Liceum Ogólnokształcącego w Toruniu">
Budynek V Liceum Ogólnokształcącego w Toruniu

Budynek V Liceum Ogólnokształcącego w Toruniu – dawny budynek preparandy katolickiej, obecnie siedziba V Liceum Ogólnokształcącego im. Jana Pawła II w Toruniu.
Lokalizacja.
Budynek znajduje się w zachodniej części miasta, w dzielnicy Bydgoskie Przedmieście, przy ul. Sienkiewicza 34, w sąsiedztwie Kujawsko-Pomorskiego Centrum Edukacji Nauczycieli, Wydziału Sztuk Pięknych oraz orkiestry wojskowej. 
Historia.
Budynek powstał w 1904 roku i pierwotnie mieścił preparandę katolicką. W okresie międzywojennym władze polskie ulokowały tu Pomorską Izbę Rolniczą.
Po II wojnie światowej budynek ponownie zaczął pełnić funkcje oświatowe, stając się od 1958 roku siedzibą V Liceum Ogólnokształcącego. 
W latach 2015–2016 został on odrestaurowany i odnowiono wówczas jego ceglaną elewację, a także wymieniono pokrycie dachowe, drzwi oraz okna.
Budynek figuruje w gminnej ewidencji zabytków (nr 1086).
Architektura.
Budynek powstał w stylu neogotyckim i przetrwał do czasów współczesnych w niezmienionej formie architektonicznej. Jego charakterystycznymi elementami są: schodkowy szczyt z blendami po zachodniej i wschodniej stronie budynku, narożne skarpy przyporowe, pełniące funkcje ozdobne oraz schodkowy portal ostrołukowy drzwi wejściowych od ulicy Sienkiewicza.

</doc>
<doc id="4301395" url="https://pl.wikipedia.org/wiki?curid=4301395" title="Torre del Banco de Bilbao">
Torre del Banco de Bilbao



</doc>
<doc id="4301398" url="https://pl.wikipedia.org/wiki?curid=4301398" title="Mediastery">
Mediastery

Mediastery, a właściwie Ogólnopolski Konkurs Na Najlepszą Pracę Magisterską z Wiedzy o Mediach Medi@stery – konkurs na najlepszą pracę magisterską studentów dziennikarstwa, organizowany przez kierunek Dziennikarstwo i Komunikacja Społeczna Uniwersytetu Gdańskiego od 2015 roku. Przewodniczącym kapituły konkursu jest prof. dr hab. Wiktor Pepliński. Konkurs został objęty honorowym patronatem rektora dr. hab. Jerzego Gwizdały, Marszałka Województwa Pomorskiego Mieczysława Struka i Polskiego Towarzystwa Komunikacji Społecznej. Celem konkursu jest wyłonienie najlepszej pracy magisterskiej z zakresu wiedzy o mediach, popularyzacja tej dziedziny nauki i wyróżnianie najlepszych studentów.
W 2018 roku nagrodą było wydanie pracy laureatki nagrody pierwszego stopnia w formie książki.
Laureaci.
W 2018 roku odbyła się jego IV edycja. Laureatami zostali: Joanna Grzechnik z Uniwersytetu Jagiellońskiego, Krzysztof Grządzielski z Uniwersytetu im. Adama Mickiewicza w Poznaniu i Klaudia Kamieniarz z Uniwersytetu Warszawskiego.

</doc>
<doc id="4301400" url="https://pl.wikipedia.org/wiki?curid=4301400" title="Matt Servitto">
Matt Servitto

Matthew Joseph „Matt” Servitto (ur. 7 kwietnia 1965 w Teaneck) – amerykański aktor filmowy, telewizyjny i głosowy. Absolwent Notre Dame High School w Harper Woods i Juilliard School.

</doc>
<doc id="4301403" url="https://pl.wikipedia.org/wiki?curid=4301403" title="SMS Seeadler">
SMS Seeadler

SMS „Seeadler” – nazwa noszona na przestrzeni dziejów przez 2 okręty Kaiserliche Marine; pochodzi od ptaka drapieżnego – orła morskiego:

</doc>
<doc id="4301406" url="https://pl.wikipedia.org/wiki?curid=4301406" title="Alain Gomis">
Alain Gomis

Alain Gomis (ur. 6 marca 1972 w Paryżu) – francusko-senegalski reżyser, scenarzysta i producent filmowy. W swojej twórczości zajmuje się tematem przenikania się kultur i tożsamości, które jest głęboko związane z jego własnym doświadczeniem życiowym.
Życiorys.
Urodzony w Paryżu syn Senegalczyka i Francuzki. Studiował historię sztuki i uzyskał tytuł magistra sztuki filmowej na paryskiej Sorbonie.
Jego debiut fabularny "Afrancja" (2001) przyniósł mu trzy nagrody, w tym Srebrnego Lamparta, na MFF w Locarno. Film opowiadał o dylematach studiującego we Francji Senegalczyka, który waha się nad powrotem do ojczystego kraju. Kolejna fabuła Gomisa, "Andaluzja" (2007), poświęcona była tematyce integracji wielokulturowej we Francji. Premiera filmu odbyła się w ramach sekcji "Le Giornate degli Autori" na 64. MFF w Wenecji. "Dzisiaj" (2012) startował w konkursie głównym na 62. MFF w Berlinie i był oficjalnym senegalskim kandydatem do Oscara dla najlepszego filmu nieanglojęzycznego.
Jego czwarty film fabularny, "Félicité" (2017), zdobył Srebrnego Niedźwiedzia – Grand Prix Jury, czyli drugą nagrodę konkursu głównego na 67. MFF w Berlinie i był ponownie senegalskim kandydatem do Oscara. Była to opowieść o tytułowej śpiewaczce z klubu nocnego w Kinszasie wędrującej ulicami miasta w poszukiwaniu pieniędzy na operację swojego czternastoletniego syna, który miał wypadek w czasie jazdy motocyklem.
Gomis zasiadał w jury oceniającym debiuty reżyserskie na 69. MFF w Berlinie (2019).

</doc>
<doc id="4301408" url="https://pl.wikipedia.org/wiki?curid=4301408" title="SMS Thetis">
SMS Thetis

SMS „Thetis” – nazwa noszona na przestrzeni dziejów przez 2 okręty:

</doc>
<doc id="4301409" url="https://pl.wikipedia.org/wiki?curid=4301409" title="Pose">
Pose

Pose – amerykański serial telewizyjny (dramat) wyprodukowany przez Brad Falchuk Teley-Vision, Ryan Murphy Productions, FX Productions oraz Fox 21 Television Studios, którego twórcami są Ryan Murphy, Brad Falchuk i Steven Canals. Serial był emitowany od 3 czerwca 2018 roku przez FX. Dostępny jest na platformie Netflix.
Akcja serialu dzieje się w latach 1986–1988 w Nowym Jorku. "Pose" pokazuje różnorodność miasta opisując historie nieakceptowanej społeczności LGBT i jej członków zgromadzonych wokół słynnych "domów". Serial był inspirowany dokumentem Jennie Livingstone "Paris Is Burning", opowiadającym o podziemnej subkulturze LGBT, której członkowie łączą się w komuny, zwane domami i na popularnych balach rywalizują w różnych kategoriach o trofea. 
Niektóre charaktery w serialu zostały oparte na prawdziwych postaciach, podobnie jak domy, o których w nim mowa. Przykładowo, w pierwszym odcinku, jako sędzia w klubie, występuje Jose Gutierez Xtravaganza, wynalazca voguingu i członek legendarnego House of Xtravaganza, a także Jose Pendavis Williams, członek House of Pendavis. 
Premiera drugiego sezonu odbyła się 11 czerwca 2019. Trzeci i ostatni sezon miał premierę 2 maja 2021, a ostatni odcinek został wyemitowany 6 czerwca 2021.
Produkcja.
18 marca 2017 roku, ogłoszono, że Ryan Murphy rozpoczął pracę nad pilotowym odcinkiem serialu dla stacji FX.
W październiku 2017 roku, poinformowano, że główne role w serialu zagrają: Mj Rodriguez, Indya Moore, Dominique Jackson, Hailie Sahar oraz Angelica Ross.
W tym samym miesiącu, że James Van Der Beek, Kate Mara i Evan Peters dołączyli do obsady.
28 grudnia 2017 roku, stacja FX ogłosiła zamówienie pierwszego sezonu.
13 lipca 2018 roku, stacja FX ogłosiła przedłużenie serialu o drugi sezon.
18 czerwca 2019 roku, stacja FX zamówiła trzeci sezon serialu.

</doc>
<doc id="4301411" url="https://pl.wikipedia.org/wiki?curid=4301411" title="SMS Ulan">
SMS Ulan

SMS „Ulan” – nazwa noszona na przestrzeni dziejów przez 2 okręty:

</doc>
<doc id="4301416" url="https://pl.wikipedia.org/wiki?curid=4301416" title="Piotr Piksa">
Piotr Piksa

Piotr Piksa (ur. 20 października 1990 w Nowym Sączu) – polski aktor teatralny i dubbingowy. Absolwent warszawskiej Akademii Teatralnej. Od 2013 roku aktor Teatru Narodowego w Warszawie, współpracował także z Teatrem 6. Piętro, Teatrem Powszechnym, Teatrem Ateneum, Teatrem Polskiego Radia oraz Narodowym Centrum Kultury. Finalista konkursu "Pamiętajmy o Osieckiej" w 2016 roku. Jest także współtwórcą grupy teatralnej "Potem-o-tem".

</doc>
<doc id="4301417" url="https://pl.wikipedia.org/wiki?curid=4301417" title="Zespół Costeffa">
Zespół Costeffa

Zespół Costeffa, inaczej acyduria 3-metyloglutakonowa typu III – rzadkie, zaburzenie genetyczne wywołane przez mutacje genu OPA3. Ten zespół wiąże się z pogorszeniem wzroku (atrofia nerwu wzrokowego) we wczesnym dzieciństwie. W późniejszym dzieciństwie dochodzi do niepełnosprawności ruchowej (choreoatetoza), czasami z łagodnym deficytem poznawczym. Nazwa tego zespołu pochodzi od nazwiska izraelskiego lekarza Hanana Costeffa, który jako pierwszy opisał zespół w 1989 roku.
Synonimy.
Inne nazwy używane na określenie zespołu Costeffa to:
Etiologia.
Zespół Costeffa jest wywołany przez mutacje genu OPA3 (19q13.2-q13.3). Biologiczna funkcja białkowego produktu tego genu nie została ustalona. Postuluje się, że ten zespół jest rodzajem pierwotnej mitochondropatii.
Epidemiologia.
Większość opisanych przypadków zespołu Costeffa wywodzi się z irackich Żydów. Częstość występowania tego schorzenia w tej populacji ocenia się na ok. 1:10 000.
Objawy.
Charakterystycznym objawem zespołu Costeffa jest stopniowe pogarszanie się wzroku wywołanego obustronnym uszkodzeniem nerwu wzrokowego (atrofia nerwu wzrokowego) w pierwszych latach po urodzeniu, przy czym u większości dzieci rozwijają się również zaburzenia neurologiczne w późniejszym okresie dzieciństwa. Czasami chorzy z zespołem Costeffa mogą również wykazywać łagodny deficyt poznawczy.
W badaniach laboratoryjnych można stwierdzić w moczu zwiększony poziom kwasu 3-metyloglutakonowego i 3-metyloglutarowego (acyduria organiczna). Taki wynik badania pozwala ustalić rozpoznanie zespołu Costeffa już w 1. roku życia.
Pogorszenie ostrości wzroku pojawia się w pierwszych latach życia, a dalszy jej spadek postępuje z wiekiem.
Większość osób z zespołem Costeffa ma neurologiczne problemy motoryczne z niepełnosprawnością ruchową w późniejszym okresie dzieciństwa.
Najczęściej są zaburzenia o typie choreoatetozy.
W zmienną częstością występują:
Objawy neurologiczne postępują z wiekiem, ale na tyle wolno, że wielu pacjentów w porusza się ze wspomaganiemjeszcze w wieku powyżej 40-50 lat.
Rozpoznanie.
Rozpoznanie opiera się na stwierdzeniu sugerujących zespół Costeffa objawów, wynikach badań laboratoryjnych oraz potwierdza się za pomocą badań genetycznych genu OPA3.
Leczenie.
Nie ma metod przyczynowego leczenia zespołu Costeffa.
Stosuje się leczenie objawowe i próbuje się stosować eksperymentalną metodę leczenia za pomocą preparatu EPI-743, który wzmaga endogenną produkcję glutationu.

</doc>
<doc id="4301422" url="https://pl.wikipedia.org/wiki?curid=4301422" title="Atrofia nerwu wzrokowego">
Atrofia nerwu wzrokowego



</doc>
<doc id="4301423" url="https://pl.wikipedia.org/wiki?curid=4301423" title="Kwasica 3-metyloglutakonowa">
Kwasica 3-metyloglutakonowa



</doc>
<doc id="4301424" url="https://pl.wikipedia.org/wiki?curid=4301424" title="Tomáš Bábek">
Tomáš Bábek

Tomáš Bábek (ur. 4 czerwca 1987 w Brnie) – czeski kolarz torowy, dwukrotny medalista mistrzostw świata i Europy.
Kariera.
Pierwszy sukces w karierze osiągnął w 2008 roku, kiedy zdobył brązowy medal w wyścigu na 1 km podczas torowych mistrzostw świata młodzieżowców w Pruszkowie. W tej samej konkurencji zdobył też brązowy medal podczas mistrzostw Europy w Yvelines 2016 roku. Na tych mistrzostwach zwyciężył ponadto w keirinie. Na rozgrywanych rok później mistrzostw świata w Hongkongu zdobył brązowy medal w keirinie, przegrywając tylko z Azizulhasnim Awangiem z Malezji i Kolumbijczykiem Fabiánem Puertą. Trzy dni później zdobył srebrny medal w keirinie (ex aequo z Francuzem Quentinem Lafargue), w którym lepszy był jedynie Francuz François Pervis.

</doc>
<doc id="4301425" url="https://pl.wikipedia.org/wiki?curid=4301425" title="Czesław Staciwa">
Czesław Staciwa

Czesław Staciwa (ur. 6 lipca 1931 w Wilczkowicach, zm. 2 lutego 2020) – polski socjolog, pułkownik WP, profesor nauk humanistycznych.
Życiorys.
Od 1949 w ludowym Wojsku Polskim. Absolwent łódzkiej Oficerskiej Szkoły Piechoty, którą kończy w 1951 roku i pełni służbę jako inspektor w sekcji politycznej 4 pułku saperów w Gorzowie Wielkopolskim, następnie wykłada przedmioty społeczno-polityczne w Oficerskiej Szkole Łączności i Oficerskiej Szkole Topografów. W 1961 roku ukończył studia na Wydziale Pedagogicznym Wojskowej Akademii Politycznej im. Feliksa Dzierżyńskiego. Doktorat uzyskał w 1966 roku, habilitację w 1973 roku, a tytuł profesora nadzwyczajnego otrzymał w 1982 roku.
Pracownik naukowo-badawczy Zespołu Badań Socjologicznych Głównego Zarządu Politycznego WP (1961-1971). Kierownik Zakładu (1971-1972) oraz zastępca komendanta Instytutu Badań Społecznych WAP (1973-1974). W latach 1977-1983 szef Katedry Nauk Społeczno-Politycznych Akademii Sztabu Generalnego WP. W latach 1983-1990 komendant Instytutu Badań Społecznych WAP. W okresie 1990-1991 wykładowca w Akademii Obrony Narodowej. W 1991 zakończył zawodową służbę wojskową i przeszedł w stan spoczynku.
Członek PZPR (1951-1990), członek Zespołu Socjologów przy Komitecie Centralnym PZPR (1980-1990). W grudniu 1985 został członkiem Zespołu do rozpatrzenia i przygotowania propozycji dotyczących uzupełnień i zmian w "Statucie PZPR" przed X Zjazdem PZPR, który odbył się w lipcu 1986. Członek Polskiego Towarzystwa Socjologicznego (od 1963 roku), członek Stowarzyszenia Archiwistów Polskich (członek Rady Głównej, przewodniczący Komisji Kwalifikacyjnej).
Po przejściu do rezerwy aktywnie uczestniczył w pracach Polskiego Towarzystwa Socjologicznego oraz Instytutu Naukowego im. generała Edwina Rozłubirskiego. W 1993 roku wstępuje do ZBŻZiORWP i w Kole nr 25 przy AON przez 3 kadencje pełni funkcję prezesa koła. Za działalność w Związku wyróżniony odznakami honorowymi „Za Zasługi dla ZBŻZ" oraz "Za Zasługi dla ZBŻZiORWP”, a także wpisem do honorowej księgi organizacji mazowieckiej związku.
Pochowany na starym cmentarzu na Służewie przy ul. Fosa w Warszawie.

</doc>
<doc id="4301427" url="https://pl.wikipedia.org/wiki?curid=4301427" title="Matthew Rauch">
Matthew Rauch

Matthew Rauch – amerykański aktor filmowy, serialowy i dubbingowy.

</doc>
<doc id="4301430" url="https://pl.wikipedia.org/wiki?curid=4301430" title="Jerzy Potocki (1932–1966)">
Jerzy Potocki (1932–1966)

Jerzy Potocki (ur. 5 marca 1932 we Lwowie, zm. 4 września 1966 w Hindukuszu) – polski archeolog, taternik, alpinista.
Życiorys.
Młodość.
Był synem hrabiego Ignacego Potockiego (1906–1994) herbu Pilawa Złota, jednego ze spadkobierców Zakładu Zdrojowego w Rymanowie, balneologa oraz Mat Any Jane z domu O’Dell (1910–1932). Do gimnazjum uczęszczał w Krakowie i w Wałbrzychu. Maturę uzyskał w Krynicy w 1950 r.
Działalność naukowa.
Po studiach z zakresu archeologii na Uniwersytecie Jagiellońskim i Uniwersytecie Poznańskim, m.in. u prof. Rudolfa Jamki i prof. Witolda Hensla, ukończonych w 1955 r. (magisterium na podstawie pracy "Wpływ Celtów na ziemie polskie"), został pracownikiem naukowym w Zakładzie Archeologii Małopolski Instytutu Historii Kultury Materialnej PAN w Krakowie. Interesował się szczególnie Celtami i ich wpływem na ziemie polskie. Brał udział w badaniach terenowych, m.in. w Opolu, w Wietrznie-Bóbrce w pow. krośnieńskim, w Kraczkowej w woj. rzeszowskim, w Podłężu w woj. krakowskim, w Igołomi w pow. proszowickim, w widłach Sanu i Tanwi, w powiatach lubaczowskim i przemyskim, w Stradowie w pow. kazimierskim, w Chrobrzu nad Nidą, w Witowie nad Wisłą i in. Był autorem ok. 20 prac naukowych, a także szeregu artykułów popularnonaukowych i przekładów z dziedziny archeologii. Był członkiem rady redakcyjnej czasopisma „Z Otchłani Wieków”.
Działalność wspinaczkowa.
Wspinał się od 1953 r. w Tatrach, Pieninach (południowa ściana Sokolicy - I wejście, 23 lipca 1960 r., wraz z Romanem Łazarskim, droga nadzwyczaj trudna) i skałkach Wyżyny Krakowsko-Częstochowskiej. Od 1961 r. przechodził w Tatrach najtrudniejsze wówczas drogi, od 1962 także w zimie (m.in. na Mnichu i Kazalnicy). Od 1961 r. wspinał się również w Alpach jugosłowiańskich, austriackich i francuskich. M.in. 30 lipca 1963 r. uczestniczył w pierwszym polskim przejściu i drugim w ogóle drogi André Contamine’a na Aiguille Verte. Był bardzo aktywnym działaczem Koła Krakowskiego Klubu Wysokogórskiego (prezesem) i Zarządu Głównego Klubu Wysokogórskiego. Od 1954 r. pisywał na tematy górskie w „Taterniku”, „Taterniczku”, „Oscypku” (był również jego redaktorem) i prasie codziennej.
W 1966 r. czasie wyprawy w Hindukusz afgańskim wejściem na Noszak (7492 m) wyrównał ówczesny polski rekord wysokości. W kilka dni później na północnych stokach tegoż szczytu zginął w lawinie śnieżnej na wysokości ok. 6500 m n.p.m. Jego grób znajduje się w rodzinnym sektorze (obok matki) na cmentarzu w Rymanowie.

</doc>
<doc id="4301431" url="https://pl.wikipedia.org/wiki?curid=4301431" title="Harrison Thomas">
Harrison Thomas

Harrison Thomas (ur. 4 października 1990 r. w Santa Monica) – amerykański aktor filmowy i serialowy.

</doc>
<doc id="4301434" url="https://pl.wikipedia.org/wiki?curid=4301434" title="SMS Undine">
SMS Undine

SMS „Undine” – nazwa noszona na przestrzeni dziejów przez 2 okręty:

</doc>
<doc id="4301437" url="https://pl.wikipedia.org/wiki?curid=4301437" title="Hilarion (Serafimowski)">
Hilarion (Serafimowski)

Hilarion, imię świeckie Iwica Serafimowski (ur. 13 stycznia 1973 w Kumanowie) – duchowny Macedońskiego Kościoła Prawosławnego, od 2006 metropolita bregalnicki. Święcenia diakonatu przyjął 10 października 1994, a prezbiteratu 11 września 1996.
Chirotonię biskupią otrzymał 2 czerwca 2006.

</doc>
<doc id="4301439" url="https://pl.wikipedia.org/wiki?curid=4301439" title="Metody (Zlatanow)">
Metody (Zlatanow)

Metody, imię świeckie Metodij Zlatanow (ur. 24 sierpnia 1963 w Berowie) – duchowny Macedońskiego Kościoła Prawosławnego, od 2006 metropolita Ameryki i Kanady. Święcenia diakonatu przyjął 6 lipca 1996, a prezbiteratu 14 lipca.
Chirotonię biskupią otrzymał 21 czerwca 2005.

</doc>
<doc id="4301440" url="https://pl.wikipedia.org/wiki?curid=4301440" title="Meagan Rath">
Meagan Rath

Meagan Rath (ur. 18 czerwca 1986 r. w Montrealu) – kanadyjska aktorka filmowa i serialowa.

</doc>
<doc id="4301441" url="https://pl.wikipedia.org/wiki?curid=4301441" title="Akusilaos z Argos">
Akusilaos z Argos

Akusilaos z Argos (gr. "Ακουσίλαος ο Αργείος", V w. p.n.e.) – kosmogonista i historyk grecki.
Poglądy.
W swoich poglądach nawiązywał do Hezjoda. Prapoczątkiem wszystkiego był w jego przekonaniu Chaos, będący źródłem dla takich zasad, jak: Mrok (męskość i nieograniczoność), Noc (element żeński), Aether (światło), Eros (życie) i Metis (rozum).
Pozostawił po sobie jedynie fragmenty dzieł: "Genealogiai", "Kosmogoniai" oraz "Theogoniai". Zasób mitów hezjodejskich uzupełnił mitami argolidzkimi. Stosował typową dla logografów jońskich prymitywną chronologię.

</doc>
<doc id="4301442" url="https://pl.wikipedia.org/wiki?curid=4301442" title="Pimen (Ilijewski)">
Pimen (Ilijewski)

Pimen, imię świeckie Sotir Ilijewski (ur. 3 października 1971 w Strumicy) – duchowny Macedońskiego Kościoła Prawosławnego, od 2006 metropolita Europy. Święcenia diakonatu i prezbiteratu przyjął w 1997.
Chirotonię biskupią otrzymał 2 października 2005.

</doc>
<doc id="4301447" url="https://pl.wikipedia.org/wiki?curid=4301447" title="SMS Vineta">
SMS Vineta

SMS „Vineta” – nazwa noszona na przestrzeni dziejów przez 4 okręty:

</doc>
<doc id="4301448" url="https://pl.wikipedia.org/wiki?curid=4301448" title="Józef (Todorowski)">
Józef (Todorowski)

Józef, imię świeckie Jowica Todorowski (ur. 21 stycznia 1982 w Skopju) – duchowny Macedońskiego Kościoła Prawosławnego, od 2013 metropolita tetowski i gostiwarski. Święcenia diakonatu przyjął w 2004, a prezbiteratu 7 lipca 2006.
Chirotonię biskupią otrzymał 7 października 2012.

</doc>
<doc id="4301450" url="https://pl.wikipedia.org/wiki?curid=4301450" title="SMS Viper">
SMS Viper

SMS „Viper” – nazwa noszona na przestrzeni dziejów przez 2 okręty:

</doc>
<doc id="4301451" url="https://pl.wikipedia.org/wiki?curid=4301451" title="Józef (Pejowski)">
Józef (Pejowski)

Józef, imię świeckie Goran Pejowski (ur. 1977 w Prilepie) – duchowny Macedońskiego Kościoła Prawosławnego, od 2013 metropolita kumanowski i osogowski. Święcenia diakonatu przyjął w 2005, a prezbiteratu w 2006.
Chirotonię biskupią otrzymał 21 października 2012.

</doc>
<doc id="4301452" url="https://pl.wikipedia.org/wiki?curid=4301452" title="Mur skalny">
Mur skalny

Mur skalny – rodzaj skalicy (skałki). Jest to skała o pionowych, lub zbliżonych do pionu ścianach i dużej długości w stosunku do wysokości. Swoim wyglądem przypomina mur. Istnieją też skały posiadające własną nazwę Skalny Mur.
W tatrologii i taternictwie murem skalnym nazywa się bardzo strome i długie ściany szczytów lub odcinków grani, np. Mur Hrubego, Jaworowy Mur. 

</doc>
<doc id="4301453" url="https://pl.wikipedia.org/wiki?curid=4301453" title="BV Veendam">
BV Veendam



</doc>
<doc id="4301456" url="https://pl.wikipedia.org/wiki?curid=4301456" title="Skalny mur">
Skalny mur



</doc>
<doc id="4301460" url="https://pl.wikipedia.org/wiki?curid=4301460" title="Wybory parlamentarne w Słowenii w 2018 roku">
Wybory parlamentarne w Słowenii w 2018 roku

Wybory parlamentarne w Słowenii w 2018 roku – odbyły się 3 czerwca. Termin wyborów 14 kwietnia po rozwiązaniu Zgromadzenia Państwowego wyznaczył prezydent Borut Pahor.
Podłoże.
W dniu 14 marca 2018 Sąd Najwyższy Republiki Słowenii wydał wyrok w sprawie referendum kolejowego, które odbyło się w 2017 roku dotyczącego budowy drugiego połączenia kolejowego z Koper do Divača. W wyroku sąd unieważnił wyniki i zarządził nowe głosowanie. Połączenie kolejowe było największym projektem gabinetu Cerara.
Tego samego dnia premier Miro Cerar ogłosił, że zrezygnuje ze stanowiska na konferencji prasowej po posiedzeniu gabinetu. Wyjaśnił, że zrezygnował z powodu złych stosunków w ramach koalicji między socjaldemokratami (SD) i Demokratyczną Partią Emerytów Słowenii (DeSUS) po decyzji Sądu Najwyższego, która stwierdził, że spowolniłaby rozwój infrastruktury Słowenii z powodu strajków i żądań związków zawodowych sektora publicznego. Następnego dnia wysłał list rezygnacyjny do przewodniczącego Zgromadzenia Państwowego. Zgodnie z konstytucją Słowenii Zgromadzenie Państwowe miało 30 dni na powołanie nowego rządu, po których prezydent rozwiązuje parlament i ogłasza przedterminowe wybory. Jako iż do tego czasu nie udało się powołać nowego rządu, 14 kwietnia 2018 prezydent Borut Pahor rozwiązał Zgromadzenie Państwowe i zarządził przedterminowe wybory parlamentarne na dzień 3 czerwca 2018. Były to tym samym już trzecie z rzędu przedterminowe wybory parlamentarne w historii Słowenii od uzyskania przez ten kraj niepodległości w 1991 po przedterminowych wyborach w 2011 i 2014.
System wyborczy.
90 członków Zgromadzenia Państwowego wybieranych jest dwoma metodami; 88 z nich na podstawie proporcjonalnej reprezentacji na otwartej liście w ośmiu 11-osobowych okręgach wyborczych; mandaty są przydzielane komitetom na poziomie okręgu za pomocą limitu Droop. Mandaty, które nie zostały obsadzone, są przydzielane komitetom na poziomie krajowym za pomocą metody D’Hondta z uwzględnieniem progu wyborczego na poziomie 4%. Mimo że kraj podzielony jest na 88 okręgów wyborczych, deputowani nie są wybierani ze wszystkich 88 okręgów. W niektórych okręgach wybieranych jest więcej niż jeden poseł, co powoduje, że niektóre okręgi nie mają swojego reprezentanta w parlamencie; w wyborach w 2014 roku 21 z 88 okręgów wyborczych nie miało wybranego posła. Komitety muszą mieć na swoich listach co najmniej 35% kandydatów z każdej płci, z wyjątkiem przypadków, gdy jest tylko trzech kandydatów; w przypadku tych list musi być co najmniej jeden kandydat każdej płci.
Dwóch pozostałych posłów wybieranych jest przez mniejszości włoską i węgierską metodą głosowania pierwszorzędnego. W okręgach mniejszości stosuje się metodę Bordy.
Wyniki wyborów.
Wybory parlamentarne do Zgromadzenia Państwowego VIII kadencji wygrała Słoweńska Partia Demokratyczna (SDS). Frekwencja wyborcza wyniosła 52,64%.
Wybrani posłowie.
Janez Janša został jedynym posłem, który sprawuje swój mandat nieprzerwanie od czasu uzyskania niepodległości przez Słowenię. Kilku byłych parlamentarzystów powróciło do parlamentu, w tym Zmago Jelinčič Plemeniti (SNS), Brane Golubović (LMŠ, wcześniej PS) i Martin Mikolič (NSi). Wszyscy przewodniczący partii parlamentarnych zostali wybrani, z wyjątkiem Alenki Bratušek (SAB) i Karla Erjavca (DeSUS).

</doc>
<doc id="4301461" url="https://pl.wikipedia.org/wiki?curid=4301461" title="Margarita Robles">
Margarita Robles

María Margarita Robles Fernández (ur. 10 listopada 1956 w Leónie) – hiszpańska prawniczka i polityk, sędzia Trybunału Najwyższego, posłanka do Kongresu Deputowanych, od 2018 minister obrony.
Życiorys.
Z wykształcenia prawniczka, absolwentka Uniwersytetu Barcelońskiego. Od początku lat 80. związana z hiszpańskim sądownictwem. Orzekała w sądach w Balaguerze, Sant Feliu de Llobregat, Bilbao i Barcelonie. W 1984 awansowana do sądu prowincji (Audiencia Provincial de Barcelona), w 1991 została jego prezesem. W latach 1993–1996 wchodziła w skład administracji rządowej socjalisty Felipe Gonzáleza. Najpierw była podsekretarzem stanu w resorcie sprawiedliwości, a od 1994 sekretarzem stanu w ministerstwie spraw wewnętrznych. Następnie do 2004 orzekała w izbie administracyjnej Audiencia Nacional (krajowego sądu karnego i administracyjnego), po czym otrzymała nominację do Trybunału Najwyższego. W latach 2008–2013 zasiadała w Radzie Głównej Władzy Sądowniczej.
W 2016 powróciła do aktywności politycznej. Z ramienia Hiszpańskiej Socjalistycznej Partii Robotniczej uzyskała wówczas mandat posłanki do Kongresu Deputowanych XII kadencji w okręgu madryckim. W 2017 stanęła na czele frakcji socjalistycznej w niższej izbie hiszpańskiego parlamentu.
W czerwcu 2018 objęła stanowisko ministra obrony w nowo powołanym rządzie Pedra Sáncheza. W kwietniu 2019 i listopadzie 2019 uzyskiwała poselską reelekcję. Przejęła następnie tymczasowo obowiązki ministra spraw zagranicznych (w miejsce Josepa Borrella powołanego w skład Komisji Europejskiej). W powołanym w styczniu 2020 drugim gabinecie dotychczasowego premiera pozostała na stanowisku ministra obrony.

</doc>
<doc id="4301462" url="https://pl.wikipedia.org/wiki?curid=4301462" title="SMS Vorwärts">
SMS Vorwärts

SMS „Vorwärts” – nazwa noszona na przestrzeni dziejów przez 2 okręty Kaiserliche Marine:

</doc>
<doc id="4301469" url="https://pl.wikipedia.org/wiki?curid=4301469" title="SMS Wespe">
SMS Wespe

SMS „Wespe” – nazwa noszona na przestrzeni dziejów przez 2 okręty:

</doc>
<doc id="4301471" url="https://pl.wikipedia.org/wiki?curid=4301471" title="Jerzy Muszyński (prawnik)">
Jerzy Muszyński (prawnik)

Jerzy Muszyński (ur. 26 listopada 1930 w Gródku) – polski prawnik i politolog, pułkownik WP, profesor nauk politycznych.
Życiorys.
W 1957 roku ukończył studia prawnicze na Uniwersytecie Warszawskim. Doktorat uzyskał w 1961 roku, habilitację w 1967 roku, tytuł profesora nadzwyczajnego w 1976 roku, a tytuł profesora zwyczajnego otrzymał w 1985 roku. W latach 1961–1971 był pracownikiem Wojskowego Instytutu Prawniczego funkcjonującego w strukturach Wojskowej Akademii Politycznej im. Feliksa Dzierżyńskiego. W latach 1971–1990 szef Katedry Współczesnych Doktryn Politycznych na Wydziale Nauk Politycznych WAP.
Równocześnie w latach 1968–1971 pracownik naukowy Instytutu Nauk Społeczno-Politycznych SGGW w Warszawie, a w latach 1971–1985 Wydziału Dziennikarstwa i Nauk Politycznych Uniwersytetu Warszawskiego. Członek Komitetu Nauk Politycznych PAN, członek Komitetu ds. Krajów Azji, Afryki i Ameryki Południowej PAN (od 1983), członek Komitetu Prognozowania Perspektywicznego Rozwoju Kraju "Polska 2000" PAN (od 1984 roku), członek Rady Ochrony Pomników Walki i Męczeństwa, a w latach 1988–1990 Rady Ochrony Pamięci Walk i Męczeństwa.
Członek Zrzeszenia Prawników Polskich (1958–1970), Związku Walki Młodych (1946–1948), Związku Młodzieży Polskiej (1948–1956), Polskiej Partii Robotniczej (1947–1948) oraz PZPR (1948–1990).
Autor ponad 350 prac z zakresu prawa i politologii. Promotor 31 doktorów oraz ponad 300 magistrów i licencjatów. 
Po rozwiązaniu Wojskowej Akademii Politycznej (w 1990 roku) pracował na uczelniach prywatnych, związany m.in. z Wyższą Szkołą Menadżerską w Warszawie oraz Prywatną Wyższą Szkołą Nauk Społecznych, Komputerowych i Medycznych.

</doc>
<doc id="4301474" url="https://pl.wikipedia.org/wiki?curid=4301474" title="Jelena Rybakina">
Jelena Rybakina

Jelena Andriejewna Rybakina, ros. Елена Андреевна Рыбакина (ur. 17 czerwca 1999 w Moskwie) – kazachska tenisistka do czerwca 2018 roku reprezentująca Rosję, zwyciężczyni Wimbledonu 2022 oraz finalistka Australian Open 2023 w grze pojedynczej kobiet.
Kariera tenisowa.
W karierze wygrała cztery turnieje singlowe i cztery deblowe rangi ITF. 20 marca 2023 zajmowała najwyższe miejsce w rankingu singlowym WTA Tour – 7. pozycję, natomiast 18 października 2021 osiągnęła najwyższą lokatę w deblu – 48. miejsce.
Na igrzyskach olimpijskich w Tokio zajęła czwarte miejsce w singlu kobiet, przegrywając półfinał z Belindą Bencic i w meczu o brązowy medal z Eliną Switoliną.
W 2022 roku została mistrzynią Wimbledonu w grze pojedynczej. W finale zawodów pokonała Uns Dżabir 3:6, 6:2, 6:2. Została pierwszą kazachską zwyciężczynią singlowego turnieju wielkoszlemowego i pierwszą mistrzynią Wimbledonu reprezentującą kraj z Azji.
W zawodach cyklu WTA Tour Rybakina wygrała trzy turnieje w grze pojedynczej z dziewięciu rozegranych finałów, w grze podwójnej natomiast osiągnęła jeden finał.
Zwycięstwa nad zawodniczkami klasyfikowanymi w danym momencie w czołowej dziesiątce rankingu WTA.
Stan na 31.03.2023

</doc>
<doc id="4301475" url="https://pl.wikipedia.org/wiki?curid=4301475" title="SMS Wiesbaden">
SMS Wiesbaden

SMS „Wiesbaden” – nazwa noszona na przestrzeni dziejów przez 2 okręty Kaiserliche Marine; pochodzi od miasta – Wiesbaden:

</doc>
<doc id="4301477" url="https://pl.wikipedia.org/wiki?curid=4301477" title="Elena Rybakina">
Elena Rybakina



</doc>
<doc id="4301479" url="https://pl.wikipedia.org/wiki?curid=4301479" title="Kylešovice">
Kylešovice

Kylešovice (, pol. Kileszowice) – dawna miejscowość, obecnie nieformalna dzielnica miasta Opawy, część śródmiejskiego obwodu bezpośrednio administrowanego przez miejski magistrat, jak również gmina katastralna położona dwa do trzech kilometrów na południowy wschód od centrum, na lewym brzegu Morawicy, w kraju morawsko-śląskim.
Historia.
Gród w Kylešovicach powstał pod koniec X wieku, w dobie kampanii wojennej Mieszka I przeciwko Czechom, zakończonej zajęciem części Śląska i jego powstanie przypisuje się czasem polskiej akcji osadniczej.
Miejscowość po raz pierwszy wzmiankowano w 1341. W granicach miasta po raz pierwszy znalazła się 29 kwietnia 1939. Podczas II wojny światowej ponownie usamodzielniła się, by po wojnie znów być przyłączona. W dobie socializmu wybudowano tu dwa duże osiedla z wielkiej płyty. W latach 1991–1994 wybudowano tu nowy kościół pw. św. Jana Nepomucena. 

</doc>
<doc id="4301480" url="https://pl.wikipedia.org/wiki?curid=4301480" title="Pierre-Édouard Bellemare">
Pierre-Édouard Bellemare

Pierre-Édouard Bellemare (ur. 6 marca 1985 w Le Blanc-Mesnil, Francja) – hokeista francuski, gracz ligi NHL, reprezentant Francji.

</doc>
<doc id="4301482" url="https://pl.wikipedia.org/wiki?curid=4301482" title="Włodzimiera Kolk">
Włodzimiera Kolk

Włodzimiera Kolk (ur. 29 września 1942 roku w Dobrem na Kujawach) – polska malarka i graficzka, uprawia malarstwo sztalugowe i grafikę użytkową. Mieszka w Koszalinie.
Absolwentka Państwowego Liceum Sztuk Plastycznych we Wrocławiu (1962) i Państwowej Wyższej Szkoły Sztuk Plastycznych w Poznaniu (1968), Wydział Malarstwa, Grafiki i Rzeźby ze specjalizacją grafiki użytkowej. Dyplom z plakatu i książki uzyskała w pracowni prof. Waldemara Świerzego.
Otrzymała 20 nagród i wyróżnień w dziedzinie malarstwa, grafiki użytkowej i tkaniny unikatowej.
Czterokrotna stypendystka Ministerstwa Kultury i Sztuki oraz Ministerstwa Kultury i Dziedzictwa Narodowego.
Członek Związku Polskich Artystów Plastyków od roku 1968.
Zasłużony Działacz Kultury. Zasłużona dla Miasta Koszalin.
Prace Włodzimiery Kolk znajdują się w zbiorach państwowych i prywatnych we Francji, Niemczech, Grecji, Holandii, Danii, Słowacji, Kanadzie, Bułgarii, Bośni i Hercegowinie, Polsce, w Muzeum Okręgowym w Koszalinie, Muzeum Pomorza Środkowego w Słupsku, Muzeum Okręgowe w Pile.
Wystawy zbiorowe.
Udział w kilkudziesięciu międzynarodowych i krajowych wystawach zbiorowych, m.in.:

</doc>
<doc id="4301483" url="https://pl.wikipedia.org/wiki?curid=4301483" title="SMS Wolf">
SMS Wolf

SMS „Wolf” – nazwa noszona na przestrzeni dziejów przez 4 okręty:

</doc>
<doc id="4301488" url="https://pl.wikipedia.org/wiki?curid=4301488" title="Christos Wasilopulos">
Christos Wasilopulos

Christos Wasilopulos (gr. Χρήστος Βασιλόπουλος; ur. 16 kwietnia 1978) – grecki aktor filmowy, telewizyjny i głosowy.

</doc>
<doc id="4301490" url="https://pl.wikipedia.org/wiki?curid=4301490" title="3 Włocławski Batalion Drogowo-Mostowy">
3 Włocławski Batalion Drogowo-Mostowy

3 Włocławski Batalion Drogowo-Mostowy im. gen. Karola Sierakowskiego – jednostka inżynieryjna, podległa dowódcy 2 Mazowieckiego Pułku Saperów.
Historia.
W 2011 roku 3 Włocławski Pułk Drogowo – Mostowy został przeformowany w 3 Włocławski Batalion Drogowo – Mostowy oraz podporządkowany dowódcy 2 Pułku Saperów.
Pierwszym dowódcą batalionu został ppłk Marek Wawrzyniak, a zastępcą mjr Marek Górski.
Tradycje.
Decyzją Ministra Obrony Narodowej nr 238 z dnia 20 czerwca 2011 r. batalion przejmuje tradycje następujących jednostek:
Święto jednostki obchodzone jest 6 czerwca w celu upamiętnienia daty sformowania 3 Pułku Saperów Wileńskich.

</doc>
<doc id="4301496" url="https://pl.wikipedia.org/wiki?curid=4301496" title="Cyfry indyjskie">
Cyfry indyjskie



</doc>
<doc id="4301501" url="https://pl.wikipedia.org/wiki?curid=4301501" title="Rus Blackwell">
Rus Blackwell

Rus Blackwell (ur. 23 marca 1963 r. w Rockford) – amerykański aktor filmowy i serialowy.

</doc>
<doc id="4301503" url="https://pl.wikipedia.org/wiki?curid=4301503" title="Paulina Szostak">
Paulina Szostak

Paulina Szostak (ur. 13 marca 1991 w Warszawie) – polska aktorka filmowa i serialowa.
Życiorys.
W 2015 roku ukończyła studia na Wydziale Aktorskim Akademii Teatralnej im. Aleksandra Zelwerowicza w Warszawie. Od 2014 roku jest aktorką w Teatrze Narodowym w Warszawie.

</doc>
<doc id="4301507" url="https://pl.wikipedia.org/wiki?curid=4301507" title="Arnon (Francja)">
Arnon (Francja)

Arnon – rzeka w środkowej Francji, w przeważającej części na terenie departamentu Cher, a na krótkich odcinkach także w Allier, Creuse i Indre, dopływ rzeki Cher. Długość rzeki wynosi 150,5 km, a powierzchnia jej dorzecza 9044 km².
Źródło rzeki znajduje się na terenie gminy Saint-Marien. Rzeka płynie w kierunku północnym. Do Cher uchodzi na zachód od miasta Vierzon.
Większe miejscowości nad rzeką to Culan, Lignières i Chârost.

</doc>
<doc id="4301508" url="https://pl.wikipedia.org/wiki?curid=4301508" title="Iwan Brikner">
Iwan Brikner

Iwan Ihorowycz Brikner, Іван Ігорович Брікнер (ur. 30 czerwca 1993 we wsi Lisiatycze, w obwodzie lwowskim, Ukraina) – ukraiński piłkarz, grający na pozycji pomocnika.
Kariera piłkarska.
Kariera klubowa.
Wychowanek Szkoły Piłkarskiej Skały Stryj oraz lwowskiej Pokrowy, barwy których bronił w juniorskich mistrzostwach Ukrainy (DJuFL). W 2012 rozpoczął karierę piłkarską w amatorskim zespole Awanhard Żydaczów. W następnym roku przeniósł się do Tepłowyka Iwano-Frankiwsk. Latem 2013 został zaproszony do PFK Sumy. W sierpniu 2016 po wygaśnięciu kontraktu z PFK opuścił klub, a 29 stycznia 2017 podpisał nowy kontrakt z Olimpikiem Donieck. Po zakończeniu sezonu 2017/18 opuścił doniecki klub.

</doc>
<doc id="4301510" url="https://pl.wikipedia.org/wiki?curid=4301510" title="Pupi Avati">
Pupi Avati

Pupi Avati (ur. 3 listopada 1938 w Bolonii) – włoski reżyser, scenarzysta i producent filmowy i telewizyjny. Dwukrotny laureat nagrody włoskiego przemysłu filmowego David di Donatello.
Życiorys.
Karierę zaczynał od horrorów, z których kilka zyskało status kultowy (m.in. "Dom śmiejących się okien", 1976). Później kręcił przeważnie dramaty, filmy obyczajowe i komedie.
Zasiadał w jury konkursu głównego na 46. MFF w Wenecji (1989) oraz na 47. MFF w Cannes (1994).

</doc>
<doc id="4301511" url="https://pl.wikipedia.org/wiki?curid=4301511" title="Maribeth Monroe">
Maribeth Monroe

Maribeth Monroe (ur. 25 marca 1978 w Fraser) – amerykańska aktorka filmowa i telewizyjna.
Filmografia.
źródło:

</doc>
<doc id="4301512" url="https://pl.wikipedia.org/wiki?curid=4301512" title="Matylda Merkert">
Matylda Merkert

Matylda Merkert (; ur. 27 kwietnia 1813 w Nysie, zm. 8 maja 1846 w Prudniku) – niemiecka zakonnica, współzałożycielka Zgromadzenia Sióstr św. Elżbiety (elżbietanek).
Życiorys.
Urodzona, wraz z siostrą, błogosławioną Marią Merkert, w nyskiej rodzinie mieszczańskiej. Od młodych lat słynęła z pobożności. Była m.in. członkinią Bractwa Grobu Chrystusowego. Od 1842 poświęciła się pielęgnacji ubogich chorych na terenie Nysy. Od 1846 przebywała w Prudniku, gdzie pracowała w szpitalu. Wskutek zarażenia się tyfusem od podopiecznych zmarła w Prudniku. Uchodzi (wraz z siostrą, a także z Franciszką Werner i Klarą Wolff) za jedną z czterech założycielek zgromadzenia elżbietanek. 

</doc>
<doc id="4301513" url="https://pl.wikipedia.org/wiki?curid=4301513" title="Quentin Lafargue">
Quentin Lafargue

Quentin Lafargue (ur. 17 listopada 1990 w Mazères) – francuski kolarz torowy, wielokrotny medalista mistrzostw świata i Europy.
Kariera.
Pierwsze sukcesy w karierze osiągnął w 2007 roku, kiedy zdobył dwa medale. Najpierw zwyciężył w sprincie drużynowym podczas mistrzostw Europy juniorów w Chociebużu, a następnie był drugi w tej konkurencji na mistrzostwach świata juniorów w Aguascalientes. Na rozgrywanych rok później mistrzostwach świata juniorów w Kapsztadzie zwyciężył w sprincie indywidualnym i drużynowym oraz wyścigu na 1 km. W tym samym roku wygrał w tych konkurencjach także na mistrzostwach Europy juniorów w Pruszkowie.
W kategorii elite pierwszy medal zdobył w 2014 roku, zajmując trzecie miejsce na 1 km podczas mistrzostw Europy w Guadeloupe. Rok później zdobył brązowy medal w sprincie na mistrzostwach świata w Paryżu, w którym lepsi byli tylko jego rodak, Grégory Baugé i Rosjanin Dienis Dmitrijew. Następnie zdobył brązowy medal w wyścigu na 1 km podczas mistrzostw świata w Londynie w 2016 roku, plasując się za Niemcem Joachimem Eilersem i Theo Bosem z Holandii. W tej samej konkurencji zwyciężył także na mistrzostwach Europy w Yvelines.
W 2017 roku zdobył cztery medale. Na mistrzostwach świata w Hongkongu zdobył srebrny medal w wyścigu na 1 km oraz brązowy w sprincie drużynowym. Na mistrzostwach Europy w Berlinie zwyciężył w sprincie drużynowym, a w wyścigu na 1 km był trzeci. Ponadto podczas mistrzostw świata w Apeldoorn w 2018 roku zdobył wspólnie z kolegami z reprezentacji brązowy medal w sprincie drużynowym.

</doc>
<doc id="4301514" url="https://pl.wikipedia.org/wiki?curid=4301514" title="Kamienica przy ulicy Włodkowica 5–9 we Wrocławiu">
Kamienica przy ulicy Włodkowica 5–9 we Wrocławiu

Kamienica przy ulicy Włodkowica 5–9 – zabytkowa kamienica we Wrocławiu, przy ulicy Pawła Włodkowica.
Historia kamienicy.
Kamienica w obecnym kształcie została zaprojektowana przez Richarda Ehrlicha w 1899 roku. Zleceniodawcą była ówczesna gmina żydowska, której dotychczasowa siedziba znajdowała się przy ulicy Krupniczej 11. Nowy gmach został wzniesiony w miejsce pięciu wcześniej wyburzonych kamienic otaczających synagogę Pod Białym Bocianem. Nowy budynek miał kształt litery "U" i obejmował dziedziniec synagogi. W centralnej części czterokondygnacyjnego budynku umieszczono sień przejazdową nad która wzniesiono wieżyczkę zegarową. Fasada budynku została przyozdobiona detalami w stylu eklektyzmu, m.in. maszkaronami i kartuszami. Do roku 1943, na parterze budynku frontowego znajdowały się sklepy a w skrzydle bocznym hurtownia papieru. Wyższe pomieszczenia zajmowały biura zarządu gminy żydowskiej, mieszkanie rabina i kantona oraz duża sala posiedzeń i siedziby różnych instytucji dobroczynnych. W części zachodniej znajdowała się szkoła religijna, biblioteka oraz archiwum gminy. W pomieszczeniach piwnicznych znajdowała się mykwa do rytualnych obmywań i łaźnia a nad nią sala modlitewna. Do dnia obecnego zachowały się oryginalne secesyjne szyldy sklepowe. 
Po 1945.
Od 1945 roku w budynku ma swoją siedzibę polska gmina żydowska pozostałe pomieszczenia zostały przystosowane na mieszkania komunalne. Jego mieszkańcami byli m.in. żydowski reżyser teatralny i malarz Jakub Rotbaum oraz jego siostra, reżyserka operowa Lia Rotbaum. Stań techniczny kamienicy sukcesywnie pogarszał się. Dopiero w 2012 roku przystąpiono do sukcesywnej odnowy elewacji frontowej i tej od strony dziedzińca. 
Obecnie na parterze budynku frontowego znajduje się restauracja La Maddalena oraz Centrum Informacji Żydowskiej i księgarnio-kawiarnia Cocofli. 

</doc>
<doc id="4301520" url="https://pl.wikipedia.org/wiki?curid=4301520" title="Rezerwat przyrody Buczyna">
Rezerwat przyrody Buczyna



</doc>
<doc id="4301524" url="https://pl.wikipedia.org/wiki?curid=4301524" title="Franciszka Ciemienga">
Franciszka Ciemienga

Franciszka Ciemienga (potocznie "Francka z Kanusa", "Dzieweczka z Kanusa" lub "Dziołszka z Kanusa", ur. 29 stycznia 1867 na Kanusie, przysiółku wsi Draliny, koło Lubecka, zm. 2 kwietnia 1935 tamże) – polska charyzmatyczka i mistyczka.
Życiorys.
Urodziła się w rodzinie wielodzietnej. Miała poważne trudności w nauce, w tym przyswajaniu wiedzy religijnej, ale często się modliła w lokalnym kościele, głównie do Ducha Świętego i Matki Bożej. W trakcie tych modlitw doznała nieokreślonego wstrząsu, od czasu którego nauka religii zaczęła jej przychodzić bardzo łatwo. Doznawała też częstych nietypowych stanów psychofizycznych, które lokalna społeczność nazywała "zabraniami" (od słów II Listu do Koryntian: "został zabrany aż do trzeciego nieba"). Stany te stały się z czasem regularne i powtarzały się codziennie rano, w południe i wieczorem. Podczas "zabrań" przekazywała nieznane powszechnie informacje dotyczące odwiedzających ją osób, których to danych w żaden sposób nie mogła znać wcześniej. Kładła się najczęściej na kanapie wypowiadając uwagi, rady i zalecenia dla gości. Stany psychofizyczne trwały aż do jej śmierci. Zmarła w opinii świętości 2 kwietnia 1935, a pogrzeb odbył się w Lubecku 6 kwietnia 1935. Pochowana została, zgodnie z życzeniem, w habicie tercjanki III Zakonu Franciszkańskiego. Czczona jest jako pobożna charyzmatyczka, a jej sława rozeszła się na cały Śląsk. Corocznie odprawiane są msze święte w jej intencji z udziałem licznych wiernych, jednak Kościół katolicki nie wypowiedział się dotąd na temat jej "zabrań".
Jej grób jest przy lubeckim kościele wykonany z czarnego kamienia. W domu mistyczki nadal mieszka jej rodzina i przybywają tu turyści oraz pielgrzymi. Izba z sofą, na której Ciemienga miała "zabrania", zachowano w niezmienionym stanie i jest ona udostępniona do zwiedzania.

</doc>
<doc id="4301525" url="https://pl.wikipedia.org/wiki?curid=4301525" title="TVP 4K">
TVP 4K

TVP 4K – polskojęzyczna stacja telewizyjna, której nadawcą jest Telewizja Polska. Kanał został uruchomiony 14 czerwca 2018 o godzinie 16:30 w związku z Mistrzostwami Świata w Piłce Nożnej 2018, a zakończył nadawanie 3 września 2018 roku. Telewizja Polska tym samym stała się pierwszą z trzech dużych stacji (TVN i Polsat), która uruchomiła kanał w jakości 4K.
Stacja pokazała 52 z 64 meczów tego turnieju.
Od 19 lipca 2018 roku stacja dostępna była wyłącznie w Orange TV (w technologii światłowodowej) i powtarzała trzy mecze dziennie z Mistrzostw Świata 2018.
Od 23 lipca do 3 września 2018 roku kanał TVP 4K był dostępny na satelicie w platformie nc+.
9 czerwca 2021 stacja wznowiła nadawanie w trybie testowym w telewizji naziemnej DVB-T2. Od 11 czerwca 2021 roku była dostępna także dla abonentów Platformy Canal+, Orange TV (wszystkich posiadaczy dekoderów 4K), Vectra, UPC, Toya, Inea i Asta-Net. Nadawał do 11 sierpnia i pokazywał wyłącznie spotkania UEFA EURO 2020.
11 sierpnia 2021 roku kanał zakończył nadawanie.
Latem 2022 roku TVP zapowiedziało, że na czas trwania Mistrzostw Świata w piłce nożnej Katar 2022 uruchomi ponownie kanał TVP 4K. Stacja była dostępna za darmo w ramach testowego multipleksu DVB-T2/HEVC (MUX 6) oraz płatnie u wybranych operatorów płatnej telewizji. 
Stacja rozpoczęła nadawanie w niedzielę 20 listopada 2022 roku o godzinie 15:00.
31 grudnia 2022 roku kanał zakończył nadawanie. Ponownie zacznie nadawać w 2024 roku podczas UEFA EURO 2024.

</doc>
<doc id="4301527" url="https://pl.wikipedia.org/wiki?curid=4301527" title="He-Man i Władcy Wszechświata">
He-Man i Władcy Wszechświata



</doc>
<doc id="4301529" url="https://pl.wikipedia.org/wiki?curid=4301529" title="Tour of California 2018">
Tour of California 2018

13. edycja wyścigu kolarskiego Tour of California odbyła się w dniach 13-19 maja 2018 roku. Liczyła siedem etapów, o łącznym dystansie 1038 km. Wyścig zaliczany był do rankingu światowego UCI World Tour 2018.
Uczestnicy.
Na starcie wyścigu stanęło 17 ekip. Wśród nich znalazło się trzynaście ekip UCI World Tour 2018 oraz cztery zaproszone przez organizatorów.

</doc>
<doc id="4301532" url="https://pl.wikipedia.org/wiki?curid=4301532" title="Andrea Vassallo (architekt)">
Andrea Vassallo (architekt)

Andrea Vassallo (ur. 2 stycznia 1856, zm. 28 stycznia 1928) – eklektyczny architekt maltański. Projektował budynki w różnych stylach, jak neoklasycznym, odrodzonym rokoko ("Rococo Revival"), neogotyckim, "Art Nouveau" oraz neoromańskim. Jego arcydziełem jest bazylika Ta’ Pinu na Gozo; inne wyróżniające się prace to kopuły kościoła parafialnego w Ħamrun i kościoła parafialnego w Siġġiewi, Villa Rosa w St. Julian’s oraz, zburzona już, Casa Said.
Życiorys.
Vassallo urodził się 2 stycznia 1856 roku w mieście Luqa na Malcie. Pierwotnie pracował jako rzeźbiarz w kamieniu, lecz od roku 1887 zajmował się wieloma aspektami branży budowlanej, w tym projektowaniem, budową lub przebudową wielu budynków dla różnych klientów.&lt;br&gt;
W dniu 21 grudnia 1887 rozpoczął służbę państwową, przejmując po zmarłym Websterze Paulsonie stanowisko "Clerk of Works" (kierownika robót). W roku 1892 został przyjęty, z rekomendacji sir Lintorna Simmonsa oraz sir Osberta Chadwicka, w poczet członków Institution of British Civil Engineers. W roku 1907 przyjęty został do Royal Institute of British Architects, a ostatecznie 7 listopada 1908 roku otrzymał patent geodety i architekta. Zostało to potępione przez "Istituto dei Periti", ponieważ Vassallo nigdy formalnie nie studiował architektury.
Vassallo odznaczony został przez papieża Piusa X Orderem św. Grzegorza Wielkiego za swoje prace podczas Kongresu Eucharystycznego na Malcie w roku 1913, dla którego zaprojektował trybunę.
Prace.
Vassallo zaprojektował lub był zaangażowany w budowę wielu budowli i budynków, w tym szpitali, szkół, zakładów produkcyjnych i domów mieszkalnych. Podczas wojej kariery używał różnych stylów architektonicznych. Jednym z jego godnych uwagi dzieł była kuta żelazna oranżeria w Argotti Botanic Gardens, zbudowana przed rokiem 1907. Była to wyjątkowa struktura na Malcie, lecz później została zburzona z powodu wysokich kosztów utrzymania. Vassallo zaprojektował także neoklasycystyczną rządową szkołę podstawową w Sliemie, która została zbudowana około 1908-10.
Jednym z budynków mieszkalnych zaprojektowanych przez Vassallo jest neogotycki dom stojący obok katedry w Mdinie. Jego wygląd został dobrze przyjęty przez społeczeństwo, lecz nie obeszło się też bez słów krytyki, gdyż jego styl nie współgra z otoczeniem. Vassallo zaprojektował też dwa secesyjne domy, zbudowane w latach dwudziestych XX wieku: Villa Rosa w St. Julian’s oraz zburzony już Casa Said w Sliemie.
W latach dwudziestych XX wieku Vassallo wygrał konkurs na projekt kopuły kościoła parafialnego św. Kajetana w Ħamrun, która jednak została zbudowana dopiero w latach 1953–55 pod kierownictwem Guzè D'Amato. Pomimo wykonania jej kilkadziesiąt lat po śmierci konstruktora, kopuła powstała w oparciu o oryginalny projekt, z jedynie strukturalnymi modyfikacjami wykonanymi przez D'Amato. Uważana jest za jedną z najwspanialszych kopuł na Malcie. Vassallo zaprojektował również kopułę kościoła św. Mikołaja w Siġġiewi (1919), neorokokowy kościół "Madonna tal-Ħerba" w Birkirkara, oraz neoromańską bazylikę Ta’ Pinu na Gozo. Ta ostatnia uważana jest za "majstersztyk" Vassallo ze względu na skomplikowaną konstrukcję oraz monumentalność, choć czasem jest krytykowana za wyobcowanie z otoczenia.
Vassallo zmarł 28 stycznia 1928 roku w Zammit Clapp Hospital, którego był projektantem w roku 1910. Jego syn, Edwin Vassallo, również był architektem. Dziedzictwo Vassallo jest czasami pomijane, ponieważ wiele jego budynków często jest błędnie przypisywanych innym architektom.

</doc>
<doc id="4301534" url="https://pl.wikipedia.org/wiki?curid=4301534" title="Anna Kasprzyk">
Anna Kasprzyk

Anna Kasprzyk (ur. 1982) – polska judoczka.
Była zawodniczka PTS Gwardia Bydgoszcz (1995-2005). Brązowa medalistka mistrzostw Polski seniorek 2003 w kategorii poniżej 52 kg oraz brązowa medalistka młodzieżowych mistrzostw Polski 2003.

</doc>
<doc id="4301536" url="https://pl.wikipedia.org/wiki?curid=4301536" title="Umowa z Malborka 1454">
Umowa z Malborka 1454



</doc>
<doc id="4301537" url="https://pl.wikipedia.org/wiki?curid=4301537" title="Roman Simović">
Roman Simović

Roman Simović (ur. 1981 we Lwowie) – ukraiński skrzypek i dyrygent, kameralista.
Życiorys.
Występował m.in. w Teatrze Bolszoj w Moskwie, Teatrze Maryjskim w Petersburgu, Teatrze Wielkim w Tel-Awiwie, Victoria Hall w Genewie, Rudolfinum w Pradze, Barbican Centre w Londynie i Art Center w Seulu. 
Jest laureatem XII Międzynarodowego Konkursu Skrzypcowego im. Henryka Wieniawskiego w Poznaniu w 2001 (II nagroda). Posiada też inne nagrody, m.in. Premio Rudolfo Lipizar, Sion-Valis i Yampolski Violin Competention. Współpracuje regularnie m.in. z London Symphony Orchestra (koncertmistrz), Symphony Nova Scotia, Camerata Bern, czy Filharmonią Praską. Współpracował z takimi dyrygentami, jak: Walerij Giergijew, Daniel Harding, Antonio Pappano i Nikolaj Znaider, a także z solistami, m.in. z Leonidasem Kavakosem, Mischą Maiskim, Shlomo Mintzem, Simonem Trpczeskim i Julianem Rachlinem. Jest współzałożycielem Rubikon String Quartet. Gra na skrzypcach Stradivariusa z 1709. 
Przypisy.
 

</doc>
<doc id="4301540" url="https://pl.wikipedia.org/wiki?curid=4301540" title="Antoine de Paule">
Antoine de Paule

Fra' Antoine de Paule (ur. ok. 1551, zm. 9 czerwca 1636) – 56. wielki mistrz zakonu maltańskiego od 10 marca 1623 roku do śmierci.
Życiorys.
Urodzony ok. roku 1551 w Prowansji we Francji, wstąpił do zakonu św. Jana po wzięciu udziału w lokalnej bitwie, w której zginął jego brat. W zakonie wspinał się po szczeblach kariery, osiągając w końcu stanowiska "komandora Marsylii" oraz "wielkiego przeora Saint-Gilles". 10 marca 1623 roku, po śmierci wielkiego mistrza Luisa Mendesa de Vasconcellos, został wybrany jego następcą.
Antoine de Paule wzmocnił zakon zarówno pod względem finansowym, jak i obronnym, poprawiając stan umocnień na wyspie. W roku 1626 położył kamień węgielny pod budowę miasta Paola na Malcie, nazwanego tak na jego cześć.
W roku 1620, jeszcze jako rycerz zakonu, de Paule zbudował w Attard swoją wiejską willę. Po wyborze na wielkiego mistrza około roku 1625 rozbudował willę w pałac San Anton, ustanawiając go swoją letnią rezydencją.
Jednak de Paule miał również wrogów; niektórzy z nich przedstawili papieżowi Urbanowi VIII memoriał, w którym opisali go jako "człowieka o swobodnym trybie życia i gawędziarza", "winnego symonii", który miał "kupić swoją pozycję za pieniądze". W odpowiedzi de Paule wysłał do papieża delegata, aby „wyciszył” te oskarżenia.
W pierwszej połowie XVII wieku Morze Śródziemne było regionem względnego spokoju, jeśli nie liczyć rajdów okrętów zakonu przeciw okrętom tureckim, które trwały przez cały okres rządów wielkiego mistrza de Paule. Według spisu przeprowadzonego w 1632 roku ludność Wysp Maltańskich przekroczyła liczbę 50 000, czyli pięciokrotność szacowanej liczby mieszkańców w roku 1565. Wielcy mistrzowie potrzebowali łupu z najazdów, w tym niewolników, w celu uzupełnienia dochodów z europejskich dóbr zakonu.
Wielki mistrz Antoine de Paule zmarł 9 czerwca 1636 roku, po prawie trzymiesięcznej chorobie, w wieku 85 lat. W epitafium wychwalany był jako przywódca kochający swoich poddanych, będący w zamian przez nich również kochanym.

</doc>
<doc id="4301543" url="https://pl.wikipedia.org/wiki?curid=4301543" title="Enrichetto Virginio Natta">
Enrichetto Virginio Natta

Enrichetto Virginio Natta imiona chrzcielne Raffaele Francesco (ur. 10 stycznia 1701 w Casale Monferrato, zm. 26 albo 29 czerwca 1768 w Albie) – włoski duchowny katolicki, domikanin, biskup Alby, kardynał.
Pochodził z arystokratycznego rodu. 15 czerwca 1726 przyjął święcenia kapłańskie. 22 lipca 1750 został wybrany biskupem Alby, którym pozostał już do śmierci. 25 lipca 1750 w Rzymie przyjął sakrę z rąk kardynała Carlo Alberto Guidoboni Cavalchiniego (współkonsekratorami byli biskupi Umberto Radicati i Antonio Cantoni). 23 listopada 1761 Klemens XIII wyniósł go do godności kardynalskiej.
Został pochowany w Katedrze św. Wawrzyńca w Albie.

</doc>
<doc id="4301544" url="https://pl.wikipedia.org/wiki?curid=4301544" title="Giordan Lighthouse">
Giordan Lighthouse

Giordan Lighthouse (Ta’ Ġurdan Lighthouse lub Gordan Lighthouse) – latarnia morska, znajdująca się w pobliżu wioski Għasri, na wyspie Gozo, na Malcie.
Położenie.
22 metrowa wieża została zbudowana w latach 1851–1853 podczas brytyjskich rządów Malty na około 160-metrowej górze Gurdan Hill, na północno-zachodnim wybrzeżu wyspy, aby kierować żeglugą w tym regionie.
Z Għasri prowadzi mała droga na parking pod wieżą. Stamtąd można dotrzeć do płaskowyżu drogą asfaltową, na którym wciąż znajdują się ruiny stanowiska kolonialnego obserwacji wojskowej. Latarnia morska oferuje widok panoramiczny 360 ° na całą wyspę Gozo.
Historia.
Od 1650 istnieje pomoc nawigacyjna. W latach 1851–1853 wybudowano latarnię morską, a 15 października 1853 oddano ją do eksploatacji. Początkowo wieża miała 21 lamp naftowych, po siedem z każdej strony morza. Reflektory z posrebrzanego mosiądzu wzmacniały światło, dając zasięg do 38 mil. Po rekonstrukcji w 1962 i 1994 wieża jest teraz zelektryfikowana i zautomatyzowana. Latarnia morska jest obsługiwana przez "Maltański Urząd Morski".
W przeszłości praktycznie wszędzie na wyspie można było zobaczyć światło wieży, dziś natężenie światła zmniejsza się ze względu na nowoczesne możliwości nawigacyjne, takie silne światło nie jest już potrzebne.
W wieży znajduje się stacja meteorologiczna, która zbiera również dane do "Global Atmosphere Watch". Przed wieżą znajduje się stacja radarowa.

</doc>
<doc id="4301545" url="https://pl.wikipedia.org/wiki?curid=4301545" title="Wiesław Szczuka">
Wiesław Szczuka

Wiesław Szczuka (ur. 5 sierpnia 1954 w Łobżenicy) – polski ekonomista, dyplomata i urzędnik państwowy, doktor nauk ekonomicznych, w latach 2004–2005 i 2010–2011 podsekretarz stanu w Ministerstwie Finansów, w latach 2010–2011 główny rzecznik dyscypliny finansów publicznych.
Życiorys.
Absolwent Wydziału Handlu Zagranicznego w Szkole Głównej Planowania i Statystyki; w latach 80. ukończył także Akademię Dyplomatyczną w Wiedniu. Został później pracownikiem naukowo-dydaktycznym na macierzystej uczelni. W 1987 obronił pracę doktorską.
Od 1987 do 1991 był pracownikiem Departamentu Zagranicznego Ministerstwa Finansów, od 1994 do 1997 kierował jego pracami. Zajmował się m.in. kwestią negocjacji redukcji zadłużenia zagranicznego Polski. Między 1994 a 1997 zatrudniony w polskiej ambasadzie w Tokio. W latach 1997–2004 zastępca dyrektora wykonawczego Międzynarodowego Funduszu Walutowego. Od 2006 do 2009 był głównym ekonomistą BRE Banku, przeszedł następnie na stanowisko doradcy zarządu. Był zastępcą przewodniczącego Komisji Nadzoru Bankowego oraz Komisji Nadzoru Ubezpieczeń i Funduszy Emerytalnych, a także członkiem rad nadzorczych Banku Gospodarstwa Krajowego i Banku Handlowego w Warszawie. Uczestniczył w negocjacjach dotyczących restrukturyzacji długu publicznego Polski.
11 maja 2004 powołany na stanowisko podsekretarza stanu w Ministerstwie Finansów, odpowiedzialnego za dług publiczny; odwołany z niego 5 grudnia 2005. Ponownie objął funkcję wiceministra finansów 1 lipca 2010, odpowiadając za kwestie rachunkowości oraz audytu i zostając zarazem głównym rzecznikiem dyscypliny finansów publicznych. W lipcu 2011 w zakresie jego kompetencji znalazły się również rynki i instytucje finansowe. Podał się do dymisji z obydwu funkcji i został odwołany 19 grudnia 2011 po ujawnieniu przez Instytut Pamięci Narodowej, że w 1988 został zarejestrowany przez Służbę Bezpieczeństwa jako kontakt operacyjny lub tajny współpracownik „Gaiko”. IPN skierował przeciw niemu akt oskarżenia. Pierwszy proces w tej sprawie zakończył się jego skazaniem, jednak orzeczenie to zostało uchylone przez Sąd Najwyższy. W drugim procesie w 2018 zapadł prawomocny wyrok, w którym sprawę umorzono, uznając, że Wiesław Szczuka działał w granicach usprawiedliwionego błędu oraz działał w żywotnym interesie państwa.
Zna biegle języki angielski i niemiecki, posługuje się także rosyjskim i francuskim. W 1997 został odznaczony Złotym Krzyżem Zasługi.

</doc>
<doc id="4301546" url="https://pl.wikipedia.org/wiki?curid=4301546" title="Esperanza (Landskrona)">
Esperanza (Landskrona)

Esperanza – osiedle mieszkaniowe w Landskronie w Szwecji.
Osiedle na 117 mieszkań w południowo-zachodniej części miasta zaprojektował Ralph Erskine w 1968. Zajęło ono teren 5,5 hektara. Projekt został nagrodzony w konkursie. Zespół składa się z szeregowych domów o dwóch kondygnacjach i domów z patiem o jednej kondygnacji. Domy dwukondygnacyjne rozlokowane są wzdłuż nabrzeża. Grupy domów rozdzielają swobodnie poprowadzone ścieżki. Przewidziano wolne działki na place zabaw i miejsca spotkań sąsiadów. Ze wszystkich domów prowadzą piesze ciągi do głównej drogi, gdzie rozmieszczone zostały ośrodki spotkań i urządzenia rekreacyjne (m.in. korty tenisowe, tor łyżwiarski, minigolf i inne). Wolne tereny przystosowano do jazdy na rowerach i nartach. 
Na osiedlu jest 61 domów dwukondygnacyjnych (jednorodzinnych) z czterema sypialniami każdy. Strefy prywatne wydzielono wysokimi drewnianymi płotami z prześwitami w górnych częściach. Dla samochodów przewidziano 262 miejsca postojowe, a garaże zaplanowano tylko w 43 domach. 

</doc>
<doc id="4301551" url="https://pl.wikipedia.org/wiki?curid=4301551" title="Wiatrak Ta’ Kola">
Wiatrak Ta’ Kola

Wiatrak Ta' Kola (, ) – jeden z niewielu w pełni zachowanych wiatraków archipelagu maltańskiego. Pochodzi z XVIII wieku, znajduje się w wiosce Xagħra, na wyspie Gozo. W pobliżu znaleźć można ruiny świątyni Ġgantija.
Historia.
Wiatrak został zbudowany w roku 1725, przez Fondazione Vilhena Wielkiego Mistrza Antonio Manoela de Vilhenę, w celu zaspokojenia potrzeb ekonomicznych rosnącej populacji wyspy. W roku 1780, z powodu złej jakości kamieni i zaprawy, użytych do jego budowy, wiatrak rozebrano i wybudowano od nowa.&lt;br&gt;
Młyn kilkakrotnie zmieniał właścicieli, aż na początku XX wieku przeszedł w ręce rodziny Grech, uznanych młynarzy z Mosty na wyspie Malcie. Rodzina ta prowadziła młyn do lat 80. ubiegłego wieku; przedostatnim właścicielem był Nikola (Kola) Grech, od którego wiatrak wziął swą nazwę ( - wiatrak Mikołaja). Jako ostatni prowadził młyn Ġużeppi Grech, syn Nikola, znany lokalnie jako "Żeppi ta' Kola", zmarły w roku 1987.
Architektura.
Architektura budynku, podobnie, jak wielu innych maltańskich wiatraków, jest typowa dla tego rodzaju budowli z tamtego okresu. Ciąg pomieszczeń, wykorzystywanych do różnych celów, jest rozmieszczony w dwukondygnacyjnym budynku, zbudowanym wokół centralnej cylindrycznej kamiennej wieży. W wieży znajduje się mechanizm młyna, z dwoma, ułożonymi jeden na drugim, okrągłymi kamieniami do mielenia ziarna, do którego prowadzą spiralne schody. Odtworzone zostały skrzydła wiatraka i mechanizm do mielenia zboża;
podobnie jak mieszkanie młynarza.
Muzeum.
Budynek został otwarty dla publiczności jako muzeum w roku 1992. Na parterze wiatraka Ta' Kola znajdują się pomieszczenia warsztatowe, w których pokazany jest szeroki wybór narzędzi, głównie do obróbki drewna i żelaza; niektóre z nich zostały wykonane przez właścicieli młyna. Część ekspozycji poświęcona jest procesowi wypieku chleba. Na pierwszym piętrze dawne pomieszczenia mieszkalne młynarza, w tym kuchnia, jadalnia i sypialnia, zostały odtworzone z wykorzystaniem tradycyjnych mebli i przedmiotów związanych z lokalnym rzemiosłem, takim jak tkactwo i koronkarstwo. W kuchni można znaleźć tradycyjne naczynia i przybory kuchenne, które trudno dziś spotkać. Pokazane są również tradycyjne stroje, m.in. maltańska "għonnella".

</doc>
<doc id="4301554" url="https://pl.wikipedia.org/wiki?curid=4301554" title="John Luther Adams">
John Luther Adams

John Luther Adams (ur. 23 stycznia 1953 w Meridian) – amerykański kompozytor i perkusista; laureat Nagrody Pulitzera.
Życiorys.
Dorastał na Południu i na przedmieściach Nowego Jorku. Studiował kompozycję u Jamesa Tenneya w California Institute of the Arts, gdzie należał do pierwszego rocznika absolwentów (1973). W połowie lat siedemndziesiątych był aktywny w kampanii na rzecz Alaska National Interest Lands Conservation Act. Potem był dyrektorem wykonawczym Northern Alaska Environmental Center. Był wykładowcą na Harvard University, w Oberlin Conservatory, Bennington College i na University of Alaska. Mieszkał przez 25 lat na Alasce, czerpiąc inspiracje z tamtejszej dzikiej przyrody.
Wydał książki "Winter Music" (2004) i "The Place Where You Go to Listen" (2009).
Nagrodę Pulitzera w dziedzinie muzyki otrzymał w 2014 za kompozycję "Become Ocean". W 2015 dostał Nagrodę Grammy. Został też uhonorowany William Schuman Award przez Columbia University.

</doc>
<doc id="4301555" url="https://pl.wikipedia.org/wiki?curid=4301555" title="Blue Hole (Gozo)">
Blue Hole (Gozo)

Blue Hole lub Ghar iż-Żerqa albo Iż-Żerqa – niewielkie jezioro morskie na zachodnim wybrzeżu maltańskiej wyspy, Gozo, która znajduje się na wysokości miejscowości San Lawrenz.
Położenie.
Jezioro ma około 15 metrów głęboki i około 10 metrów szeroki otwór w klifie, na stromym wybrzeżu, na wysokości morza. Pod wodą znajduje się "Blue Hole", która zawiera duże otwarcie w ścianie skalnej, mające około 7 metrów głębokości, połączone z morzem.
Turystyka.
W pobliżu "Blue Hole" znajdują się atrakcje turystyczne takie, jak Fungus Rock i Inland Sea. Jezioro "Blue Hole" w Gozo uważane jest za jedno z najpiękniejszych miejsca do nurkowania. Turyści i płetwonurkowie dotrą do jeziora przez schody i ścieżki, które zaczynają się przy przestrzeni parku na nieistniejącym już moście skalnym – Azure Window.

</doc>
<doc id="4301556" url="https://pl.wikipedia.org/wiki?curid=4301556" title="Antonio Annetto Caruana">
Antonio Annetto Caruana

Antonio Annetto Caruana (ur. 14 maja 1830, zm. 3 marca 1905), znany również jako A. A. Caruana – maltański archeolog i pisarz.
Życiorys.
Urodzony w Valletcie na Malcie, od wczesnych lat dorosłości Caruana wykazywał się niezwykłym poziomem znajomości literatury klasycznej. Otrzymawszy tytuł doktora z teologii, Caruana rozpoczął długą karierę na Uniwersytecie Maltańskim, będąc najpierw jego sekretarzem, a następnie rektorem przez wiele lat.
W roku 1880 mianowany został bibliotekarzem i strażnikiem antyków ("Librarian and Keeper of Antiquities") w Bibliotece Narodowej Malty, które to stanowisko piastował do roku 1896. Przypisuje mu się wprowadzenie szeregu znaczących zmian w tej instytucji. Był równocześnie dyrektorem ds. edukacji królewskiej administracji Malty (1887–1896).
Caruana jest prawdopodobnie najbardziej znany z racji swojej działalności jako archeolog, który opublikował kilka książek i artykułów, w tym "Report on the Phoenician and Roman Antiquities in the group of the islands of Malta", wydany po raz pierwszy w roku 1882. Pracował przy odsłanianiu Ħaġar Qim, kompleksu świątyń neolitycznych, oraz Domvs Romana w Rabacie. W roku 1860, wraz z kpt Stricklandem, dokonał swoich pierwszych wykopalisk w katakumbach, zaś od roku 1871, przez następne 30 lat, odkrywał na wyspach maltańskich niezliczone grobowce i katakumby, do których często dostęp był bardzo utrudniony. Również, w roku 1894, pracował przy oczyszczaniu i pomiarach katakumb św. Pawła.
Chociaż wiele jego pomysłów zostało w późniejszych latach zakwestionowanych, Caruana uważany jest na Malcie za pioniera na polu zarządzania dziedzictwem kulturowym.
Życie osobiste.
Caruana zrezygnował z zostania księdzem, aby poślubić Marię Metropoli, jedną z trzech córek dr Giuseppe Metropoli, notariusza Kurii Rzymskiej na Malcie, którego dwie pozostałe córki wyszły za 6. hrabiego Preziosi oraz Salvatore dei Duchi Mattei. Ich jedyny syn, Giovanni Caruana, był, żyjącym w XX wieku maltańskim filozofem i prawnikiem konstytucyjnym, zięciem wiktoriańskiego architekta Emanuele Luigiego Galizii. Jeden z bezpośrednich potomków Caruany poślubił maltańską dziennikarkę śledczą Daphne Caruana Galizię. Caruana mieszkał przy 266, St Paul's Street w Valletcie.

</doc>
<doc id="4301559" url="https://pl.wikipedia.org/wiki?curid=4301559" title="Wiatrak Xarolla">
Wiatrak Xarolla

Wiatrak Xarolla (, ) – młyn w Żurrieq, na Malcie. Powstał w roku 1724. Jest jednym z wiatraków, zbudowanych na Malcie przez Zakon świętego Jana.
Historia.
W roku 1674 Wielki Mistrz Nicolas Cotoner zbudował na Malcie pięć młynów wiatrowych, jednym z nich był wiatrak tax-Xarolla. Stojący do dziś wiatrak tax-Xarolla zbudowany został przez Wielkiego Mistrza Antonio Manoela de Vilhenę w roku 1724. W roku 1939 młyn był wciąż używany do mielenia zboża, później powoli popadał w stan zaniedbania. Około roku 1960 został odnowiony. W roku 1978 jego skrzydła zostały uszkodzone przez burzę. W latach 90. XX wieku został odrestaurowany i uruchomiony. Jest aktualnie jedynym na Malcie czynnym młynem wiatrowym, stanowiąc ważny przykład lokalnej kultury i dziedzictwa; wciąż posiada niektóre oryginalne części swojej maszynerii. W roku 2000 administracja zabytkiem została przejęta przez Żurrieq Local Council (lokalną radę), która wykorzystuje budynek również jako centrum kulturalne.&lt;br&gt;
5 marca 2009 roku skrzydła wiatraka zostały mocno zniszczone przez wichurę, uszkodzenia naprawione zostały w roku 2011. 
Wiatrak obecnie jest jednym z najlepiej zachowanych obiektów tego typu na Malcie. Jest atrakcją turystyczną, znajduje się w kompleksie budynków rolniczych, w pobliżu znajduje się kaplica i katakumby.

</doc>
<doc id="4301560" url="https://pl.wikipedia.org/wiki?curid=4301560" title="Sałman Chasimikow">
Sałman Chasimikow

Sałman Ałchazurowicz Chasimikow (ros. Салман Алхазурович Хасимиков; ur. 5 kwietnia 1953) – radziecki zapaśnik startujący w stylu wolnym i rosyjski wrestler.
Mistrz świata w 1979, 1981, 1982 i 1983. Mistrz Europy w 1979 i 1981. Mistrz uniwersjady w 1977. Pierwszy w Pucharze Świata w 1982 i w 1983 w drużynie. Mistrz świata juniorów w 1971 i 1973 roku.
Mistrz ZSRR w 1979, 1981, 1982, 1983, drugi w 1980 i trzeci w 1978 roku.
Walczył w walkach zawodowych w latach 1989 - 1994. Zawodnik New Japan Pro-Wrestling, mistrz IWGP Heavyweight Championship w 1989 roku.

</doc>
<doc id="4301566" url="https://pl.wikipedia.org/wiki?curid=4301566" title="Emanuele Luigi Galizia">
Emanuele Luigi Galizia

Emanuele Luigi Galizia (ur. 1830, zm. 1906) – maltański architekt i inżynier, który zaprojektował wiele budynków publicznych i kościołów. Określany jest jako „wiodący maltański architekt w drugiej połowie XIX wieku”.
Życiorys.
Emanuele Luigi Galizia urodził się 7 listopada 1830 roku, jako syn Silvestro Galizii i Francesci Radmilli. Ukończył studia na Uniwersytecie Maltańskim jako inżynier budownictwa cywilnego i architekt. W roku 1846 rozpoczął służbę cywilną jako praktykant Williama Lamb Arrowsmitha. W roku 1856 został rządowym "perito" (ekspertem, specjalistą), a cztery lata później szefem grupy ekspertów, będąc odpowiedzialnym za wszystkie rządowe prace publiczne przez następne 20 lat. W roku 1880 otrzymał stanowisko Nadinspektora Robót Publicznych, co dało mu miejsce w Radzie Legislacyjnej Malty ("Malta's Legislative Council"). 
Galizia mianowany został przez papieża Leona XIII Kawalerem Orderu Świętego Grzegorza Wielkiego, zaś sułtan Abdülaziz, podczas wizyty na Malcie w roku 1867, odznaczył go Orderem Medżydów w uznaniu za ukończenie, zamówionego przez sułtana, tureckiego cmentarza w Marsie. 
W roku 1886 został członkiem Institution of Civil Engineers, a w 1888 – Royal Institute of British Architects. W tym samym roku rząd wysłał go w podróż do Włoch, Francji i Anglii, aby poszerzył swoją wiedzę na temat architektury neogotyckiej, oraz prawdopodobnie również w celu udzielenia porad przy budowie Tower Bridge w Londynie (ukończonego w roku 1894) i pracach restauracyjnych w Brighton Pavilion.
Galizia był również egzaminatorem na wydziale inżynierii cywilnej Uniwersytetu Maltańskiego.
W roku 1877, gdy Brytyjczycy zajęli Cypr, Galizia został tam wysłany przez rząd królewski z zadaniem zbadania wyspy pod kątem jej potencjalnej kolonizacji. Pierwszą wizytę odbył z sir Adrianem Dingli i prof. Schinasem, następnie podróżował z markizem Testaferrata Olivierem. Raporty z tych wizyt zostały wydrukowane i opublikowane na zlecenie ówczesnego rządu. 
Emanuele Luigi Galizia zmarł 6 maja 1906 roku. W notatce pośmiertnej, opublikowanej w roku 1907 przez Institute of Civil Engineers, chwalono jego „takt i uprzejmość, które zjednały mu całą społeczność, podczas gdy zdolności i dokładność, widoczne we wszystkich jego pracach, dają mu stałe miejsce w historii osiągnięć zawodowych na Malcie”.
Prace projektowe Galizii.
Poniżej znajduje się lista znanych budynków, o których wiadomo, że zostały zaprojektowane przez Emanuela Luigiego Galizię, oraz tych, które są jemu przypisywane:
Valletta Market (1859–61) oraz szpital św. Wincentego à Paulo (1886) zbudowane zostały pod kierownictwem Galizii, jednak były zaprojektowane przez innych architektów.
Życie osobiste.
Emanuele Luigi Galizia poślubił Victorię Vella, córkę Giovanniego Vella CMG; z małżeństwa urodziło się pięcioro dzieci: James, Godwin, Emilia, Giovanna i Francesca. 
James był Nadinspektorem Robót Publicznych, jak jego ojciec przed nim, oraz Sekretarzem Skarbu w królewskiej administracji Malty.
Drugi syn, Godwin, był również architektem, znanym z projektów w odrodzonym stylu romańskim, jak np. kościół św. Piotra w Birżebbuġa, czy kościół św. Grzegorza Wielkiego w Sliemie, lecz jego prace do niedawna przyciągały mniej uwagi, niż prace jego ojca. Godwin był również zatrudniany przez osoby prywatne do zaprojektowania kaplic i mauzoleów na cmentarzu Addolorata, tym samym, którego projektantem był jego ojciec. 
Giovanna poślubiła profesora prawa konstytucyjnego i cywilnego Giovanniego Caruanę, syna maltańskiego archeologa Antonio Annetto Caruany. Ich najstarszy syn Anton, znany prawnik, zabity w nalocie bombowym na Maltę w roku 1942, nosił nazwisko Caruana Galizia, przejęte przez jego potomków.

</doc>
<doc id="4301567" url="https://pl.wikipedia.org/wiki?curid=4301567" title="Kościół Bożego Ciała w Għasri">
Kościół Bożego Ciała w Għasri

Kościół Bożego Ciała (, ) – rzymskokatolicki kościół parafialny w Għasri, na maltańskiej wyspie Gozo. Został konsekrowany w 1916.
Historia.
Kościół wiejski zaprojektował maltański ksiądz Dun Guzepp Diacono. Kamień węgielny pod budowę kościoła położono 6 września 1903. Kościół otrzymał wezwanie "Bożego Ciała" i został konsekrowany 9 stycznia 1916 roku.. 16 grudnia 1921 biskup Giovanni Maria Camilleri erygował parafię w Għasri.

</doc>
<doc id="4301569" url="https://pl.wikipedia.org/wiki?curid=4301569" title="Salman Khasimikov">
Salman Khasimikov



</doc>
<doc id="4301570" url="https://pl.wikipedia.org/wiki?curid=4301570" title="Għonnella">
Għonnella

Għonnella (l.mn. "għonnielen"), nazywany też "faldetta", "ċulqana" (w gwarze południowo-wschodniej części Malty) lub "stamijna" (w dialekcie z Għargħur) jest to rodzaj kobiecego okrycia głowy oraz szal, lub płaszcz z kapturem, unikalny dla śródziemnomorskich wysp Malta i Gozo. 
Opis.
Okrycie głównie wytwarzane było z bawełny lub jedwabiu, w przeważnie czarnym lub ciemnym kolorze, chociaż od XVI wieku szlachcianki i kobiety z bogatszych rodzin często ubierały białe lub jasne w kolorze "għonnielen". "Għonnella" przykrywała głowę, i otaczała twarz, lecz jej nie przykrywała. Górna część "għonnella" była sztywno krochmalona, rozpościerając się na szerokiej zaokrąglonej ramie, utworzonej tektury, trzciny lub nawet fiszbinów. To dawało nakryciu tajemniczy i intrygujący wygląd żagla. Z praktycznego punktu widzenia ten szeroki kaptur wychwycał bardzo potrzebne chłodzące powiewy podczas gorącego i wilgotnego maltańskiego lata. W chłodniejsze dni kobieta mogła owinąć "għonnella" mocniej wokół twarzy. Dolną część ubioru mogła być noszona luźno obwinięta wokół gorsetu i bioder, lub ściślej w przypadku gorszej pogody. Zazwyczaj sięgała do połowy łydki kobiety. Podczas chodzenia, kobieta przytrzymywała jedną lub obie strony "għonnella" prawą ręką.
Warianty lokalne.
W niektórych maltańskich wioskach (przede wszystkim Żabbar i Żejtun), kobiety nosiły odmianę "għonnella" zwaną „ċulqana”, która zazwyczaj była niebieska, udekorowana białymi kropkami lub białym kwiatowym haftem. W Għargħur okrycie tego typu znane było jako „stamina”. Nie było wykonane tak starannie i finezyjnie jak "għonnella". W rzeczywistości była to zewnętrzna część garderoby, noszona na głowie i okrywająca 3/4 pleców i boków ciała. Mówi się, że „ċuqlana” była poprzedniczką "għonnella".
Pochodzenie.
Istnieje wiele teorii usiłujących wyjaśnić pochodzenie tego stroju, jednak dziś prawda pozostaje w sferze domysłów. Przekazy mówią, że "għonnella" pochodzi od długiej spódnicy, często zarzucanej na głowę w celu zapewnienia cienia; niektórzy historycy uważają, że powstała ona pod wpływem zarówno włoskich, jak i sycylijskich rytuałów żałobnych, i wprowadzona została na wyspie w okresie rządów Zakonu św. Jana. Istnieje też przekonanie, że może to być zaadaptowana wersja hiszpańskiej mantyli.
Zniknięcie "għonnella".
Przez wieki "għonnella" była wszechobecna na całej Malcie, noszona przez praktycznie wszystkie dorosłe maltańskie kobiety jeszcze w latach 30. XX wieku. Była tak popularna, że było wiele szwaczek, których jedynym zadaniem było projektowanie, krojenie i szycie "għonnielen". Szybko jednak przestały być używane w latach 40. i 50., po II wojnie światowej. W latach 70. rzadko były widziane, nosiły je jedynie starsze członkinie maltańskiego ruchu misyjnego, Societas Doctrinæ Christianæ (M.U.S.E.U.M.). Pod koniec XX wieku zniknęły całkowicie z lokalnego krajobrazu.
Dzień dzisiejszy.
Chociaż "għonnella" nie jest już zauważana na ulicach Malty jako odzież codzienna, nadal żyje na Malcie i Gozo. Sklepy z pamiątkami przechwalają się lalkami ubranymi w tradycyjne stroje, galerie wystawiają obrazy maltańskich scen rodzajowych pokazujących nakrycia głowy w życiu codziennym, a dekoracyjne "għonnielen" często powracają do życia jako część wspaniałych strojów podczas świąt, inscenizacji i karnawałów, odbywających się we wioskach na Malcie i Gozo przez cały rok.

</doc>
<doc id="4301576" url="https://pl.wikipedia.org/wiki?curid=4301576" title="Giovanni Pietro Francesco Agius de Soldanis">
Giovanni Pietro Francesco Agius de Soldanis

Kanonik Giovanni Pietro Francesco Agius de Soldanis () (ur. 1712, zm. 1770), często nazywany de Soldanis (), był to maltański lingwista, historyk i duchowny z wyspy Gozo. Napisał pierwszy leksykon oraz gramatykę systematyczną języka maltańskiego. Był też pierwszym bibliotekarzem "Bibliotheca Publica", poprzedniczki "National Library of Malta".
Życiorys.
De Soldanis urodził się 30 października 1712 roku w Rabacie na Gozo; jego rodzicami byli Andrea Hagius i Valenzia Sultana. Ochrzczony został następnego dnia w kościele parafialnym św. Jerzego. Przy chrzcie zapisany został jako "Giovanni Pietro Francesco Agius", lecz później dodał do swojego nazwiska "de Soldanis", zlatynizowaną wersję panieńskiego nazwiska swojej matki Sultana, i dziś jest powszechnie pod nim znany.
De Soldanis był uczony prywatnie przez zakonnika z klasztoru Kapucynów Matki Bożej Łaskawej. Studiował później literaturę, filozofię, teologię oraz prawo w kolegium Jezuitów w Valletcie. W roku 1729 został mianowany przez biskupa Paula de Bussan kanonikiem kościoła macierzystego Gozo, a w 1735 wyświęcony na księdza.
De Soldanis interesował się historią, kulturą, archeologią oraz językiem maltańskim. Miał w swoim domu zasobną bibliotekę oraz gabinet osobliwości, zawierający różne stare monety i medale, napisy, ceramikę i statuetki. Napisał kilka prac w różnych językach, w tym maltańskim, włoskim oraz francuskim. Niektóre z nich wydał drukiem w Rzymie, Neapolu, Wenecji i Awinionie, lecz nigdy nie opublikował niczego na Malcie, z powodu braku tam w tym czasie pras drukarskich.
W roku 1753 został wyznaczony jako "quaresimalista" Gozo, oficjalny kaznodzieja w kościele macierzystym podczas Adwentu i Wielkiego Postu, co było uznawane za przywilej. W latach pięćdziesiątych XVIII wieku, pod wpływem brata biskupa de Bussan, de Soldanis podróżował po Francji i Włoszech. Wtedy też podjął studia na uniwersytecie w Padwie, które ukończył jako prawnik. Został też członkiem "" we Florencji, "Accademia Botanica" w Cortonie oraz "Accademia di Buongusto" i "Accademia degli Erranti" w Palermo.
W roku 1758 de Soldanis powrócił na Gozo, lecz przeniósł się na główną wyspę Maltę w roku 1763, kiedy rycerz Louis Guérin de Tencin wybrał go na pierwszego bibliotekarza "Bibliotheca Publica" w Valletcie, poprzedniczki National Library of Malta.
Niestety od roku 1768 de Soldanis zaczął podupadać na zdrowiu. Zmarł 30 stycznia 1770 roku, i został pochowany w kościele św. Pawła Rozbitka w Valletcie.
Prace.
Język maltański.
W czasie swojego życia de Soldanis napisał kilka prac na temat języka maltańskiego, który był jego głównym obszarem zainteresowania. W roku 1750 napisał pierwszą gramatykę języka maltańskiego, po tym jak został poinformowany, że portugalski rycerz Almeida chciał opublikować taką gramatykę. Książka nosiła tytuł "Della Lingua Punica presentemente usata da Maltesi, ovvero Nuovi Documenti li quali possono servire di lume all'antica Lingua Etrusca, stesi in due dissertazioni", i została opublikowana w Rzymie. W pracy tej de Soldanis wysunął hipotezę, że maltański wywodzi się z języka punickiego, pochodzącego od języka etruskiego. Hipoteza ta została później odrzucona, i dziś język maltański określany jest jako język semicki wywodzący się z sykulo-arabskiego (arabskiego sycylijskiego).
Od roku 1750 do 1762 de Soldanis pracował nad drugą gramatyką, noszącą tytuł "Nuova Scuola della Lingua Punica", lecz nie została ona opublikowana. Również w latach 1750–1767 napisał 4-tomowy słownik maltańsko-łacińsko-włoski, zatytułowany "Damma tal-Kliem Kartaginis mscerred fel fomm tal Maltin u Ghaucin". Jakkolwiek pozostał on również na etapie rękopisu, uważany jest za pracę na temat języka maltańskiego, ponieważ przedstawia unikalny jego obraz z połowy XVIII wieku.
Inne prace.
Poza studiami nad językiem maltańskim, de Soldanis pisał również prace na tematy historyczne, archeologiczne oraz inne, związane z Maltą i Gozo. Jego opus magnum jest "Il Gozo Antico-Moderno e Sacro-Profano", dwutomowy rękopis na temat historii Gozo, ukończony w 1746 roku. Rękopis ten posłużył jako podstawa dalszych badań nad Gozo, lecz nie został opublikowany aż do roku 1936, kiedy Government Press wydało jego maltański przekład, autorstwa Giuseppe Farrugia Gioioso. Angielska wersja tego dzieła, pióra Anthony'ego Mercieca, została opublikowana w roku 1999.
W roku 1751 de Soldanis opublikował "Mustafà Bassà di Rodi schiavo in Malta, o sia la di lui congiura all'occupazione di Malta descritta da Michele Acciard", dzieło na temat spisku niewolników, mającego miejsce dwa lata wcześniej. Książka ta wpędziła go w problemy z Wielkim Mistrzem Manuelem Pinto, gdyż krytykował on w niej Zakon św. Jana i występował w obronie praw Maltańczyków. De Soldanis musiał jechać do Rzymu, aby się bronić przed papieżem Benedyktem XIV, lecz powrócił na Maltę w roku 1752, i Pinto wybaczył mu.
De Soldanis napisał też serię dialogów, które są dziś uznawane za dzieła o znacznej wartości lingwistycznej i socjo-kulturalnej.
Wiele dzieł i rękopisów de Soldanisa znajduje się dziś w National Library of Malta.
Miejsca pamięci.
Agius de Soldanis Girls' Junior Lyceum and Secondary School w Victorii na Gozo, jedyna szkoła dla dziewcząt na tej wyspie, i jedna z największych szkół na Malcie, ma za patrona de Soldanisa. Jego popiersie stoi w Villa Rundle Gardens w Victorii.
W roku 2012 obchodzono trzechsetną rocznicę urodzin de Soldanisa, z wystawami i innymi wydarzeniami w Victorii (Gozo) i Valletcie. W roku 2013, na St. George's Square w Victorii umieszczona została tablica ku jego czci.

</doc>
<doc id="4301582" url="https://pl.wikipedia.org/wiki?curid=4301582" title="Giuseppe Bonavia">
Giuseppe Bonavia

Giuseppe Bonavia (ur. 1821, zm. 2 września 1885) – maltański kreślarz i architekt, który tworzył w 2. połowie XIX wieku. Urodzony w Valletcie, był początkowo urzędnikiem działu robót w Royal Engineers, zanim został kierownikiem Działu Służby Cywilnej.
Bonavia projektował w różnych stylach, m.in. neogotyckim i neoklasycznym. Jego najbardziej znaczące budynki powstały w latach 50. i 60. XIX wieku. Jego Szkocki kościół św. Andrzeja (1854) był pierwszym gotyckim kościołem zbudowanym na Malcie. Arcydziełem Bonavii jest zaś La Borsa (budynki Giełdy), zbudowane w roku 1857.
Wśród budynków zaprojektowanych przez Giuseppe Bonavię znajdują się:
W roku 1859 Bonavia opracował też plany dla proponowanej Royal Opera House, lecz w końcu budynek powstał na podstawie projektu angielskiego architekta Edwarda Middletona Barry'ego. Dragonara Palace w St. Julian’s jest czasem również przypisywany Bonavii.

</doc>
<doc id="4301588" url="https://pl.wikipedia.org/wiki?curid=4301588" title="Hugues Loubenx de Verdalle">
Hugues Loubenx de Verdalle

Hugues de Loubenx de Verdalle (ur. 1531, zm. 1595) – kardynał Kościoła katolickiego, Wielki Mistrz Zakonu św. Jana Jerozolimskiego w latach 1582–1595.
Wczesne lata.
De Verdalle urodził się 13 kwietnia 1531 roku w zamku Loubenx (dziś: Loubens-Lauragais), departament Haute-Garonne we Francji. Jego rodzina pochodziła z Carcassonne. Jego pierwsze imię pisane jest czasem Hughues, Hughes lub Hugh; nazwisko zaś jako Lubens.
Studiował literaturę, retorykę oraz "militaris virtutis".
Rycerz Zakonu św. Jana.
Do Zakonu Joannitów wstąpił w roku 1547. W roku 1552 wyróżnił się podczas oblężenia Zary. Szybko zaczął piąć się po stopniach kariery w Zakonie: komendant Granaro (1554-1557); dowódca artylerii podczas Wielkiego Oblężenia Malty (od maja do września 1565), "Grand prior" Zakonu w Tuluzie, komendant Pézenas. W roku 1579 mianowany zostaje ambasadorem Zakonu przy Stolicy Apostolskiej; w tym samym roku obejmuje stanowisko "bailiffa" "Języka" Prowansji; to ostatnie niosło ze sobą tytuł "Grand Commander", wraz z prawem kontroli kont i Skarbu Zakonu, oraz zarządzania arsenałem.
Wielki Mistrz.
12 stycznia 1582 roku, po śmierci Jean'a de la Cassiere, wybrany zostaje 52. Wielkim Mistrzem Rycerskiego Zakonu św. Jana z Jerozolimy, z Rodos i z Malty.
Jakkolwiek odwieczny wróg Zakonu - Imperium Osmańskie, straciło już swoją moc, wciąż atakuje. W roku 1584, w odpowiedzi na uprowadzenie przez cztery tureckie galery 70 mieszkańców Gozo, Wielki Mistrz zarządza budowę fortu na Comino. Aby zebrać fundusze, za zgodą mieszkańców Gozo, opodatkowuje artykuły żywnościowe na tej wyspie.
Plany ulepszenia fortyfikacji niestety nie pomogły w polepszeniu trudnych warunków socjalnych na wyspie. W roku 1591 wzrost populacji i niedobór żywności doprowadziły do głodu, a rok po tym wyspa została spustoszona przez zarazę. Verdalle kontynuował arogancję swych poprzedników, odmawiając społeczeństwu maltańskiemu jego praw i przywilejów. Jego despotyzm był jednak oświecony; ustanowił on przepisy dla bezpieczeństwa publicznego, chronił rolnictwo, i pokazał swoje zainteresowanie edukacją, lokując w roku 1592 w Valletcie "Collegium Melitense", prowadzone przez, sprowadzonych tego samego roku na Maltę, Jezuitów. Jest głównie pamiętany za przyczyną przebudowy domku myśliwskiego w "Boschetto" we wspaniały pałac, nazwany jego imieniem - Verdala Palace.
Kardynał.
Niemal od początku rządów Verdalle'a trwa wśród wysoko postawionych członków Zakonu cichy bunt przeciwko Wielkiemu Mistrzowi. Przez cały rok 1585 debatowano nad prawem Wielkiego Mistrza do mianowania "general of the gallies" (dowódcy floty), oraz rycerza mającego szczególne dowództwo galery admiralskiej. W roku 1587 de Verdalle udaje się do papieża Sykstusa V. Ten, "aby uciszyć malkontentów", mianuje go 18 grudnia 1587 roku kardynałem diakonem "Santa Maria in Portico (Octaviae)". Otrzymuje też tytuł Prefekta Galer Papieskich.
Ostatnie lata i śmierć.
W ostatnim roku rządów Verdalle'a, znacznie wzrosła niezgoda i rywalizacja w Zakonie. Pomimo swego statusu kardynalskiego, został oskarżony przed papieżem Klemensem VIII, który nie był dla niego bardzo przyjazny, o nadużycia, niesprawiedliwość i nepotyzm.
Osłabiony chorobami i umartwieniami, którym się poddawał, umiera 4 maja 1595 roku w Valletcie, w wieku lat 64. Pochowany zostaje w krypcie katedry św. Jana w Valletcie.

</doc>
<doc id="4301593" url="https://pl.wikipedia.org/wiki?curid=4301593" title="Luís Mendes de Vasconcellos">
Luís Mendes de Vasconcellos

Luís Mendes de Vasconcellos (ur. ok. 1542, zm. 7 marca 1623) – portugalski szlachcic, służący jako kolonialny gubernator Angoli Portugalskiej w latach 1617–1621, 55. wielki mistrz zakonu św. Jana w latach 1622–1623.
Życiorys.
Urodził się w mieście Évora w Portugalii ok. roku 1542. Był synem Francisca Mendesa de Vasconcelos i jego żony Isabel Pais de Oliveira.
W roku 1617 Vasconcellos został gubernatorem portugalskiej kolonii Angoli. Jako gubernator planował podbój całego królestwa Ndongo i sąsiednich regionów aż do Mozambiku. Podboje zamierzał finansować dzięki zyskom z handlu niewolnikami. Utworzył armię złożoną z Portugalczyków, ich niewolników, lokalnych band tubylczych i przyjaznych wobec Portugalczyków wodzów lokalnych plemion. W 1618 roku wojsko Vasconcellosa dotarło do stolicy Ndongo Kabasy, armia splądrowała i zniszczyła miasto, wymordowała mieszkańców. Ze względu na chorobę był zmuszony powrócić do Luandy, przekazał przywództwo nad armią swojemu 19-letniemu synowi João, który podbił sąsiedni kraj Matamba, a następnie, w 1621 roku, wycofał się z Ndongo. Podczas swoich trzyletnich rządów jako gubernator sprzedał w niewolę około 50 000 Angolczyków i wysłał ich statkami do obu Ameryk.
Vasconcellos był również szanowanym rycerzem zakonu św. Jana Jerozolimskiego. Na Maltę przybył 1 kwietnia 1572 roku. Przed przybyciem na Maltę spędził pewien czas pod rozkazami księcia Juana de Austria. Przez dwa lata był kapitanem galery „Esperança”. Był dobrze znany ze swej odwagi i brawury w różnych wyprawach morskich przeciw Imperium Osmańskiemu. Był baliwem Aquili i Akry. Pełnił wiele misji dyplomatycznych z ramienia zakonu, zanim w roku 1613 został dowódcą jego floty. Był tytularnym komandorem Elvas, a następnie Vera Cruz. Oprócz tego, od wielkiego mistrza Alofa de Wignacourt, otrzymał komandorie Rossas, , Vila Cova i Algozo. Ukoronowaniem jego kariery był wybór w dniu 17 września 1622 roku na wielkiego mistrza zakonu po śmierci de Wignacourta.
Był pierwszym portugalskim wielkim mistrzem od czasu Alfonsa Portugalskiego i pierwszym wybranym na Malcie.&lt;br&gt;Luis Mendez de Vasconcellos służył na tym stanowisku przez niecałe 6 miesięcy. Zmarł 7 marca 1623 roku i pochowany został w krypcie katedry św. Jana w Valletcie. Jego epitafium głosi:
Jego następcą został Antoine de Paule.
De Vasconcellos był ojcem Joane Mendesa de Vasconcelos, który walczył w wojnie o uwolnienie się Portugalii spod władzy hiszpańskiej ().

</doc>
<doc id="4301597" url="https://pl.wikipedia.org/wiki?curid=4301597" title="Tigné Point">
Tigné Point

Tigné Point – półwysep w Sliemie na Malcie. Teren był pierwotnie zajmowany przez fortyfikacje i brytyjski kompleks koszarowy, które przez wiele lat pozostawały porzucone, dopóki teren nie został przebudowany na początku XXI wieku. Na terenie tym znajduje się teraz wiele nowoczesnych budynków, i jest on popularny zarówno wśród mieszkańców, jak i turystów.
Półwysep pierwotnie nazywany był Punta di Santa Maria, jego krańcowy punkt jest znany jako Dragut Point.
Historia.
W roku 1417, na miejscu znanym dziś jako Tigné Point, miejscowa "milicja" miała swoją małą strażnicę. Podczas Wielkiego Oblężenia Malty w roku 1565, osmański admirał Turgut umieścił w tym miejscu kilka dział, ostrzeliwujących fort Saint Elmo w celu zdobycia go z rąk Zakonu Joannitów. Admirał zginął od zabłąkanego pocisku z fortu, i najbardziej wysunięty w kierunku fortu punkt półwyspu wciąż nosi jego imię - Dragut Point.
Po Wielkim Oblężeniu, w miejscu niszy, która już wtedy istniała w tamtej okolicy, zbudowana została kaplica, poświęcona Matce Bożej pod różnymi tytułami. W roku 1757 zbudowana została na tym terenie bateria Lembi; stała się ona przestarzała w roku 1792, kiedy Zakon zbudował swoje ostatnie wielkie umocnienie, fort Tigné. Nowy fort, który później dał temu miejscu swoje imię, odegrał znaczącą rolę podczas francuskiej inwazji na Maltę w roku 1798 oraz powstania Maltańczyków.
Pomiędzy rokiem 1878 a 1886, kiedy Malta była pod rządami Brytyjczyków, na Tigné Point zbudowana została bateria Cambridge, w której miało być umieszczone 100-tonowe działo Armstrong. W latach 90. XIX wieku, aby zapewnić ochronę terenu pomiędzy baterią Cambridge a fortem Tigné, zbudowana została bateria Garden. Brytyjczycy zbudowali również na cyplu koszary oraz kaplicę pod wezwaniem św. Łukasza. 
Kiedy brytyjskie siły opuściły Maltę w roku 1979, koszary wraz z całym okolicznym terenem zostały zaniedbane. Niektóre części fortu Tigné i koszar zostały zniszczone przez wandali. Bateria Garden została zasypana i pobudowane zostały na niej budynki, zaś bateria Cambridge przekształcona została w restaurację, hotel i basen.
W roku 1999 rząd Malty wystosował międzynarodowe zaproszenie o składanie ofert odnowienia półwyspu. Opuszczone koszary zostały rozebrane w roku 2001, a począwszy od roku 2002 firma MIDI plc zaczęła przebudowywać teren. Rozbudowa obejmuje powstanie mieszanki nowoczesnych luksusowych apartamentów, biur o wysokim standardzie technicznym, aparthotelu, centrum handlowego, kina, podziemnego wielopoziomowego parkingu, boiska piłkarskiego, oraz innych nowoczesnych udogodnień zdrowotnych i rekreacyjnych. Cały teren został wyłączony z ruchu kołowego. Firma GAP Developments plc zbudowała też inne apartamenty z widokiem na morze. Podczas regeneracji odbudowany został, po 30 latach porzucenia, fort Tigné, powstały też plany odnowienia baterii Cambridge i Garden.
Współczesność.
Od rozpoczęcia projektu przebudowy, Tigné Point zmienił się diametralnie. Nowoczesne budynki, łatwy dostęp i inne czynniki pomogły przekształcić teren z zaniedbanych opuszczonych koszar w popularną okolicę, chętnie odwiedzaną, z uwagi na wiele atrakcji, zarówno przez mieszkańców jak i turystów. Apartamenty Fort Cambridge, ukończone w roku 2012, są na liście najwyższych budynków na Malcie.
Centrum handlowe „The Point Shopping Mall” otwarto na początku 2010 roku na miejscu byłych koszar Tigné. Część centrum na Pjazza Tigné wciąż zawiera architektoniczne elementy koszar, w tym ciąg łuków ciągnących się dokoła placu. „The Point” jest największym maltańskim centrum handlowym, zawiera około 17 000 m2 powierzchni handlowej na trzech poziomach. Znajduje się tam supermarket i ponad 50 innych punktów handlowych.

</doc>
<doc id="4301601" url="https://pl.wikipedia.org/wiki?curid=4301601" title="Vittorio Cassar">
Vittorio Cassar

Vittorio Cassar () (ok. 1550 – ok. 1609), urodzony Gio Vittorio Cassar był to maltański architekt i inżynier wojskowy. Był synem słynnego architekta Girolamo Cassara (potomka sycylijskiej rodziny, osiadłej na Malcie od XIV wieku). W roku 1587 został przyjęty jako rycerz do Zakonu św. Jana. Na początku XVII wieku został inżynierem-rezydentem Zakonu, kierował modernizacją Cittadelli na Gozo w latach 1600–1603.
Wiele szczegółów dotyczących jego życia jest niepewnych, w tym daty narodzin i śmierci. Twierdzi się, że zaprojektował niektóre z wież Wignacourta i kilka kościołów, ale nie ma na to dowodów.
Biografia.
Vittorio Cassar był prawdopodobnie pierworodnym synem Girolamo Cassara i jego żony Mattei, był ulubieńcem swojego ojca i jego głównym spadkobiercą. Mówi się, że urodził się około 1550 roku, ale ta data jest głównie oparta na spekulacjach.
Cassar został przyjęty jako rycerz do Zakonu św. Jana 9 kwietnia 1587 roku, wchodząc do "Langue" Kastylii, Léon i Portugalii (nie było osobnego "langue" dla rycerzy maltańskich). 18 maja tego samego roku został mianowany "serjeant-at-arms" w kolegiacie św. Pawła Rozbitka w Valletcie. Około roku 1594 Zakon wysłał Cassara w podróż do różnych miast we Włoszech, aby tam studiował najnowsze style architektoniczne, oraz poznał sławnych inżynierów.
Około roku 1600 Cassar został mianowany inżynierem-rezydentem Zakonu; stanowisko to było poprzednio zajmowane przez jego ojca. We wrześniu 1600 roku Cassar został przydzielony do kierowania modernizacją fortyfikacji Cittadelli na Gozo. Podczas swojego pobytu na tej wyspie wykonał on projekt wieży Garzes, lecz jej budowę zakończono po opuszczeniu Gozo przez Cassara. Cassara nieprzyjazne relacje z gubernatorem wyspy, Fra Ferdinando de Rosolmini, doprowadziły do opuszczenia przez niego Gozo w sierpniu 1603 roku, kiedy gubernator próbował zapewnić zakwaterowanie dla nieokreślonej liczby żołnierzy.
Data i okoliczności śmierci Cassara nie są znane. Tradycyjnie twierdzi się, że zmarł w roku 1607, w którym, w kaplicy św. Barbary w Cittadelli, umiejscowił tablicę upamiętniającą samego siebie. Jednakże historyk wojskowości Stephen C. Spiteri twierdzi, że ten zmarł około połowy czerwca 1609 roku, a niektóre zapiski sugerują, że został pochowany w Valletcie. Vittorio Cassar definitywnie nie żył w dniu 14 maja 1615 roku, kiedy jego matka Mattea sporządziła swój testament, w którym wspominała o mszach za spokój duszy Vittoria.
Budynki przypisywane Cassarowi.
Zachowało się bardzo mało pisemnych dowodów prac Cassara jako architekta i inżyniera wojskowego. Jedynym dowodem jego prac jako ten ostatni, są dokumenty odnoszące się do kierowania przez niego w latach 1600–1603 przebudową i modernizacją Cittadelli, oraz wzmianki na temat wstępnych szkiców Garzes Tower, datowane na lata 1601–02.
Wiele innych budynków zostało przypisanych Cassarowi, lecz te twierdzenia są wątpliwe lub mało prawdopodobne, głównie z braku dowodów na ich poparcie. Już w roku 1647 Giovanni Francesco Abela przypisał Cassarowi projekt Saint Mary's Tower na Comino (zbudowanej w 1618). W roku 1703 Bartolomeo dal Pozzo przypisał mu tą samą wieżę, oraz dodatkowo Santa Maria delle Grazie Tower (zbudowaną w 1620), twierdzenie to zostało później powiększone o trzy inne wieże Wignacourta – wieżę Wignacourt w St. Paul's Bay (1610), St. Lucian (1610–11) oraz St. Thomas (1614). Jednakże uważa się, że Cassar zmarł w roku 1609, zanim rozpoczęto prace nad pierwszą z wież Wignacourta.
Poniższe kościoły przypisywane są Vittorio Cassarowi, jednakże bez żadnych dowodów to popierających:
Życie prywatne.
Vittorio Cassar był porywczy i często brał udział w kłótniach i popełniał inne występki. Został uwięziony na sześć miesięcy w forcie Saint Angelo po nękaniu innego rycerza i pobiciu jego sługi. W 1604 roku on i jego brat Gabriele byli zaangażowani w bójkę z nieokreślonymi „osobami świeckimi”. Okoliczności tego incydentu są nieznane, ale uznano je za poważne wykroczenie.
Gdzieś pomiędzy latami 90. XVI wieku, a rokiem 1606, Inkwizycja oskarżyła i skazała Cassara za praktykowanie wróżbiarstwa. Mówi się, że miał związek z Gioanną La Siracusana, kobietą-magiem i prostytutką. Obecnie uważa się, że „przestępstwo” Cassara polegało na posiadaniu zakazanych manuskryptów na temat magii, które zdobył w Mesynie.

</doc>
<doc id="4301604" url="https://pl.wikipedia.org/wiki?curid=4301604" title="Webster Paulson">
Webster Paulson

Webster Paulson (ur. 11 grudnia 1837, zm. 16 sierpnia 1887) – angielski inżynier, który jest znany ze swej pracy na Malcie pod koniec XIX wieku.
Życiorys.
Urodzony w hrabstwie Lincolnshire, uczęszczał do szkoły w Grantham, zanim opanował zawód budowniczego w firmie Thomasa Cubitta w Londynie. W roku 1861 został wysłany na Maltę w celu nadzorowania budowy Royal Opera House w Valletcie, zaprojektowanej przez Edwarda Middletona Barry'ego. W 1865 otrzymał zlecenie zbudowania kościoła Świętej Trójcy w Sliemie, którego projektantem był G. M. Hills.
Paulson zdecydował się na pozostanie na Malcie, został wtedy zatrudniony jako "Temporary Clerk of Works" (tymczasowy kierownik robót), z roczną płacą 60 funtów. W trakcie swojej kariery pełnił szereg funkcji w sektorze robót publicznych. W roku 1873, kiedy budynek Opery spłonął, Paulson stracił cały swój dobytek, ponieważ mieszkał tam od czasu otrzymania stanowiska tymczasowego opiekuna budynku opery. Po pożarze, Paulson, razem z Emanuele Luigim Galizią, przeprojektował wnętrze teatru. W roku 1876 został współpracownikiem British Institute of Civil Engineers, otrzymując później pełne prawa członkowskie. Po tym, w roku 1880, został przeniesiony do wydziału robót publicznych, gdzie był zaangażowany w wiele projektów na Malcie.
Poza pracami publicznymi Paulson również praktykował z klientami prywatnymi. Jego prace obejmują kaplicę Camenzuli na Addolorata Cemetery (1875), zburzoną dziś Verandah Police Station w Sliemie (1879), cmentarz żydowski w Marsa (1879) oraz jego "majstersztyk", eklektyczne Casino Notabile w Mdinie (1887–88). Nadzorował też budowę Vincenzo Bugeja Conservatory w Santa Venera (1880) oraz kościoła Metodystów we Florianie (1881). Zaangażowany był również w budowę szpitala św. Wincentego á Paulo w Luqa, ukończonego w roku 1892.
Paulson był masonem, w roku 1885 został mistrzem United Brethren Lodge No. 1923. Był żonaty z Fanny.
Niestety, w sierpniu 1887 roku, podczas wybuchu epidemii cholery, Paulson zaraził się nią. Zmarł 16 sierpnia, po pełnej bólu chorobie, trwającej sześć dni. Miejsce jego pochówku nie jest znane, było to prawdopodobnie na cmentarzu w Birgu, na cmentarzu Lazzaretto lub cmentarzu cholerycznym we Florianie. Pochówki na tych cmentarzach zostały ekshumowane po dużych zniszczeniach w trakcie ciężkiego bombardowania lotniczego podczas II wojny światowej.

</doc>
<doc id="4301606" url="https://pl.wikipedia.org/wiki?curid=4301606" title="Wieża Lija Belvedere">
Wieża Lija Belvedere

Wieża Lija Belvedere (, oficjalnie Torri Belvedere) jest to belweder w Lija na Malcie. Zbudowana w XIX wieku, jako obiekt dekoracyjny w prywatnym ogrodzie, dziś znajduje się na środku ronda.
Historia.
Wieża zbudowana została w roku 1857 jako "folly" (obiekt dekoracyjny) w ogrodzie Villa Gourgion, XVIII-wiecznej willi, należącej do markiza Depiro. Zaprojektowana została przez architekta Giuseppe Bonavię. Usytuowana pośród gajów pomarańczowych i ogrodów, była miejscem odpoczynku mieszkańców willi i ich gości.
W latach pięćdziesiątych XX wieku część ogrodów willi została zniszczona, aby zrobić miejsce pod Vjal it-Transfigurazzjoni (Transfiguration Avenue). Belweder został włączony w nowo powstałe rondo, dziś jest jednym z rozpoznawalnych obiektów w Lija. 
Wieża, z racji swojego cudacznego stylu architektonicznego, czasem nazywana jest przez miejscowych ludzi "" (ang. "tort weselny"); rzeczywiście, jej trzy kondygnacje przypominają części tortu.
Budowla została odnowiona w latach 1995–1996 przez Glormu Cassar School of Masonry and Restoration, przy finansowym wsparciu Ministerstwa Edukacji; jest umieszczona na liście zabytków 1. klasy Malta Environment and Planning Authority. Znajduje się również na liście National Inventory of the Cultural Property of the Maltese Islands jako część willi Gourgion.

</doc>
<doc id="4301607" url="https://pl.wikipedia.org/wiki?curid=4301607" title="Għar Dalam">
Għar Dalam

Għar Dalam – jaskinia krasowa w południowo-wschodniej części wyspy Malta, w pobliżu miasta Birżebbuġa. 
Położenie.
Znajduje się około 500 metrów od zatoki St George's. Maksymalna szerokość jaskini wynosi 18 metrów, zaś wysokość 8 metrów. Jaskinia ma około 144 metrów głębokości, ale tylko pierwsze 50 metrów jest dostępne dla zwiedzających. "Għar Dalam" prowadzi do skał wapiennych, droga pomiędzy wynosi 145 metrów. Wejście, które znajduje się zaledwie 15,5 metra nad poziomem morza, otwiera się jak brama. Jego szerokość wynosi 11 metrów, a wysokość 4,5 metra. Jaskinia jest znaczącym złożem kopalnym i popularnym miejscem turystycznym, została włączona do Narodowego Wykazu Dóbr Kulturowych Wysp Maltańskich. 
Powstanie Għar Dalam.
Għar Dalam jest osadzona w formacji skalnej wapienia dolnego koralowca, który jest w stadium trzeciorzędu. Otwiera się na dolinę Wied Dalam, która biegnie przez jaskinię. Dolina rzeki była początkowo znacznie wyższa i z czasem opadła głębiej. Początkowo jaskinię tworzyła woda, która przenikała przez pęknięcia i tworzyła się w wyniku przesączania przez podziemne wgłębienie. W plejstocenie, w regionie Morza Śródziemnego, zwłaszcza w okresach zimnych panował o wiele bardziej mokry klimat, z większą ilością opadów. W rezultacie rzeka pęczniała okresowo i pojawiła się erozja, spowodowana przez wapień. W środkowym plejstocenie rzeka osiągnęła wysokość dzisiejszego wejścia do jaskini i w ten sposób uwolniła jej wnękę. Għar Dalam reprezentuje tylko północno-wschodnią część tej niegdyś podziemnej jamy. Na drugim końcu doliny "Wied Dalam" znajduje się inna, nieco mniejsza wnęka zwana "Drugą Jaskinią", która obejmuje południowo-zachodnią część tego dawnego koryta. W późnym, środkowym plejstocenie i podczas wczesnego plejstocenu rzeka wypełniła jaskinię osadami o grubości przekraczającej 5 metrów. Dziś dolina rzeki jest znacznie niższa niż wejście do jaskini.
Historia.
W 1885 jaskinia została po raz pierwszy zbadana naukowo. W 1925 został umieszczona na liście zabytków, lista nie była udostępniana publicznie aż do 1933. Jaskinia była używana jako schron przeciwlotniczy podczas II wojny światowej. Muzeum zostało założone przez ówczesnego "Kuratora Historii Naturalnej", Josepha Baldacchino. W 1987 jaskinia Għar Dalam została zbadana pod kierunkiem Emmanuela Anati, profesora paleontologii na "Uniwersytecie w Salento".
Zabytki i turystyka.
"Għar Dalam" jest jednym z najbardziej popularnych celów turystycznych na Malcie. Oświetlona część jaskini o długości 80 metrów jest dostępna dla zwiedzających. Powstała ufortyfikowana ścieżka. Nad głównym wejściem znajduje się dzisiaj małe muzeum, w którym eksponowane są najważniejsze znaleziska.
W 1980 skradziono wiele cennych przedmiotów, w tym cztery kły słoni pigmejskich i czaszkę dziecka z okresu neolitu.
Muzeum, które wciąż wykazuje niezwykłe bogactwo znalezisk od kości zwierzęcych po ludzkie artefakty, jest wejściem do całego obszaru.
Jaskinia i Muzeum Għar Dalam obsługiwane są przez zarząd Malty.

</doc>
<doc id="4301609" url="https://pl.wikipedia.org/wiki?curid=4301609" title="Wieża semaforowa Għargħur">
Wieża semaforowa Għargħur

Wieża semaforowa Għargħur (, ) – wieża semaforowa w mieście Għargħur na Malcie. Zbudowana przez Brytyjczyków w roku 1848, jako jedna z trzech wież tego typu na Malcie. Została odnowiona w roku 2009, jest teraz w dobrym stanie.
Historia.
System telegrafu optycznego wymyślony został w roku 1792, a brytyjskie władze wojskowe zaczęły rozważać instalację tego systemu na Malcie na początku lat czterdziestych XIX wieku. Początkowo planowano, że stacje semaforowe umieszczone będą na dzwonnicach i kopułach kościołów na wyspie, lecz władze kościelne sprzeciwiły się temu pomysłowi. W związku z tym, w roku 1848 zbudowano wieże semaforowe w Għargħur i Għaxaq na wyspie Malcie oraz w Ta’ Kenuna w pobliżu Nadur na Gozo. Inne stacje zainstalowane zostały w pałacu gubernatora w Valletcie, w Selmun Palace koło Mellieħy oraz w latarni morskiej Giordan w pobliżu Għasri na Gozo. Załogę każdej stacji stanowili członkowie "Royal Engineers".
System semaforów stał się przestarzały wraz z wprowadzeniem telegrafu elektrycznego, a wszystkie stacje na Malcie zostały zamknięte w latach 80. XIX wieku. W czasie II wojny światowej, wieża semaforowa w Għargħur była używana jako punkt obserwacyjny przez żołnierzy z 2. batalionu Royal Irish Fusiliers.
Wieża ostatecznie przeszła w ręce prywatne, a w 2004 roku została przejęta przez Għargħur Local Council (Radę Miejską). W roku 2009 została odrestaurowana przez lokalną radę, Restoration Unit of the Works Division oraz Fondazzjoni Wirt Artna. Remont koncentrował się głównie na zewnętrznych ścianach na poziomie gruntu, które zostały uszkodzone przez wilgoć. Zabezpieczono również wnętrze wieży, którego początki sięgają czasów, w których jeszcze była ona używana. Wieża, znana w języku maltańskim jako " it-Torri tas -Semaforu", przy specjalnych okazjach jest otwarta dla publiczności.
Architektura.
Wieża semaforowa w Għargħur jest identyczna z wieżami w Għaxaq i Ta’ Kenuna. Składa się z trzech pięter, na każdym znajduje się jedno pomieszczenie. Spiralne schody łączą każdą kondygnację ze sobą i prowadzą na dach. Tam znajdowało się urządzenie sygnalizacyjne, składające się z drewnianego słupa z trzema ruchomymi ramionami.

</doc>
<doc id="4301611" url="https://pl.wikipedia.org/wiki?curid=4301611" title="Wieża semaforowa Għaxaq">
Wieża semaforowa Għaxaq

Wieża semaforowa Għaxaq (, ), znana lokalnie jako it-Turretta jest to wieża semaforowa w mieście Għaxaq na Malcie. Zbudowana przez Brytyjczyków w roku 1848, jako jedna z trzech wież tego typu na Malcie. Została oddana w leasing Għaxaq Local Council (radzie lokalnej), która planuje jej odnowienie.
Historia.
System telegrafu optycznego wymyślony został w roku 1792, a brytyjskie władze wojskowe zaczęły rozważać instalację tego systemu na Malcie na początku lat czterdziestych XIX wieku. Początkowo planowano, że stacje semaforowe umieszczone będą na dzwonnicach i kopułach kościołów na wyspie, lecz władze kościelne sprzeciwiły się temu pomysłowi. W związku z tym, w roku 1848 zbudowano wieże semaforowe w Għaxaq i Għargħur na wyspie Malcie oraz w Ta' Kenuna w pobliżu Nadur na Gozo. Inne stacje zainstalowane zostały w pałacu gubernatora w Valletcie, w Selmun Palace koło Mellieħy oraz w latarni morskiej Giordan w pobliżu Għasri na Gozo. Załogę każdej stacji stanowili członkowie "Royal Engineers".
Wieża semaforowa Għaxaq zbudowana została w najwyższym punkcie miasta; z jej dachu widoczne są Birżebbuġa, Marsaxlokk i Mdina. System semaforów stał się przestarzały wraz z wprowadzeniem telegrafu elektrycznego, a wszystkie stacje na Malcie zostały zamknięte w latach 80. XIX wieku.
W sierpniu 2011 roku wieża została przekazana do Rady Miejskiej Għaxaq, przy niskim czynszu wynoszącym 250 EUR rocznie. Rada zamierza odnowić budynek przy pomocy organizacji pozarządowej Fondazzjoni Wirt Artna.
Architektura.
Wieża semaforowa w Għaxaq jest identyczna z wieżami w Għargħur i Ta' Kenuna. Składa się z trzech pięter, na każdym znajduje się jedno pomieszczenie. Spiralne schody łączą każdą kondygnację ze sobą i prowadzą na dach. Tam znajdowało się urządzenie sygnalizacyjne, składające się z drewnianego słupa z trzema ruchomymi ramionami.
Przypisy.
 

</doc>
<doc id="4301614" url="https://pl.wikipedia.org/wiki?curid=4301614" title="Wieża zegarowa w Birgu">
Wieża zegarowa w Birgu

Wieża zegarowa w Birgu (, ), znana też jako "Vittoriosa Clock Tower", a pierwotnie jako Civic Clock Tower – była to wieża zegarowa w Birgu na Malcie. Znajdowała się na Victory Square, głównym placu miasta, i była znaczącym punktem orientacyjnym w Birgu i okolicy. Wieżę zbudowano prawdopodobnie w wiekach średnich, chociaż niektóre źródła podają, że powstała w roku 1549. Służyła jako strażnica, zapewniając dobry widok na Grand Harbour i okoliczny teren. Używana była podczas Wielkiego Oblężenia Malty w roku 1565. Zegar zainstalowano na wieży w XVII wieku.
Konstrukcja została zniszczona podczas bombardowania lotniczego w czasie II wojny światowej. Część fundamentów wciąż jest zachowana; istnieją plany odbudowania budynku.
Historia.
Początki.
Przypuszcza się, że Birgu Clock Tower zbudowana została w okresie średniowiecza. Powstała jako wieża strażnicza, był z niej widok na Grand Harbour i otaczające okolice. Dzwon alarmowy został zainstalowany na wieży w roku 1504.
Po przybyciu Zakonu św. Jana na Maltę, na fasadzie budowli umieszczony został jego herb, wraz z datą 1549. Według niektórych źródeł w tym czasie wieża została odnowiona.
Według Francisco Balbiego di Crreggio, Wielki Mistrz Jean Parisot de Valette wykorzystywał wieżę do obserwacji podczas Wielkiego Oblężenia Malty w roku 1565. Po przeniesieniu stolicy z Birgu do Valletty, w roku 1572 Zakon sprzedał część wieży rodzinie z Għaxaq, która używała jej jako prywatnej rezydencji.
Górne piętra wieży pozostały własnością publiczną. W roku 1629, podczas rządów Antoine'a de Paule, na najwyższym piętrze wieży umieszczono zegar, zbudowany według projektu Antonio Garsina; fakt ten został upamiętniony łacińską inskrypcją na wieży, o treści:
W roku 1921 przytwierdzono do wieży marmurową tablicę, upamiętniającą nową konstytucję Malty. Budynek był umieszczony na "Antiquities List of 1925".
Zniszczenie wieży.
Podczas II wojny światowej, Birgu, z powodu swojej bliskości do Malta Dockyard, było mocno bombardowane przez włoskie i niemieckie bombowce. 4 kwietnia 1942 roku jedna z bomb wybuchła blisko wieży. Z powodu zniszczenia, część jej struktury zawaliła się w nocy 11/12 kwietnia. Dwa tygodnie później ocalała część wieży została powtórnie trafiona, co spowodowało jej kolejne uszkodzenia. Ruiny zostały całkowicie rozebrane w październiku 1944 roku.
Większa część mechanizmu zegara wciąż istnieje, i jest przechowywana przez lokalną radę. Wskazówki zegara wystawiane są w Church Museum (muzeum kościelnym) w Birgu oraz Palazzo Falson w Mdinie.
Plany odbudowy.
Wkrótce po zniszczeniu rozgorzała debata, czy należy odbudować wieżę. 19 grudnia 1954 roku „Historical and Cultural Society of Vittoriosa” zorganizowało spotkanie z prośbą o odbudowanie zniszczonego budynku.
W roku 2004, podczas wykopalisk archeologicznych prowadzonych przez Superintendence of Cultural Heritage, odkryto fundamenty wieży, składające się z oryginalnego wykucia skały w tym miejscu. Znalezisko to powtórnie wywołało debatę wśród mieszkańców Birgu na temat odbudowy wieży. Niektórzy argumentowali, że jest to miejsce historyczne, zasługujące na odbudowę, inni twierdzili, że nigdy nie będzie to już oryginalna budowla, a tylko zajmie, i tak ograniczone, miejsca parkingowe.
W budżecie na rok 2006, Rząd Malty przegłosował fundusze na odbudowę wieży. Podczas sesji w dniu26 kwietnia 2007 roku, Birgu Local Council zatwierdził odbudowanie wieży, i wydał zgodę na prace budowlane. W styczniu 2015 roku Alfred Mizzi Foundation ogłosiła, że w związku ze zbliżającą się 450-rocznicą Wielkiego Oblężenia, sfinansuje zbudowanie repliki wieży. Koszty całej operacjiobliczane są na około 300 000 €. Posunięcie to zostało przyjęte z zadowoleniem przez Birgu Local Council oraz Ministerstwo Budownictwa.
W lipcu 2015 roku burmistrz Birgu, John Boxall, ogłosił, że może zostać ogłoszone referendum wśród mieszkańców miasta, aby zadecydować, czy odbudowywać wieżę.
Architektura wieży.
Wieża zbudowana została na planie kwadratu, miała wysokość około 40 metrów. Posiadała pięć kondygnacji o różnej wysokości. Na czwartej kondygnacji znajdował się balkon, biegnący dokoła konstrukcji, wspierany przez konsole. Na szczycie wieży, w jednym z narożników znajdowała się mała wieżyczka.
Przypisy.
 

</doc>
<doc id="4301639" url="https://pl.wikipedia.org/wiki?curid=4301639" title="Mk. 54">
Mk. 54



</doc>
<doc id="4301658" url="https://pl.wikipedia.org/wiki?curid=4301658" title="Metacyclops amoenus">
Metacyclops amoenus

Metacyclops amoenus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1940 roku na podstawie prac naukowych zoologa o nazwisku Mann.

</doc>
<doc id="4301660" url="https://pl.wikipedia.org/wiki?curid=4301660" title="Metacyclops arenicolus">
Metacyclops arenicolus

Metacyclops arenicolus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1956 roku przez brytyjskiego biologa Geoffreya Fryera.

</doc>
<doc id="4301662" url="https://pl.wikipedia.org/wiki?curid=4301662" title="Metacyclops arnaudi">
Metacyclops arnaudi

Metacyclops arnaudi – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1908 na podstawie prac naukowych norweskiego hydrobiologa Georga Ossiana Sarsa.

</doc>
<doc id="4301668" url="https://pl.wikipedia.org/wiki?curid=4301668" title="Rzędkowickie Skały">
Rzędkowickie Skały



</doc>
<doc id="4301677" url="https://pl.wikipedia.org/wiki?curid=4301677" title="Grzegorz ze Stawiszyna">
Grzegorz ze Stawiszyna

Grzegorz ze Stawiszyna (ur. w 1481 w Stawiszynie, zm. 18 maja 1540 w Krakowie) – filozof, teolog, profesor i rektor Akademii Krakowskiej.
Życiorys.
Po studiach w Akademii Krakowskiej został 1504 magistrem sztuk wyzwolonych, od 1524 wykładał na Wydziale Teologii uzyskując doktorat w 1534. W latach 1533 i 1536 był dziekanem Wydziału Teologii, a w latach 1538-1540 rektorem uczelni. W 1520 został mianowany kanonikiem kościoła św. Anny w Krakowie a od 1536 był kustoszem kościoła św. Floriana na Kleparzu. W testamencie przeznaczył legaty dla kościoła św. Floriana i biblioteki Kolegium Większego.
Bibliografia.
Leszek Hajdukiewicz, Aleksander Usowicz "Grzegorz ze Stawiszyna (1481-1540)" [w:] Polski Słownik Biograficzny tom IX wyd. 1960-1961 s.89-90

</doc>
<doc id="4301678" url="https://pl.wikipedia.org/wiki?curid=4301678" title="Wojciech Kazimierz Chądzyński">
Wojciech Kazimierz Chądzyński

Wojciech Kazimierz Chądzyński herbu Ciołek – łowczy różański w 1766 roku, wojski większy różański w 1759 roku.
Poseł ziemi różańskiej na sejm konwokacyjny 1764 roku. Elektor Stanisława Augusta Poniatowskiego z ziemi różańskiej w 1764 roku. Komisarz z rycerstwa Komisji Skarbowej Koronnej w 1765 roku. 

</doc>
<doc id="4301679" url="https://pl.wikipedia.org/wiki?curid=4301679" title="Edward Attard">
Edward Attard

Edward (Eddie) Attard (ur. 1947 w Sliemie) – maltański pisarz, dziennikarz, policjant. Autor historii maltańskiej policji i kroniki zabójstw od 1800.
Życiorys.
Edward Attard uczył się w szkole średniej w Hamrun. W latach 60. czytał miesięcznik "True Detective", co wpłynęło na jego zainteresowanie policją i morderstwami. W 1966 r. wstąpił do policji, gdzie przez pierwsze dziesięć lat pracował na stanowisku administracyjnym. W 1974 r. opublikował swój pierwszy artykuł w dzienniku "It-Torċa" o Manolete jednym z najsłynniejszych hiszpańskich matadorów.
W 1976 r. nadinspektor Ernest Spiteri, który w tym czasie był szefem Departamentu Śledczego, poprosił Attarda, aby dołączył do pierwszej redakcji czasopisma policyjnego "Il-Pulizija". Magazyn miał być miesięcznikiem, dlatego został zatrudniony w pełnym wymiarze godzin. W tym czasie nie planował zostać historykiem policji i przestępców, jednak aby wypełnić strony policyjnego magazynu, zaczął badać lokalną historię policji, przeszukiwał materiały o przestępstwach i więzieniach na Malcie od 1800 roku. Jednocześnie zaczął opracowywać aktualną wersję kodeksu karnego, która została wydana w 1977 r. Cztery lata później opublikował regulamin ruchu drogowego, który został opublikowany po raz pierwszy w 1948 r. Książka została bezpłatnie rozdystrybuowana wszystkim członkom sił zbrojnych.
W latach 80. poznał historyka Gużè Galea, z którym napisał dwie książki: "F'Ġieħ il-Ħaqq 1" i "F'Ġieħ il-Ħaqq 2". Jednak obie zostały opublikowane pod nazwiskiem Galei i wydane pod auspicjami Maltańskiego Stowarzyszenia Policji. W 1994 r. z okazji 180. rocznicy powołania sił policyjnych na Malcie, George Grech, ówczesny komisarz policji, zachęcił go do napisania historii policji. Publikacja "Il-Korp tal-Pulizija ta’ Malta", obejmująca okres 1800–1956, została wydana w lipcu 1994 r. Od tego czasu opublikował dwie inne książki na ten sam temat, w których rozszerzył pracę do roku 1964, kiedy to zgodnie z konstytucją o niepodległości, kontrola nad policją została powierzona rządowi.
W 1999 r. poznał Tony'ego Gatt'a, dyrektora zarządzającego Book Distributors Ltd, z którym rozpoczął współpracę w zakresie wydawniczym. Pierwszą publikacją dla wydawnictwa była książka "Delitti li Jissemmew L-ewwel ktieb", poświęcona morderstwom na całym świecie, które wstrząsnęły krajem, w którym zostały popełnione. W serii "Delitti li Jibqghu Jissemmew" opublikował dziesięć książek, a jedenasta dotyczyła porwań.
Atard opublikował także dwie książki o więzieniu Corradino, jest autorem bestsellerowej "Delitti f'Malta", kroniki wszystkich spraw dotyczących zabójstw na Malcie w okresie od 1800 do kwietnia 2012 r.. W 2013 r. wydał książkę "John F. Kennedy Il- President Assassinat", w której poddaje analizie zabójstwo prezydenta Stanów Zjednoczonych Johna F. Kennedy'ego.
Nagrał szereg audycji dla stacji radiowych: "Radju Malta" i "F.M. Bronja", opublikował też wiele artykułów. Jest autorem publikacji w 24 numerach magazynu "Delitti u Misteri" wydawanego przez Book Distributors Ltd od 2006.

</doc>
<doc id="4301681" url="https://pl.wikipedia.org/wiki?curid=4301681" title="Reverie">
Reverie



</doc>
<doc id="4301683" url="https://pl.wikipedia.org/wiki?curid=4301683" title="Siemens Avenio">
Siemens Avenio



</doc>
<doc id="4301685" url="https://pl.wikipedia.org/wiki?curid=4301685" title="Gare de Saint-Avold">
Gare de Saint-Avold

Gare de Saint-Avold – stacja kolejowa w miejscowości Saint-Avold, w departamencie Mozela, w regionie Grand Est, we Francji. Jest zarządzana przez SNCF i obsługiwana przez pociągi TER Grand Est.
Położenie.
Znajduje się na linii Rémilly – Stiring-Wendel, na km 27,978 pomiędzy stacjami Teting i Hombourg-Haut, na wysokości 262 m n.p.m. 

</doc>
<doc id="4301686" url="https://pl.wikipedia.org/wiki?curid=4301686" title="Roseto degli Abruzzi (stacja kolejowa)">
Roseto degli Abruzzi (stacja kolejowa)

Roseto degli Abruzzi (wł. "Stazione di Roseto degli Abruzzi") – stacja kolejowa w Roseto degli Abruzzi, w prowincji Teramo, w regionie Abruzja, we Włoszech. Znajduje się na linii Adriatica (Ankona – Lecce). 
Według klasyfikacji RFI ma kategorię "srebrną".

</doc>
<doc id="4301692" url="https://pl.wikipedia.org/wiki?curid=4301692" title="Erembodegem (stacja kolejowa)">
Erembodegem (stacja kolejowa)

Erembodegem () – stacja kolejowa w Erembodegem (część gminy Aalst), w prowincji Flandria Wschodnia, w Belgii. Znajduje się na linii 50 Bruksela – Gandawa i 53 Schellebelle – Leuven.
Połączenia.
W tygodniu.
Weekend

</doc>
<doc id="4301693" url="https://pl.wikipedia.org/wiki?curid=4301693" title="Scicli (stacja kolejowa)">
Scicli (stacja kolejowa)

Scicli (wł. "Stazione di Scicli") – stacja kolejowa w Scicli, w prowincji Ragusa, w regionie Sycylia, we Włoszech. Stacja znajduje się na linii Syrakuzy – Canicattì.
Według klasyfikacji RFI ma kategorię "brązową".
Historia.
Stacja Sampieri została otwarta 23 grudnia 1891, wraz z odcinkiem linii z Noto do Modica.

</doc>
<doc id="4301698" url="https://pl.wikipedia.org/wiki?curid=4301698" title="Władcy wszechświata (film 1987)">
Władcy wszechświata (film 1987)



</doc>
<doc id="4301701" url="https://pl.wikipedia.org/wiki?curid=4301701" title="Władcy wszechświata">
Władcy wszechświata



</doc>
<doc id="4301702" url="https://pl.wikipedia.org/wiki?curid=4301702" title="Władcy Wszechświata">
Władcy Wszechświata



</doc>
<doc id="4301704" url="https://pl.wikipedia.org/wiki?curid=4301704" title="Jægersborg (stacja kolejowa)">
Jægersborg (stacja kolejowa)

Jægersborg () – stacja kolejowa w miejscowości Gentofte, w gminie Gentofte, w Regionie Stołecznym, w Danii.
Znajduje się na Nordbanen i jest obsługiwana przez pociągi S-tog linii B i E oraz Lokaltog. Jest również południowym krańcem dla linii Nærumbanen.
Perony stacji położone są między Helsingørmotorvejen i Motorring 3.

</doc>
<doc id="4301705" url="https://pl.wikipedia.org/wiki?curid=4301705" title="Michał Ronikier">
Michał Ronikier



</doc>
<doc id="4301707" url="https://pl.wikipedia.org/wiki?curid=4301707" title="Gare de Cavignac">
Gare de Cavignac

Gare de Cavignac – przystanek kolejowy w miejscowości Cavignac, w departamencie Żyronda, w regionie Nowa Akwitania, we Francji. Jest zarządzany przez SNCF i obsługiwany przez pociągi TER Nouvelle-Aquitaine. 
Położenie.
Znajduje się na linii Chartres – Bordeaux, na km 576,527 między stacjami Saint-Mariens - Saint-Yzan i Gauriaguet, na wysokości 46 m n.p.m. 

</doc>
<doc id="4301708" url="https://pl.wikipedia.org/wiki?curid=4301708" title="Ronikierowie">
Ronikierowie



</doc>
<doc id="4301714" url="https://pl.wikipedia.org/wiki?curid=4301714" title="Ulica Świętokrzyska we Wrocławiu">
Ulica Świętokrzyska we Wrocławiu

Ulica Świętokrzyska ("Hedwiggasse", "Kreuzgasse", "Kreuzstrasse") – ulica położona we Wrocławiu na Ostrowie Tumskim, w granicach osiedli Stare Miasto oraz Ołbin, w dawnej dzielnicy Śródmieście. Łączy plac Kościelny z ulicą Bolesława Prusa.
Historia.
W miejscu dzisiejszej ulicy Świętokrzyskiej od Ostrowa Tumskiego w kierunku północnym przebiegała ścieżka do ramienia rzeki Odry otaczającego wyspę od północy. Po sekularyzacji mienia i likwidacji kapituły świętokrzyskiej, dokonanych w latach 1810-1811, do której należała większość zabudowy w tej części Ostrowa Tumskiego nastąpiły w tym rejonie znaczne przeobrażenia w tej zabudowie. Od 1807 roku rozpoczęto również likwidację fortyfikacji miejskich uwalniającą tereny pod budownictwo. Zlikwidowano między innymi "Springstern", a na jego miejscu w części powstał późnej skwer. W 1816 roku przebito w zabudowie miejsce na drogę i poprowadzono ją w miejscu tej ścieżki na odcinku do obecnej ulicy Henryka Sienkiewicza i dawnego Brygidzina. W tym czasie istniało tu jeszcze ramię rzeki, którego pozostałością jest starorzecze zachowane we fragmencie na terenie Ogrodu Botanicznego. Nad nim droga przebiegała po usypanej grobli. Północny odcinek ulicy wytyczono natomiast w latach 1878-1879. Do tego czasu zasypano już ramiona Odry, zarówno to otaczające Ostrów Tumski, jak i następne – Odrę Ołbińską, łącząc Brygidzin z Ostrowem Tumskim i Ołbinem, co przyczyniło się do wchłonięcia tego obszaru do Ołbina. Nowa zabudowa ulicy powstawała stopniowo od południa w kierunku północnym. Ten proces zakończył się około 1910 roku. Po zachodniej stronie ulicy na południu znajdowała się ówcześnie szkoła zakonna, dalej przy skrzyżowaniu z ulicą Henryka Sienkiewicza szkoła elementarna.
W wyniku działań wojennych podczas oblężenia Wrocławia w 1945 roku w południowej części ulicy nastąpiły zniszczenia istniejącej zabudowy. Po wojnie zachowano po zachodniej stronę posesję dawnej szkoły, obecnie klasztor. Natomiast po stronie wschodniej cały obszar przeznaczono na powiększenie Ogrodu Botanicznego, który współcześnie przylega do ulicy. W części północnej również część zabudowy uległa zniszczeniu, a w jej miejscu w latach 90. XX wieku i późniejszych uzupełniono ją zabudową plombową. W latach 60. XX wieku charakter zmieniło skrzyżowanie z ulicą Henryka Sienkiewicza, która to ulica została przebudowana na dwujezdniową, czteropasmową drogę z wydzielonym torowiskiem tramwajowym pomiędzy jezdniami.
Nazwa.
W swojej historii ulica nosiła następujące nazwy własne:
Nazwa ta nawiązuje do kościoła św. Krzyża zbudowanego przez Kapitułę Świętokrzyską, położonego przy placu Kościelnym. Została nadana przez Zarząd Miejski 15.11.1945 r..
Układ drogowy.
Do ulicy przypisana jest droga gminna o długości 511 m.
Ulice i place łączące się z ulicą Świętokrzyską:
Jeden z przystanków autobusowych przy ulicy Henryka Sienkiewicza w pobliżu skrzyżowania z tą ulicą nosi nazwę "Świętokrzyska".
Zabudowa i zagospodarowanie.
Początek ulicy znajduje się na Ostrowie Tumskim. Tu powstał pierwszy odcinek ulicy biegnący od placu Kościelnego do ulicy Henryka Sienkiewicza. W tej części ulicy oś widokowa w kierunku południowym zamyka budynek Centrum Duszpasterskiego Archidiecezji Wrocławskiej (dawne Orphanotropheum), położony przy ulicy Katedralnej 4 oraz po stronie wschodniej stanowiący dominantę kościół św. Krzyża i św. Bartłomieja położony przy placu Kościelnym. Po stronie wschodniej ulicy rozpościera się ogrodzony teren Ogrodu Botanicznego, od placu Kościelnego i ulicy Kanonia do ulicy Henryka Sienkiewicza. Po stronie zachodniej natomiast położony jest również ogrodzony teren klasztoru z ogrodem i reliktami dawnego zamku, zajmujący teren od ulicy Świętego Marcina do ulicy Mieszka I. Za tą ulicą natomiast, do ulicy Henryka Sienkiewicza znajduje się teren Herbarium należącego do Muzeum Przyrodniczego Uniwersytetu Wrocławskiego.
Drugi odcinek tej ulicy, położony już na osiedlu Ołbin, po północnej stronie ulicy Henryka Sienkiewicza, otoczony jest zabudową śródmiejską. Pierzeję zachodnią do ulicy Na Szańcach stanowi ciągła zabudowa mieszkaniowa obejmująca zarówno kamienice, jak i współczesną zabudowę uzupełniającą w zakresie numerów 28-40 wraz z kontynuacją tej zabudowy wzdłuż ulicy Na Szańcach. Dalej za tą ulicą położony jest Skwer Skaczącej Gwiazdy, zajmujący teren do ulicy Bolesława Prusa. Natomiast wschodnia strona obejmuje teren dawnej piekarni o adresach przypisanych do ulicy Henryka Sienkiewicza, dalej kamienicę pod numerem 41-43, teren szkoły pod numerem 45-55 i na końcu ulicy kamienica pod numerem 57 wraz z kontynuacją zabudowy wzdłuż ulicy Bolesława Prusa. Oś widokową w kierunku północnym zamyka zabudowa pierzei północnej przy ulicy Bolesława Prusa, na którą składają się kamienice i współczesna zabudowa uzupełniająca oraz po stronie wschodniej ulica Stefana Żeromskiego.
Ochrona i zabytki.
Obszar, na którym położona jest ulica Świętokrzyska, podlega częściowo, na odcinku od placu Kościelnego do ulicy Henryka Sienkiewicza, ochronie w ramach zespołu urbanistycznego Ostrowia Tumskiego i wysp: Piaskowej, Bielarskiej, Słodowej i Tumskiej, wpisanego do rejestru zabytków pod nr rej.: 195 z 15.02.1962 r. oraz A/678/213 z 12.05.1967 r.. Inną formą ochrony tych obszarów jest ustanowienie historycznego centrum miasta, w nieco szerszym obszarowo zakresie niż wyżej wskazany zespół urbanistyczny, jako pomnik historii. Samo miasto włączyło ten obszar jako cenny i wymagający ochrony do Parku Kulturowego "Stare Miasto", który zakłada ochronę krajobrazu kulturowego oraz uporządkowanie, zachowanie i właściwe kształtowanie krajobrazu kulturowego i historycznego charakteru najstarszej części miasta. Szczególnej ochronie podlegają tereny pod względem wymogów dotyczących badań archeologicznych, w tym szczególnie obszar dawnego Zamku Piastowskiego.
Przy ulicy i w najbliższym sąsiedztwie znajdują się następujące zabytki:

</doc>
<doc id="4301721" url="https://pl.wikipedia.org/wiki?curid=4301721" title="Dziewczyna i gołębie">
Dziewczyna i gołębie



</doc>
<doc id="4301725" url="https://pl.wikipedia.org/wiki?curid=4301725" title="Wieczór u Abdona">
Wieczór u Abdona



</doc>
<doc id="4301728" url="https://pl.wikipedia.org/wiki?curid=4301728" title="Stracona noc">
Stracona noc



</doc>
<doc id="4301739" url="https://pl.wikipedia.org/wiki?curid=4301739" title="Lufter Xhuveli">
Lufter Xhuveli

Lufter Xhuveli (ur. 4 stycznia 1941 we wsi Tragjas k. Wlory) – albański polityk i agronom, minister rolnictwa w rządach Fatosa Nano, Pandelego Majki i Ilira Mety, przywódca Enwironmentalistycznej Partii Agrarnej.
Życiorys.
W latach 1958-1962 studiował na wydziale agronomicznym Wyższej Szkoły Rolniczej w Tiranie, a następnie odbył studia podyplomowe z zakresu ekonomii politycznej. W latach 1962-1969 pełnił funkcję głównego agronoma w rolniczej kooperatywie w Kutalli k. Beratu. W 1969 objął stanowisko przewodniczącego sekcji rolnictwa w Beracie, a w 1972 zastępcy przewodniczącego komitetu wykonawczego partii w Beracie. W latach 1974-1975 pełnił funkcję głównego agronoma w państwowym gospodarstwie rolnym 29 Nentori w Lushnji.
W 1975 trafił do Wyższej Szkoły Rolniczej w Tiranie, gdzie objął stanowisko rektora, a od 1978 profesora genetyki roślin na tej uczelni. W czerwcu 1991 należał do grona organizatorów ostatniego X kongresu Albańskiej Partii Pracy, a po jej rozwiązaniu przeszedł do Socjalistycznej Partii Albanii. W 1992 przeszedł do nowo utworzonej Enwironmentalistycznej Partii Agrarnej i został wybrany jej przywódcą. W wyborach 1997 po raz pierwszy zdobył mandat deputowanego do parlamentu. W tym samym roku stanął na czele resortu rolnictwa, którym kierował przez cztery lata. W latach 2001-2002 był ministrem stanu, a w latach 2002-2003 ministrem ochrony środowiska.

</doc>
<doc id="4301743" url="https://pl.wikipedia.org/wiki?curid=4301743" title="Pokrowce ochronne na roboty przemysłowe">
Pokrowce ochronne na roboty przemysłowe



</doc>
<doc id="4301751" url="https://pl.wikipedia.org/wiki?curid=4301751" title="Stara Giełda">
Stara Giełda



</doc>
<doc id="4301752" url="https://pl.wikipedia.org/wiki?curid=4301752" title="Jezioro Szczytnowskie">
Jezioro Szczytnowskie

Jezioro Szczytnowskie – jezioro rynnowe, polodowcowe położone na Pojezierzu Kujawskim w gminie Choceń. Powierzchnia jeziora zajmuje ok. 67,7 ha, poziom wody znajduje się kilkanaście metrów poniżej powierzchni otaczających ją terenów. Przez zbiornik przepływa rzeka Chodeczka. 
Na brzegu jeziora, m.in. w miejscowościach Piotrowo i Uklejnica znajdują się plaże z kąpieliskiem, sezonowe zaplecze gastronomiczne oraz zespół zabudowy letniskowej.

</doc>
<doc id="4301755" url="https://pl.wikipedia.org/wiki?curid=4301755" title="Paul Anthony Mullassery">
Paul Anthony Mullassery

Paul Anthony Mullassery (ur. 15 stycznia 1960 w Kaithakody) – indyjski duchowny katolicki, biskup Quilon od 2018.
Życiorys.
Prezbiterat.
Święcenia kapłańskie otrzymał 22 grudnia 1984 i został inkardynowany do diecezji Quilon. Pracował głównie jako duszpasterz parafialny, był też m.in. rektorem i ojcem duchownym diecezjalnego seminarium, prowikariuszem generalnym diecezji, wikariuszem biskupim ds. duszpasterskich, wikariuszem sądowym oraz wikariuszem generalnym.
Episkopat.
18 kwietnia 2018 papież Franciszek mianował go biskupem diecezji Quilon. Sakry biskupiej udzielił mu 3 czerwca 2018 jego poprzednik - biskup Stanley Roman.

</doc>
<doc id="4301757" url="https://pl.wikipedia.org/wiki?curid=4301757" title="Camilo Sesto">
Camilo Sesto

Camilo Sesto, właśc. Camilo Blanes Cortés (ur. 16 września 1946 w Alcoy, zm. 7 września 2019 w Madrycie) – hiszpański piosenkarz, twórca tekstów piosenek, producent i kompozytor ballad muzyki latynoskiej.
Jako kompozytor pisał teksty dla m.in. Ángela Carrasco, Miguela Bosé, Lucía Méndez, Charytín Goyco i José José. W czasie swojej kariery został jednym z najbardziej wpływowych artystów muzyki rockowej w Hiszpanii. Sprzedał ponad 175 milionów albumów na świecie.
Życiorys.
Karierę rozpoczął w połowie lat 60. W 1965 roku, po nagraniu swojego pierwszego albumu z zespołem Los Dayson, wystąpił w Madrycie w programie "Salto a la fama" emitowanym w telewizji publicznej, Televisión Española.
W 1966 roku dołączył do innego zespołu, Los Botines, który rok później pojawił się w filmie "Los chicos del Preu". Zagrał też rolę w hiszpańskiej ekranizacji "Hamleta" Williama Shakespeare’a. Później występował z piosenkarzem i producentem Juanem Pardo.
W 1970 roku nagrał wiele piosenek, używając pseudonimu artystycznego Camilo Sexto. Został producentem swoich nagrań, jak i innych artystów. W tym samym roku jego kariera zaczęła się na dobre, właśnie wtedy wygrał nagrodę Revelación na festiwalu Olés de la Canción.
W 1971 roku pod pseudonimem Camilo Sesto pojawił się w hiszpańskim programie telewizyjnym "Buenas Noches" śpiewając piosenkę „Algo de mí”, która została jego pierwszym przebojem. Wspomniana piosenka była numerem jeden na hiszpańskiej liście przebojów. W 1972 roku otrzymał swoją pierwszą nagrodę Disco de Oro (złoty album).
W 1975 roku zagrał w hiszpańskiej wersji rockowej opery "Jesus Christ Superstar" (jako Jezus), produkcja zebrała świetne recenzje. Później Sesto wrócił do śpiewania i komponowania, rok po roku zdobywając listy przebojów w Hiszpanii i Ameryce Łacińskiej.
W 2001 roku przeżył operację przeszczepu wątroby, po czym powrócił z albumem "Alma".
W 2008 roku ogłosił zaprzestanie nagrywania nowego materiału. We wrześniu 2009 roku zapowiedział trasę pożegnalną, która trwała dwa lata i przebiegała przez m.in. Stany Zjednoczone, Meksyk, Chile, Ekwador i Kolumbię. W październiku 2010 zagrał ostatnie dwa koncerty w Madrycie, które zostały wypuszczone jako jego pierwsze i ostatnie albumy z materiałem zarejestrowanym na żywo.
W 2011 roku uhonorowany został medalem Highest Hispanic Pride (hiszp. "Máximo orgullo hispano") w Las Vegas, w Stanach Zjednoczonych. Dzień ten został ogłoszony dniem Camilo Sesto w stanie Nevada.
Większość jego utworów powstało w języku hiszpańskim, ale nagrywał też piosenki po angielsku, włosku, portugalsku i katalońsku. Przetłumaczył na język hiszpański album australijskiego zespołu Air Supply.
Życie prywatne.
24 listopada 1983 ze związku z meksykańską dziennikarką María Lourdes Ornelas Soto narodził się jego jedyny syn, Camilo Michel Ornelas Soto.

</doc>
<doc id="4301761" url="https://pl.wikipedia.org/wiki?curid=4301761" title="Besançon RC">
Besançon RC



</doc>
<doc id="4301764" url="https://pl.wikipedia.org/wiki?curid=4301764" title="Linia kolejowa Toitz-Rustow – Loitz">
Linia kolejowa Toitz-Rustow – Loitz

Linia kolejowa Toitz-Rustow – Loitz – dawna lokalna, jednotorowa i niezelektryfikowana linia kolejowa biegnąca przez teren kraju związkowego Meklemburgia-Pomorze Przednie, w północnych Niemczech. Łączyła stację Toitz-Rustow na linii Berliner Nordbahn z miejscowością Loitz. Linia została otwarta w 1906. Ruch pasażerski został zawieszony w 1969, a cała linia została rozebrana w 2005.

</doc>
<doc id="4301766" url="https://pl.wikipedia.org/wiki?curid=4301766" title="Taborenta">
Taborenta

Taborenta (łac. "Diocesis Taborentensis") – stolica historycznej diecezji we Cesarstwie rzymskim w prowincji Mauretania Cezarensis, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4301779" url="https://pl.wikipedia.org/wiki?curid=4301779" title="Orlamünde (miasto)">
Orlamünde (miasto)



</doc>
<doc id="4301780" url="https://pl.wikipedia.org/wiki?curid=4301780" title="Imp">
Imp



</doc>
<doc id="4301781" url="https://pl.wikipedia.org/wiki?curid=4301781" title="IMP (serial animowany)">
IMP (serial animowany)



</doc>
<doc id="4301785" url="https://pl.wikipedia.org/wiki?curid=4301785" title="Jarzębina (województwo pomorskie)">
Jarzębina (województwo pomorskie)



</doc>
<doc id="4301787" url="https://pl.wikipedia.org/wiki?curid=4301787" title="S@motność w sieci">
S@motność w sieci



</doc>
<doc id="4301789" url="https://pl.wikipedia.org/wiki?curid=4301789" title="S@motność w sieci (film)">
S@motność w sieci (film)



</doc>
<doc id="4301795" url="https://pl.wikipedia.org/wiki?curid=4301795" title="Walgancyklowir">
Walgancyklowir

Walgancyklowir () – wielofunkcyjny organiczny związek chemiczny, ester -walinowy gancyklowiru, stosowany jako prolek w zapobieganiu i leczeniu infekcji wirusem cytomegalii (CMV) u pacjentów z niedoborem odporności.
Mechanizm działania.
Walgancyklowir jest -walilowym estrem gancyklowiru metabolizowanym w jelicie i wątrobie do gancyklowiru, który w kolejnym etapie ulega fosforylacji wewnątrzkomórkowo do trójfosforanu. Trójfosforan gancyklowiru jest inhibitorem wirusowej polimerazy DNA.
Zastosowanie.
Walgancyklowir znajduje się na wzorcowej liście podstawowych leków Światowej Organizacji Zdrowia ("") (2015).
Walgancyklowir jest dopuszczony do obrotu w Polsce (2018).
Działania niepożądane.
Walgancyklowir może powodować następujące działania niepożądane u ponad 10% pacjentów: neutropenia, niedokrwistość, duszność oraz biegunka, natomiast u ponad 1% występują objawy o różnym nasileniu ze strony układu krwiotwórczego, nerwowego, pokarmowego, moczowego, mięśniowego, skóry oraz narządów wzroku oraz słuchu.

</doc>
<doc id="4301798" url="https://pl.wikipedia.org/wiki?curid=4301798" title="Sukcesja (serial telewizyjny)">
Sukcesja (serial telewizyjny)

Sukcesja – amerykański serial telewizyjny (dramat obyczajowy) wyprodukowany przez Gary Sanchez Productions, którego twórcą jest Jesse Armstrong. Serial jest emitowany od 3 czerwca 2018 roku przez HBO, natomiast w Polsce dzień później na HBO Polska.
Fabuła.
Serial opowiada historie Royów, którzy są właścicielami największej korporacji mediowej, Waystar Royco. Logan Roy (Brian Cox), który jest prezesem korporacji, chce przekazać kierowanie nią jednemu z dzieci. Kendall Roy (Jeremy Strong), starszy syn Logana z drugiego małżeństwa, jest obecnie prezesem jednego z oddziałów firmy i jego oczywistym następcą. Roman Roy (Kieran Culkin), młodszy brat Kendalla, który nie pracuje już w Waystar, jest szczerym i rozrywkowym mężczyzną. Siobhan „Shiv” Roy (Sarah Snook), jedyna córka Logana i zarazem najmłodsze jego dziecko, rozwija swoją karierę w polityce. Natomiast Connor Roy (Alan Ruck), najstarszy syn i jedyne dziecko z pierwszego małżeństwa, wiedzie spokojne życie w Nowym Meksyku, z dala od rodziny. Pomiędzy rodzeństwem dochodzi do walki o fotel prezesa i władzę.
Produkcja.
6 czerwca 2016 roku, stacja HBO zamówiła pilotowy odcinek od Jessa Armstronga.
W październiku 2016 roku poinformowano, że do obsady dołączyli: Brian Cox jako Logan Roy, Jeremy Strong jako Kendall Roy oraz Kieran Culkin jako Roman Roy.
W kolejnym miesiącu ogłoszono, że w serialu zagrają: Hiam Abbass, Alan Ruck, Rob Yang, Parker Sawyers oraz Peter Friedman.
8 lutego 2017 roku, stacja HBO zamówiła pierwszy sezon serialu.
Pod koniec stycznia 2018 roku, poinformowano, że Ashley Zukerman otrzymał rolę powracającą jako Natan.
11 czerwca 2018 roku, stacja HBO ogłosiła przedłużenie serialu o drugi sezon.
21 sierpnia 2019 roku, HBO oficjalnie ogłosiło zamówienie trzeciego sezonu.
Nagrody.
Złote Globy.
2022
2020
BAFTA.
2019
Emmy.
2019
Satelity.
2020
2020
Amerykańska Gildia Producentów Filmowych.
2020
Amerykańska Gildia Reżyserów Filmowych.
2019
Amerykańska Gildia Scenarzystów.
2020
Critics’ Choice Television.
2020

</doc>
<doc id="4301800" url="https://pl.wikipedia.org/wiki?curid=4301800" title="Ciril Pistoli">
Ciril Pistoli

Ciril Pistoli (ur. 24 maja 1921 w Szkodrze, zm. w czerwcu 2011 w Tiranie) – albański lekarz, pedagog i działacz komunistyczny, minister zdrowia w latach 1961-1970.
Życiorys.
W latach 1940-1942 studiował na wydziale lekarskim uniwersytetu bolońskiego. Studiów nie ukończył. Po powrocie do kraju zaangażował się w działalność ruchu oporu. Pełnił funkcję zastępcy komisarza politycznego w 28 brygadzie AWN. W latach 1945-1946 pełnił funkcję sekretarza młodzieżowej organizacji komunistycznej w Szkodrze, a następnie objął stanowisko przewodniczącego komisji planowania w tym mieście. Od 1947 był pracownikiem ministerstwa przemysłu, a następnie wicedyrektorem Instytutu Ubezpieczeń Społecznych.
Studia medyczne kontynuował na uniwersytecie sofijskim w latach 1948-1953, gdzie uzyskał dyplom lekarski. Po powrocie do kraju podjął pracę w ministerstwie zdrowia, w którym pełnił funkcję wiceministra (1955-1961), a następnie ministra w rządzie Mehmeta Shehu (1961-1970). W 1970 objął stanowisko dziekana wydziału medycyny Uniwersytetu Tirańskiego. W 1984 został przewodniczącym Albańskiego Czerwonego Krzyża.
Od 1944 był członkiem Komunistycznej Partii Albanii, a od 1948 Albańskiej Partii Pracy. W latach 1962-1974 był deputowanym do Zgromadzenia Ludowego z okręgu Szkodry.

</doc>
<doc id="4301803" url="https://pl.wikipedia.org/wiki?curid=4301803" title="Millicent Bryant">
Millicent Bryant

Millicent Maude Bryant (ur. 8 stycznia 1878, zm. 3 listopada 1927) – australijska pionierka lotnictwa. Była pierwszą kobietą w Australii, która otrzymała licencję pilota (nr 71 w 1927).
Życiorys.
Millicent Maude Harvey urodziła się 8 stycznia 1878. Jej rodzicami byli Edmund George Harvey i Georgiana Sarah Bartlett Harvey, miała dziewięcioro rodzeństwa.
9 maja 1900 wzięła ślub z Edwardem Jamesem Bryantem, miała trzech synów (urodzonych kolejno w 1901, 1903 i 1908). Jej mąż zmarł w 1926.
W marcu 1927, w wieku 49 lat, Bryant została pierwszą Australijką która otrzymała licencję pilota.
Bryant zginęła 3 listopada 1927 w katastrofie promu „Greycliffe”. W czasie pogrzebu nad cmentarzem przeleciało pięć samolotów, z których zrzucono wieńce w hołdzie australijskiej pilotce.
Skórzana pilotka Bryant znajduje się w kolekcji National Library of Australia.
W 2001 Bryant została wpisana na listę National Pioneer Women’s Hall of Fame w Australii. W 2007, z okazji 80 rocznicy otrzymania przez nią licencji pilota, na jej grobie umieszczono ufundowaną przez Australian Women Pilots’ Association informację o jej osiągnięciu.

</doc>
<doc id="4301804" url="https://pl.wikipedia.org/wiki?curid=4301804" title="Alfabet paleo-hebrajski">
Alfabet paleo-hebrajski



</doc>
<doc id="4301808" url="https://pl.wikipedia.org/wiki?curid=4301808" title="Dave Rudden">
Dave Rudden

Dave Rudden (ur. 1991) – irlandzki pisarz, pochodzący z Bawnboy, autor powieści fantasy dla młodzieży. 
Zaczynał jako gawędziarz w trakcie różnorakich imprez okolicznościowych. Do dziś nazywa sam siebie "autorem i gawędziarzem". Studiował na University College Dublin Wcześniej pracował jako nauczyciel. Obecnie prowadzi warsztaty pisarskie. 
W 2011 roku wygrał Fantasy Book Review Short Story Prize za krótką formę "Senescence". Jako powieściopisarz zadebiutował w wieku 25 lat książką "Rycerze pożyczonego mroku", która została przetłumaczona na język polski i wydana w 2017 roku nakładem Wydawnictwa Jaguar. W 2018 roku nakładem tego samego wydawnictwa na półkach polskich księgarni ukazała się jej kontynuacja, "Wieczny Dwór". 
Prawa do zekranizowania jego trylogii pt. "Rycerze pożyczonego mroku" zakupił autor filmu Zombieland, reżyser Ruben Fleischer.
Jako dziecko był nękany, co doprowadziło do jego samookaleczenia się.
Twórczość.
Trylogia "Rycerze pożyczonego mroku"
Opowiadania

</doc>
<doc id="4301810" url="https://pl.wikipedia.org/wiki?curid=4301810" title="Nijat Rahimov">
Nijat Rahimov



</doc>
<doc id="4301811" url="https://pl.wikipedia.org/wiki?curid=4301811" title="Wagab Kazibekow">
Wagab Kazibekow



</doc>
<doc id="4301812" url="https://pl.wikipedia.org/wiki?curid=4301812" title="Finder (ujednoznacznienie)">
Finder (ujednoznacznienie)



</doc>
<doc id="4301827" url="https://pl.wikipedia.org/wiki?curid=4301827" title="(9133) d'Arrest">
(9133) d'Arrest



</doc>
<doc id="4301828" url="https://pl.wikipedia.org/wiki?curid=4301828" title="Wysoka (Rzędkowice)">
Wysoka (Rzędkowice)

Wysoka – skała na Wyżynie Częstochowskiej w miejscowości Rzędkowice w województwie śląskim, w powiecie zawierciańskim, w gminie Włodowice. Znajduje się w północno-zachodniej części pasma Skał Rzędkowickich. Zbudowana jest z wapieni i ma postać wysokiego na 15 m słupa widocznego z drogi przez Rzędkowice. W odległości 120 m na północ od Wysokiej znajduje się parking. U podnóży północnej ściany Wysokiej znajduje się polowy ołtarz, krzyż i figurka Matki Boskiej.
Skała znajduje się na terenie otwartym. Jest drugą z kolei w paśmie Skał Rzędkowickich (pierwsza to Kamień pod Wysoką).
Wspinaczka skalna.
Wysoka ma pionowe ściany i wysokość 12–15 m. Występują w niej takie formacje skalne jak: filar, komin, zacięcie. Wszystkie jej ściany są obiektem wspinaczki skalnej. Wspinacze poprowadzili na nich 18 dróg wspinaczkowych o trudności od III do VI.2 w skali Kurtyki. Zamontowano stanowiska zjazdowe (st), a dla niektórych dróg stałe punkty asekuracyjne w postaci ringów (r). Długość dróg wspinaczkowych do 15 m.

</doc>
<doc id="4301832" url="https://pl.wikipedia.org/wiki?curid=4301832" title="Ołeksandr Medownikow">
Ołeksandr Medownikow

Ołeksandr Mychajłowycz Medownikow, (ur. 16 maja 1947 we Lwowie) – ukraiński filolog, dyplomata i urzędnik konsularny.
Życiorys.
Jest absolwentem filologii Uniwersytetu Państwowego im. I. Franki we Lwowie (1971). Z uczelnią związany jest także zawodowo, najpierw będąc pracownikiem naukowym w katedrze Filologii Słowiańskiej (1971-1992), a potem prodziekanem Wydziału Filologii (1977-1980 i 1986-1992). W 1992 rozpoczął pracę w dyplomacji - pełnił funkcję II sekretarza Ambasady w Czechosłowacji/Czechach (1992-1997), szefa protokołu dyplomatycznego Ministerstwa Spraw Zagranicznych (1998-2001), konsula generalnego w Krakowie (2001-2005), ponownie szefa protokołu dyplomatycznego MSZ (2005-2007) oraz konsula generalnego w Gdańsku (2007-2010). Posiada też tytuł posła.

</doc>
<doc id="4301833" url="https://pl.wikipedia.org/wiki?curid=4301833" title="Bawnboy">
Bawnboy

Bawnboy (z irlandzkiego "Bádhún Buí", co oznacza "żółty bawół") – wieś w Irlandii, położona w dolinie u stóp Slieve Rushen, między Ballyconnell i Swanlinbar, w hrabstwie Cavan. Populacja na rok 2011 wynosiła 580 osób.
"Bawn" w jej nazwie to mur obronny otaczający irlandzką wieżę rycerską. Jest to przeinaczona na język angielski wersja irlandzkiego słowa "badhún" oznaczającego "bydlęcą twierdzę" lub "oborę dla bydła" – jej pierwotnym celem była ochrona bydła podczas ataku. Pozostałości późnego średniowiecza można zobaczyć w Bawnboy House, od którego wzięła się nazwa wioski. Najwcześniejsza zachowana wzmianka o nazwie miejsca znajduje się w Hearth Money Rolls for Templeport z 1664 roku, gdzie nazywa się "Baonboy". Inną nazwą miejscowości jest "Kilsub" lub "Kilsob".

</doc>
<doc id="4301840" url="https://pl.wikipedia.org/wiki?curid=4301840" title="Anna Kazejak-Dawid">
Anna Kazejak-Dawid



</doc>
<doc id="4301854" url="https://pl.wikipedia.org/wiki?curid=4301854" title="Hewi Metal">
Hewi Metal

Hewi Metal – pierwszy album studyjny zespołu Nocny Kochanek, który ukazał się 6 listopada 2015 roku niezależnym wydawnictwem w formie CD. 
Utrzymany jest w stylistyce heavy metalu. Krążek zawiera klasyczny i melodyjny heavy metal ze współczesnym brzmieniem, zawierający elementy power metalu. Uwagę zwracają teksty napisane z przymrużeniem oka. 
W styczniu 2019 roku otrzymał status złotej płyty. 

</doc>
<doc id="4301865" url="https://pl.wikipedia.org/wiki?curid=4301865" title="Oleksandr Medownikow">
Oleksandr Medownikow



</doc>
<doc id="4301869" url="https://pl.wikipedia.org/wiki?curid=4301869" title="Contrail (Namie Amuro)">
Contrail (Namie Amuro)



</doc>
<doc id="4301876" url="https://pl.wikipedia.org/wiki?curid=4301876" title="Teresa Jadwiga Pieńkowska">
Teresa Jadwiga Pieńkowska

Teresa Jadwiga Pieńkowska (ur. 21 stycznia 1928 w Łucku, zm. 2 września 2000 w Villejuif) – polski lekarz, kardiolog, wieloletni organizator i pracownik prewencyjnej i rehabilitacyjnej Akademickiej Służby Zdrowia i dyrektor ZOZ-u dla Szkół Wyższych we Wrocławiu. 
Życiorys.
Córka Antoniego Pieńkowskiego herbu Suchekomnaty, adwokata w Łucku i Wiktorii Duszkowskiej, córki Konstantego herbu Korybut, wnuczka Piotra i Anny Bielawskiej, prawnuczka Kazimierza Jana i Eufrozyny Morzyckiej herbu Mora, praprawnuczka Pawła Sebastiana i Józefy Hołowińskiej herbu Kostrowiec Odmienny. 
Doktoryzowana w 1975 w badaniach dot. wektorokardiografii na Akademii Medycznej we Wrocławiu. 
Zaangażowana w starania o fundusze oraz utworzenie przychodni i szpitala dla środowiska akademickiego. Wieloletni (1961-1990) dyrektor Zespołu Opieki Zdrowotnej dla Szkół Wyższych na placu Katedralnym, z filiami na ul. Chopina i placu Grunwaldzkim we Wrocławiu. Organizowała liczne obozy rehabilitacyjne o zasięgu krajowym o profilach kardiologicznym, ortopedycznym i psychologicznym, m.in. w pałacu w Maciejowcu, Krynicy Morskiej, Dąbkach i Akademickim Centrum Rehabilitacyjnym w Zakopanem. 
Odznaczona Krzyżem Kawalerskim Orderu Odrodzenia Polski, Złotym i Srebrnym Krzyżem Zasługi i Medalem 30-lecia Polski Ludowej.
Zamężna z Tadeuszem Klijanienko, syn Jerzy Klijanienko. 

</doc>
<doc id="4301877" url="https://pl.wikipedia.org/wiki?curid=4301877" title="Dominik Livaković">
Dominik Livaković

Dominik Livaković (ur. 9 stycznia 1995 w Zadarze) – chorwacki piłkarz występujący na pozycji bramkarza w chorwackim klubie Dinamo Zagrzeb oraz w reprezentacji Chorwacji. Wychowanek NK Zadar, w swojej karierze grał także w NK Zagreb.
5 grudnia 2022 w spotkaniu 1/8 finału mistrzostw świata z Japonią obronił trzy rzuty karne w serii rzutów karnych i został wybrany zawodnikiem meczu.

</doc>
<doc id="4301881" url="https://pl.wikipedia.org/wiki?curid=4301881" title="Zdrajcy metalu">
Zdrajcy metalu

Zdrajcy Metalu – drugi studyjny album zespołu Nocny Kochanek, który został wydany 13 stycznia 2017 roku w formie CD przez Hand2Band. W lutym 2018 roku uzyskał status złotej płyty, a także został uznany „Płytą Rocku 2017” według słuchaczy Antyradia. Utrzymany jest w stylistyce heavy metalu.

</doc>
<doc id="4301885" url="https://pl.wikipedia.org/wiki?curid=4301885" title="Villeneuve-d'Ascq - Hôtel de Ville">
Villeneuve-d'Ascq - Hôtel de Ville



</doc>
<doc id="4301886" url="https://pl.wikipedia.org/wiki?curid=4301886" title="Villeneuve-d'Ascq">
Villeneuve-d'Ascq



</doc>
<doc id="4301889" url="https://pl.wikipedia.org/wiki?curid=4301889" title="Villeneuve-d’Ascq - Hôtel de Ville">
Villeneuve-d’Ascq - Hôtel de Ville



</doc>
<doc id="4301893" url="https://pl.wikipedia.org/wiki?curid=4301893" title="Stanisław Lanckoroński (ok. 1585–1617)">
Stanisław Lanckoroński (ok. 1585–1617)

Stanisław Lanckoroński herbu Zadora (ur. ok. 1585, zm. 5 lutego 1617) – wojewoda podolski w 1614 roku, kasztelan halicki w latach 1613-1614, starosta płoskirowski w 1613 roku.
Zdaniem Henryka Kotarskiego, Stanisław urodził się w 1585. Jego ojcem był Mikołaj Lanckoroński z Brzezia (zm. 1597), rotmistrz jazdy koronnej, podkomorzy podolski, a matką Anna Żórawińska.
W 1615 był posessorem wsi "Iwiniace górne i dolne" należącej do starostwa kamienieckiego. W 1616 kupił Buczacz i Podhajce z przyległościami, Wońkowce, Zaborzce, Pilipkowce i pięć wsi na Podolu od Lichowskich.
Ożenił się z Zofią z Zamiechowskich, wdową po Janie Golskim, kasztelanie kamienieckim, spadkobiercę swego zmarłego w 1612 brata Stanisława.
Przedwcześnie zmarł 5 lutego 1617, został pochowany w podziemiach katedrzy lwowskiej, gdzie według ks. Szymona Starowolskiego istniał jego nagrobek z łacińskim epitafium.

</doc>
<doc id="4301899" url="https://pl.wikipedia.org/wiki?curid=4301899" title="I liga angielska w piłce nożnej mężczyzn">
I liga angielska w piłce nożnej mężczyzn



</doc>
<doc id="4301900" url="https://pl.wikipedia.org/wiki?curid=4301900" title="Nowa Giełda we Wrocławiu">
Nowa Giełda we Wrocławiu

Nowa Giełda (niem. "Neue Boerse") – XIX-wieczny budynek giełdy wrocławskiej, do 2018 roku siedziba Klubu Sportowego Gwardia.
Historia budynku.
Giełda we Wrocławiu powstała w XVII wieku. Jej zadaniem było rozstrzyganie sporów pomiędzy kupcami oraz ustalanie cen towarów. Transakcje na giełdzie prowadzono za pośrednictwem maklerów, których statut uchwalono w 1670 roku. Giełda prowadziła handel różnymi towarami z wieloma krajami Europy oraz Ameryki Południowej. Pierwszą siedzibą giełdy był budynek Starej Giełdy mieszczący się na pl. Solnym 16.
W 1863 roku ogłoszono konkurs na budowę nowego budynku Nowej Giełdy. Jednym z autorów prac był architekt Karl Lüdecke (1826–1894), który na konkurs zaprezentował dwa projekty: jeden utrzymany w stylu neogotyckim, a drugi w stylu neorenesansowym. Ostatecznie jury wybrało projekty Lüdeckego, a do realizacji przedłożono obie prace, które połączono. W rezultacie nowy budynek miał zostać zrealizowany w stylu dojrzałego gotyku niemieckiego z akcentami angielskiego neogotyku Tudorów i z elementami neorenesansowymi, wzniesiony w reprezentatywnej części miasta – naprzeciw gmachu sejmu prowincjonalnego, obok Pałacu Królewskiego.
Opis architektoniczny.
Realizacja projektu rozpoczęła się w 1864 roku. Budynek powstał na planie trapezu zbliżonego do kwadratu. Jest trzykondygnacyjnym, a w części południowej czterokondygnacyjnym budynkiem ceglanym pokrytym tynkiem o piaskowym kolorze imitującym kamienne boniowanie. Czterokondygnacyjna część nakryta jest attyką. Całość łączy cechy okazałego pałacu z elementami obronnymi w rodzaju delikatnego krenelażu attyki z narożnymi wieżyczkami wspartymi na smukłych kolumienkach stojących na wmurowanych w elewację wspornikach. Narożnik północno-wschodni (róg ulicy Krupniczej i Włodkowica) za sprawą zetknięcia się dwóch ryzalitów sprawia wrażenie masywniejszego; narożnik południowo-wschodni takiego efektu nie daje z powodu braku ryzalitu na elewacji południowej (od strony promenady). W fasadzie, na pierwszych dwóch kondygnacjach, umieszczono ostrołukowe, a powyżej prostokątne okna. W części frontowej znajduje się pięcioosiowy portyk wejścia głównego. Elewacja południowa posiada osiem dużych okien typu portfenetr oraz wejście boczne w tym samym kształcie. Nad nimi biegnie maswerkowa balustrada płytkiego balkonu, przechodząca nad trzecią osią w taras. Fasada północna przyjmuje bardzo skromne formy. Całość pokryta jest ornamentami i rzeźbami związanymi z głównymi gałęziami śląskiej gospodarki i z funkcją giełdy. Na frontowej fasadzie umieszczono rzeźby z piaskowca będące personifikacją Rolnictwa, Pasterstwa, Handlu i Żeglugi autorstwa niemieckiego rzeźbiarza Karla Kerna. Postać symbolizująca handel jest portretem architekta Karla Lüdeckego. Na elewacji południowej, na skrajach balustrady umieszczone zostały rzeźby-alegorie Hutnictwa i Górnictwa. Attyka ozdobiona jest herbem Wrocławia, atrybutami Przemysłu i Handlu, datą budowy oraz ozdobnymi elementami wykonanymi przez niemieckiego rzeźbiarza i snycerza Hermanna Michaelisa.
Najważniejszą i najbardziej reprezentatywną salą w budynku była sala giełdowa oświetlona podwójnymi rzędami arkad wychodzącymi na płytki dziedziniec w zachodniej części budynku. Pierwotnie sala była bogato ozdobiona w neogotyckim stylu, przykryta była drewnianym kasetonowym stropem. W 1928 roku wnętrza przebudowano według projektu Heinricha Lauterbacha, nadając im prosty modernistyczny wystrój, niszcząc wcześniejsze zdobienia. Sala giełdowa służyła również jako sala wykładowa oraz koncertowa. 6 lutego 1891 roku w budynku koncertował Ignacy Jan Paderewski, co upamiętnia tablica wykonana z brązu i umieszczona na budynku z inicjatywy Fundacji Odbudowy Demokracji im. I. Paderewskiego w 2017 roku.
Po 1945.
Po II wojnie światowej budynek stał się własnością milicyjnego klubu sportowego „Gwardia” Wrocław. W 1952 roku wnętrza budynku zostały przebudowane na halę sportową. Obiekt był użytkowany przez klub do początku 2019 roku. Do 2021 roku był własnością Agencji Mienia Wojskowego. W 2021 roku budynek został sprzedany za kwotę ponad 16 mln firmie Van Pur

</doc>
<doc id="4301901" url="https://pl.wikipedia.org/wiki?curid=4301901" title="Cerkiew św. Jana Ewangelisty w Łobaczewie">
Cerkiew św. Jana Ewangelisty w Łobaczewie

Cerkiew św. Jana Ewangelisty w Łobaczewie – unicka cerkiew parafialna we wsi Łobaczew, przeniesiona w 1762 roku do Terespola.
Historia.
Pierwsze wzmianki o parafii unickiej w Łobaczewie pochodzą z 1648 roku, kiedy to Łobaczew należał do dóbr Błotkowskich a ich właścicielami byli Wazowie (od 1615 roku, czyli od śmierci Krzysztofa Monwida Dorohostajskiego (1562-1615)). Najstarszy zapis znajduje się w księgach kapituły brzeskiej z 1648 roku, dowiadujemy się także z niego, że parochem cerkwi Łobaczewskiej, św. Jana Ewangelisty w tym czasie był Jan Troczenie.
Cerkiew wraz z plebanią i dobrami należącymi do niej leżała na skraju wsi Łobaczew i sięgała na północny – wschód aż do wsi Ogrodniki. Podlegała pod dekanat brzeski i była fundowana przez Hetmana Wielkiego Litewskiego Ludwika Konstantego Pocieja (1664-1730), a jej prezbiterem w tym czasie był Stefan Pracki. Była to cerkiew drewniana z dachem gontowym, małą kopułką i krzyżami żelaznymi, oraz dzwonnicą stojącą obok. Miała ona oddzielne drzwi do babińca i oddzielne drzwi główne zamykane na wielki łańcuch jak podają akta wizytacyjne.
Część wizytacji nie zachowała się w oryginale i znamy je tylko z książki Lwa Pajewskiego «O cerkwiach brietskoj kapituly w naczali 2 polowiny XVIII w.» wydanej w Wilnie w 1887 roku. Znajdujemy w tej pozycji opis wizytacji cerkwi Łobaczewskiej przeprowadzonej 22 stycznia 1759 roku. za rządów Piotra Bonieckiego pełniącego urząd proboszcza, czyli na 4 lata przed przeniesieniem cerkwi z Łobaczewa do Terespola.
Między wrześniem 1762 a grudniem 1763 roku nastąpiła translokacja cerkwi z Łobaczewa na obecne miejsce do założonego w 1697 roku Terespola, jako Cerkiew św. Apostoła Jana Teologa w Terespolu, przeniesienie nastąpiło łącznie z przeniesieniem wezwania, a w 1783 roku, w dokumentach konsystorskich czytamy o cerkwi terespolskiej, czyli łobaczewskiej. Akta konsystorskiej podają także, że ówczesnym proboszczem, za którego rządów dokonała się translokacja był Piotr Boniecki. W 2016 roku prowadzone prace archeologiczne potwierdziły istnienie i położenie cerkwi łobaczewskiej. Na miejscu znaleziono między innymi kafle z pieca opisanego przez Lwa Pajewskiego.
Opis wizytacyjny.
Cerkiew kapituły Brzeskiej we wsi Łobaczew pod tytułem św. Jana ewangelisty (Ioanno-Bogosławskaja)
"Cerkiew ta wizytowana była 22 lutego 1759 r. Zbudowana z drewna, ufundowana i wybudowana „w niepamiętnych czasach” ponad Bugiem, ołtarzem na wschód skierowana, lecz w obecnym swoim stanie – ruiny lada dzień i pogrebienia się w ziemi dla siebie mieysca upatruje. Można sądzić z tego nie tylko o starożytności samej cerkwi, ale i o starożytności ist-nienia na tych ziemiach prawosławia. Jednak w przy Bużnej stronie wizytor w swoim opisie przedstawił cerkiew Łobaczewską tylko ze wszyskimi atrybutami greko-wschodniego obrządu (unickiego). Widzimy tu nie tylko ikonostas, carskie wrota – często złocone i często ozdobione – z czterema ewangelistami i tajną wieczerzą, północne i południowe drzwi a także ikony – Zbawiciela, Matki Bożej, świętego Ewangelisty Jana, świętego Jerzego oraz świętych wielkich męczennic Barbary i Katarzyny, i ołtarz, priestol, i na nim antymins, a także żertownik, a przed ołtarzem kryłosy." 
Z ksiąg służby Bożej cerkwi Łobaczewskiej w opisywanym czasie zostały następujące księgi: Ewangelie pisane ręcznie obecnie potrzebujące odnowienia, Służebnik pisany ręcznie, Oktoih, Trebnik wydany we Lwowie i Psałterz – także podniszczony. Zakrystia cerkwi Łobaczewskiej w czasie wizytacji także ukrywała kilka starych materiałów. Na pierwszym miejscu wizytator opisał ryzę droyetowey materii koloru różowego przetykanej srebrem. Później ryzę atłasu, ryzę traurnają. Także wymienił: kilich, diskos, lżice, krzyże, chorągwie i kadzielnice itp. 
Przy cerkwi w Łobaczewie z dawnych czasów działało bractwo cerkiewne, które dbało o Bożą świątynię nie rozporządzawszy żadnymi funduszami i dochodami tylko swoimi składkami. Jednak najbardziej interesującym rozdziałem jak i w innych cerkwiach Brzeskiej Kapituły u wizytatora jest rozdział pod tytułem parochia et parochiani. Do cerkwi należało wtedy miasteczko Terespol, sioło Łobaczew, wsie – Błotkowo, Schuty (Lechuty) i Ogrodniki. 
Należało do niej 386 dusz. Wszyscy oni w opinii wizytatora przyjęli unię i uważają się prawowiernymi katolikami – z wyjątkiem Iwana Sołoduchy (ze wsi Łobaczew, który w dworze Łobaczewskim za gumiennego zostaje i 5 lat nie bywa u spowiedzi i na nabożeństwach które są odprawiane przez unitów, słowami wizytatora nie działały na niego ni prośby, ni groźby a nawet władza kapłana. Dlatego wizytator nazywa tego dobrego męża i twardego wyznawcę prawosławnej wiary, możliwe, że tak samo mówił na innych mu podobnych mówiąc o nim – parszywa owieczka w owczarni Chrystusowej! Wymieniane są także inne 31 osób które nie chciały przyjąć unii. A oto te osoby, wiecznie drogie ruskiemu sercu i historii przy Bużnego kraju: Iwan Wojtyszuk z żoną, Matwiej Wojtyszuk z żoną, Anna Panasjanka, Miron Semeniuk, Stiepan Golosiuk, Roman Kobylczuk, Mikołaj Kowal z żoną, Jefimia Iwanowa Kucharowa, Eudokia Stangretowa, Lew Sinczuk z żoną, Jakow Lankowskij, Daria Stolariucha, Marcin Kuchar z żoną, Roman Egora z żoną, Andriej Kotik z żoną, Teodor Weremczuk z żoną, Grigorij Jurczuk, Franciszek Kowal, Prakseda Józefowa, Teodora Bagierowa, Anna Tyszowa, Grigorij Tyszuk i Piotr zięć Misiuczyn. 
Prezbiter Łobaczewskiej cerkwi o. Piotr Bonicki przyjął stan jerejskij w 1749 roku z rąk biskupa Włodzimiersko-Brzeskiego Teodora Godebskiego, wizytator postawił Bonieckiemu ulitamatum aby ten doszedł do porozumienia z Terespolskimi dominikanami ale doszło do tego dopiero jak mu to zostało nakazane przez Brzeski Konsystorz greko-unicki. Przejdźmy do rozdziału bona et proventus cerkwi Łobaczewskiej. Po słowach wizytatora „beneficjum Łobaczewskie” istnieje od niepamiętnych czasów ("ab immemorabili aewo") i nie wiadomo przez kogo została ona ufundowana. Starzy ludzie jak podaje to wizytator nie nazywają tej cerkwi Łobaczewską a nazywają ją zgodnie z wiekową tradycją cerkwią Zabużną Brzeską. Powiadają, że tak ją nazywano od wieków i co jej nadane było pod tą nazwą w dawniejszym funduszu, a dokumenty na co dawno przepadły. 
Do tej cerkwi należała ziemia: a) na uroczysku Zatoka, granicząca z jednej strony z rzeką Bug a z drugiej z jeziorem, b) na uroczysku Boroczyłowka z jednej strony – granica Polatycka, a z drugiej – błoto … Wymieniono jeszcze grunta na przykład na uroczysku „Ziemia Niedogryzkowa” ta ziemia – większą częścią graniczyła z drogą Janowską, lecz podawanie tych wszystkich ziem ich nazw i granic i jak przechodziły z rąk do rąk zanudziłoby czytelnika. Polacy, aby wybudować w Brześciu na Piaskach „klasztor brygidek” – Polski rząd bez ceremonii zabrał cerkwi w Łobaczewie kawałek ziemi z gliniastym gruntem i stworzył tam cegielnię. Berens arendator folwarku Łobaczewskiego zabronił prezbiterowi Łobaczewskiemu dochodzić praw przed sądem grodzkim w Brześciu i składać tam skargi i swoje zażalenia na to bezprawie. Niebezinteresownie został zrobiony zapis legacyjny na Ziemię Niedogryzkową. "„Ja niżej podpisany uznaje mój dobrowolny zapis na duszach które odeszły do Boga, pradziadów, dziadów, rodziców i innych moich członkach rodziny to jest: Joachimie Nowosziku, Marynie, Annie, Atanazji, Teodorze, Mikołaju, Michałowi i innych w „subotnik” odeszłych, aby za ich dusze corocznie na wieczne czasy po cztery liturgie było odprawianych, daję, daruję, i wiecznymi czasami zapisuję Łobaczewskiej cerkwi Ziemię Niedogryzkową z której prezbiter Łobaczewski i jego następcy mają płacić czynsz do kasy miejskiej, na potwierdzenie czego (zdrów na umyśle) krzyżem świętym podpisuję. Iwan Dmitruk”" – Ta krótka legacja, potwierdzona świadectwem burmistrza miasta Brześcia 1 czerwca 1720 r. i nazwą „Sobotnikowy Zapis”. 
Plebania według starego obyczaju składa się z izby pomalowanej na biało o dwóch oknach, z piecem z zielonych kafli i osobnym kominem, za tą izbą – komórka i kuchnia z piecem glinianym. Dach pokryty słomą a wszystko to było własnością ojca Bonieckiego. Ponad samym Bugiem było kilka stodół, zrobionych z chrustu. Było to od strony wschodniej a z zachodniej – rozciągnięte były ogrody cerkiewne i na nich do samej Janowskiej drogi – stodoła, … Z południowej strony stała cerkiew a za nią rozciągały się zimie cerkiewne aż do samych Ogrodnik. W tym czasie Łobaczewski prezbiter miał przywilej na połów ryb w rzece Bug. 
W końcowym rozdziale wizytator pisze: „Cerkiew Łobaczewska przez swoją starożytność, chyli się ku upadkowi i grozi niebezpieczeństwem nie tylko księdzu, ale także wiernym przychodzącym na nabożeństwa. Dlatego w mocy nadanego mi prawa, chcę siłą obłożyć cerkiew interdyktem (tj. zakazać w niej odprawiania nabożeństw). Tak jak cała Łobaczewska gromada pokornie nam obiecywała i prosiła nas i dała zapewnienie, że w krótkim czasie zaczną remontować swoją cerkiew w taki sposób przydzielam na cerkiew nowy dzwon …, przyjmując te zapewnienie i prośbę przykazał: starą cerkiew rozwalić i z pozostałego dobrego drewna zrobić dzwonnicę na nowy dzwon, którą w przeciągu nie dalej trzech miesięcy – pod groźbą interdyktu przerobić na cerkiew”. W tymże końcowym rozdziale wizytator nakazuje prezbiterowi – na Anioł Pański rano i w wieczór dzwonić… co niedzieli suplikacyą śpiewać et caet…, głównym obrazem – wszystkie swoje zalecenia składa na „schizmatyka” Iwana Sołoduchę, którego nie mogli zwyciężyć i prześladowali; wizytator z obawy żeby ten „schizmatyk” nie popadł w paszczenki piekielne, nakazywał aby powziąć wszelkie metody aby nawrócił się do unii; jeśliby tego nie zrobił ma zostać uznany wyklętym tj. odłączonym, oddzielić od przebywania z ludźmi i ogłosić to po wszystkich cerkwiach i kościołach… Takimi to sposobami nawracano dobrowolnie do przechodzenia na unię. ”'

</doc>
<doc id="4301913" url="https://pl.wikipedia.org/wiki?curid=4301913" title="Rycerze pożyczonego mroku">
Rycerze pożyczonego mroku

Rycerze pożyczonego mroku (org. "Knights of the Borrowed Dark") – irlandzka powieść fantasy dla młodzieży z 2016 roku, autorstwa Dave Ruddena. Jest pierwszą wydaną powieścią tego autora. Opowiada o przygodach trzynastoletniego Denzina, który w dniu trzynastych urodzin dowiaduje się o posiadaniu mocy walki ze złem. Powieść została przetłumaczona i wydana w Polsce w 2017 roku nakładem Wydawnictwa Jaguar. Jest pierwszą częścią trylogii pod tym samym tytułem.
Prawa do zekranizowania całej trylogii w tym "Rycerzy pożyczonego mroku" zakupił autor filmu "Zombieland", reżyser Ruben Fleischer.
Świat przedstawiony.
Mrokory (zwane też Tenebrysami, Posępnymi, Styksaninami, Cmentarnikami, lub Tymi, Którzy Kroczą Pod Mrocznym Niebem), to istoty pojawiające się w naszym świecie z innego, mroczniejszego świata. Mogą przybierać dowolne kształty. Ich pojawienie się przez tak zwane Wyłomy wzbudza u ludzi znajdujących się w pobliżu uczucie, jakby świat został rozerwany na szwie. Stworzenia te samodzielnie wyłamują sobie drogę do naszego świata. Niektóre z nich są pozbawionymi inteligencji bestiami, inne nie ustępują mądrościom ludziom. Często próbują udawać ludzi, ale z marnym skutkiem: często zdradza je dziwny kolor oczu, lub problemy z anatomią. Tenebrysi niższego rzędu są zwykle obłąkanymi, zagłodzonymi istotami. 
W trzynaste urodziny niektóre dzieci przechodzą Zaranie. W ten sposób ujawnia się ich moc, która pozwala im na konfrontacje z Mrokotorami. Ich moc pochodzi prawdopodobnie z Mroczni, świata tych istot. Mówi się, że w osobach, które przeszły Zaranie tli się ogień. Mogą go wykorzystywać, budząc swoją moc i wykorzystując jeden, lub kilka z siedemdziesięciu ośmiu Kantusów. Ich umiejętność ma jednak Cenę, nazywaną także z łaciny Pretium. Z biegiem lat ich ciało zmienia się w żelazo.
Do walki z Mrokorami został powołany Zakon Pożyczonego Mroku, któremu przewodzi Malleus Wielki Komtur Zakonu Pożyczonego Mroku, którego dłonie są naznaczone Ceną Mocy. Jako jedyna osoba może on władać młotem. Osoby, które przeszły Zaranie mają wybór: mogą, lecz nie muszą dołączyć do Zakonu. 
Zakon, poza walką z Tenebrysami, prowadzi też badania nad nimi i kataloguje je. Stąd wiadomo, że stworzenia te mają swój dwór i szlachtę. Włada nimi tak zwany Bezkresny Król. Ponadto wiadomo, że wszelkie opowieści o wilkołakach, chimerach, upiorach i innych stworzeniach zaistniały właśnie przez istnienie Mrokorów. 
Siedziba zakonu znajdująca się w Dublinie nazwana jest Dworem Serafinów.
W herbie zakonu pojawiają się ludzkie dłonie oraz młot.
Fabuła.
Denzin trafił do sierocińca Crosscaper jako dwuletnie dziecko. Nie wie nic o swojej przeszłości. Wkrótce po trzynastych urodzinach okazuje się, że posiada ciotkę, która zaprasza go do siebie. Do sierocińca przyjeżdża Szary, mężczyzna będący przyjacielem ciotki, który ma go do niej zabrać. W trakcie drogi chłopiec i jego opiekun zostają zaatakowani przez wychodzącego w mroku potwora. Szary pokonuje go i dalszą część trasy udaje im się pokonać bez przeszkód. Na miejscu okazuje się, że rodzina, z której wywodzi się Denzin od lat związana jest z Rycerzami Pożyczonego Mroku, a data urodzenia Denzina została zatajona. Tak naprawdę dopiero tej nocy chłopiec obchodził trzynaste urodziny, w trakcie których ujawniły się jego nadnaturalne moce. Denzin dostał wybór: mógł dołączyć do Zakonu, lub – po nauce panowania nad mocami – wrócić do sierocińca.

</doc>
<doc id="4301914" url="https://pl.wikipedia.org/wiki?curid=4301914" title="Alfonso Carafa">
Alfonso Carafa

Alfonso Carafa (ur. 16 lipca 1540 w Neapolu, zm. 29 sierpnia 1565 tamże) – włoski kardynał.
Życiorys.
Urodził się 16 lipca 1640 roku w Neapolu, jako najstarszy syn markiza Antonia Carafy i Brianny Beltrano. Studiował literaturę włoską, łacińską i grecką pod kierunkiem Giovaniego Paola Flavia. Jego wuj Gian Pietro Carafa mianował go kanonikiem kapituły katedralnej w Neapolu, a następnie Alfonso został szambelanem papieskim i protonotariuszem apostolskim. 15 marca 1557 roku został kreowany kardynałem diakonem i otrzymał diakonię San Nicola in Carcere. 9 kwietnia został wybrany arcybiskupem Neapolu i mianowany administratorem apostolskim diecezji do czasu osiągnięcia wieku kanonicznego 27 lat. 6 dni później przyjął święcenia diakonatu. W latach 1557–1558 pełnił funkcję legata "a latere" na dworze Filipa II, a jesienią 1558 roku był także regentem Kamery Apostolskiej. Rok później został Bibliotekarzem Kościoła Rzymskiego, a 26 kwietnia 1660 roku został podniesiony do rangi kardynała prezbitera i otrzymał kościół tytularny Ss. Ioannis et Pauli. W czerwcu tego samego roku został fałszywie oskarżony o kradzież rzeczy z Kamery Papieskiej i zamknięty na kilka miesięcy w Zamku Świętego Anioła. Następnie został pozbawiony funkcji regenta, ukarany grzywną 100 tysięcy skudów i wydalony z Rzymu. Dwa lata później Pius VI przywrócił go do archidiecezji neapolskiej, a Carafa wziął udział w soborze trydenckim. 16 kwietnia 1654 roku przyjął święcenia kapłańskie, a 30 czerwca 1565 – sakrę biskupią. Zmarł z powodu wysokiej gorączki 29 sierpnia 1565 w Neapolu.

</doc>
<doc id="4301915" url="https://pl.wikipedia.org/wiki?curid=4301915" title="I liga austriacka w piłce nożnej mężczyzn">
I liga austriacka w piłce nożnej mężczyzn



</doc>
<doc id="4301917" url="https://pl.wikipedia.org/wiki?curid=4301917" title="II liga austriacka w piłce nożnej mężczyzn">
II liga austriacka w piłce nożnej mężczyzn



</doc>
<doc id="4301919" url="https://pl.wikipedia.org/wiki?curid=4301919" title="Ruben Fleischer">
Ruben Fleischer

Ruben Samuel Fleischer (ur. 31 października 1974 w Waszyngtonie) – amerykański reżyser i producent filmowy, producent telewizyjny, reżyser teledysków i reklam, mieszkający w Los Angeles. Najbardziej znany jest jako reżyser swojego pierwszego filmu fabularnego pod tytułem "Zombieland". Kontynuując swoją karierę stworzył filmy "30 minut lub mniej" oraz "Gangster Squad. Pogromcy mafii". W 2018 miał premierę jego film "Venom", oparty na postaciach Marvel Comics. Przed reżyserią filmów fabularnych Fleischer był reżyserem reklam telewizyjnych i teledysków, pracując dla takich marek jak Cisco, Eurostar, ESPN i Burger King, a także takich artystów jak M.I.A., Electric Six, DJ Format i Gold Chains.

</doc>
<doc id="4301923" url="https://pl.wikipedia.org/wiki?curid=4301923" title="Irlandia na Letnich Igrzyskach Olimpijskich 2016">
Irlandia na Letnich Igrzyskach Olimpijskich 2016

Irlandia na Letnich Igrzyskach Olimpijskich 2016 – występ kadry sportowców reprezentujących Irlandię na igrzyskach olimpijskich w Rio de Janeiro. Reprezentacja liczyła 76 zawodników – 50 mężczyzn i 26 kobiet.
Był to dwudziesty pierwszy start reprezentacji Irlandii na letnich igrzyskach olimpijskich.
Reprezentanci.
Hokej na trawie.
Turniej mężczyzn.
Trener: Craig Fulton

</doc>
<doc id="4301936" url="https://pl.wikipedia.org/wiki?curid=4301936" title="Korzeniewicze">
Korzeniewicze

Korzeniewicze (biał. "Караневічы", ros. "Кореневичи") – wieś na Białorusi, w obwodzie grodzieńskim, w rejonie grodzieńskim, w sielsowiecie Kopciówka.
Należały do ekonomii grodzieńskiej. W dwudziestoleciu międzywojennym wieś leżała w Polsce, w województwie białostockim, w powiecie grodzieńskim.
Według Powszechnego Spisu Ludności z 1921 roku wieś zamieszkiwało 147 osób, 6 było wyznania rzymskokatolickiego, 141 prawosławnego. Jednocześnie 24 mieszkańców zadeklarowało polską przynależność narodową, a 123 białoruską. Było tu 28 budynków mieszkalnych.

</doc>
<doc id="4301939" url="https://pl.wikipedia.org/wiki?curid=4301939" title="Frano Mirakaj">
Frano Mirakaj

Frano Mirakaj też jako: Fran Miraka (ur. 13 sierpnia 1916 we wsi Iballë k. Puki, zm. 4 marca 1946 w Szkodrze) – albańska ofiara prześladowań komunistycznych, błogosławiony Kościoła katolickiego.
Życiorys.
Uczył się w szkole prowadzonej przez jezuitów. Pracował jako pasterz i kupiec. W 1934 roku ożenił się z Prendą Aliją Kamerin. 24 grudnia 1945 roku został aresztowany przez funkcjonariuszy Departamentu Obrony Ludu, wspólnie z 38 innymi osobami podejrzewanymi o związki z antykomunistyczną organizacją Bashkimi Shqiptar (Związek Albański). Do aresztowania Mirakaja przyczynił się także fakt, że kilku jego krewnych uciekło z kraju, kiedy władzę w Albanii przejęli komuniści. Mirakaj był oskarżany na procesie pokazowym, który odbył się w dniach 31 stycznia – 22 lutego 1946 roku w szkoderskim kinie Rozafat. 22 lutego został skazany przez Sąd Okręgowy w Szkodrze (przew. Frederik Nosi), na karę śmierci przez rozstrzelanie. Sąd II instancji w Tiranie potwierdził wyrok. Mirakaj został rozstrzelany 4 marca 1946 roku na przedmieściach Szkodry, w miejscu zwanym Zall të Kirit (według innej wersji, we wrześniu 1946 roku).
Mirakaj znajduje się w gronie 38 Albańczyków, którzy 5 listopada 2016 roku w Szkodrze zostali ogłoszeni błogosławionymi. Beatyfikacja ofiar komunizmu, którzy zginęli „in odium fidei” została zaaprobowana przez papieża Franciszka 26 kwietnia 2016 roku.

</doc>
<doc id="4301945" url="https://pl.wikipedia.org/wiki?curid=4301945" title="Dziechciarewka (stacja kolejowa)">
Dziechciarewka (stacja kolejowa)

Dziechciarewka (biał. "Дзегцяроўка", ros. "Дегтярёвка") – stacja kolejowa w miejscowości Dziechciarewka, w rejonie mińskim, w obwodzie mińskim, na Białorusi. Stacja nie obsługuje ruchu pasażerskiego.

</doc>
<doc id="4301947" url="https://pl.wikipedia.org/wiki?curid=4301947" title="Ukraińska Formuła 3">
Ukraińska Formuła 3

Ukraińska Formuła 3 – cykliczne wyścigi według przepisów Formuły 3, mające na celu wyłonienie najlepszego kierowcy Ukraińskiej SRR.
Mistrzostwa organizowano od 1972 roku, początkowo na białoruskim torze Barawaja wspólnie z Białoruską Formułą 3. Od 1979 roku zawody odbywały się na torze Czajka.
W 2011 roku rozegrano mistrzostwa Formuły 3 Light, które wygrał Ołeksij Warawin.

</doc>
<doc id="4301948" url="https://pl.wikipedia.org/wiki?curid=4301948" title="Koreniewicze">
Koreniewicze



</doc>
<doc id="4301949" url="https://pl.wikipedia.org/wiki?curid=4301949" title="Hotel Arłamów">
Hotel Arłamów

Hotel Arłamów – kompleks hotelowy o nazwie „Hotel Arłamów” powstały w wyniku modernizacji dawnego Ośrodka Wypoczynkowego Urzędu Rady Ministrów i rozbudowy w latach 2010–2014, znajdujący się w miejscowości Jamna Górna w gminie Ustrzyki Dolne w powiecie bieszczadzkim w województwie podkarpackim. Jako jedyny hotel w Polsce posiada własne lotnisko i heliport.
Historia.
W latach 60. XX wieku na terenie miejscowości Jamna Górna, na górze Arłamów (590 m n.p.m.) wzniesiono tajny kompleks obiektów Ośrodka Wypoczynkowego Urzędu Rady Ministrów nazywany popularnie Arłamowem. Jamna Górna weszła w skład Ośrodka, który obejmował także wsie: Arłamów, Borysławka, Grąziowa, Jamna Dolna, Krajna, Kwaszenina, Łomna i Trójca, łącznie około 23 000 ha. Ośrodek służył jako miejsce polowań dla ówczesnej elity partyjno-rządowej oraz ich gości nie tylko z „bratnich krajów”. Dla nich też zostało zbudowane specjalne lotnisko Krajna w pobliżu Birczy, na którym to terenie od 2012 funkcjonuje lądowisko Arłamów.
Po wprowadzeniu stanu wojennego w 1981, w Ośrodku internowany był w okresie 11 maja – 14 listopada 1982 przewodniczący „Solidarności”, Lech Wałęsa. W 1989 ośrodek rządowy uległ likwidacji. Posterunki przy wjazdach przetrwały do połowy 1991.
Dawny kompleks hotelowy w 1991 został przejęty przez gminę Ustrzyki Dolne. W ciągu paru następnych lat władzom gminy nie udało się znaleźć solidnego gospodarza. W 1996 hotel wraz z budynkami gospodarczymi i przyległym terenem został sprzedany Fabryce Urządzeń Mechanicznych „KAMAX SA” z Kańczugi. Obiekty odremontowano, zwiększono liczbę miejsc i standard ośrodka, uruchomiono wyciąg narciarski. W 2006 ośrodek od Kamaxu odkupił, były właściciel tej firmy, Antoni Kubicki, inżynier – wynalazca z Przeworska. Założył spółkę „Hotel Arłamów SA” i w 2010 rozpoczął budowę nowego hotelu i rozbudowę i modernizację istniejącego kompleksu budynków. Kamień węgielny pod budowę wmurował w październiku 2010 Lech Wałęsa. Całość jako Wschodnioeuropejskie Centrum Sportowo-Kongresowe została oddana do użytkowania na początku 2014. Projekt otrzymał dofinansowanie unijne (głównie na walory ekologiczne).
Obecnie.
„Hotel Arłamów” to 230-hektarowy: kompleks hotelowy na 700 miejsc noclegowych w skład którego wchodzą:
wraz z bogatym zapleczem sportowo-rekreacyjnym (między innymi kompleks SPA i niezwykle rozbudowane centrum sportowe).
W dniach 24-30 maja 2016 w kompleksie hotelowym Arłamów przebywała reprezentacja Polski w piłce nożnej na obozie treningowym przed Euro 2016 we Francji. Na jej potrzeby wybudowano wtedy pełnowymiarowe boisko do piłki nożnej i jest to najwyżej położony taki obiekt w Polsce. 
Także w kompleksie Arłamów przygotowywała się w dniach 28 maja–7 czerwca 2018 piłkarska kadra Polski do MŚ Rosja 2018. 

</doc>
<doc id="4301951" url="https://pl.wikipedia.org/wiki?curid=4301951" title="Piotr Statkiewicz">
Piotr Statkiewicz

Piotr Statkiewicz (ur. 1961 w Płocku) – polski artysta fotograf. Członek rzeczywisty i Artysta Fotoklubu Rzeczypospolitej Polskiej (AFRP). Członek Płockiego Towarzystwa Fotograficznego im. Aleksandra Macieszy.
Życiorys.
Piotr Statkiewicz związany z płockim środowiskiem fotograficznym, mieszka, pracuje i tworzy w Płocku – fotografuje od 1977 roku. Szczególne miejsce w jego twórczości zajmuje fotografia architektury, fotografia krajobrazowa, fotografia portretowa, fotografia przyrodnicza oraz fotografia uliczna. Od 2002 roku jest członkiem rzeczywistym Płockiego Towarzystwa Fotograficznego im. Aleksandra Macieszy, w którym obecnie pełni funkcję członka Sadu Koleżeńskiego. 
Piotr Statkiewicz jest autorem i współautorem wielu wystaw fotograficznych; indywidualnych i zbiorowych oraz poplenerowych. Jego fotografie były prezentowane na wielu wystawach pokonkursowych, na których otrzymywały wiele akceptacji, nagród, wyróżnień, dyplomów i listów gratulacyjnych. W 2014 roku został przyjęty w poczet członków Fotoklubu Rzeczypospolitej Polskiej Stowarzyszenia Twórców. Decyzją Komisji Kwalifikacji Zawodowych Fotoklubu RP, otrzymał dyplom potwierdzający kwalifikacje do wykonywania zawodu artysty fotografa, fotografika (legitymacja nr 364). Prace Piotra Statkiewicza zaprezentowano w "Almanachu (1995–2017)", wydanym przez Fotoklub Rzeczypospolitej Polskiej Stowarzyszenie Twórców, w 2017 roku.
Wybrane wystawy indywidualne.
Źródło.
Wybrane wystawy zbiorowe.
Źródło.
Wybrane publikacje (albumy).
Źródło.

</doc>
<doc id="4301955" url="https://pl.wikipedia.org/wiki?curid=4301955" title="Pamysliszcza">
Pamysliszcza

Pamysliszcza (biał. "Памыслішча"; ros. "Помыслище") – stacja kolejowa w miejscowości Szczomyślica, w rejonie mińskim, w obwodzie mińskim, na Białorusi. Leży na linii Moskwa - Mińsk - Brześć. Węzeł pomiędzy linią moskiewsko-brzeską a kolejową obwodnicą Mińska.

</doc>
<doc id="4301958" url="https://pl.wikipedia.org/wiki?curid=4301958" title="Dom szeregowy przy ul. Tramwajowej 4-30 we Wrocławiu">
Dom szeregowy przy ul. Tramwajowej 4-30 we Wrocławiu



</doc>
<doc id="4301960" url="https://pl.wikipedia.org/wiki?curid=4301960" title="Ejëll Deda">
Ejëll Deda

Ejëll Deda (ur. 22 lutego 1917 w Szkodrze, zm. 12 maja 1948 w Szkodrze) – albański duchowny katolicki, więzień sumienia, błogosławiony Kościoła katolickiego.
Życiorys.
Syn Gjona Dedy. Uczył się w szkole prowadzonej przez zakon Franciszkanów w Szkodrze, a następnie w Seminarium Papieskim w tym mieście. Po jego ukończeniu wyjechał do Rzymu, gdzie kontynuował studia. 24 lutego 1943 został wyświęcony na księdza w kościele jezuitów w Szkodrze, tam też odprawił mszę prymicyjną. Pracował jako proboszcz w parafii Rranxha. Aresztowany 12 listopada 1947 przez funkcjonariuszy Departamentu Obrony Ludu. Sąd wojskowy w Szkodrze uznał go za winnego popełnienia przestępstw przeciwko ludowi i państwu komunistycznemu. Skazany na 10 lat więzienia i prace przymusowe. Proces Dedy odbywał się przy drzwiach zamkniętych. Zmarł w szpitalu więziennym, w wyniku obrażeń spowodowanych torturami.
Deda znalazł się w gronie 38 albańskich duchownych, którzy 5 listopada 2016 w Szkodrze zostali ogłoszeni błogosławionymi. Beatyfikacja duchownych, którzy zginęli "in odium fidei" została zaaprobowana przez papieża Franciszka 26 kwietnia 2016.

</doc>
<doc id="4301961" url="https://pl.wikipedia.org/wiki?curid=4301961" title="Piotr Mniszek">
Piotr Mniszek

Piotr Mniszek herbu Poraj – mieszczanin sieradzki, uczestnik bitwy pod Byczyną, nobilitowany w 1598, protoplasta szlacheckiego rodu Mniszków herbu Poraj, którzy w 1783 uzyskali tytuł hrabiów Galicji.
Urodził się w Sieradzu w rodzinie mieszczańskiej, był synem Jakuba i Anny. Wziął udział w walkach pomiędzy wojskami pretendenta do tronu polskiego po śmierci Stefana Batorego, arcyksięcia austriackiego Maksymiliana III Habsburga, a armią Rzeczypospolitej. Wyróżnił się męstwem w boju podczas bitwy pod Byczyną, gdzie walczył jako żołnierz w chorągwi Andrzeja Zebrzydowskiego, podczaszego koronnego. 14 marca 1598 na sejmie warszawskim król Zygmunt III Waza na wniosek marszałka wielkiego koronnego Mikołaja Zebrzydowskiego za zasługi wojenne dla Rzeczypospolitej, nobilitował Piotra Mniszka. Drogą adopcji herbowej otrzymał herb Poraj, do tej rodziny herbowej przyjął go kasztelan sieradzki Hieronim Bużeński.

</doc>
<doc id="4301963" url="https://pl.wikipedia.org/wiki?curid=4301963" title="Tuni (opat)">
Tuni (opat)

Tuni (zm. po 1018) – opat działający w Polsce na początku XI wieku, wzmiankowany w "Kronice Thietmara" jako wysłannik Bolesława Chrobrego do cesarza Henryka II.
Przekaz źródłowy.
Opat Tuni wymieniony jest dwukrotnie przez Thietmara z Merseburga w jego "Kronice":
Przekaz źródłowy świadczy, że Tuni wykonywał misje dyplomatyczne do cesarza Henryka II jako zaufany wysłannik Chrobrego. Według przekazu Thietmara opat towarzyszył Bolesławowi w dwóch wyprawach: w wyprawie odrzańskiej w 1015 w trakcie wojny polsko-niemieckiej 1015–1018 oraz wyprawie kijowskiej w 1018, sprawując różne funkcje, w tym, jak sugerował kronikarz, polityczne i wywiadowcze. W 1015 został przez cesarza posądzony o działania dywersyjno-szpiegowskie, czyli chęć opóźnienia (pod pretekstem negocjacji) marszu wojsk niemieckich na ziemi Dziadoszan, aby wojska polskie mogły zaskoczyć Niemców. W wyniku tego posądzenia został uwięziony na czas przemarszu wojsk. W 1018 Tuni został wysłany przez Chrobrego z Kijowa do Henryka II z licznymi darami oraz podziękowaniami za udzieloną pomoc.
Thietmar konsekwentnie nazywa Tuniego określeniem "abbas", które oznacza opata stojącego na czele klasztoru. Nie wymienia jednak klasztoru ani miejscowości, w której Tuni był opatem, mimo że takie informacje podaje przy wszystkich innych opatach, pochodzących z Niemiec. Być może Thietmar nie uznał tej informacji za istotną lub po prostu nie miał takiej wiedzy.
Hipotezy.
Utożsamianie z Antonim.
Zdaniem Gerarda Labudy opat Tuni może być tożsamy z bratem Antonim wspomnianym przez Brunona z Kwerfurtu w "Żywocie Pięciu Braci Męczenników". Za utożsamianiem Tuniego i Antoniego opowiadali się też wcześniej Tadeusz Wojciechowski, Stanisław Zakrzewski, Marian Jedlicki i Jadwiga Karwasińska.
Według przekazu Brunona jakiś nienazwany z imienia brat z eremu Pięciu Braci Męczenników wyjeżdżał za zgodą Chrobrego do Rzymu, a następnie pełnił funkcję opata.
Dalej Brunon stwierdza, że niejaki brat Antoni (być może ten sam, który wyjeżdżał do Rzymu) zajmował w eremie pierwsze miejsce, co można interpretować jako funkcję opata.
Antoni/Tuni mógł więc zostać opatem po śmierci braci i ponownie zorganizować konwent.
Jednak według Aleksandra Gieysztora utożsamianie opata Tuni z Antonim, wspomnianym w "Żywocie Pięciu Braci Męczenników", nie jest uzasadnione. Zdaniem Gieysztora łaciński zwrot "cui primus hoc loco stetit" z "Żywota" może oznaczać, że Antoni był pierwszym świadkiem cudownych wydarzeń, a nie że, zajmował pierwsze stanowisko, czyli był opatem.
Pochodzenie.
Pochodzenie opata Tuni nie jest znane. Przy utożsamieniu opata z Antonim, opisanym przez Brunona, można podejrzewać, że przybył on z Włoch, podobnie jak pozostali obcokrajowcy wśród pięciu braci. Imię "Tuni" może być zaś skróconą wersją imienia "Antonius".
Klasztor.
Utożsamienie Tuniego i Antoniego nie wyjaśnia precyzyjnie, gdzie Tuni był opatem, ponieważ dokładne położenie eremu pięciu braci nie jest znane – przez różnych badaczy sytuowany był w miejscowościach Międzyrzecz, Kaźmierz i Kazimierz Biskupi. Zdaniem Gieysztora, negującego utożsamienie z Antonim, Tuni mógł być opatem w jakimś innym klasztorze, np. w hipotetycznym klasztorze na Ostrowie Lednickim.
Kapelan Chrobrego.
Przekaz kronikarza nie zawiera informacji, że opat wypełniał przy wojskach Chrobrego obowiązki kapelana, mógł jednak wykonywać również taką posługę. W innym miejscu Thietmar zaświadcza, że Chrobry zezwolił w 1015 niemieckiemu biskupowi Idziemu na odprawienie na pobojowisku modłów i pochówku poległych Niemców, co wskazuje, że posługa duszpasterska przy wojskach była znana polskiemu władcy. "Kronika Galla Anonima" z początku XII w. stwierdza ogólnie, że Chrobry szanował swoich biskupów i kapelanów.
Określenie „ulubiony opat”, użyte przez Thietmara, sugeruje, że należał on do kaplicy władcy (udział opatów w kaplicach i kancelariach władców był ówcześnie często spotykany). Dodatkowo, Chrobry jako władca mógł mieć wpływ na wybór opata, co było wtedy powszechnym zwyczajem.
Charakter działań.
W niemieckim piśmiennictwie dywersyjny charakter misji Tuniego do cesarza w 1015 został przyjęty za pewnik, zaś Chrobry potępiany za podstęp. Możliwe jednak, że Chrobry, korzystając z trudnego położenia cesarza, rzeczywiście myślał o narzuceniu korzystnego rozejmu. Z drugiej strony – podstęp wojenny, polegający na przeprowadzeniu zwiadu pod pozorem pertraktacji, był często praktykowany w dziejach sztuki wojennej, więc podejrzenie Tuniego o szpiegostwo mogło być uzasadnione. Strona niemiecka uszanowała jednak nietykalność parlamentariusza i Tuni został uwolniony po przemarszu wojsk.
W kulturze.
Postać opata Tuni pojawia się m.in. w dziełach literackich:

</doc>
<doc id="4301968" url="https://pl.wikipedia.org/wiki?curid=4301968" title="Haj (przystanek kolejowy w obwodzie mińskim)">
Haj (przystanek kolejowy w obwodzie mińskim)

Haj (biał. "Гай", ros. "Гай") – przystanek kolejowy w pobliżu miejscowości Szczomyślica i Mińsk, w rejonie mińskim, w obwodzie mińskim, na Białorusi. Leży na linii Moskwa - Mińsk - Brześć. Dawniej pod nazwą Roszcza (ros. "Роща").

</doc>
<doc id="4301979" url="https://pl.wikipedia.org/wiki?curid=4301979" title="Mała Grań">
Mała Grań

Mała Grań – grupa skał na Wyżynie Częstochowskiej w miejscowości Rzędkowice w województwie śląskim, w powiecie zawierciańskim, w gminie Włodowice. Skały znajdują się w terenie częściowo otwartym, częściowo zarastającym krzewami i drzewami. Należą do najmniejszych skał w Skałach Rzędkowickich. Mała Grań znajduje się po północno-wschodniej stronie Wysokiej i składa się z czterech niewysokich skał tworzących grań o długości około 110 m. Ostatnią skałą w tej grani jest Baszta.
Wspinaczka skalna.
Na Małej Grani uprawiana jest wspinaczka skalna. Skały są pionowe lub przewieszone, mają wysokość do 12 m i znajdują się w pełnym słońcu. Występują w nich takie formacje skalne jak: filar, komin, zacięcie. Jest 9 łatwych dróg wspinaczkowych o trudności od II do V w skali Kurtyki. Do 2017 r. zamontowano tylko kilka ringów zjazdowych (rz) lub dwa ringi zjazdowe drz). Do ich przejścia dróg nie wystarczą same ekspresy. Wśród wspinaczy Mała Grań jest średnio popularna.

</doc>
<doc id="4301980" url="https://pl.wikipedia.org/wiki?curid=4301980" title="Kuraczowszczyzna (przystanek kolejowy)">
Kuraczowszczyzna (przystanek kolejowy)

Kuraczowszczyzna (biał. "Курасоўшчына", ros. "Курасовщина") – przystanek kolejowy w Mińsku, na Białorusi. Leży na linii Moskwa - Mińsk - Brześć.

</doc>
<doc id="4301981" url="https://pl.wikipedia.org/wiki?curid=4301981" title="Mińsk Sartyrawalny">
Mińsk Sartyrawalny

Mińsk Sartyrawalny (biał. "Мінск-Сартыравальны"; ros. "Минск-Сортировочный") – stacja kolejowa w Mińsku, na Białorusi. Leży na linii Moskwa - Mińsk - Brześć. Stacja nie obsługuje ruchu pasażerskiego.
Na stacji znajduje się obrotnica kolejowa.

</doc>
<doc id="4301982" url="https://pl.wikipedia.org/wiki?curid=4301982" title="Lumberjack match">
Lumberjack match



</doc>
<doc id="4301985" url="https://pl.wikipedia.org/wiki?curid=4301985" title="Lewatywa z dymu tytoniowego">
Lewatywa z dymu tytoniowego

Lewatywa z dymu tytoniowego – zabieg medyczny stosowany w przeszłości (XVII-XIX wiek) przez lekarzy europejskich w przypadku wielu dolegliwości, polegający na wdmuchiwaniu dymu tytoniowego w odbytnicę za pomocą lewatywy.
Tytoń został uznany za lek niedługo po tym, jak po raz pierwszy przywieziono go z Nowego Świata. Dym tytoniowy był używany przez zachodnich lekarzy jako środek na przeziębienie i senność, ale stosowanie go przez lewatywę było techniką przejętą od Indian Ameryki Północnej. Tę procedurę stosowano przy leczeniu bólu jelit. Oprócz tego, często podejmowano próby reanimacji w taki sposób niedoszłych topielców. Płynne lewatywy tytoniowe często stosowano w celu złagodzenia objawów przepukliny.
Na początku XIX wieku praktyka ta została porzucona, gdyż okazało się, że główny czynnik aktywny w dymie tytoniowym, czyli nikotyna, jest trująca.
Tytoń w medycynie.
Do czasu odkrycia przez Europejczyków oraz przywiezienia z Nowego Świata tytoń był nieznany zachodniej medycynie. Europejczycy byli świadomi działania dymu; kadzidła stosowano od czasów starożytnych, a psychoaktywne działanie palonych nasion konopi było dobrze znane już Scytom i Trakom. Starożytny grecki lekarz Hipokrates zalecał inhalacje dymu przy „chorobach kobiecych”, podobnie jak Pliniusz Starszy polecał go jako lekarstwo na kaszel. Rdzenni Amerykanie, od których pierwsi zachodni odkrywcy dowiedzieli się o tytoniu, używali jego liści do różnych celów, w tym w kulcie religijnym, ale Europejczycy szybko zdali sobie sprawę, że Amerykanie używali tytoniu także do celów leczniczych. Francuski dyplomata Jean Nicot wykorzystywał okład z tytoniu jako środek przeciwbólowy, Nicolás Monardes zalecał zaś tytoń jako lek na długą listę chorób, takich jak nowotwory, bóle głowy, problemy z oddychaniem, skurcze żołądka, podagrę, robaki jelitowe i choroby kobiece. Ówczesna medycyna dużą wagę przywiązywała do teorii humoralnej i przez krótki okres tytoń stał się panaceum. Jego użycie zostało wymienione w farmakopei jako środek na przeziębienie i senność, spowodowane różnymi dolegliwościami medycznymi. Jego skuteczność tłumaczono przez jego zdolności do wchłaniania wilgoci, do ogrzania części ciała, a więc do utrzymania równowagi, tak ważnej dla zdrowia. Próbując zapobiegać chorobom tytoń również stosowano do okadzania pomieszczeń.
Stymulacja oddychania poprzez wprowadzenie dymu tytoniowego przez odbyt na początku była praktykowana przez Indian Ameryki Północnej. Wczesnym przykładem wykorzystania tej procedury jest opis z 1686 roku Thomasa Sydenhama, który przy leczeniu niedrożności jelit przepisywał najpierw puszczanie krwi, a następnie lewatywę dymu tytoniowego:
Wedle doniesień lewatywy z dymem tytoniowym również używali XIX-wieczni duńscy farmerzy dla koni, które wymagały środków przeczyszczających, a amerykański antropolog Frank Speck donosił, że współcześni Indianie z plemienia Catawba również leczyli swoje konie w podobny sposób.
Opinia lekarska.
Dla ówczesnych lekarzy właściwym leczeniem „pozornej śmierci” było ciepło i stymulacja. Anne Greene, kobieta skazana na śmierć i powieszona w 1650 roku za domniemane zamordowanie jej martwo urodzonego dziecka, jak uznali anatomowie, wciąż żyła. Ożywili ją poprzez wlewanie do jej gardła gorącego balsamu, rozcieranie jej kończyn i wystających części ciała, puszczanie krwi, stosowanie plastrów ogrzewających i „ogrzewającej wonnej lewatywy do stosowania w jej ciało, aby rozgrzać jej jelita”. Po położeniu jej w ciepłym łóżku z inną kobietą dla ogrzania jej w pełni doszła do siebie i została ułaskawiona.
Sztuczne oddychanie i wdmuchiwanie dymu do płuc lub odbytnicy uważano za jednakowo skuteczne, jednak lewatywę dymu uznawano za najskuteczniejszą metodę ze względu na jej domniemane ocieplające i stymulujące właściwości. Holendrzy eksperymentowali z metodami nadmuchiwania płuc jako leczenie tych, którzy wpadli do kanałów i pozornie utonęli. Pacjenci również otrzymywali odbytowe napary dymu tytoniowego jako środek pobudzający oddech. Richard Mead był jednym z pierwszych zachodnich naukowców zalecających lewatywy z tytoniowego dymu do reanimacji niedoszłych ofiar utonięcia, kiedy w 1745 roku zalecał lewatywy tytoniu przy leczeniu jatrogennych utonięć spowodowanych leczeniem poprzez zanurzenie. Jego nazwisko wymieniono w jednym z pierwszych udokumentowanych przypadków reanimacji przez doodbytniczo zastosowany dym tytoniowy w 1746 roku, kiedy kobieta, która pozornie utonęła, była leczona w ten sposób. Za radą przepływającego żeglarza mąż kobiety włożył cybuch fajki żeglarza do jej odbytu, przykrył główkę fajki kawałkiem papieru perforowanego i „mocno dmuchnął”. Kobieta miała wówczas „ożyć”.
W latach 80. XVIII w. Royal Humane Society umieściło zestawy do reanimacji, w tym lewatywy dymowe, w różnych miejscach wzdłuż Tamizy, a przed końcem XIX wieku lewatywy tytoniowego dymu stały się uznaną praktyką w zachodniej medycynie, uznawaną przez Humane Society za równie ważną jak sztuczne oddychanie.
Do 1805 roku stosowanie doodbytniczo dymu tytoniowego zostało na tyle ustalone jako sposób leczenia uporczywych zwężeń przewodu pokarmowego, iż lekarze zaczęli eksperymentować z innymi mechanizmami podawania. W jednym z eksperymentów wywaru z pół drachmy tytoniu w czterech uncjach wody użyto jako lewatywy u pacjenta cierpiącego uogólnione drgawki, u którego nie spodziewano się wyzdrowienia. Wywar „zwiększył wrażliwość” pacjenta, zatrzymując konwulsje, chociaż spowodował słabość, wymioty i nadmierną potliwość. Takie lewatywy często były stosowane przy leczeniu przepuklin. Jak odnotowano w 1843 roku, mężczyzna w średnim wieku zmarł po takim zabiegu, wykonywanym przy leczeniu guzkowatej przepukliny, a w podobnym przypadku w 1847 roku kobieta otrzymała ciekłą lewatywę tytoniu, z dodatkiem lewatywy rosołu z kurczaka i pigułek opium i kalomelu (podawanych doustnie). Kobieta później wyzdrowiała.
W 1811 roku pisarz, zajmujący się medycyną, zapisał, że „moc tytoniowej lewatywy jest tak niezwykła, że przykuła uwagę lekarzy w niesamowity sposób. O efektach oraz sposobie stosowania dymu tytoniowego "per anum" dużo zostało napisane”, dostarczając listę europejskich publikacji na ten temat. Lewatywy dymu również wykorzystywano przy leczeniu różnych innych dolegliwości. Raport w czasopiśmie medycznym z 1827 roku opowiada o kobiecie leczonej na zaparcia powtarzanymi lewatywami dymu, z niewielkim widocznym sukcesem. Według raportu z 1835 roku, lewatywy tytoniu były z powodzeniem stosowane w leczeniu cholery „w końcowym stadium”.
Zanik procedury.
Ataki na teorie dotyczące zdolności tytoniu do leczenia chorób zaczęły się na początku XVII wieku. Król Jakub I był sceptyczny co do jego efektywności. Inni twierdzili, że palenie wysusza humory, że tabaka zaczadza mózg, oraz że starzy ludzie nie powinni palić, gdyż oni i tak czy inaczej wysychają w sposób naturalny.
Choć niektóre przekonania dotyczące skuteczności dymu tytoniowego w celu ochrony przed chorobami trwały aż do XX wieku, stosowanie lewatywy dymu w medycynie zachodniej zaprzestano po 1811 roku, kiedy przez eksperymenty na zwierzętach Benjamin Brodie wykazał, że nikotyna, czyli główny czynnik aktywny w dymie tytoniowym, jest trucizną dla serca, która może zatrzymać krążenie krwi.

</doc>
<doc id="4301987" url="https://pl.wikipedia.org/wiki?curid=4301987" title="Bristol Rugby">
Bristol Rugby



</doc>
<doc id="4301995" url="https://pl.wikipedia.org/wiki?curid=4301995" title="Linia kolejowa Pamysliszcza – Kryżówka">
Linia kolejowa Pamysliszcza – Kryżówka

Linia kolejowa Pamysliszcza – Kryżówka – linia kolejowa na Białorusi łącząca stację linii Instytut Kultury – Baranowicze (Moskwa - Mińsk - Brześć) Pamysliszcza z przystankiem linii Mińsk Osobowy – Mołodeczno (Mińsk - Wilno) Kryżówka. Znajduje się w rejonie mińskim, w obwodzie mińskim. Stanowi zachodnią obwodnicę kolejową Mińska.
Linia jest w całości zelektryfikowana. Od stacji Pamysliszcza do stacji Dziechciarewka jest dwutorowa, a następnie jednotorowa. Nie prowadzi się na niej ruchu pasażerskiego.

</doc>
<doc id="4302001" url="https://pl.wikipedia.org/wiki?curid=4302001" title="Raffles Europejski Warsaw">
Raffles Europejski Warsaw



</doc>
<doc id="4302005" url="https://pl.wikipedia.org/wiki?curid=4302005" title="French Open 2018 (gra podwójna dziewcząt)">
French Open 2018 (gra podwójna dziewcząt)

French Open 2018 – gra podwójna dziewcząt – zawody deblowe dziewcząt, rozgrywane w ramach drugiego w sezonie wielkoszlemowego turnieju tenisowego, French Open. Zmagania miały miejsce pomiędzy 4–10 czerwca na ceglanych kortach Stade Roland Garros w 16. dzielnicy francuskiego Paryża.

</doc>
<doc id="4302011" url="https://pl.wikipedia.org/wiki?curid=4302011" title="Mistrzostwa Polski w Kajakarstwie 1988">
Mistrzostwa Polski w Kajakarstwie 1988

52. Mistrzostwa Polski seniorów w kajakarstwie – odbyły się w dniach 23 - 25 sierpnia 1988 roku w Bydgoszczy. 

</doc>
<doc id="4302014" url="https://pl.wikipedia.org/wiki?curid=4302014" title="Christopher Latham">
Christopher Latham

Christopher Latham (ur. 6 lutego 1994 w Bolton) – brytyjski kolarz torowy i szosowy, brązowy medalista torowych mistrzostw świata i Europy.
Kariera.
Pierwszy sukces w karierze osiągnął w 2012 roku, kiedy zdobył dwa medale podczas torowych mistrzostw Europy juniorów w Anadii. Najpierw wywalczył srebrny medal w drużynowym wyścigu na dochodzenie, a następnie zajął drugie miejsce w scratchu. W kategorii elite pierwszy medal wywalczył w 2015 roku, zajmując trzecie miejsce w wyścigu eliminacyjnym podczas mistrzostw Europy w Grenchen. Brązowy medal zdobył także w scratchu na rozgrywanych dwa lata później torowych mistrzostwach świata w Hongkongu. W zawodach tych wyprzedzili go jedynie Polak Adrian Tekliński oraz Niemiec Lucas Liß. Latham startuje także w wyścigach szosowych.

</doc>
<doc id="4302020" url="https://pl.wikipedia.org/wiki?curid=4302020" title="French Open 2018 (gra podwójna chłopców)">
French Open 2018 (gra podwójna chłopców)

French Open 2018 – gra podwójna chłopców – zawody deblowe chłopców, rozgrywane w ramach drugiego w sezonie wielkoszlemowego turnieju tenisowego, French Open. Zmagania miały miejsce pomiędzy 4–10 czerwca na ceglanych kortach Stade Roland Garros w 16. dzielnicy francuskiego Paryża.

</doc>
<doc id="4302026" url="https://pl.wikipedia.org/wiki?curid=4302026" title="Monts du Cantal">
Monts du Cantal



</doc>
<doc id="4302035" url="https://pl.wikipedia.org/wiki?curid=4302035" title="Linia kolejowa Instytut Kultury – Baranowicze">
Linia kolejowa Instytut Kultury – Baranowicze

Linia kolejowa Instytut Kultury – Baranowicze – linia kolejowa na Białorusi łącząca przystanek Instytut Kultury w Mińsku ze stacjami Baranowicze Centralne i Baranowicze Poleskie. Jest to fragment linii Moskwa - Mińsk - Brześć i część II Paneuropejskiego Korytarza Transportowego Zachód – Wschód łączącego Berlin z Moskwą .
Linia znajduje się w Mińsku oraz w obwodach mińskim i brzeskim. Powstała w czasach carskich jako część Kolei Moskiewsko-Brzeskiej. Przed II wojną światową położona była w Polsce i w Związku Sowieckim.
Na całej długości linia jest zelektryfikowana oraz dwutorowa.

</doc>
<doc id="4302039" url="https://pl.wikipedia.org/wiki?curid=4302039" title="Jan Tołwiński">
Jan Tołwiński

Jan Alfons Tołwiński (ur. 1 września 1939 w Sielcu, zm. 12 listopada 2016) – polski duchowny i publicysta ewangelikalny, doktor nauk teologicznych.
Życiorys.
Ukończył studia teologiczne w Chrześcijańskiej Akademii Teologicznej w Warszawie, gdzie w 1996 na podstawie napisanej pod kierunkiem Janusza T. Maciuszki rozprawy doktorskiej "Kształtowanie się poglądów amerykańskiego fundamentalizmu protestanckiego od I-ej wojny światowej" uzyskał stopień doktora nauk teologicznych. Studiował również zaocznie na Wydziale Prawa Uniwersytetu Warszawskiego. W okresie PRL związany był ze Zjednoczonym Kościołem Ewangelicznym. W latach 1968–1980 należał do redakcji pisma "„Chrześcijanin”". Publikował również na łamach magazynów "„Łaska i Pokój”", "„Słowo Prawdy”", "„Świadectwo Prawdzie”" oraz "„Bożego Siewu”". Był aktywnym wykładowcą w ramach kursów biblijnych organizowanych przez Zjednoczony Kościół Ewangeliczny w Warszawie, oraz kursów biblijnych organizowanych przez Kościół Wolnych Chrześcijan w Warszawie, Jastrzębiu Zdroju oraz w Szczecinku. W latach 90-XX wieku został wyróżniony tytułem doctor honoris causa Bob Jones University.
W 1996 założył Biblijny Kościół Baptystyczny w Warszawie, którego pastorem był do przejścia na emeryturę w 2012, kiedy to zastąpił go jego syn Adam Tołwiński.

</doc>
<doc id="4302043" url="https://pl.wikipedia.org/wiki?curid=4302043" title="Mistrzostwa Polski w Kajakarstwie 1994">
Mistrzostwa Polski w Kajakarstwie 1994

56. Mistrzostwa Polski seniorów w kajakarstwie – odbyły się w dniach 10 – 12 czerwca 1994 roku w Poznaniu.

</doc>
<doc id="4302048" url="https://pl.wikipedia.org/wiki?curid=4302048" title="Tołwiński">
Tołwiński



</doc>
<doc id="4302049" url="https://pl.wikipedia.org/wiki?curid=4302049" title="Emma Donoghue">
Emma Donoghue

Emma Donoghue (ur. 24 października 1969 w Dublinie) – irlandzko-kanadyjska dramaturg, historyk literatury, powieściopisarka i scenarzystka. Jej książka pt. "Pokój" z 2010 roku została finalistką Man Booker Prize i stała się międzynarodowym bestsellerem. 
Powieść Donoghue z 1995 roku pt. "Hood" zdobyła Stonewall Book Award, a "Ladacznica" (2000) zdobyła Ferro-Grumley Award w kategorii Lesbian Fiction. "Pokój" został zekranizowany; scenariusz, który napisała do niego autorka książki, został nominowany do Oscara za najlepszy adaptowany scenariusz.
Życiorys.
Donoghue urodziła się w Dublinie, w Irlandii, w 1969 roku. Jest najmłodszym z ośmiorga dzieci Frances (z domu Rutledge) i Denisa Donoghue, krytyka akademickiego i literackiego. Uzyskała dyplom z wyróżnieniem na University College Dublin i doktorat z języka angielskiego na Girton College w Cambridge.
W Cambridge spotkała swoją obecną partnerkę: Christine Roulston, Kanadyjkę, pracującą jako profesor francuskiego na University of Western Ontario. Kobiety przeprowadziły się na stałe do Kanady w 1998 roku, a Donoghue została obywatelką tego kraju w 2004 roku. Zamieszkała potem w Londynie z Roulston i dwójką swoich dzieci, Finnem i Uną.

</doc>
<doc id="4302053" url="https://pl.wikipedia.org/wiki?curid=4302053" title="Jarosław Fazan">
Jarosław Fazan

Jarosław Stanisław Fazan (ur. 1966) – polski literaturoznawca, doktor habilitowany nauk humanistycznych, nauczyciel akademicki Uniwersytetu Jagiellońskiego w Krakowie, dziekan Wydziału Polonistyki UJ, specjalista w zakresie dramatu i teatru współczesnego, historii literatury polskiej, literaturoznawstwa, polskiej literatury współczesnej, historii literatury.
Życiorys.
W 1995 na podstawie napisanej pod kierunkiem Ewy Miodońskiej-Brookes rozprawy pt. "Między światem a tekstem. Przemiany Ja mówiącego w liryce Mirona Białoszewskiego" otrzymał w Instytucie Filologii Polskiej Wydziału Filologicznego UJ stopień naukowy doktora nauk humanistycznych dyscyplina literaturoznawstwo specjalność literaturoznawstwo. W 2012 na Wydziale Polonistyki UJ na podstawie dorobku naukowego oraz rozprawy pt. "Od metafory do urojenia. Próba patografii Tadeusza Peipera" uzyskał w 2012 stopień doktora habilitowanego nauk humanistycznych dyscyplina literaturoznawstwo specjalność historia literatury.
Dziekan Wydziału Polonistyki UJ w kadencji 2020–2024, zaś w poprzedniej (2016–2020) prodziekan do spraw studenckich; profesor w Katedrze Krytyki Współczesnej .
Zawarł związek małżeński z Katarzyną Fazan.
W 2020 odznaczony Srebrnym Krzyżem Zasługi.

</doc>
<doc id="4302055" url="https://pl.wikipedia.org/wiki?curid=4302055" title="Cère (rzeka)">
Cère (rzeka)

Cère – rzeka w południowej Francji, na terenie departamentów Cantal, Corrèze i Lot, dopływ Dordogne. Długość rzeki wynosi 102,4 km, a powierzchnia jej dorzecza 1059 km².
Źródło rzeki znajduje się w masywie górskim Cantal (Masyw Centralny), na terenie gminy Saint-Jacques-des-Blats. W górnym biegu płynie w kierunku południowo-zachodnim. Za miastem Aurillac zwraca się w kierunku północno-zachodnim. W dolnym biegu stopniowo skręca na zachód i ostatecznie południowy zachód. Do rzeki Dordogne uchodzi w pobliżu miejscowości Prudhomat, nieco wcześniej przepływając przez Biars-sur-Cère.

</doc>
<doc id="4302057" url="https://pl.wikipedia.org/wiki?curid=4302057" title="Cère">
Cère



</doc>
<doc id="4302065" url="https://pl.wikipedia.org/wiki?curid=4302065" title="Turris Rotunda">
Turris Rotunda

Turris Rotunda (łac. "Diocesis Turrensis Rotundus") – stolica historycznej diecezji we Cesarstwie rzymskim w prowincji Numidia zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne.

</doc>
<doc id="4302066" url="https://pl.wikipedia.org/wiki?curid=4302066" title="Leoncjusz (Izotow)">
Leoncjusz (Izotow)



</doc>
<doc id="4302067" url="https://pl.wikipedia.org/wiki?curid=4302067" title="Piotr (Moskaljow)">
Piotr (Moskaljow)



</doc>
<doc id="4302069" url="https://pl.wikipedia.org/wiki?curid=4302069" title="Wiktor (Bed)">
Wiktor (Bed)



</doc>
<doc id="4302070" url="https://pl.wikipedia.org/wiki?curid=4302070" title="Błękitna Grota">
Błękitna Grota

Błękitna Grota (ang. "Blue Grotto", malt. "Taħt il-Ħnejja") – jaskinia na Malcie. Znajduje się na południowo-zachodniej części wyspy, pomiędzy Żurrieq i Qrendi. Jest dostępna tylko z od strony morza.
Położenie i transport.
Do jaskini można dostać się z zatoki "Wied iż-Żurrieq", podobnej do zatoki fiordowej, z której można popłynąć do groty statkiem turystycznym przez Żurrieq, który płynie przez strome wybrzeże i kursuje do kilku jaskiń za jednym razem.
System jaskiń składa się z sześciu sal, z których Błękitna Grota jest największą i najbardziej imponującą. Taħt il-Ħnejja ma około 90 metrów długości, 40 metrów wysokości i dwa wejścia. Woda w grocie jest bardzo czysta i mieni się błękitem nieba w słońcu. Odbicie światła słonecznego od piaszczystego dna morza przy zróżnicowanej głębokości bardzo czystej wody, powoduje, że widzimy ją w różnych odcieniach niebieskiego. Czasem widziane pomarańczowe plamy nie są koralowcami, jak twierdzą żeglarze, lecz jest to gatunek alg.

</doc>
<doc id="4302071" url="https://pl.wikipedia.org/wiki?curid=4302071" title="Sawa (Fryzjuk)">
Sawa (Fryzjuk)



</doc>
<doc id="4302072" url="https://pl.wikipedia.org/wiki?curid=4302072" title="Geroncjusz (Oljanski)">
Geroncjusz (Oljanski)



</doc>
<doc id="4302075" url="https://pl.wikipedia.org/wiki?curid=4302075" title="Edwin Rozenkranz">
Edwin Rozenkranz

Edwin Rozenkranz (ur. 2 czerwca 1925 w Czatkowych koło Tczewa, zm. 13 września 1992 w Gdańsku) – polski prawnik, historyk prawa, profesor Uniwersytetu Gdańskiego.
Życiorys.
W momencie wybuchu II wojny światowej uczył się w Liceum Męskim w Tczewie. Jego rodzina została wysiedlona do Lublina, skąd w 1943 roku przeniósł się do Warszawy. Jako żołnierz batalionu „Gozdawa" walczył w powstaniu warszawskim. Po wojnie wrócił na Pomorze. W 1952 ukończył studia prawnicze na Uniwersytecie Adama Mickiewicza w Poznaniu. Tam też w 1960 obronił rozprawę doktorską pt. „Początki i ustrój miast Pomorza Gdańskiego do schyłku XIV stulecia". Był uczniem poznańskiego profesora Zdzisława Kaczmarczyka. 
Już jako doktor został zatrudniony w Wyższej Szkole Pedagogicznej w Gdańsku, w Katedrze Historii Starożytnej i Średniowiecznej. W 1968 na podstawie rozprawy „Recepcja prawa lubeckiego w miastach nadbałtyckich" uzyskał stopień doktora habilitowanego nauk prawnych. Był jednym z organizatorów Wydziału Prawa i Administracji Uniwersytetu Gdańskiego. Od 1973 kierował Zakładem, a od 1981 – Katedrą Powszechnej Historii Państwa i Prawa. W 1984 został zatrudniony na stanowisku profesora Uniwersytetu Gdańskiego. Procedurę nadania tytułu profesora zwyczajnego przerwała jego śmierć 13 września 1992 r.
Był autorem ponad 150 publikacji naukowych. Specjalizował się w badaniach nad historią ustroju i prawa miast średniowiecznych oraz archeologią prawną. 
Następcą i uczniem prof. Rozenkranza jest Tadeusz Maciejewski.
Pochowany na Cmentarzu Srebrzysko w Gdańsku (rejon IX, taras III wojskowy, skarpa).

</doc>
<doc id="4302077" url="https://pl.wikipedia.org/wiki?curid=4302077" title="Tomasz Lenkiewicz">
Tomasz Lenkiewicz

Tomasz Lenkiewicz (ur. 24 kwietnia 1973 w Olsztynie) – polski menedżer branży sportowej i urzędnik państwowy, w latach 2012–2013 podsekretarz stanu w Ministerstwie Skarbu Państwa.
Życiorys.
Absolwent Akademii Wychowania Fizycznego i Sportu im. Jędrzeja Śniadeckiego w Gdańsku. Ukończył podyplomowo Szkołę Zarządzania na Uniwersytecie Gdańskim oraz organizację i zarządzanie sportem na gdańskim AWF-ie.
Od 2006 związany zawodowy z Centralnym Ośrodkiem Sportu w Warszawie, początkowo jako kierownik Działu Zgrupowań i Imprez Sportowych, a od 2009 – jako zastępca dyrektora ds. sportu w Ośrodku Przygotowań Olimpijskich we Władysławowie. W 2010 został dyrektorem naczelnym Centralnego Ośrodka Sportu, przeprowadził wówczas restrukturyzację instytucji.
5 stycznia 2012 powołany na stanowisko podsekretarza stanu w Ministerstwie Skarbu Państwa, odpowiedzialnego za prywatyzację oraz nadzór nad spółkami z mniejszościowym udziałem Skarbu Państwa. Odwołany z funkcji 10 czerwca 2013.
W 2012 został objęty podsłuchami Agencji Bezpieczeństwa Wewnętrznego. W 2016 prokuratura oskarżyła go o płatną protekcję.
Życie prywatne.
Żonaty, ma dwoje dzieci. Zna język angielski.

</doc>
<doc id="4302079" url="https://pl.wikipedia.org/wiki?curid=4302079" title="Magdalena Wilamowska">
Magdalena Wilamowska



</doc>
<doc id="4302081" url="https://pl.wikipedia.org/wiki?curid=4302081" title="Zenon (Jaradżuli)">
Zenon (Jaradżuli)



</doc>
<doc id="4302083" url="https://pl.wikipedia.org/wiki?curid=4302083" title="Kołpaki (obwód grodzieński)">
Kołpaki (obwód grodzieński)

Kołpaki (biał. "Каўпакі", ros. "Колпаки") – wieś na Białorusi, w obwodzie grodzieńskim, w rejonie grodzieńskim, w sielsowiecie Kopciówka.
Dawniej wieś i majątek ziemski. W dwudziestoleciu międzywojennym wieś leżała w Polsce, w województwie białostockim, w powiecie grodzieńskim, w gminie Hornica.
Według Powszechnego Spisu Ludności z 1921 roku wieś zamieszkiwało 221 osób, 29 było wyznania rzymskokatolickiego, 192 prawosławnego. Jednocześnie 141 mieszkańców zadeklarował polską przynależność narodową, a 80 białoruską. Było tu 37 budynków mieszkalnych.

</doc>
<doc id="4302084" url="https://pl.wikipedia.org/wiki?curid=4302084" title="Jakub (Jakobaszwili)">
Jakub (Jakobaszwili)



</doc>
<doc id="4302085" url="https://pl.wikipedia.org/wiki?curid=4302085" title="Szlak Wisły – 941,3 km">
Szlak Wisły – 941,3 km

Szlak Wisły – 941,3 km – odznaka turystyczno-krajoznawcza przyznawana przez Komisję Turystyki Żeglarskiej Zarządu Głównego Polskiego Towarzystwa Turystyczno-Krajoznawczego na podstawie przedstawionej przez wnioskującego kroniki-dzienniczka.
Cele.
Odznaka została ustanowiona przez prezydium Zarządu Głównego PTTK uchwałą nr 408/XVI/2009 z dnia 30 maja 2009 i przyjęta do rozpowszechniania przez Centrum Turystyki Wodnej PTTK. Celem odznaki jest popularyzowanie walorów turystyczno-krajoznawczych szlaku rzeki Wisły i jej wpływu na rozwój gospodarczy miast leżących nad brzegami, poznawanie pomników przyrody oraz obiektów kultury materialnej na szlaku, promowanie turystyki wodnej (wioślarstwa, kajakarstwa, motorowodniactwa i żeglarstwa), a także popularyzowanie inicjatyw wzbogacających ofertę turystyczną oraz infrastrukturę nadbrzeżną (mariny, przystanie, pomosty) na całym szlaku rzeki Wisły.
Stopnie.
Odznaka ma dwa stopnie przyznawane niezależnie od siebie oraz stopień trzeci, szczególny:
Złotą i srebrną odznakę zdobywa uczestnik rejsu po przedstawieniu kroniki (dzienniczka) udokumentowanej zdjęciami i pieczątkami miejscowymi (np. zwiedzanych obiektów), według wykazu załączonego do regulaminu odznaki. W przypadku rejsu zorganizowanego komandor rejsu potwierdza przebytą trasę. Przykładowe zestawienie miejsc zawarte w regulaminie:

</doc>
<doc id="4302088" url="https://pl.wikipedia.org/wiki?curid=4302088" title="Grzegorz (Kacja)">
Grzegorz (Kacja)



</doc>
<doc id="4302090" url="https://pl.wikipedia.org/wiki?curid=4302090" title="One Love Manchester">
One Love Manchester

One Love Manchester — koncert charytatywny, a zarazem brytyjski program specjalny zorganizowany przez amerykańską wokalistkę, autorkę tekstów piosenek i aktorkę, Arianę Grande w odpowiedzi na zamach terrorystyczny na arenie miasta Manchester po jej koncercie mającym miejsce dwa tygodnie wcześniej. Wydarzenie odbyło się w niedzielę, 4 czerwca 2017 roku na stadionie Old Trafford Cricket Ground, który wypełnił tego dnia ponad 55 tys. ludzi, a także było emitowane w stacji BBC One z komentarzem od Sary Cox oraz Ore Oduby. Koncert obfitował w występy siedemnastu artystów, takich jak Marcus Mumford, Take That, Robbie Williams, Pharrell Williams, Miley Cyrus, Niall Horan, Little Mix, Victoria Monét, The Black Eyed Peas, Mac Miller, Justin Bieber, Coldplay, czy Liam Gallagher.
Zbiórką funduszy na pomoc rodzinom poszkodowanym w ataku zajmował się Brytyjski Czerwony Krzyż. Jeszcze w dniach poprzedzających show fundacji udało się zebrać masywną kwotę pieniędzy, a przelewy przychodziły z całego świata. Ostatecznie, w serwisie Twitter dodano informację o zebranych 7,3 milionach funtów. W wyniku samego One Love Manchester zebrano dodatkowe 2 miliony funtów. Łącznie kwota, którą zebrano na koncercie pod przewodnictwem Grande to 10 mln funtów. Pomimo stref czasowych, widowisko miało swoją emisję w ponad pięćdziesięciu krajach, w tym również w Polsce w radiu RMF FM, oraz platformach, tj. Facebook, czy YouTube.
"New York Magazine" okrzyknął koncert jednym z najlepszych w 2017 roku.
Tło.
W poniedziałek, 22 maja 2017 tuż po zakończeniu koncertu Ariany Grande w ramach jej drugiej, światowej trasy, zwanej Dangerous Woman Tour w Manchester Arena doszło do wybuchu bomby w okolicach jej wejścia. Ostatecznie spowodowało to śmierć ponad 23 osób, w tym również dwóch Polaków, a więcej niż 500 z nich zostały ranne. Głównie ofiarami byli fani Grande, oraz ich rodzice.
Przed porankiem artystka dodała wpis na Twitterze:
W kilkanaście godzin stał się on najbardziej lubianym postem na tejże platformie. Dzień późnej wokalistka odwołała siedem koncertów, z których dwa miały się odbyć w Łodzi, czy też w Londynie. Wróciła też do swojego domu rodzinnego w Boca Raton na Florydzie. W piątek, 26 maja oznajmiła ona o prowadzeniu koncertu charytatywnego w jednym ze stadionów Manchesteru dla ofiar ataku.
Przed głównym wydarzeniem.
Oficjalny zakup biletów na One Love Manchester rozpoczął się 1 czerwca 2017 roku, po czym niespodziewanie zakończył się po sześciu minutach szybkiej sprzedaży. Osoby, które pojawiły się jeszcze 22 maja na występie Grande mogły wejść bez żadnej zapłaty. Metrolink zaoferował wcześniej darmowy wyjazd dla ludzi pochodzących z widowni od przystanku tramwajowego Old Trafford na stadion. Uber także ujawnił, że zapłaty pasażerów jadących na i z koncertu zostaną przeznaczone na cel charytatywny.
Po ataku w Londynie, który miał miejsce dzień przed show, formacja policyjna Greater Manchester Police oznajmiła, że ochrona będzie bardziej szczelna niż planowano, a także zakazano przynoszenia różnych bagaży dla bezpieczeństwa.
Główne wydarzenie.
Jeszcze przed otworzeniem koncertu przez Marcusa Mumforda z jego prośbą nastała minuta ciszy na cześć ofiar zabitych w Manchesterze, oraz Londynie.
Po zakończeniu pierwszego występu Grande, na ekranie pojawił się amerykański wokalista, Stevie Wonder, który wykonał utwór ze swojego osiemnastego albumu studyjnego, "Love's in Need of Love Today". Tuż po występie Imogen Heap, puszczono specjalny film, w którym jeden ze znanych piłkarzy pochodzących z Manchesteru, David Beckham zarecytował poezję zadedykowaną miastu. Jeszcze później telebim ukazał video takich celebrytów i artystów, jak Halsey, Bastille, Anne-Marie, Demi Lovato, Jennifer Hudson, Blossoms, Chance the Rapper, Camila Cabello, The Chainsmokers, DJ Khaled, Little Mix, Circa Waves, Kendall Jenner, Clean Bandit, Dua Lipa, Sean Paul, Nick Grimshaw, Kings of Leon, Sam Smith, Rita Ora, Shawn Mendes, Twenty One Pilots, Paul McCartney, U2, oraz drużyny piłkarskie Manchester United i Manchester City, którzy deklarowali swoją solidarność i okazali miłość dla Manchesteru.
Prawie przed zakończeniem koncertu, na scenie pojawił się Liam Gallagher. Wcześniej chciał on wystąpić podczas wydarzenia, jednakże przeszkodził mu to konflikt z festiwalem Rock im Park w Niemczech, gdzie z tego kraju wyleciał prosto do Wielkiej Brytanii. Miał też wystąpić na festiwalu dwa dni wcześniej, ale jego reszta została odwołana wraz ze wszystkimi planami ze względu na podejrzenia terrorystyczne.
Na One Love Manchester miał też ukazać się Usher, aczkolwiek pojawił się on w klipie wysyłając życzenia dla ofiar zamachu.

</doc>
<doc id="4302091" url="https://pl.wikipedia.org/wiki?curid=4302091" title="Ludwik Kuropatwa">
Ludwik Kuropatwa

Ludwik Kuropatwa (ur. 2 sierpnia 1924 w Jastrzębi, zm. 9 stycznia 2019) – pułkownik ludowego Wojska Polskiego, wieloletni komendant Centralnego Ośrodka Szkolenia Wojskowej Służby Wewnętrznej im. Feliksa Dzierżyńskiego (1968–1983).
Życiorys.
Urodził się w rodzinie Stanisława i Katarzyny. W 1937 ukończył siedmioklasową szkołę podstawową. W lutym 1942 został wywieziony na przymusowe roboty do Berlina. Od 10 czerwca 1945 służył w Wojsku Polskim. W okresie od 25 kwietnia 1948 do 11 września 1949 kształcił się w Oficerskiej Szkole Piechoty nr 1. W latach 1954–1957 studiował w Akademii Sztabu Generalnego WP. Od 1958 oficer Wojskowej Służby Wewnętrznej. W latach 1959–1960 ukończył kurs doskonalenia oficerów kontrwywiadu w Ośrodku Szkolenia Wojskowej Służby Wewnętrznej w Mińsku Mazowieckim. W latach 1958–1960 służył jednostkach podległych Zarządowi WSW Śląskiego Okręgu Wojskowego, a w latach 1960–1968 w tym Zarządzie na stanowiskach starszego pomocnika szefa oddziału, zastępcy szefa oddziału, szefa wydziału. Od marca 1968 pełnił obowiązki, a od grudnia 1968 przez kolejnych 15 lat był komendantem Centralnego Ośrodka Szkolenia Wojskowej Służby Wewnętrznej im. Feliksa Dzierżyńskiego. W międzyczasie, od listopada 1975 do maja 1976, był zastępcą dowódcy ds. WSW Polskiej Wojskowej Jednostki Specjalnej w Doraźnych Siłach Zbrojnych ONZ na Bliskim Wschodzie. 15 czerwca 1983 obowiązki komendanta ośrodka przekazał pułkownikowi Zbigniewowi Sawickiemu. Od 14 listopada 1983 do 11 listopada 1987 attaché wojskowy, morski i lotniczy przy Ambasadzie PRL w Bukareszcie. W stan spoczynku przeszedł w czerwcu 1988 roku w wieku 64 lat.
Był członkiem PPR i PZPR. W 1972 roku rozkazem MON został wyróżniony wpisem do Honorowej Księgi Czynów Żołnierskich.

</doc>
<doc id="4302098" url="https://pl.wikipedia.org/wiki?curid=4302098" title="Koszewniki">
Koszewniki

Koszewniki (biał. "Кашэўнікі", ros. "Кошевники") – wieś na Białorusi, w obwodzie grodzieńskim, w rejonie grodzieńskim, w sielsowiecie Kopciówka, nad Niemnem. Sąsiadują z Grodnem.
Dawniej wieś i uroczysko. W dwudziestoleciu międzywojennym wieś leżała w Polsce, w województwie białostockim, w powiecie grodzieńskim, w gminie Hornica.
Według Powszechnego Spisu Ludności z 1921 roku wieś zamieszkiwało 245 osób, 194 było wyznania rzymskokatolickiego, 50 prawosławnego a 1 mojżeszowego. Jednocześnie 230 mieszkańców zadeklarował polską przynależność narodową, a 15 białoruską. Było tu 50 budynków mieszkalnych.

</doc>
<doc id="4302102" url="https://pl.wikipedia.org/wiki?curid=4302102" title="Biblioteki w Toruniu">
Biblioteki w Toruniu

Biblioteki w Toruniu – placówki naukowe, które gromadzą, przechowuje i udostępniają materiały biblioteczne w Toruniu.
Charakterystyka.
Szczególną rolę na mapie naukowej miasta zajmują się biblioteki toruńskie. Miasto może poszczycić się posiadaniem kilkunastu tego rodzaju instytucji naukowych. To w Toruniu znajduje się największa biblioteka naukowa województwa oraz jedna z największych w całej Polsce – Biblioteka Główna Uniwersytetu Mikołaja Kopernika, posiadająca ponad 2200 tys. zbiorów, jak i najstarsza placówka naukowa na Pomorzu – Książnica Kopernikańska założona 19 lutego 1923 roku. Książnica Kopernikańska, która pełni dziś rolę biblioteki wojewódzkiej, jest kontynuatorką bogatych tradycji bibliotekarskich Torunia, sięgających czasów założenia miasta.
Obie biblioteki w swoim zasobie posiadają cenne zbiory dawnych starodruków, bogate działy historii obejmujące nie tylko dzieje regionu, ale całej Polski, a nawet Europy. Książnica Kopernikańska liczy ok. 26 tys. woluminów starodruków (z ponad 60 tys. materiałów składających się na zbiory specjalne) począwszy od XV wieku, natomiast Biblioteka Uniwersytecka liczy około 0,5 mln zbiorów specjalnych, na które składają się rękopisy, stare druki czy zbiory kartograficzne i graficzne. Biblioteka Uniwersytecka jest również głównym koordynatorem projektu Kujawsko-Pomorskiej Biblioteki Cyfrowej. Jest także jedną z 17 instytucji w Polsce, posiadającej prawo do otrzymywania egzemplarza obowiązkowego (od 1947 roku). Do 1997 roku przywilej ten przysługiwał również Książnicy Kopernikańskiej, która otrzymywała regionalny egzemplarz obowiązkowy. Prawo te obowiązywało w latach 1927–1939 i 1968–1996.
Przy omawianiu innych bibliotek nie sposób wymienić Biblioteki Pedagogicznej, należącej do najstarszych tego typu placówek w całej Polsce. Rozpoczęła ona swoją działalność w 1921 roku, pełniąc do 1968 roku funkcję biblioteki wojewódzkiej województwa pomorskiego, a od 1950 roku województwa bydgoskiego. Niestety decyzją władz wojewódzkich przeniesiono w tymże roku bogaty zasób biblioteki do Bydgoszczy, w zamian lokując w Toruniu tamtejszą Miejską Bibliotekę Pedagogiczną (istniejąca od 1945 roku). Po reformie administracyjnej w 1975 roku ponownie uzyskała status biblioteki wojewódzkiej, co miało odzwierciedlenie w nazwie placówki, a stan ten trwał do roku 1999. Obecnie pomimo braku w nazwie „wojewódzka” pełni ona takową funkcję, podobnie jak Książnica Kopernikańska dla podregionu toruńsko-włocławskiego. Posiada filię w Brodnicy. Zasób na koniec 2006 roku liczył ponad 250 tys. pozycji.
Kolejną biblioteką naukową jest Biblioteka Centrum Szkolenia Artylerii i Uzbrojenia. Powstała w 1925 roku jako biblioteka Ośrodka Szkolenia Artylerii, w latach 1988–2002 pełniła rolę Biblioteki Głównej Wyższej Szkoły Oficerskiej im. Józefa Bema, liczy ponad 115 tys. woluminów skupionych w działach: zbiorów naukowych, zbiorów wojskowych, wydawnictw topograficznych, filmoteki garnizonowej oraz Archiwum.
Na wyróżnienie zasługuje również Biblioteka Diecezjalna im. ks. Stanisława Kujota, powołana 16 sierpnia 1995 roku. Od 2012 roku znajduje się w nowoczesnej siedzibie – gmachu Centrum Dialogu im. Jana Pawła II. Liczy ona ponad 90 tys. woluminów, w tym kilkadziesiąt starodruków.
Pozostałe biblioteki na ogół posiadają mniejszy zasób, w większości powstały one na przestrzeni kilkudziesięciu lat. Do bibliotek naukowych zalicza się również:
Do tego grona należy doliczyć również biblioteki pozostałych szkół wyższych Torunia m.in. Bibliotekę Toruńskiej Szkoły Wyższej, Bibliotekę Kolegium Języków Obcych liczącą ponad 20 tys. specjalistycznych pozycji w szczególności obcojęzycznych. Dodatkowo sieć bibliotek szkolnych, 14 filii Wojewódzkiej Biblioteki Publicznej – Książnicy Kopernikańskiej rozsianych po całym mieście. Specjalną czytelnię posiada Centrum Sztuki Współczesnej Znaki Czasu wśród której znajdziemy 2800 egzemplarzy książek, 1300 numerów czasopism, oraz prawie 80 płyt CD oraz DVD, z których można korzystać na miejscu.
Statystyka.
Biblioteki publiczne.
Liczba czytelników w toruńskich bibliotekach publicznych w latach 2008-2016:
Biblioteki naukowe.
Liczba czytelników w toruńskich bibliotekach naukowych w latach 2007-2016:

</doc>
<doc id="4302107" url="https://pl.wikipedia.org/wiki?curid=4302107" title="Pirro Dodbiba">
Pirro Dodbiba

Pirro Dodbiba (ur. 1924 w Elbasanie, zm. w kwietniu 2004 w Tiranie) – albański działacz komunistyczny i agronom, minister rolnictwa w latach 1965-1976 w rządzie Mehmeta Shehu, bratanek Sokrata Dodbiby i siostrzeniec Aleksa Budy.
Życiorys.
Pochodził z wpływowej rodziny prawosławnej z Elbasanu - był synem Janiego Dodbiby i Athiny z d. Budy (siostry Aleksa Budy). Ukończył szkołę w Elbasanie i gimnazjum w Tiranie. W 1943 wstąpił do partii komunistycznej, a w październiku 1943 został wysłany w rejon Dajti, gdzie pełnił funkcję zastępcy komisarza politycznego w jednym z oddziałów partyzanckich. W 1944 awansował na stanowisko zastępcy komisarza politycznego batalionu. W 1945 wyjechał na studia agronomiczne do Akademii Rolniczej w Moskwie. Studia ukończył w 1950, a po powrocie do kraju objął stanowisko wiceministra rolnictwa. W 1951 został dyrektorem Wyższej Szkoły Rolniczej w Kamzie. W latach 1956-1962 kierował wydziałem rolnictwa przy Komitecie Centralnym Albańskiej Partii Pracy. W 1962 objął stanowisko sekretarza komitetu okręgowego partii w Fierze. Przez jedenaście lat (1965-1976) pełnił funkcję ministra rolnictwa. W 1971 kierował delegacją albańską, która wyjechała do Chin negocjować współpracę rolną między dwoma państwami. 24 kwietnia 1976 na posiedzeniu Biura Politycznego partii został oskarżony o błędy ideologiczne, zmuszony do samokrytyki i usunięty ze stanowiska. Po 1976 pracował w państwowym gospodarstwie rolnym w Llakatundzie, gdzie został internowany wraz z żoną i dwójką dzieci.
Od 1943 był członkiem Komunistycznej Partii Albanii, a od 1948 Albańskiej Partii Pracy. W latach 1971-1976 był kandydatem na członka Biura Politycznego partii. W latach 1962-1976 zasiadał w Zgromadzeniu Ludowym. W latach 90. działał w ruchu kombatanckim. W 2003 został wybrany przewodniczącym Narodowego Komitetu Weteranów Wojny Narodowowyzwoleńczej (Komiteti Kombëtar i Veteranëve të Luftës Antifashiste Nacional-Clirimtare të Popullit Shqiptar).
Odznaczony Orderem Wolności (Urdher e Lirise).

</doc>
<doc id="4302111" url="https://pl.wikipedia.org/wiki?curid=4302111" title="Biblioteki i archiwa w Toruniu">
Biblioteki i archiwa w Toruniu



</doc>
<doc id="4302113" url="https://pl.wikipedia.org/wiki?curid=4302113" title="Klemens (Papadopulos)">
Klemens (Papadopulos)

Klemens (gr. "Επίσκοπος Κλήμης") (ur. 1966 r. w Dramie) – biskup Cerkwi Prawdziwych Prawosławnych Chrześcijan Hellady, od 2014 locum tenens morawskiej episkopii obejmującej Czechy, Słowację i Polskę.
Życiorys.
Ukończył teologię na Uniwersytecie w Thessalonice, otrzymując dyplom ze szczególnym wyróżnieniem. Po ukończeniu studiów w 1989 roku wstąpił do Bractwa Monasteru pw. św. męcz. Cypriana i Justyny (Fili, Attyka), gdzie zakończywszy nowicjat przyjął mnisze postrzyżyny. Chirotonię biskupią otrzymał 7 października 2007. W latach 2007 – 2014 był sekretarzem Świątobliwego Synodu Cerkwi uczestnicząc w zakończonych sukcesem pracach na rzecz zjednoczenia greckich starostylników. W 2014 roku wchodzi w skład czteroosobowej synodalnej Komisji ds. antyekumenicznej Misji poza Grecją  Decyzją  Synodu biskupów "Cerkwi Prawdziwych Prawosławnych Chrześcijan Hellady", z dnia 17 maja 2014 roku, zostaje mianowany pełniącym funkcję administratora (locum tenes) nowo utworzonej Morawskiej Episkopii (Czechy, Słowacja i Polska).

</doc>
<doc id="4302117" url="https://pl.wikipedia.org/wiki?curid=4302117" title="Bitwa pod Ceberem">
Bitwa pod Ceberem



</doc>
<doc id="4302119" url="https://pl.wikipedia.org/wiki?curid=4302119" title="Zdzisław Malina">
Zdzisław Malina

Zdzisław Malina (ur. 9 kwietnia 1924, zm. 14 grudnia 2014) – pułkownik Sił Zbrojnych Polskiej Rzeczypospolitej Ludowej, szef Wojsk Radiotechnicznych (1962-1968)
Życiorys.
W ludowym Wojsku Polskim od 1945 roku. W 1947 ukończył Oficerską Szkołę Łączności. Po jej ukończeniu w 1947 r. technik radiostacji doświadczalnej w Centralnej Składnicy i Warsztatach Łączności. W latach 1948–1949 w Wojskowym Instytucie Techniki – stażysta Ośrodka Badań Radiowych. Następnie przez pół roku w Sztabie Generalnym WP w III Oddziale jako pomocnik kierownika sekcji. W grudniu 1949 r. skierowany do Grupy Organizacyjno-Przygotowawczej Dowództwa Obrony Przeciwlotniczej (OPL) na stanowisko pomocnika szefa Wydziału Obrony Przeciwlotniczej. W latach 1950–1951 pomocnik szefa Wydziału Obserwacyjno-Meldunkowego ds. łączności radiowej. W latach 1951-1953 był pomocnikiem szefa Oddziału Obserwacyjno-Meldunkowego, a następnie do marca 1954 r. dowódcą Głównego Posterunku Obserwacyjno-Meldunkowego w Dowództwie Wojsk OPL OK. W latach 1954–1955 szef Oddziału Służby Obserwacyjno-Meldunkowej. W połączonym dowództwie Wojsk Lotniczych i Obrony Przeciwlotniczej Obszaru Kraj szef Oddziału Służby Obserwacyjno-Meldunkowej i Środków Radiotechnicznych, a następnie szef Oddziału Służby Radiotechnicznej (do 1959 roku). Po wyodrębnieniu dowództwa Wojsk Obrony Przeciwlotniczej Obszaru Kraju zastępca dowódcy Wojsk OPL OK i jednocześnie szef Inspektoratu Wojsk Radiotechnicznych, następnie szef sztabu Wojsk OPL OK. W 1962 r. ukończył studia w Akademii Sztabu Generalnego Sił Zbrojnych ZSRR im. K. Woroszyłowa w Moskwie i został pierwszym szefem Wojsk Radiotechnicznych w Dowództwie nowo utworzonych Wojsk Obrony Powietrznej Kraju. W 1969 oddelegowany do Sekretariatu Komitetu Obrony Kraju. Na emeryturę odszedł w 1985 ze stanowiska zastępcy szefa Sekretariatu Komitetu Obrony Kraju.
Pochowany na Cmentarzu w Bochni.

</doc>
<doc id="4302120" url="https://pl.wikipedia.org/wiki?curid=4302120" title="Chiaka Ogbogu">
Chiaka Ogbogu

Chiaka Sylvia Ogbogu (ur. 15 kwietnia 1995 w Newark) – amerykańska siatkarka, grająca na pozycji środkowej. 
Sukcesy klubowe.
Mistrzostwa NCAA:
Puchar Polski:
Superpuchar Włoch: 
Klubowe Mistrzostwa Świata:
Puchar Włoch: 
Superpuchar Turcji:
Puchar Turcji:
Mistrzostwo Turcji:
Liga Mistrzyń:
Sukcesy reprezentacyjne.
Puchar Panamerykański:
Liga Narodów:
Puchar Świata:
Mistrzostwa Ameryki Północnej, Środkowej i Karaibów:
Igrzyska Olimpijskie:

</doc>
<doc id="4302125" url="https://pl.wikipedia.org/wiki?curid=4302125" title="Delimara Lighthouse">
Delimara Lighthouse

Delimara Lighthouse – nazwa dwóch latarni na półwyspie Delimara, w pobliżu Marsaxlokk, na Malcie. Zabytkowa latarnia została zbudowana w 1855 i działała do 1985, dziś opiekuje się nią organizacja Din l-Art Ħelwa. Nowoczesna, sterowana elektrycznie latarnia znajdująca się obok starej, została oddana do użytku w 1990.
Delimara Lighthouse.
Zabytkowa, oryginalna latarnia składa się z dwukondygnacyjnej, prostokątnej podstawy i wieży w czarno-białej pasy. Pomalowano ją w ten sposób w 1950 roku, ponieważ marynarze mieli problem z jej zlokalizowaniem podczas dnia. Budynek jest w dużej mierze wykonany z wapienia globigeryny, tylko na szczycie wieży zastosowano twardą skałę do obudowy latarni. Wieża zawiera zbiornik na naftę w kształcie gruszki i wykonany z mosiądzu. Jest to jedyna latarnia na Malcie, w której zachowała się oryginalna soczewka Fresnela.
Nowa latarnia powstała obok starej w 1990 roku. Jej budynek ma dwa piętra z systemem łączności i radarem zamontowanym na dachu.
Położenie.
Obie latarnie znajdują się kilkanaście metrów od siebie na krańcu półwyspu Delimara, południowo-wschodniego punktu Malty. Stoją około 3 kilometry na południowy wschód od miasta Marsaxlokk. Nowoczesny budynek znajduje się 15 metrów na południowy wschód od budynku zabytkowego.
Historia.
Potrzeba budowy latarni morskiej na półwyspie Delimara powstała w momencie otwarcia Kanału Sueskiego w 1850 i wynikającego wzrostu ruchu żeglugowego. Angielski gubernator Malty, sir Richard More O’Ferrall zlecił budowę, a w 1854 rozpoczęto budowę latarni, którą ukończono w 1855. Latarnia morska służyła głównie jako przewodnik dla statków handlowych, jednak latarnik opracowywał raport o ruchach wszystkich statków, które zaobserwował w kierunku Malty. Po budowie czerwone światło latarni wytwarzała lampa olejowa, która w 1896 roku została zastąpiona przez mocniejszą lampę naftową, która wysyłała naprzemiennie białe i czerwone wiązki światła co 30 sekund. Cykl wysyłania sygnału świetlnego obsługiwał tradycyjny mechanizm zegarowy, sterowany ręcznie. Światło było widoczne do 19 mil morskich. W 1956 pojawiły się problemy z tym mechanizmem i zastąpiono go stałą, białą latarnią.
Podczas II wojny światowej latarnia została uszkodzona. Poza uszkodzeniem szkła nie było większych szkód, spowodowanych przez uderzenie pociskiem.
Delimara Lighthouse po latach.
Latarnie morskie na Malcie są utrzymywane i obsługiwane przez Transport Malta, który przejął dawny Urząd Morski Malta. W marcu 2006 roku Urząd Morski przekazał nieczynną starą latarnię morską organizacji pozarządowej Din l-Art Ħelwa, która w tym samym roku rozpoczęła jej remont. W 2008 zostały ukończone pierwsze dwie fazy remontu, dotyczące ścian zewnętrznych, połączeń wodnych i elektrycznych. W ostatniej fazie, mimo trudności finansowych, przywrócono również oryginalny mechanizm świetlny.
Po remoncie w budynku latarni urządzono dwa apartamenty mieszczące do 10 osób. Mieszkania te są wynajmowane turystom, a uzyskany dochód Din l-Art Ħelwa przeznacza na pokrycie kosztów restauracji podobnych obiektów.

</doc>
<doc id="4302126" url="https://pl.wikipedia.org/wiki?curid=4302126" title="Maciej Jakubowski (wiceminister)">
Maciej Jakubowski (wiceminister)

Maciej Jan Jakubowski (ur. 1976) – polski ekonomista, socjolog, analityk i urzędnik państwowy, doktor nauk ekonomicznych. w latach 2012–2014 podsekretarz stanu w Ministerstwie Edukacji Narodowej.
Życiorys.
Przez rok studiował matematykę, następnie przeniósł się na socjologię, którą ukończył w 2001. Studiował na Uniwersytecie Warszawskim, University of Pittsburgh w Stanach Zjednoczonych i na Uniwersytecie Ludwika i Maksymiliana w Monachium. Był stypendystą Fundacji na rzecz Nauki Polskiej, w Robert Schuman Centre for Advanced Studies i European University Institute we Florencji. W 2006 obronił na Wydziale Nauk Ekonomicznych Uniwersytetu Warszawskiego pracę doktorską pt. „Efektywność instytucji zarządzających lokalnymi dobrami publicznymi na przykładzie inicjatywy Mała Szkoła”. Został następnie adiunktem w Katedrze Ekonomii Politycznej na WNE UW. Autor i współautor książek oraz raportów i analiz ekonomicznych powiązanych z wpływem zmian polityki edukacji na uczniów.
Od 2005 pracował w zespole badawczym w Centralnej Komisji Egzaminacyjnej, który badał edukacyjną wartość dodaną; opracował własną metodę badania takiej wartości dla gimnazjów. Od 2008 był analitykiem w zespole zarządzającym badaniem Programu Międzynarodowej Oceny Umiejętności Uczniów przy OECD. Uczestnik i kierownik projektów związanych z edukacją i rynkiem pracy na zlecenie samorządu, instytucji rządowych i międzynarodowych, m.in. Banku Światowego, Global Development Network i Programu Narodów Zjednoczonych ds. Rozwoju. Jako konsultant był związany z Bankiem Światowym i Programem Narodów Zjednoczonych ds. Rozwoju.
25 kwietnia 2012 powołany na stanowisko podsekretarza stanu w Ministerstwie Edukacji Narodowej, odpowiedzialnego za strategię i finansowanie. Odwołany z funkcji 13 stycznia 2014. Później pracował jako doradca ds. oceny edukacji publicznej oraz jako założyciel i dyrektor instytucji badającej rynek.

</doc>
<doc id="4302131" url="https://pl.wikipedia.org/wiki?curid=4302131" title="Temp Baku">
Temp Baku

Temp Baku (azer. Temp Futbol Klubu) – azerski klub piłkarski, mający swoją siedzibę w stolicy kraju, mieście Baku.
Historia.
Chronologia nazw:
Klub piłkarski İnşaatçısı Baku (ros. "Stroitieli Baku") został założony w miejscowości Baku w 1931 roku w Azerbejdżańskim Związku Robotników Budowlanych (ASPS) z inicjatywy grupy kierowanej przez Aszota Markarowa (przewodniczącego Rady Biura Kultury Fizycznej ASPS). Sarkis Bagdasarian został wybrany na przewodniczącego towarzystwa "Temp", a Parujr Parsadanow i Gurgen Danielian prowadzili zespół. W 1936 po organizacji pierwszych klubowych mistrzostw ZSRR klub został przydzielony do Grupie W (III poziom). W debiutowym sezonie zespół zajął drugie miejsce i zdobył promocję do Grupy B. W swoim drugim sezonie już jako Temp Baku również został sklasyfikowany na drugiej pozycji. W rozgrywkach o Puchar ZSRR klub dotarł do 1/16 finału. W 1937 zespół zajął trzecie miejsce w Grupie B i zdobył awans do Grupy A. W 1938 klub debiutował w rozgrywkach najwyższej ligi, gdzie uplasował się w spadkowej strefie uzyskując 19.lokatę. W 1939 zespół ponownie występował w rozgrywkach Grupy B, gdzie był piątym w końcowej tabeli. A w Pucharze ZSRR klub przegrał w ćwierćfinale z Dinamem Taszkent. Jednak po zakończeniu sezonu klub został rozwiązany.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2018).
Stadion.
Klub rozgrywa swoje mecze domowe na stadionie Dinamo w Baku, który może pomieścić 10000 widzów.

</doc>
<doc id="4302132" url="https://pl.wikipedia.org/wiki?curid=4302132" title="Cənub İnşaatçısı Baku">
Cənub İnşaatçısı Baku



</doc>
<doc id="4302133" url="https://pl.wikipedia.org/wiki?curid=4302133" title="Strategia rozrodcza">
Strategia rozrodcza



</doc>
<doc id="4302134" url="https://pl.wikipedia.org/wiki?curid=4302134" title="Darko Horvat">
Darko Horvat

Darko Horvat (ur. 28 września 1970 w Čakovcu) – chorwacki polityk i inżynier, parlamentarzysta, w 2016 i w latach 2018–2022 minister.
Życiorys.
Absolwent energoelektroniki na Uniwersytecie Mariborskim z 1996. Od tegoż roku pracował w przedsiębiorstwach energetycznych z grupy HEP, od 2006 na stanowisku dyrektorskim. W latach 2008–2012 był dyrektorem departamentów w resorcie gospodarki, pracy i przedsiębiorczości. Później został członkiem zarządu prywatnego przedsiębiorstwa energetycznego.
Wstąpił do Chorwackiej Wspólnoty Demokratycznej, został przewodniczącym HDZ w żupanii medzimurskiej. W wyborach w 2015 został wybrany w skład Zgromadzenia Chorwackiego.
W styczniu 2016 z rekomendacji HDZ objął urząd ministra przedsiębiorczości i rzemiosła w rządzie Tihomira Oreškovicia. W przedterminowych wyborach w tym samym roku z powodzeniem ubiegał się o poselską reelekcję. W październiku tego samego roku zakończył pełnienie funkcji ministra. Do rządu powrócił w maju 2018 – w gabinecie Andreja Plenkovicia powierzono mu wówczas stanowisko ministra gospodarki, małej i średniej przedsiębiorczości oraz rzemiosła.
W 2020 również z powodzeniem kandydował do chorwackiego parlamentu. W lipcu tegoż roku w drugim gabinecie dotychczasowego premiera powołano go na ministra budownictwa, planowania przestrzennego i własności państwowej. W lutym 2022 został tymczasowo aresztowany w związku z prowadzonym przez antykorupcyjną służbę USKOK postępowaniem dotyczącym nadużycia władzy; w tym samym miesiącu został odwołany z funkcji rządowej. 

</doc>
<doc id="4302136" url="https://pl.wikipedia.org/wiki?curid=4302136" title="Erupcja Volcán de Fuego (2018)">
Erupcja Volcán de Fuego (2018)

Erupcja Volcán de Fuego – erupcja wulkanu w czerwcu 2018 w Gwatemali, która obejmowała lahary, przepływy piroklastyczne i chmury popiołu wulkanicznego, która przyczyniła się do wielu ofiar śmiertelnych. Jest to najbardziej śmiercionośna erupcja w kraju od czasu erupcji wulkanu Santamaría w 1902 roku.
Erupcja.
W niedzielę 3 czerwca 2018 roku, około południa czasu lokalnego, w południowej Gwatemali rozpoczęła się erupcja Volcán de Fuego. W wyniku wybuchu wulkanu śmierć poniosło 159 osób, a 300 zostało rannych, głównie na południe od wulkanu w miastach i wioskach El Rodeo, Las Lajas i San Miguel Los Lotes w departamencie Escuintla, w odległości 44 km od miasta Gwatemala. Miejscowość San Miguel Los Lotes, gmina położona 2 km na północ od wioski El Rodeo, została całkowicie zasypana. Erupcja spowodowała ewakuację 3100 ludzi z pobliskich obszarów i wymusiła zamknięcie międzynarodowego lotniska Gwatemala-La Aurora, głównego lotniska w kraju. Lotnisko ponownie zostało otwarte w poniedziałek 4 czerwca po oczyszczeniu przez gwatemalskie wojsko pasów startowych z popiołu wulkanicznego.
Erupcja wytworzyła kolumnę popiołu o wysokości około 15 kilometrów. Lawiny piroklastyczne – szybko poruszające się chmury gorącego gazu i materii wulkanicznej – spowodowały wiele ofiar.
Reakcje.
Prezydent Jimmy Morales w reakcji na katastrofę zarządził trzydniową żałobę narodową i osobiście 4 czerwca odwiedził niektóre dotknięte kataklizmem miasta i wsie. Wyrazy wsparcia, solidarności i oferty pomocy udzieli różni światowi przywódcy. Coordinadora Nacional para la Reducción de Desastres (CONRED), agencja ds. pomocy ofiarom katastrof w Gwatemali, poinformowała, że erupcja i jej popiół dotknęły ponad 1,7 miliona osób. W departamentach Escuintla, Chimaltenango i Sacatepéquez ogłoszono stan wyjątkowy.

</doc>
<doc id="4302138" url="https://pl.wikipedia.org/wiki?curid=4302138" title="Wolnościowy socjalizm">
Wolnościowy socjalizm



</doc>
<doc id="4302139" url="https://pl.wikipedia.org/wiki?curid=4302139" title="Most im. 15 Pułku Piechoty &quot;Wilków&quot;">
Most im. 15 Pułku Piechoty &quot;Wilków&quot;



</doc>
<doc id="4302141" url="https://pl.wikipedia.org/wiki?curid=4302141" title="Paweł Potent">
Paweł Potent

Paweł Potent (ur. 24 marca 1975 w Radomiu) – polski piłkarz. W najwyższej klasie ligowej rozegrał 41 meczów jako zawodnik Stali Stalowa Wola i Rakowa Częstochowa.

</doc>
<doc id="4302144" url="https://pl.wikipedia.org/wiki?curid=4302144" title="Wachtang Blagidze">
Wachtang Blagidze

Wachtang Blagidze (gruz. ვახტანგ ბლაგიძე; ros. Вахтанг Германович Благидзе; ur. 23 lipca 1954) – radziecki zapaśnik startujący w stylu klasycznym. Złoty medalista olimpijski z Moskwy 1980 w kategorii 52 kg.
Mistrz świata w 1978 i 1981. Mistrz Europy w 1978 i 1980. Mistrz uniwersjady w 1977. Drugi w Pucharze Świata w 1982 roku.
Mistrz ZSRR w 1981; trzeci w 1976 i 1980 roku.

</doc>
<doc id="4302145" url="https://pl.wikipedia.org/wiki?curid=4302145" title="Vachtang Blagidze">
Vachtang Blagidze



</doc>
<doc id="4302154" url="https://pl.wikipedia.org/wiki?curid=4302154" title="Klify Dingli">
Klify Dingli

Klify Dingli – formacja skalna na wybrzeżu wyspy Malta, na Morzu Śródziemnym i najwyższy punkt archipelagu maltańskiego. Położone w pobliżu wioski Dingli i miasta Siġġiewi. Klify Dingli w górach lub na najwyższym wzniesieniu Ta’ Dmejrek wznoszą się na wysokość 253 metrów od Morza Śródziemnego. Na południowo-zachodnim wybrzeżu Malty ściana skalna opada stromo w wielu miejscach, ale nigdzie nie jest tak wysoka, jak na klifach Dingli. Tuż poniżej krawędzi urwiska znajduje się zielony, żyzny i skalisty płaskowyż nad linią brzegową, na którym okoliczni rolnicy uprawiają rośliny.
Historia Klifów Dingli.
Klify Dingli zawdzięczają swoją nazwę angielskiemu rycerzowi z Zakonu Świętego Jana, Sir Thomasowi Dingleyowi, który osiadł na tym obszarze w XVI wieku. Nazwa wioski Dingli na Malcie też pochodzi od nazwiska rycerza Dingley, który posiadał ziemie i majątek w tej okolicy. Dingley został pozbawiony swoich ziem w Anglii po tym, jak król – Henryk VIII skonfiskował jego własność.
Zabytki.
Nad Klifami Dingli znajduje się niewielka kaplica św. Marii Magdaleny, a także dawna stacja radarowa Królewskich Sił Lotniczych. Ten system w kształcie kopuły jest obecnie używany przez maltański system kontroli ruchu lotniczego.

</doc>
<doc id="4302156" url="https://pl.wikipedia.org/wiki?curid=4302156" title="Giorgio Grognet de Vassé">
Giorgio Grognet de Vassé

Giorgio Grognet de Vassé (ur. 1774, zm. 1862) – maltański architekt i antykwariusz, głównie znany z zaprojektowania Rotundy w Moście.
Urodził się w roku 1774 na Malcie, w rodzinie o francuskich korzeniach. Studiował we Frascati, w Państwie Kościelnym, z zamiarem zostania księdzem. Jednak jego poglądy polityczne i mocne poparcie dla jakobinów, popchnęły go do podjęcia służby jako oficer we francuskich siłach ekspedycyjnych podczas kampanii egipskiej. W końcu powrócił na Maltę kilka lat po powstaniu przeciwko rządom francuskim.
W latach trzydziestych XIX wieku, kościół parafialny w Moście, zbudowany w XVII wieku przez architekta Tommaso Dingliego, stał się za mały, aby pomieścić populację miasta. Grognet zaproponował przebudowę kościoła w stylu neoklasycznym, bazując na rzymskim Panteonie. Pomimo oporów biskupa Francesco Caruany, projekt został zaaprobowany, i budowa kościoła rozpoczęła się 30 maja 1833 roku. Grognet nigdy nie otrzymał formalnego wykształcenia jako architekt, więc podczas budowy kościoła korzystał z pomocy konsultacyjnej jednego z członków rodziny Sammut. Projekt kościoła był chwalony zarówno podczas budowy, jak i po jej ukończeniu, i uważany jest za arcydzieło Grogneta.
Grognet był też antykwariuszem, i miał głęboką wiedzę o sztuce klasycznej. W związku z odkryciem za jego życia takich miejsc, jak Ġgantija i Ħaġar Qim wierzył, że Malta była miejscem, gdzie znajdowała się Atlantyda. Opublikował nawet krótkie kompendium, wyjaśniające tą teorię.
W roku 1834 Grognet poślubił Orsettę della Grazie Paleologo. Przeważnie mieszkał w stolicy Valletcie, lecz na czas nadzorowania budowy rotundy przeniósł się do domu w Moście, który należał do notariusza Francesco Chetcutiego. Ten dom miejski nazywany jest teraz Villa Grognet; jego projekt jest przypisywany Grognetowi.
Po ukończeniu rotundy, Grognet otrzymał od gubernatora Le Marchanta roczną pensję w wysokości 100 funtów, lecz zmarł kilka miesięcy później, w roku 1862. Pochowany został w kaplicy "Virgin of the Girdle" w rotundzie w Moście.

</doc>
<doc id="4302158" url="https://pl.wikipedia.org/wiki?curid=4302158" title="Caroline Shaw">
Caroline Shaw

Caroline Adelaide Shaw (ur. 1 sierpnia 1982 w Greenville) – amerykańska kompozytor, skrzypaczka i wokalistka; laureatka Nagrody Pulitzera.
Życiorys.
Wychowała się w rodzinie muzycznej. Występowała w Carnegie Hall i w Metropolitan Museum of Art. Jako instrumentalistka współpracuje z American Contemporary Music Ensemble. Należy do zespołu Roomful of Teeth. Za utwór "Partita na 8 głosów" ("Partita for 8 voices") otrzymała w 2013 Nagrodę Pulitzera w dziedzinie muzyki jako najmłodsza laureatka w tej kategorii i trzecia kobieta. Utwór (składający się z czterech części) został w całości wykonany dopiero po przyznaniu wyróżnienia.

</doc>
<doc id="4302159" url="https://pl.wikipedia.org/wiki?curid=4302159" title="Igor Kanygin">
Igor Kanygin

Igor Władimirowicz Kanygin (ros. Игорь Владимирович Каныгин; ur. 6 czerwca 1956) – radziecki zapaśnik startujący w stylu klasycznym. Srebrny medalista olimpijski z Moskwy 1980 w kategorii 90 kg.
Mistrz świata w 1981 i 1983. Mistrz Europy w 1980, 1982, 1983 i 1985. Pierwszy w Pucharze Świata w 1982 i 1986 roku. Wygrał zawody Przyjaźń-84.
Mistrz ZSRR w 1980, 1982, 1984 i 1987; drugi w 1981; trzeci w 1983 i 1988 roku.

</doc>
<doc id="4302169" url="https://pl.wikipedia.org/wiki?curid=4302169" title="Baszta (Rzędkowice)">
Baszta (Rzędkowice)

Baszta – skała na Wyżynie Częstochowskiej w miejscowości Rzędkowice w województwie śląskim, w powiecie zawierciańskim, w gminie Włodowice. Stanowi wschodnie zakończenie Małej Grani. Znajduje się w terenie otwartym, z niskimi podrostami drzew i krzewów. Należy do najmniejszych skał w Skałach Rzędkowickich.
Wspinaczka skalna.
Na Baszcie uprawiana jest wspinaczka skalna. Skały są pionowe lub przewieszone, mają wysokość do 12 m i znajdują się w pełnym słońcu. Jest 8 dróg wspinaczkowych o trudności od IV do VI.5 w skali Kurtyki i jeden projekt. Na większości dróg zamontowano stałe punkty asekuracyjne: ringi (r), stare kotwy (o) i stanowiska zjazdowe (st). Wśród wspinaczy są średnio popularne.

</doc>
<doc id="4302174" url="https://pl.wikipedia.org/wiki?curid=4302174" title="Turnia Szefa">
Turnia Szefa

Turnia Szefa – samotna wapienna skała na Wyżynie Częstochowskiej w miejscowości Rzędkowice w województwie śląskim, w powiecie zawierciańskim, w gminie Włodowice. Znajduje się na otwartej przestrzeni i jest jedną ze Skał Rzędkowickich. Znajduje się pomiędzy Basztą i Zegarową.
Wspinaczka skalna.
Na Turni Szefa uprawiana jest wspinaczka skalna. Ma pionowe lub przewieszone ściany o wysokości do 10 m. Znajduje się w pełnym słońcu. Jest 10 dróg wspinaczkowych o trudności od IV do VI.5+ w skali Kurtyki. Na większości dróg zamontowano stałe punkty asekuracyjne: stare kotwy (o), ringi (r) i stanowiska zjazdowe (st). Wśród wspinaczy Turnia Szefa jest średnio popularna.

</doc>
<doc id="4302175" url="https://pl.wikipedia.org/wiki?curid=4302175" title="Metacyclops botosaneanui">
Metacyclops botosaneanui

Metacyclops botosaneanui – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1985 przez zoologa Giuseppe Lucio Pesce.

</doc>
<doc id="4302176" url="https://pl.wikipedia.org/wiki?curid=4302176" title="Metacyclops dianae">
Metacyclops dianae

Metacyclops dianae – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1985 przez zoologa Giuseppe Lucio Pesce.

</doc>
<doc id="4302177" url="https://pl.wikipedia.org/wiki?curid=4302177" title="Metacyclops stocki">
Metacyclops stocki

Metacyclops stocki – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1985 przez zoologa Giuseppe Lucio Pesce.

</doc>
<doc id="4302179" url="https://pl.wikipedia.org/wiki?curid=4302179" title="Metacyclops fiersi">
Metacyclops fiersi

Metacyclops fiersi – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 2001 roku przez Paolę De Laurentiis, Giuseppe Lucio Pesce i Williama F. Humphreysa.

</doc>
<doc id="4302180" url="https://pl.wikipedia.org/wiki?curid=4302180" title="Metacyclops mortoni">
Metacyclops mortoni

Metacyclops mortoni – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1996 roku przez Giuseppe Lucio Pesce, Paolę De Laurentiis i Williama F. Humphreysa.

</doc>
<doc id="4302181" url="https://pl.wikipedia.org/wiki?curid=4302181" title="Metacyclops geltrudeae">
Metacyclops geltrudeae

Metacyclops geltrudeae – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1994 roku przez zespół zoologów w składzie: Giuseppe Lucio Pesce i Diana Paola Galassi.

</doc>
<doc id="4302183" url="https://pl.wikipedia.org/wiki?curid=4302183" title="Zegarowa (Rzędkowice)">
Zegarowa (Rzędkowice)

Zegarowa – skała na Wyżynie Częstochowskiej w miejscowości Rzędkowice w województwie śląskim, w powiecie zawierciańskim, w gminie Włodowice. Jest jedną ze Skał Rzędkowickich. Jest to samotna skała znajdująca się na otwartym terenie między Turnią Szefa i Studniskiem.
Zbudowana jest z wapieni i ma wysokość 12 m. Przez wspinaczy skalnych zaliczana jest do sektora Zegarowej jako Zegarowa I, Zegarowa II i Zegarowa III. Poprowadzili w niej 19 dróg wspinaczkowych o trudności III – VI+ w skali Kurtyki.
Istnieje jeszcze inna skała o nazwie Zegarowa. Znajduje się w grupie Zegarowych Skał koło Smolenia.
Wspinaczka skalna.
Na Zegarowej uprawiana jest wspinaczka skalna. Skały są pionowe lub przewieszone, mają wysokość do 14 m i znajdują się w pełnym słońcu. Wraz z wariantami jest 20 dróg wspinaczkowych o trudności od III do VI+ w skali Kurtyki. Na większości dróg zamontowano stałe punkty asekuracyjne: ringi (r) i stanowiska zjazdowe (st). Wśród wspinaczy Zegarowa jest bardzo popularna.

</doc>
<doc id="4302189" url="https://pl.wikipedia.org/wiki?curid=4302189" title="Rezerwat przyrody Bielice">
Rezerwat przyrody Bielice



</doc>
<doc id="4302190" url="https://pl.wikipedia.org/wiki?curid=4302190" title="Metacyclops campestris">
Metacyclops campestris

Metacyclops campestris – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1987 roku przez amerykańską biolog Janet W. Reid z Smithsonian Institution, National Museum of Natural History w Waszyngtonie.
Występuje endemicznie w wodach słodkich na terenie Brazylii.

</doc>
<doc id="4302191" url="https://pl.wikipedia.org/wiki?curid=4302191" title="Oblężenie Westerplatte">
Oblężenie Westerplatte



</doc>
<doc id="4302192" url="https://pl.wikipedia.org/wiki?curid=4302192" title="Grzegorz Wałejko">
Grzegorz Wałejko

Grzegorz Wałejko (ur. 5 maja 1962 w Suwałkach) – polski prawnik, sędzia i urzędnik państwowy, w latach 2011–2012 podsekretarz stanu w Ministerstwie Sprawiedliwości.
Życiorys.
Absolwent I Liceum Ogólnokształcącego im. Marii Konopnickiej w Suwałkach.
Ukończył studia na Wydziale Prawa i Administracji Uniwersytetu Marii Curie-Skłodowskiej w Lublinie, a także podyplomowe studium prawa europejskiego na tej samej uczelni.
Ukończył aplikację sądową. W latach 1990–1997 asesor sądowy, a następnie sędzia Sądu Rejonowego w Lubartowie. Od 1997 był sędzią Sądu Wojewódzkiego, a następnie Sądu Okręgowego w Lublinie. Specjalizuje się w sprawach cywilnych. Wykładał w Krajowej Szkole Sądownictwa i Prokuratury przedmioty związane z obrotem międzynarodowym.
16 marca 2011 powołany na stanowisko podsekretarza stanu w Ministerstwie Sprawiedliwości, odpowiedzialnego za sądownictwo powszechne, edukację prawniczą oraz kadry. Odwołany z funkcji 16 września 2012 na skutek różnic co do kształtu wymiaru sprawiedliwości z Jarosławem Gowinem. Został później sędzią Wojewódzkiego Sądu Administracyjnego w Lublinie i jego rzecznikiem prasowym.

</doc>
<doc id="4302193" url="https://pl.wikipedia.org/wiki?curid=4302193" title="Studnisko (Rzędkowice)">
Studnisko (Rzędkowice)

Studnisko – skała na Wyżynie Częstochowskiej w miejscowości Rzędkowice w województwie śląskim, w powiecie zawierciańskim, w gminie Włodowice. Jest jedną ze Skał Rzędkowickich. Znajduje się na terenie otwartym, stopniowo zarastającym drzewami i krzewami. Wraz z Białym Filarkiem i Małym Murem tworzy grupę skalną między Turnią Szefa i Turnią Cyklopa. Znajduje się na zachodnim końcu tej grupy.
Zbudowana jest z wapieni i ma wysokość około 18 m. U jej południowej podstawy występuje nyża, a nad nią duże przewieszenie. Nazwa skały pochodzi od znajdującego się w niej 10-metrowej wysokości Kominu w Studnisku Rzędkowickim. Oprócz niego u południowej podstawy skały znajduje się Schronisko pod Studniskiem Rzędkowickim.
Wspinaczka skalna.
Na Studnisku uprawiana jest wspinaczka skalna. W skale znajdują się rysy, filary i zacięcia. Przez wspinaczy skalnych zaliczana jest do sektora Studniska. Poprowadzili w niej 34 (łącznie z wariantami) drogi wspinaczkowe o trudności od III do VI.5+ w skali Kurtyki. Najdłuższa z tych dróg ma długość 18 m. 12 dróg ma zamontowane punkty asekuracyjne: ringi (r), spity (s) i stanowiska zjazdowe St), dla trzech dróg są tylko stanowiska zjazdowe, pozostałe bez asekuracji.

</doc>
<doc id="4302195" url="https://pl.wikipedia.org/wiki?curid=4302195" title="Studnisko">
Studnisko



</doc>
<doc id="4302199" url="https://pl.wikipedia.org/wiki?curid=4302199" title="Zita Žvikienė">
Zita Žvikienė

Zita Žvikienė (ur. 30 września 1955 w Selvester) – litewska polityk. Posłanka na Sejm Republiki Litewskiej.
W 2001 roku uzyskała tytuł magistra prawa na Wydziale Prawa Uniwersytetu Wileńskiego.
Swoją karierę zawodową rozpoczęła w 1973 roku w Ministerstwie Spraw Wewnętrznych na Litwie. Od 1997 do 1998 roku pracowała jako Główny Inspektor Podatkowy w Państwowym Inspektoracie Podatkowym (STI) w Radziwiliszkach. Od 1999 roku była Głównym Inspektorem Podatkowym w Inspekcji Podatkowej Powiatu Szawelskiego w Radziwiliszkach.
W latach 2000-2002 obejmowała stanowisko Głównego Inspektora Podatkowego i Dyrektora Naczelnego Głównego Inspektoratu Podatkowego w Szawlach na Wydziale Kontroli Operacyjnej. Od 2002 roku była też kierownikiem Wydziału Kryminalistycznego w Szawlach. W latach 2002-2004 była zastępcą dyrektora w Departamencie Administracji Podatkowej w Urzędzie Inspekcji Podatkowej w Szawlach. Od 2008 do 2009 była asystentką Virginij Baltraitienė. W latach 2009-2010 pracowała na stanowisku zastępcy dyrektora w Departamencie Administracji Podatkowej w Urzędzie Inspekcji Podatkowej w Szawlach. W latach 2011-2012 była zastępcą dyrektora w Departamencie Kontroli w Urzędzie Inspekcji Podatkowej w Szawlach.
W 2012 przyjęła propozycję kandydowania do Sejmu z ramienia Partii Pracy (Litwa). W wyborach w 2012 uzyskała mandat posłanki na Sejm Republiki Litewskiej.

</doc>
<doc id="4302202" url="https://pl.wikipedia.org/wiki?curid=4302202" title="Rezerwat przyrody Olszyna">
Rezerwat przyrody Olszyna



</doc>
<doc id="4302203" url="https://pl.wikipedia.org/wiki?curid=4302203" title="Arūnas Dudėnas">
Arūnas Dudėnas

Arunas Dudenas (ur. 23 sierpnia 1983 w Wiłkomierzu) – litewski polityk i samorządowiec, poseł na Sejm Republiki Litewskiej.
Życiorys.
W 2006 ukończył archeologię na Uniwersytecie Wileńskim. W 2009 uzyskał dyplom w dziedzinie nauk politycznych w Instytucie Nauk Politycznych i Stosunków Międzynarodowych Uniwersytetu Wileńskiego. Kształcił się również na Uniwersytecie Michała Römera. Pracował w litewskim funduszu zbrojeniowych (Lietuvos Respublikos ginklų fondas) i w administracji rządowej jako główny specjalista w departamencie ds. młodzieży. Zaangażował się w działalność polityczną w ramach Litewskiej Partii Socjaldemokratycznej. W latach 2007–2012 był asystentem kilku socjaldemokratycznych deputowanych, a w 2012 asystentem europosła Zigmantasa Balčytisa.
W latach 2007–2012 zasiadał w radzie rejonu wiłkomierskiego. W kadencji 2012–2016 sprawował mandat posła na Sejm. W 2017 zatrudniony w strukturze partii jako analityk. W 2019 ponownie został radnym rejonowym (reelekcja w 2023).

</doc>
<doc id="4302204" url="https://pl.wikipedia.org/wiki?curid=4302204" title="April">
April

April (hangul: 에이프릴, zapis stylizowany: APRIL) – południowokoreański girlsband założony przez DSP Media. Grupa zadebiutowała w sześcioosobowym składzie, wydając minialbum "Dreaming". Zespół składa się z Chaekyung, Chaewon, Naeun, Yena, Rachel oraz Jinsol.
Zespół zakończył działalność z dniem 28 stycznia 2022 roku.

</doc>
<doc id="4302206" url="https://pl.wikipedia.org/wiki?curid=4302206" title="Rezerwat przyrody Bory Torfowe">
Rezerwat przyrody Bory Torfowe



</doc>
<doc id="4302207" url="https://pl.wikipedia.org/wiki?curid=4302207" title="Lista kościołów na Malcie">
Lista kościołów na Malcie

Na małym wyspiarskim państwie Malta kościół czy kaplica jest powszechnym elementem w krajobrazie. Wiele maltańskich kościołów dominuje na tle nieba, a kopuły i iglice są zazwyczaj widoczne z każdego miejsca na wyspie. Łatwo można trafić do centrum miasta lub wioski kierując się na kościół parafialny, mimo że w wielu z nich znajduje się po kilka kościołów i kaplic.
Na wyspach Malta i Gozo, które mają dwie osobne diecezje, znajduje się ogólnie 359 kościołów (313 na Malcie i 46 na Gozo). Z tej liczby, 78 to parafie (63 na Malcie i 15 na Gozo) a sześć to parafie państwowe.
Oznacza to, że na 1 km² przypada nieco ponad 1 kościół. Na Malcie każda miejscowość ma swój kościół parafialny, poza dosłownie dwoma lub trzema małymi wioskami. Są również miasta, w których jest więcej niż jedna siedziba parafii, np. Sliema lub Birkirkara, z których każde posiada cztery parafie. Na liście poniżej ujęte są prawie wszystkie kościoły na Malcie, Gozo i Comino, począwszy od katedr i bazylik mniejszych, poprzez kościoły parafialne, a skończywszy na innych kościołach i kaplicach.

</doc>
<doc id="4302208" url="https://pl.wikipedia.org/wiki?curid=4302208" title="Mikołaj Bylina">
Mikołaj Bylina



</doc>
<doc id="4302209" url="https://pl.wikipedia.org/wiki?curid=4302209" title="Parafia św. Mikołaja Biskupa w Dzielowie">
Parafia św. Mikołaja Biskupa w Dzielowie

Parafia pw. św. Mikołaja Biskupa w Dzielowie – parafia rzymskokatolicka znajdująca się w Dzielowie. Należy do dekanatu Kietrz diecezji opolskiej.
Parafia powstała w 1922. Pierwotnie należała do diecezji ołomunieckiej, znajdując się na terenie tzw. dystryktu kietrzańskiego, który do diecezji opolskiej został włączony w 1972.
W parafii znajduje się zabytkowy obraz św. Mikołaja z XIV wieku, prawdopodobnie autorstwa Jana z Nysy. W marcu 2017 roku obraz został oddany do renowacji. Do kościoła wrócił dopiero po remoncie i konserwacji ołtarza pod koniec roku 2018. To wielkie dzieło przyciągało kiedyś tysiące pielgrzymów.
Historia.
Dzielów znany jest z kościoła św. Mikołaja Biskupa, stojącego w cieniu gęstych starych lip przy starej drodze z Baborowa do Raciborza. W XIV stuleciu stała tu blisko Dzielowa stara lipa z obrazem św. Mikołaja, patrona kupców. Pobożny czciciel św. Mikołaja zbudował w miejscu zmurszałej lipy drewnianą kaplicę i umieścił w niej ten obraz. Wierni z Dzielowa i sąsiednich okolic często odwiedzali pielęgnowaną przez pustelników kaplicę. Wkrótce obraz Mikołaja został obwołany cudownym i przybywało tam wiele pielgrzymek. W 1700 roku kaplicę powiększono, która w 1780 roku groziła zawaleniem. Wówczas Baborowianie zażądali przeniesienia cudownego obrazu z Dzielowa do kościoła parafialnego w Baborowie. Spodziewano się tym ściągnąć pielgrzymów do Baborowa. Dzielowianie sprzeciwili się temu planowi. Obraz przez mieszkańców Dzielowa był strzeżony dzień i noc. W kościele bez przerwy paliły się świece, odbywały się modlitwy dopóki urząd kościelny nie ustalił, że cudowny obraz pozostanie w dzielowskiej kaplicy i zostanie polecona jego naprawa. Dzielowianie przystąpili do polepszenia kościoła i zbudowali w nim w 1786 roku murowane prezbiterium. W 1821 roku runęła część sklepienia. Głubczycki starosta w porozumieniu z ówczesnym proboszczem Baborowa zaplanował zniesienie kościółka św. Mikołaja. Sprawę burzenia przekazano na licytację. Mieszkańcy ponownie sprzeciwili się temu zamierzeniu. Oznajmili, że są gotowi zbudować na własny koszt nowy kościół i zatroszczyć się o jego naprawę. W 1824 roku doszło do budowy obecnego kościoła, który w 1945 roku w wyniku działań wojennych został ciężko uszkodzony przez pożar. 
Długoletnim proboszczem parafii, od 1966, aż do przejścia na emeryturę w 2008, był ks. Zygfryd Pyka (1933–2015). Z parafii pochodzi wybitny badacz katakumb rzymskich ks. prał. Józef Wilpert (1857–1944).

</doc>
<doc id="4302212" url="https://pl.wikipedia.org/wiki?curid=4302212" title="Mathew Cheriankunnel">
Mathew Cheriankunnel

Mathew Cheriankunnel (ur. 23 września 1930 w Kadayanicad, zm. 30 marca 2022) – indyjski duchowny rzymskokatolicki, w latach 1988–1991 biskup diecezji Kurnool.
Życiorys.
Święcenia kapłańskie przyjął 28 kwietnia 1962. 31 maja 1976 został prekonizowany biskupem Nalgondy. Sakrę biskupią otrzymał 31 maja 1977. 22 grudnia 1986 mianowany został biskupem koadiutorem Kurnool, a 18 stycznia 1988 diecezjalnym. 16 lipca 1991 przeszedł na emeryturę. Zmarł 30 marca 2022.

</doc>
<doc id="4302215" url="https://pl.wikipedia.org/wiki?curid=4302215" title="Piotrek zgubił dziadka oko, a Jasiek chce dożyć spokojnej starości">
Piotrek zgubił dziadka oko, a Jasiek chce dożyć spokojnej starości



</doc>
<doc id="4302218" url="https://pl.wikipedia.org/wiki?curid=4302218" title="Zbigniew Włodzimierz Śliwiński">
Zbigniew Włodzimierz Śliwiński



</doc>
<doc id="4302220" url="https://pl.wikipedia.org/wiki?curid=4302220" title="Rezerwat przyrody Gackie Lęgi">
Rezerwat przyrody Gackie Lęgi



</doc>
<doc id="4302223" url="https://pl.wikipedia.org/wiki?curid=4302223" title="Kamil Antonów">
Kamil Antonów

Kamil Antonów – polski prawnik, doktor habilitowany nauk prawnych, profesor nadzwyczajny Wydziału Prawa i Administracji Uniwersytetu Opolskiego, specjalista w zakresie prawa zabezpieczenia społecznego.
Życiorys.
W 2002 na podstawie napisanej pod kierunkiem Jana Jończyka rozprawy pt. "Prawo do emerytury" otrzymał na Wydziale Prawa, Administracji i Ekonomii Uniwersytetu Wrocławskiego stopień naukowy doktora nauk prawnych w zakresie prawa, specjalność: prawo pracy, prawo ubezpieczeniowe. Na tym samym wydziale na podstawie dorobku naukowego oraz rozprawy pt. "Sprawy z zakresu ubezpieczeń społecznych. Pojęcie oraz właściwości postępowań przedsądowych i ochrony cywilnosądowej" uzyskał w 2012 stopień doktora habilitowanego nauk prawnych w zakresie prawa, specjalność: prawo zabezpieczenia społecznego.
Był adiunktem a następnie został profesorem nadzwyczajnym na Wydziale Prawa i Administracji oraz kierownikiem Zakładu Prawa Pracy i Zabezpieczenia Społecznego na tym wydziale. Został również wykładowcą Państwowej Wyższej Szkoły Zawodowej w Raciborzu w Instytucie Studiów Społecznych.

</doc>
<doc id="4302224" url="https://pl.wikipedia.org/wiki?curid=4302224" title="Mečislovas Zasčiurinskas">
Mečislovas Zasčiurinskas

Mečislovas Zasčiurinskas (ur. 29 stycznia 1946 w Kownie) – litewski polityk. Poseł na Sejm Republiki Litewskiej.
1969 ukończył Politechnikę w Kownie na kierunku inżynier-elektryk. Następnie na tym samym uniwersytecie w roku 1981 zdobył wykształcenie ekonomiczne.
W latach 1992-2004 pracował na Uniwersytecie Technicznym w Kownie, w Komisji Planowania Miasta Kowno, jako pracownik Zarządu Miasta i dyrektor generalny przedsiębiorstwa państwowego. Był również doradcą ds. zarządzania kryzysem gospodarczym oraz administratorem ds. restrukturyzacji. Aktywnie angażował się w życie młodzieży, prowadził szkolną i miejską drużyną siatkarską.
W 2012 przyjął propozycję kandydowania do Sejmu z ramienia Partii Pracy (Litwa). W wyborach uzyskał mandat posła na Sejm Republiki Litewskiej.

</doc>
<doc id="4302225" url="https://pl.wikipedia.org/wiki?curid=4302225" title="Jan Chojnacki (ur. 1948)">
Jan Chojnacki (ur. 1948)



</doc>
<doc id="4302230" url="https://pl.wikipedia.org/wiki?curid=4302230" title="Jan Chojnacki (ok. 1890-1906)">
Jan Chojnacki (ok. 1890-1906)



</doc>
<doc id="4302235" url="https://pl.wikipedia.org/wiki?curid=4302235" title="Malayappan Chinnappa">
Malayappan Chinnappa

Malayappan Chinnappa (ur. 23 lipca 1937 w Ayandur-Mugaiyur) – indyjski duchowny rzymskokatolicki, w latach 2002–2012 arcybiskup Madrasu i Myliapuru, obecnie emeryt tejże archidiecezji.
Życiorys.
Święcenia kapłańskie przyjął 16 grudnia 1972. 17 listopada 1993 został prekonizowany biskupem Vellore. Sakrę biskupią otrzymał 24 stycznia 1994. 1 kwietnia 2005 mianowany został arcybiskupem Madrasu i Myliapuru. 21 listopada 2012 przeszedł na emeryturę.

</doc>
<doc id="4302236" url="https://pl.wikipedia.org/wiki?curid=4302236" title="Shakin’ Dudi">
Shakin’ Dudi



</doc>
<doc id="4302237" url="https://pl.wikipedia.org/wiki?curid=4302237" title="Vitalija Vonžutaitė">
Vitalija Vonžutaitė

Vitalija Vonžutaitė (ur. 29 stycznia 1980 w Kownie) – litewska polityk. Posłanka na Sejm Republiki Litewskiej.
W 2004 ukończyła zarządzanie i ekonomię na Wydziale Zarządzania i Ekonomii na Politechnice Kowieńskiej.
W latach 1998-2001 pracowała jako dyrektorka i konsultantka w firmie UAB "Conangym". Następnie od 2002 do 2004 roku była dyrektorem Litewskiej Konfederacji Pracodawców Biznesowych. Od 2005 do 2006 obejmowała stanowisko zastępcy szefa Kwatery Głównej Partii Pracy na Litwie. Od 2006 do 2007 roku była kierownikiem ds. rozwoju w UAB Sabelijos Prekyba. W latach 2007-2011 był asystentką posła Vydasa Gedvilasa. W latach 2009-2011 była dyrektorem w JSC "Horo.lt".
W 2012 przyjęła propozycję kandydowania do Sejmu z ramienia Partii Pracy (Litwa) W wyborach w 2012 uzyskała mandat posłanki na Sejm Republiki Litewskiej.

</doc>
<doc id="4302241" url="https://pl.wikipedia.org/wiki?curid=4302241" title="Darius Ulickas">
Darius Ulickas

Darius Ulickas (ur. 21 kwietnia 1971 w Prenach) – litewski polityk. Poseł na Sejm Republiki Litewskiej.
W 1994 uzyskał dyplom ekonomisty na Uniwersytecie Aleksandrasa Stulginskisa.
Swoją karierę zawodową rozpoczął 1994 roku w spółce akcyjnej "Litmos", w której pracował jako księgowy. Następnie od 1995 roku obejmował stanowisko starszego menadżera finansisty w UAB Litlotas. W 1998 wrócił do spółki "Litmos" jako dyrektor handlowy, a w 1999 awansował na stanowisko dyrektora generalnego. Od 2009 do 2012 roku był dyrektorem generalnym w AB "Grąžtai".
W 2012 przyjął propozycję kandydowania do Sejmu z ramienia Partii Pracy (Litwa) W wyborach w 2012 uzyskał mandat posła na Sejm Republiki Litewskiej.

</doc>
<doc id="4302243" url="https://pl.wikipedia.org/wiki?curid=4302243" title="Ymer Berisha">
Ymer Berisha

Ymer Berisha (ur. 13 maja 1912 we wsi Gjurgjevik i Madhe k. Kliny, zm. 11 lipca 1946 we wsi Hereq) – albański nauczyciel i działacz narodowy, organizator ruchu antykomunistycznego w Kosowie.
Życiorys.
Pochodził z zamożnej rodziny chłopskiej z Kosowa, był synem Shabana i Fazë z d. Tafili. W 1925 rodzina Berishy przeniosła się do Albanii. Uczył się w Fushë-Kruji, a następnie w szkole pedagogicznej w Elbasanie. Dzięki wsparciu Gjergji Fishty mógł wyjechać na studia do Włoch. Studiował historię i geografię na Uniwersytecie we Florencji, a także uczył się w szkole wojskowej w Rzymie. Studia ukończył w 1936. W kwietniu 1939 po agresji Włoch na Albanię powrócił do Albanii, gdzie uczył w jednej ze szkół w północnej części kraju. Mając poparcie ministra edukacji Ernesta Koliqiego przeniósł się do Kosowa i podjął pracę w gimnazjum im. Sami Frasheriego w Prisztinie, ucząc tam języka i historii Albanii.
Po kapitulacji Włoch we wrześniu 1943, wspólnie z Bernardem Llupim i Marie Shllaku utworzył organizację Besa Kombētare, która miała działać na rzecz utrzymania jedności Albanii i Kosowa. Od listopada 1943 współpracował z Albańskim Ruchem Narodowo Demokratycznym (Levizja Nacional-Demokrate Shqiptare), założonym przez Halima Spahię. Organizacja zakładała współpracę ze Stanami Zjednoczonymi i Wielką Brytanią w celu realizacji idei Wielkiej Albanii. W 1944 Ymer Berisha stanął na czele tej organizacji i objął stanowisko jej komendanta wojskowego. W sierpniu 1945 wziął udział w spotkaniu przywódców albańskich w Doberdolu, które miało wypracować wspólną strategię walki przeciwko komunistom. W tym czasie Berisha podjął współpracę z działającym na terenie Albanii Muharremem Bajraktarim. 25 lipca 1946 w rejonie wsi Blinaje miał odbyć się kongres działaczy narodowych. Miejsce spotkanie zostało jednak rozpracowane przez dowodzącego strukturami OZNA w Kosowie Spasoje Gjakovicia. Dzień później oddział, którym dowodził Berisha został otoczony w rejonie Juniku przez jednostkę OZNA, a on sam zginął w walce.

</doc>
<doc id="4302244" url="https://pl.wikipedia.org/wiki?curid=4302244" title="Studnisko (skała)">
Studnisko (skała)



</doc>
<doc id="4302249" url="https://pl.wikipedia.org/wiki?curid=4302249" title="Vidas Mikalauskas">
Vidas Mikalauskas

Vidas Mikalauskas (ur. 10 sierpnia 1955 w Krakopolu) – litewski polityk. Poseł na Sejm Republiki Litewskiej.
W 1973 roku ukończył szkołę średnią w Simnie. W 1978 roku ukończył Wileński Instytut Pedagogiczny i zdobył dyplom z geografii i wychowania fizycznego.
W latach 1978-1979 pracował jako nauczyciel geografii w szkole średniej w Mejszagole. W latach 1979-1983 pracował jako nauczyciel wychowania fizycznego w szkole średniej w Marcinkańcach. Od 1983 do 1986 roku i od 1996 do 1997 pracował jako trener w szkole sportowej w Oranach. W latach 1986-1987 był przewodniczącym związku sportowego Niemen. Od 1987 do 1996 pracował jako przewodniczący sektora sportowego Komitetu Kultury Fizycznej i Sportu w rejonie orańskim. W 1995 szkolił litewski młodzieżowy klub sportowy. Od 1991 do 2004 był szefem klubu rzemieślniczego Varna Ula.
29 czerwca został wybrany z ramienia Litewskiej Partii Socjaldemokratycznej w wyborach uzupełniających do Sejmu, które przeprowadzono 7 i 21 czerwca 2015. Zastąpił Algisa Kašetę.

</doc>
<doc id="4302254" url="https://pl.wikipedia.org/wiki?curid=4302254" title="Teoktyst (Igumnow)">
Teoktyst (Igumnow)

Teoktyst, imię świeckie Andriej Lwowicz Igumnow (ur. 3 sierpnia 1977 w Charkowie) – rosyjski biskup prawosławny.
Życiorys.
Ukończył szkołę średnią w Wotkińsku, a następnie studia na Iżewskim Państwowym Uniwersytecie Technicznym, gdzie w 1999 r. uzyskał dyplom na kierunku narzędzia i metody diagnostyki medycznej. W latach 1999–2002 kontynuował naukę na studiach doktoranckich, równocześnie pracując jako inżynier programista w centrum naukowo-technicznym Woschod oraz w firmie „Gorswiet”. Od 2001 r. był również związany z parafią katedralną św. Aleksandra Newskiego w Iżewsku.
2 czerwca 2002 r. w soborze św. Aleksandra Newskiego został wyświęcony na diakona przez arcybiskupa iżewskiego i udmurckiego Mikołaja. Służył w soborze katedralnym oraz towarzyszył biskupowi podczas wizyt kanonicznych. W 2007 r. podjął naukę w trybie dziennym w seminarium duchownym w Moskwie. 6 kwietnia 2008 r. przyjął święcenia kapłańskie z rąk arcybiskupa wieriejskiego Eugeniusza. 16 marca 2010 r. ten sam hierarcha postrzygł go na mnicha, nadając mu imię zakonne Teoktyst. W trakcie nauki ks. Igumnow, a następnie mnich Teoktyst służył w Monasterze Dońskim w Moskwie. Seminarium ukończył w 2010 r., zaś dwa lata później ukończył studia magisterskie na Moskiewskiej Akademii Duchownej na podstawie pracy poświęconej księgom Ozeasza i Ezechiela. W latach 2012–2014 był kapelanem wojskowym w jednostce nr 68010, od maja do grudnia 2014 r. służył w cerkwi św. Józefa Wołockiego przy Radzie Wydawniczej Rosyjskiej Cerkwi Prawosławnej, zaś w grudniu 2014 r. został proboszczem parafii Narodzenia Pańskiego w Moskwie–Mitinie. Od 2013 r. pracował w Radzie Wydawniczej Kościoła. Był kolejno p.o. kierownika sekretariatu projektów naukowo-badawczych i programów specjalnych, asystenta przewodniczącego Rady, zastępcy przewodniczącego Rady Wydawniczej, a także członka kolegium recenzentów i przewodniczącego komisji ds. kontroli rozpowszechniania wydawnictw cerkiewnych na terenie eparchii moskiewskiej. Od września 2015 r. był prowadzącym programy „Ewangelie dnia” oraz „Czytania na Wielki Post” w radiu „Wiera”.
14 maja 2018 r. został nominowany na biskupa gorodiszczeńskiego, wikariusza eparchii wołgogradzkiej. Dzień później otrzymał godność archimandryty. Jego chirotonia biskupia miała miejsce 3 czerwca tego samego roku w soborze Chrystusa Zbawiciela w Moskwie, pod przewodnictwem patriarchy moskiewskiego i całej Rusi Cyryla. W 2018 r. został ordynariuszem eparchii peresławskiej.

</doc>
<doc id="4302260" url="https://pl.wikipedia.org/wiki?curid=4302260" title="Turnia Cyklopa">
Turnia Cyklopa

Turnia Cyklopa – skała na Wyżynie Częstochowskiej w miejscowości Rzędkowice w województwie śląskim, w powiecie zawierciańskim, w gminie Włodowice. Jest jedną ze Skał Rzędkowickich. Znajduje się na terenie otwartym, pomiędzy skałami Mały Mur i Wielka Baszta i jest z nimi złączona.
Zbudowana jest z wapieni i ma wysokość 14–24 m. Jest połoga, pionowa lub przewieszona i znajdują się w niej takie formacje skalne jak: komin, filary i zacięcia. Ściany wspinaczkowe o wystawie północno-zachodniej, wschodniej, północno-wschodniej, południowej i południowo-zachodniej. Poprowadzili na nich 25 dróg wspinaczkowych o trudności od II do VI.6 w skali Kurtyki. Najdłuższa z nich ma długość 23 m. Na większości zamontowano ringi (r) i stanowiska zjazdowe (st).

</doc>
<doc id="4302261" url="https://pl.wikipedia.org/wiki?curid=4302261" title="Xu Jing">
Xu Jing



</doc>
<doc id="4302264" url="https://pl.wikipedia.org/wiki?curid=4302264" title="Wojna rosyjsko-turecka (1568-1570)">
Wojna rosyjsko-turecka (1568-1570)



</doc>
<doc id="4302265" url="https://pl.wikipedia.org/wiki?curid=4302265" title="Selenometionina">
Selenometionina

Selenometionina – organiczny związek chemiczny z grupy aminokwasów, selenowy analog metioniny. -Selenometionina (jeden z enancjomerów tego związku) występuje naturalnie i jest głównym, bogatym źródłem selenu w orzechach brazylijskich, zbożach i nasionach roślin strączkowych (zwłaszcza w soi). Jest losowo włączana do białek w miejsce metiony. Łatwo ulega utlenieniu i z tego powodu ma właściwości przeciwutleniające, zmniejszając pule wolnych rodników. Zarówno selen jak i selenometionina odgrywają niezależną rolę w syntezie glutationu, który jest jednym z najważniejszych przeciwutleniaczy u wielu organizmów włączając w to ludzi.

</doc>
<doc id="4302266" url="https://pl.wikipedia.org/wiki?curid=4302266" title="Wielka Baszta">
Wielka Baszta

Wielka Baszta – skała na Wyżynie Częstochowskiej w miejscowości Rzędkowice w województwie śląskim, w powiecie zawierciańskim, w gminie Włodowice. Jest jedną ze Skał Rzędkowickich. Na mapie Geoportalu opisywana jest jako Skała Pszczelna. Znajduje się na terenie otwartym, pomiędzy Turnią Lechwora i Brzuchatą i jest z nimi złączona. Wielka Baszta stanowi w tej grupie skalnej najbardziej na południe wysuniętą, narożną turnię.
Zbudowana jest z wapieni i ma wysokość 24 m. Jest połoga, pionowa lub przewieszona i znajdują się w niej takie formacje skalne jak: komin, filary i zacięcia. U podnóża znajduje się spore schronisko. Ściany wspinaczkowe o wystawie północno-zachodniej, wschodniej, północno-wschodniej, południowej i południowo-zachodniej. Poprowadzili na niej 17 dróg wspinaczkowych o trudności od II do VI.6 w skali Kurtyki. Najdłuższa z tych dróg ma długość 18 m. Na większości zamontowano stałe punkty asekuracyjne: ringi (r) i stanowiska zjazdowe (st).

</doc>
<doc id="4302267" url="https://pl.wikipedia.org/wiki?curid=4302267" title="Turnia Cyklopa i Wielka Baszta">
Turnia Cyklopa i Wielka Baszta



</doc>
<doc id="4302268" url="https://pl.wikipedia.org/wiki?curid=4302268" title="Arvydas Mockus">
Arvydas Mockus

Arvydas Mockus (ur. 5 lutego 1960 w Jurborku) – litewski polityk, poseł na Sejm Republiki Litewskiej.
W 1983 roku ukończył z wyróżnieniem Politechnikę w Kownie z tytułem inżyniera-mechanika. 
W 1982 pracował jako technik w Instytucie Energii Fizycznej i Technicznej Litewskiej Akademii Nauk. W latach 1982-1983 pracował jako zarządca budowy w "Kauno Statyba" w Kownie. Od 1983 do 1984 pracował w fabryce telewizorów w Szawle jako technolog. Od 1984 był sekretarzem w organizacji młodzieżowej LLKJS. W latach 1992-1995 był właścicielem prywatnej firmy handlowej A. Mockas. Od 1995 do 1997 roku pracował jako finansista w UAB Firma Mege. Od 1997 do 2002 by dyrektorem w firmie UAB Transleja, a od 2002 do 2012 roku był dyrektorem w firmie UAB Arvirida. W latach 2008-2012 był asystentem posła na Sejm Republiki Litewskiej.
W 2012 przyjął propozycję kandydowania do Sejmu z ramienia Litewskiej Partii Socjaldemokratycznej W wyborach w 2012 uzyskał mandat posła na Sejm Republiki Litewskiej.

</doc>
<doc id="4302269" url="https://pl.wikipedia.org/wiki?curid=4302269" title="Blue Grotto">
Blue Grotto



</doc>
<doc id="4302270" url="https://pl.wikipedia.org/wiki?curid=4302270" title="Anston">
Anston



</doc>
<doc id="4302273" url="https://pl.wikipedia.org/wiki?curid=4302273" title="Matthieu Rougé">
Matthieu Rougé

Matthieu Marie Jean Rougé (ur. 7 stycznia 1966 w Neuilly-sur-Seine) – francuski duchowny katolicki, biskup Nanterre od 2018.
Życiorys.
Święcenia kapłańskie otrzymał 25 czerwca 1994 i został inkardynowany do archidiecezji paryskiej. Pracował głównie jako duszpasterz parafialny, był też m.in. sekretarzem arcybiskupim (2000–2003). 
5 czerwca 2018 papież Franciszek mianował go ordynariuszem diecezji Nanterre. Sakrę biskupią otrzymał 16 września 2018 z rąk arcybiskupa Michela Aupetit.

</doc>
<doc id="4302276" url="https://pl.wikipedia.org/wiki?curid=4302276" title="Festiwal Białoruskiej Pieśni i Poezji &quot;Mołodeczno 2009&quot;">
Festiwal Białoruskiej Pieśni i Poezji &quot;Mołodeczno 2009&quot;



</doc>
<doc id="4302278" url="https://pl.wikipedia.org/wiki?curid=4302278" title="Vilija Filipovičienė">
Vilija Filipovičienė

Vilija Filipovičiene (ur. 15 lipca 1959 w Irkucku) – rosyjska polityk. Posłanka na Sejm Republiki Litewskiej.
W 1977 ukończyła Wileńską Szkołę Średnią nr 21, a w 1982 ukończyła studia na Uniwersytecie Państwowym w Wilnie na Wydziale Ekonomii Handlu (obecnie Uniwersytet Wileński, Wydział Ekonomiczny) jako specjalista do spraw przedmiotów ścisłych.
W latach 1982-2005 obejmowała stanowisko dyrektora i kierownika Departamentu Handlu w Wileńskiej Bazie Zaopatrzenia w Żywność. Od 2005 do 2012 była dyrektorem w UAB "Ruveja". Od 2008 do 2012 roku pracowała jako asystentka i doradca członka Sejmu Republiki Litewskiej Vytautasa Gapšysa.
W 2012 przyjęła propozycję kandydowania do Sejmu z ramienia Partii Pracy (Litwa) W wyborach w 2012 uzyskała mandat posłanki na Sejm Republiki Litewskiej.

</doc>
<doc id="4302279" url="https://pl.wikipedia.org/wiki?curid=4302279" title="Turnia Lechwora">
Turnia Lechwora

Turnia Lechwora, Turnia Lechfora – skała na Wyżynie Częstochowskiej w miejscowości Rzędkowice w województwie śląskim, w powiecie zawierciańskim, w gminie Włodowice. Jest jedną ze Skał Rzędkowickich. Znajduje się na terenie otwartym, pomiędzy skałami Wielka Baszta i Brzuchata i jest z nimi złączona{.
Zbudowana jest z wapieni i ma wysokość 12–27 m. Jest połoga, pionowa lub przewieszona i znajdują się w niej takie formacje skalne jak: rysy, filary, zacięcia, kominy oraz duże i małe nyże. Przez wspinaczy skalnych opisywana jest razem z Brzuchatą jako Turnia Lechwora, Brzuchata Turnia I, Brzuchata Turnia II, Brzuchata Turnia III. Ściany wspinaczkowe o wystawie północno-wschodniej, wschodniej, południowo-wschodniej i południowej. Na Turni Lechwora wraz z wariantami są 22 drogi wspinaczkowe o trudności od V do VI.5 w skali Kurtyki. Najdłuższa z tych dróg ma długość 27 m. 11 dróg ma stałe punkty asekuracyjne: ringi (r) i stanowiska asekuracyjne (st) lub dwa ringi zjazdowe (drz).
Wspinacze skalni tak piszą o Turni Lechwora: "Jedna z ikon Jury Północnej, niemal 30 -metrowy mur skalny z pięknym kominem pośrodku, oferujący długie piękne drogi w płycie. Każda droga na Lechforze jest klasykiem".
W Turni Lechwora znajduje się niewielka jaskinia zwana Małym Oknem Rzędkowickim.

</doc>
<doc id="4302280" url="https://pl.wikipedia.org/wiki?curid=4302280" title="Turnia Lechfora">
Turnia Lechfora



</doc>
<doc id="4302288" url="https://pl.wikipedia.org/wiki?curid=4302288" title="Saulius Jakimavičius">
Saulius Jakimavičius

Saulius Jakimavičius (ur. 5 lipca 1973 w Kownie) – litewski polityk. Poseł na Sejm Republiki Litewskiej.
Uczył się w kowieńskiej szkole zawodowej. Uzyskał specjalizację z mechaniki filmowej. Później studiował w Kowieńskim Liceum Policyjnym w Ministerstwie Spraw Wewnętrznych Republiki Litewskiej. Po ukończeniu studiów rozpoczął studia prawnicze na Litwie. W 2007 roku na Uniwersytecie Michała Römera ukończył studia humanistyczne i uzyskał tytuł magistra prawa.
W latach 1995-2007 pracował w komisariacie policji okręgowej w Kownie. Za rzetelną i wzorową służbę został przydzielony do Policji Kryminalnej, a następnie do Wydziału Śledczego ds. Zorganizowanej Przestępczości. Zrezygnował z pracy w 2004 roku i założył swoją firmę Jaruge UAB w 2006 roku. W 2014 roku rozpoczął pracę jako zastępca szefa Ministerstwa Rolnictwa Republiki Litewskiej. W lipcu 2014 roku został mianowany doradcą Ministra Rolnictwa Republiki Litewskiej. Od marca 2016 roku był przedstawicielem Wiceminister Ministerstwa Rolnictwa Republiki Litewskiej. 
W 2005 roku został Członkiem Partii Pracy,a od 2008 roku przewodniczącym tej partii. Za wzorową służbę otrzymał od Ministerstwa Spraw Wewnętrznych okolicznościowe ordery „Tevynes labui". Stale wspiera i aktywnie uczestniczy w wydarzeniach organizowanych przez organizacje młodzieżowe i społeczności lokalne. Doradza mieszkańcom w kwestiach prawnych i rolnych.
Wybrany z ramienia Partii Pracy (Litwa) w wyborach uzupełniających do Sejmu. Od 14 września 2016 członek Sejmu Republiki Litewskiej. Zastąpił Vytautasa Gapšysa.

</doc>
<doc id="4302289" url="https://pl.wikipedia.org/wiki?curid=4302289" title="Stow on the Wold">
Stow on the Wold



</doc>
<doc id="4302293" url="https://pl.wikipedia.org/wiki?curid=4302293" title="Porozumienie Kobiet 8 Marca">
Porozumienie Kobiet 8 Marca

Porozumienie Kobiet 8 Marca – nieformalna i niezależna grupa kobiet i mężczyzn powstała w 2000 r, domagająca się równouprawnienia kobiet i zmian przeciwstawiających się dyskryminacji kobiet w świetle polskiego prawa. Nazwa grupy nawiązuje do Międzynarodowego Dnia Kobiet, obchodzonego 8 marca.
Grupa współpracuje tylko organizacjami pozarządowymi, innymi grupami nieformalnymi oraz związkami zawodowymi, odmawiając współpracy z partiami politycznymi. Swoją działalność grupa finansuje z własnych środków, a od 2009 r. wspierają ją także artyści, przekazując swoje prace.
Porozumienie organizuje pokojowe zgromadzenia mające na celu potępiać akty przemocy oraz coroczne manify.
Cele i postulaty.
Grupa za główny cel bierze nagłośnienie i zwrócenie uwagi opinii publicznej na problemy wszystkim kobiet żyjących w Polsce, ale Porozumienie występuje także np. w imieniu mężczyzn przy okazji tzw. "umów śmieciowych" niepełnosprawnych, osób starszych, osób LGBT+ i migrantek.
W sprawie aborcji grupa zajmuje liberalne stanowisko, potępiając obowiązujący kompromis, zakładający dostęp do aborcji w trzech przypadkach (gdy ciąża zagraża zdrowiu lub życiu matki, gdy istnieje prawdopodobieństwo ciężkiego uszkodzenia lub upośledzenia płodu lub gdy ciąża jest wynikiem czynu zabronionego – gwałt lub kazirodztwo) i podkreślając, że w obecnej sytuacji nie istnieje efektywny system umożliwiający wykonanie zabiegu, a kobieta, która chce go wykonać jest narażona na przemoc i upokorzenie.
Porozumienie chce sprawić, aby jak najwięcej obywatelek wyszło na polskie ulice i zabrało głos w dyskusji, która je bezpośrednio dotyczy.
Historia.
Grupa powstawała w 2000 r. jako odpowiedź na wydarzenia w Lublińcu, kiedy policja na podstawie anonimowego donosu zatrzymała kobietę znajdującą się w gabinecie lekarskim, gdzie miał być wykonywany zabieg aborcji i nie informując o jej prawach, przewiozła ją na przymusowe badania ginekologiczne. Osoby, które w tym czasie wystosowały list protestacyjny do Rzecznika Praw Obywatelskich i mediów postanowiły co roku w dniu 8 marca protestować publicznie, organizując manify i walcząc o prawa kobiet.

</doc>
<doc id="4302295" url="https://pl.wikipedia.org/wiki?curid=4302295" title="Ta' Kola Windmill">
Ta' Kola Windmill



</doc>
<doc id="4302298" url="https://pl.wikipedia.org/wiki?curid=4302298" title="Jonas Kondrotas">
Jonas Kondrotas

Jonas Kondrotas (ur. 15 sierpnia 1943 w Perugulbina, zm. 28 stycznia 2022) – litewski polityk. Poseł na Sejm Republiki Litewskiej.
W 1971 uzyskał dyplom agronoma na Wydziale Agronomii na Uniwersytecie Aleksandrasa Stulginskisa.
W latach 1964-1978 był głównym agronomem w gospodarstwie Labunava w Kiejdanach. W 1978 został zastępcą kierownika w Okręgowym Zarządzie Rolnictwa Kiejdany. Od 1985 do 1990 był zastępcą szefa w Stowarzyszeniu rolno-przemysłowym w Kiejdanach. 1993-1994 był dyrektorem generalnym w spółce w Kiejdanach. Następnie od 1994 do 2004 roku był dyrektorem generalnym w Przedsiębiorstwie publicznym "Kedainiu Grudai". Od 2004 do 2006 roku obejmował stanowisko Wiceministra do spraw rolnictwa Republiki Litewskiej. Natomiast w latach 2006-2008 był doradcą szefa w Litewskim Inspektoracie Ochrony Weterynarii.
W 2012 przyjął propozycję kandydowania do Sejmu z ramienia Partii Pracy (Litwa) W wyborach w 2012 uzyskał mandat posła na Sejm Republiki Litewskiej.

</doc>
<doc id="4302300" url="https://pl.wikipedia.org/wiki?curid=4302300" title="Ričardas Sargūnas">
Ričardas Sargūnas

Ričardas Sargunas (ur. 1 września 1954 w Wiłkomierzu) – litewski polityk. Poseł na Sejm Republiki Litewskiej.
W 1977 roku ukończył z wyróżnieniem Instytut Budownictwa Inżynieryjnego na Wydziale Mechanicznym (obecnie Wileński Uniwersytet Techniczny im. Giedymina) na kierunku inżynier-ekonomista. W 1987 uzyskał kwalifikacje trenera na Litewskim Państwowym Instytucie Wychowania Fizycznego (obecnie Litewski Uniwersytet Sportowy).
W latach 1977-1994 obejmował stanowisko zastępcy dyrektora ds. Handlu, inżyniera-technologa w State Motor Vehicle Company w Oniksztach. Następnie w 1994 został dyrektorem w UAB Antransas, a w 2004 roku został gubernatorem okręgu Utena.
W 2012 przyjął propozycję kandydowania do Sejmu z ramienia Partii Pracy. W wyborach w 2012 uzyskał mandat posła na Sejm Republiki Litewskiej.

</doc>
<doc id="4302301" url="https://pl.wikipedia.org/wiki?curid=4302301" title="Kútvölgy (stacja kolejowa)">
Kútvölgy (stacja kolejowa)

Kútvölgy (węg. "Kútvölgy vasútállomás") – stacja kolejowa w miejscowości Hódmezővásárhely, w komitacie Csongrád, na Węgrzech. 
Znajduje się na linii 135 Szeged – Békéscsaba. Obsługuje wyłącznie pociągi regionalne. 

</doc>
<doc id="4302302" url="https://pl.wikipedia.org/wiki?curid=4302302" title="Gare de Teting">
Gare de Teting

Gare de Teting – przystanek kolejowy w miejscowości Teting-sur-Nied, w departamencie Mozela, w regionie Grand Est, we Francji. Jest zarządzana przez SNCF i obsługiwana przez pociągi TER Grand Est.
Położenie.
Znajduje się na linii Rémilly – Stiring-Wendel, na km 21,843 pomiędzy stacjami Faulquemont i Saint-Avold, na wysokości 250 m n.p.m. 

</doc>
<doc id="4302303" url="https://pl.wikipedia.org/wiki?curid=4302303" title="Wiatrak Ta' Kola">
Wiatrak Ta' Kola



</doc>
<doc id="4302305" url="https://pl.wikipedia.org/wiki?curid=4302305" title="Ur-Ningirsu">
Ur-Ningirsu



</doc>
<doc id="4302308" url="https://pl.wikipedia.org/wiki?curid=4302308" title="Falconara Stadio">
Falconara Stadio

Falconara Stadio (wł. "Stazione di Falconara Stadio") – przystanek kolejowy w Falconara Marittima, w prowincji Ankona, w regionie Marche, we Włoszech. Znajduje się na linii Rzym – Ankona. 
Według klasyfikacji Rete Ferroviaria Italiana ma kategorię "brązową".

</doc>
<doc id="4302309" url="https://pl.wikipedia.org/wiki?curid=4302309" title="Długopole (ujednoznacznienie)">
Długopole (ujednoznacznienie)



</doc>
<doc id="4302310" url="https://pl.wikipedia.org/wiki?curid=4302310" title="Rejestr Lotnisk Cywilnych">
Rejestr Lotnisk Cywilnych

Rejestr Lotnisk Cywilnych – dokument państwowy składający się z:

</doc>
<doc id="4302312" url="https://pl.wikipedia.org/wiki?curid=4302312" title="Seebrugg (stacja kolejowa)">
Seebrugg (stacja kolejowa)

Seebrugg – stacja kolejowa w Schluchsee, w dzielnicy Seebrugg, w kraju związkowym Badenia-Wirtembergia, w Niemczech. Według DB Station&amp;Service ma kategorię 6. Znajduje się na linii Titisee – Seebrugg i jest jej stacją końcową.

</doc>
<doc id="4302319" url="https://pl.wikipedia.org/wiki?curid=4302319" title="Leśniczówka (gmina Myślenice)">
Leśniczówka (gmina Myślenice)



</doc>
<doc id="4302320" url="https://pl.wikipedia.org/wiki?curid=4302320" title="Bulina (województwo małopolskie)">
Bulina (województwo małopolskie)



</doc>
<doc id="4302324" url="https://pl.wikipedia.org/wiki?curid=4302324" title="Gare de Saint-Mariens - Saint-Yzan">
Gare de Saint-Mariens - Saint-Yzan

Gare de Saint-Mariens – Saint-Yzan – stacja kolejowa w miejscowości Saint-Yzan-de-Soudiac, w departamencie Żyronda, w regionie Nowa Akwitania, we Francji. Jest zarządzany przez SNCF i obsługiwany przez pociągi TER Nouvelle-Aquitaine. 
Położenie.
Znajduje się na linii Chartres – Bordeaux, na km 572,657 między stacjami Bussac i Cavignac, na wysokości 46 m n.p.m. 

</doc>
<doc id="4302329" url="https://pl.wikipedia.org/wiki?curid=4302329" title="Gentofte (stacja kolejowa)">
Gentofte (stacja kolejowa)

Gentofte () – stacja kolejowa w miejscowości Gentofte, w gminie Gentofte, w Regionie Stołecznym, w Danii.
Znajduje się na Nordbanen i jest obsługiwana przez pociągi S-tog linii B.

</doc>
<doc id="4302336" url="https://pl.wikipedia.org/wiki?curid=4302336" title="Valdas Skarbalius">
Valdas Skarbalius

Valdas Skarbalius (ur. 16 sierpnia 1983 w Kownie) – litewski polityk. Poseł na Sejm Republiki Litewskiej.
W 2005 ukończył Kowieński Uniwersytet Biznesu na kierunku menadżerskim. W latach 2002-2003 pracował na stanowisku menadżera w firmie UAB "Sonex kompiuteriai". W latach 2003-2004 był konsultantem w UAB "VP Market". W 2004 pracował jako sprzedawca w JSC "Elektromarkt". Również w 2004 roku został sekretarzem Litewskiej Partii Pracy. Od 2005 do 2008 działał jako sekretarz Partii Pracy w okręgach: Kowno, Mariampol, Alytus, Poniewież. Od 2008 do 2012 roku był asystentem członka sejmu Vytautasa Gapšysa.
W 2012 przyjął propozycję kandydowania do Sejmu z ramienia Partii Pracy (Litwa) W wyborach w 2012 uzyskał mandat posła na Sejm Republiki Litewskiej.

</doc>
<doc id="4302340" url="https://pl.wikipedia.org/wiki?curid=4302340" title="Erupcja Volcán de Fuego">
Erupcja Volcán de Fuego



</doc>
<doc id="4302341" url="https://pl.wikipedia.org/wiki?curid=4302341" title="Brzuchata">
Brzuchata

Brzuchata – skała na Wyżynie Częstochowskiej w miejscowości Rzędkowice w województwie śląskim, w powiecie zawierciańskim, w gminie Włodowice. Jest jedną ze Skał Rzędkowickich. Znajduje się na terenie otwartym, pomiędzy skałami Turnia Lechwora i Turnią Kursantów i jest z nimi złączona.
Zbudowana jest z wapieni i ma wysokość 24 m. Jest połoga, pionowa lub przewieszona i znajdują się w niej takie formacje skalne jak: rysy, komin, nyża i wielki okap.
Drogi wspinaczkowe.
Przez wspinaczy skalnych opisywana jest razem z Turnią Lechworową jako Turnia Lechwora, Brzuchata Turnia I, Brzuchata Turnia II, Brzuchata Turnia III. Ściany wspinaczkowe o wystawie północno-wschodniej, wschodniej, południowo-wschodniej i południowej. Na Brzuchatej wspinacze poprowadzili 22 drogi wspinaczkowe o trudności od V do VI.5 w skali Kurtyki i długości 7–24 m. Na większości dróg zamontowano stałe punkty asekuracyjne: ringi (r) i stanowiska zjazdowe (st) lub ringi zjazdowe (rz).

</doc>
<doc id="4302353" url="https://pl.wikipedia.org/wiki?curid=4302353" title="Wato Arweladze">
Wato Arweladze

Wachtang „Wato” Arweladze (, ur. 4 marca 1998 w Homburgu) – gruziński piłkarz występujący na pozycji pomocnika w Fatih Karagümrük SK.
Kariera klubowa.
W 2014 roku występował w klubach Sasco Tbilisi oraz 35-e Sapechburto Skola Tbilisi. W sezonie 2014/15 był zawodnikiem rezerw tureckiej Kasımpaşy. W latach 2015–2018 występował w Lokomotiwi Tbilisi. W jego barwach rozegrał 40 meczów w gruzińskiej ekstraklasie i strzelił osiem goli, m.in. 29 lipca 2017 zdobył dwie bramki w wygranym spotkaniu z Dinamem Tbilisi (3:1). W maju 2018 podpisał dwuletni kontrakt z opcją przedłużenia o rok z Koroną Kielce. W Ekstraklasie zadebiutował 28 lipca 2018 w przegranym meczu z Legią Warszawa (1:2), w którym zmienił w 70. minucie Elhadji Pape Diawa. Pierwszą bramkę dla Korony zdobył 3 października 2018 w przegranym spotkaniu I rundy Pucharu Polski z Wisłą Sandomierz (2:3).
Kariera reprezentacyjna.
Juniorski i młodzieżowy reprezentant Gruzji. Występował w kadrach U-17, U-19 oraz U-21. W reprezentacji U-17 zadebiutował 26 października 2014 w wygranym meczu z Liechtensteinem (3:0), w którym zmienił w drugiej połowie Ratiego Ardaziszwiliego. W 2017 uczestniczył w mistrzostwach Europy U-19 w Gruzji, podczas których zagrał w dwóch meczach – ze Szwecją (2:1) i Czechami (0:2). 11 września 2018 w spotkaniu z Maltą U-21 zdobył dwa gole.
26 marca 2019 zadebiutował w seniorskiej reprezentacji Gruzji w meczu przeciwko Irlandii w eliminacjach Mistrzostw Europy 2020 (0:1).
Życie prywatne.
Syn Rewaza Arweladze, bratanek Szoty Arweladze.

</doc>
<doc id="4302354" url="https://pl.wikipedia.org/wiki?curid=4302354" title="Vato Arveladze">
Vato Arveladze



</doc>
<doc id="4302355" url="https://pl.wikipedia.org/wiki?curid=4302355" title="Wachtang Arweladze">
Wachtang Arweladze



</doc>
<doc id="4302356" url="https://pl.wikipedia.org/wiki?curid=4302356" title="Eparchia parnawska i saremska">
Eparchia parnawska i saremska

Eparchia parnawska i saremska – jedna z trzech eparchii Estońskiego Apostolskiego Kościoła Prawosławnego, z siedzibą w Parnawie.
Ordynariuszem administratury jest biskup parnawski i saremski Aleksander (Hopjorski), natomiast katedrą – sobór Przemienienia Pańskiego w Parnawie.
Dekanaty.
W skład eparchii wchodzą dwa dekanaty:
Skit.
Na terenie eparchii działa żeński skit św. Jana Chrzciciela w Reo.

</doc>
<doc id="4302358" url="https://pl.wikipedia.org/wiki?curid=4302358" title="Xarolla Windmill">
Xarolla Windmill



</doc>
<doc id="4302361" url="https://pl.wikipedia.org/wiki?curid=4302361" title="Ur-Ningirsu I">
Ur-Ningirsu I

Ur-Ningirsu I (sum. ur-dnin-ĝír-su, tłum. „sługa boga Ningirsu”) – władca sumeryjskiego miasta-państwa Lagasz, pierwszy znany władca należący do tzw. „drugiej dynastii z Lagasz”. Jego istnienie potwierdziła publikacja w 1988 roku tłumaczenia sumeryjskiego tekstu BM 18474, będącego listą darów wotywnych, w którym wyraźnie mowa jest o „Ur-Ningirsu Starszym” (ur-dnin-ĝír-su gu-la) i „Ur-Ningirsu, synu Gudei” (ur-dnin-ĝír-su dumu-gù-dé-a). Z Ur-Ningirsu I identyfikowany jest „Ur-Ningirsu, syn Ur-Ninmarki”, wymieniany jako jeden z poprzedników Gudei w "Kronice władców Lagasz". Ur-Ningirsu I przypisywanych jest obecnie kilka krótkich inskrypcji i pięć „nazw rocznych”. Jego małżonka, Nin-niĝin-esi, znana jest z inskrypcji wotywnej odnalezionej w Larsie, a jego syn i następca Pirig-me z inskrypcji budowlanej odnalezionej w Girsu.

</doc>
<doc id="4302362" url="https://pl.wikipedia.org/wiki?curid=4302362" title="George Punnakottil">
George Punnakottil

George Punnakottil (ur. 13 września 1936 w Thazhuvamkunnu) – duchowny syromalabarski, w latach 1977–2013 biskup Kothamangalam, obecnie emeryt tejże archidiecezji.
Życiorys.
Święcenia kapłańskie przyjął 18 października 1961. 26 lutego 1977 został prekonizowany biskupem Vellore. Sakrę biskupią otrzymał 24 kwietnia 1977. 10 stycznia 2013 przeszedł na emeryturę.

</doc>
<doc id="4302367" url="https://pl.wikipedia.org/wiki?curid=4302367" title="Hitoshi Iwa'aki">
Hitoshi Iwa'aki



</doc>
<doc id="4302369" url="https://pl.wikipedia.org/wiki?curid=4302369" title="Pirigme">
Pirigme



</doc>
<doc id="4302370" url="https://pl.wikipedia.org/wiki?curid=4302370" title="Masa'aki Tsukada">
Masa'aki Tsukada



</doc>
<doc id="4302372" url="https://pl.wikipedia.org/wiki?curid=4302372" title="Ta’ Kola Windmill">
Ta’ Kola Windmill



</doc>
<doc id="4302377" url="https://pl.wikipedia.org/wiki?curid=4302377" title="Ignatius Paul Pinto">
Ignatius Paul Pinto

Ignatius Paul Pinto (ur. 18 maja 1925 w Bantval, zm. 8 lutego 2023 w Bengaluru) – indyjski duchowny rzymskokatolicki, w latach 1998–2004 arcybiskup Bengaluru.
Życiorys.
Święcenia kapłańskie przyjął 24 sierpnia 1952. 14 listopada 1988 został prekonizowany biskupem Shimoga. Sakrę biskupią otrzymał 31 stycznia 1989. 10 września 1998 mianowany został arcybiskupem Bengaluru. 22 lipca 2004 przeszedł na emeryturę.

</doc>
<doc id="4302378" url="https://pl.wikipedia.org/wiki?curid=4302378" title="Hisa’aki">
Hisa’aki



</doc>
<doc id="4302379" url="https://pl.wikipedia.org/wiki?curid=4302379" title="Bosco Penha">
Bosco Penha

Bosco Penha (ur. 10 stycznia 1937 w Bombaju) – indyjski duchowny rzymskokatolicki, w latach 1987 - 2012 biskup pomocniczy Bombaju, obecnie emeryt tejże archidiecezji ze stolicą tytularną Maxula Prates.
Życiorys.
Święcenia kapłańskie przyjął 20 grudnia 1967. 15 maja 1987 został prekonizowany biskupem pomocniczym Bombaju. Sakrę biskupią otrzymał 8 sierpnia 1987. 14 stycznia 2012 przeszedł na emeryturę.

</doc>
<doc id="4302380" url="https://pl.wikipedia.org/wiki?curid=4302380" title="Lu-Bau">
Lu-Bau

Lu-Bau (sum. lú-dba-ú) – słabo znany władca sumeryjskiego miasta-państwa Lagasz. Znany jest jedynie ze swej pierwszej „nazwy rocznej”: „Rok w którym Lu-Bau (został) władcą” (mu lú-dba-ú énsi). 

</doc>
<doc id="4302381" url="https://pl.wikipedia.org/wiki?curid=4302381" title="Lugula">
Lugula

Lugula (sum. lú-gu-la) – słabo znany władca sumeryjskiego miasta-państwa Lagasz. Znany jest jedynie ze swej pierwszej „nazwy rocznej”: „Rok w którym Lugula (został) władcą” (mu lú-gu-la énsi). 

</doc>
<doc id="4302382" url="https://pl.wikipedia.org/wiki?curid=4302382" title="Kaku (władca)">
Kaku (władca)

Kaku (sum. ka-kù) – słabo znany władca sumeryjskiego miasta-państwa Lagasz. Znany jest jedynie ze swej pierwszej „nazwy rocznej”: „Rok w którym Kaku (został) władcą” (mu ka-kù énsi). 

</doc>
<doc id="4302383" url="https://pl.wikipedia.org/wiki?curid=4302383" title="Pinokio (serial animowany)">
Pinokio (serial animowany)



</doc>
<doc id="4302388" url="https://pl.wikipedia.org/wiki?curid=4302388" title="Eparchia Tartu">
Eparchia Tartu

Eparchia Tartu – jedna z trzech eparchii Estońskiego Apostolskiego Kościoła Prawosławnego, z siedzibą w Tartu.
Ordynariuszem administratury jest biskup Tartu Eliasz (Ojaperv), natomiast katedrą – sobór Zaśnięcia Matki Bożej w Tartu.
Dekanaty.
W skład eparchii wchodzi pięć dekanatów:

</doc>
<doc id="4302389" url="https://pl.wikipedia.org/wiki?curid=4302389" title="Okiennik (Rzędkowice)">
Okiennik (Rzędkowice)

Okiennik – skała na Wyżynie Częstochowskiej w miejscowości Rzędkowice w województwie śląskim, w powiecie zawierciańskim, w gminie Włodowice. Nazwa pochodzi od znajdującego się w niej okna skalnego zwanego Oknem Rzędkowickim. Nazywana jest też Turnią nad Garażem. Ta nazwa pochodzi od wielkiego schroniska zwanego Garażem znajdującego się u podstawy jej południowo-wschodniej ściany. W niektórych skałoplanach opisywana jest jako Wielki Okiennik Rzędkowicki.
Jest jedną ze Skał Rzędkowickich. Znajduje się w grupie ze skałami Słoneczna Turnia i Flaszka. Okiennik jest skrajną, południowo-zachodnią skałą w tej grupie. Jego zachodnie, południowe i wschodnie ściany znajdują się na terenie otwartym, północno-zachodnie stoki porasta las.
Skały Rzędkowickie zbudowane są z wapieni. Skały w grupie Okiennika przez wspinaczy skalnych opisywane są w sektorze Okiennika jako Turnia nad Garażem i Okiennik. Mają wysokość 12–32 m. Okiennik posiada pionowe lub przewieszone ściany, schronisko Garaż, okno skalne i takie formacje skalne jak filar, zacięcie i okap. Ściany wspinaczkowe o wystawie północno-zachodniej, południowej, południowo-wschodniej i wschodniej. Wspinacze poprowadzili na nich 41 (z wariantami) dróg wspinaczkowych o trudności od II do VI.6+ w skali Kurtyki i długości 8–33 m. Większość dróg ma zamontowane stałe punkty asekuracyjne. Na większości z nich zamontowano stałe punkty asekuracyjne: ringi (r), haki (h) i stanowiska zjazdowe (st) lub ringi zjazdowe (rz).

</doc>
<doc id="4302390" url="https://pl.wikipedia.org/wiki?curid=4302390" title="Staliczny">
Staliczny

Staliczny (biał. "Сталічны", ros. "Столичный") – przystanek kolejowy w Mińsku, na Białorusi. Leży na linii Moskwa - Mińsk - Brześć.

</doc>
<doc id="4302395" url="https://pl.wikipedia.org/wiki?curid=4302395" title="Kinga Mitoraj">
Kinga Mitoraj



</doc>
<doc id="4302398" url="https://pl.wikipedia.org/wiki?curid=4302398" title="Okiennik Rzędkowicki">
Okiennik Rzędkowicki



</doc>
<doc id="4302399" url="https://pl.wikipedia.org/wiki?curid=4302399" title="Wielki Okiennik Rzędkowicki">
Wielki Okiennik Rzędkowicki



</doc>
<doc id="4302406" url="https://pl.wikipedia.org/wiki?curid=4302406" title="Okiennik">
Okiennik



</doc>
<doc id="4302410" url="https://pl.wikipedia.org/wiki?curid=4302410" title="Instytut Kultury (przystanek kolejowy)">
Instytut Kultury (przystanek kolejowy)

Instytut Kultury (biał. "Інстытут Культуры", ros. "Институт Культуры") – przystanek kolejowy w Mińsku, na Białorusi. Leży na linii Moskwa - Mińsk - Brześć.
Znajduje się w pobliżu stacji metra o tej samej nazwie.

</doc>
<doc id="4302416" url="https://pl.wikipedia.org/wiki?curid=4302416" title="Półgórskie Rozstaje">
Półgórskie Rozstaje

Półgórskie Rozstaje (1414 m n.p.m.) – miejsce na górnym skraju dawnej Ujściańskiej Polany na południowo-zachodnim stoku Babiej Góry, na słowackiej Orawie.
Było ono niegdyś rozdrożem górskich ścieżek, wykorzystywanych przez miejscową ludność, zwłaszcza pasterzy. Rozpoczynał tu swój bieg Zbójecki Chodnik, prowadzący na przełęcz Bronę jako fragment ścieżki łączącej Zawoję z Orawską Półgórą. Przez polanę i Półgórskie Rozstaje poprowadzono w 1894 r. pierwszy znakowany szlak turystyczny na Babią Górę (dziś trasą tą biegnie żółto znakowany słowacki szlak ze Słonej Wody). Na Półgórskich Rozstajach znajduje się przystanek ścieżki dydaktycznej, ławki oraz okazały kamień z piaskowca noszący nazwę Diabli Stół. Rozciąga się stąd widok na Tatry, Orawę, Wielką i Małą Fatrę oraz Beskid Żywiecki.

</doc>
<doc id="4302420" url="https://pl.wikipedia.org/wiki?curid=4302420" title="Tovarna Avtomobilov Maribor">
Tovarna Avtomobilov Maribor



</doc>
<doc id="4302428" url="https://pl.wikipedia.org/wiki?curid=4302428" title="Tada’aki Otaka">
Tada’aki Otaka



</doc>
<doc id="4302432" url="https://pl.wikipedia.org/wiki?curid=4302432" title="Bohatyrewka (stacja kolejowa)">
Bohatyrewka (stacja kolejowa)

Bohatyrewka (biał. "Багатырова", ros. "Богатырёво") – stacja kolejowa w miejscowości Bohatyrewka, w rejonie mińskim, w obwodzie mińskim, na Białorusi. Pełni rolę stacji postojowej. Stacja nie obsługuje ruchu pasażerskiego.

</doc>
<doc id="4302443" url="https://pl.wikipedia.org/wiki?curid=4302443" title="Initial Coin Offering">
Initial Coin Offering

Initial Coin Offering (ICO) – metoda pozyskiwania kapitału w postaci kryptowalut lub tokenów, w celu finansowania przedsięwzięcia, najczęściej typu startup.
Opis.
Podmiot organizujący zbiórkę przedstawia swoje plany i założenia w dokumencie zwanym White Paper, będącym zarazem wzorcem umownym. Odpowiada za zorganizowanie akcji marketingowej i zapewnienie infrastruktury obsługującej inicjatywę poprzez smart contract oparty o blockchain – program komputerowy przypisujący inwestorom określoną liczbę tokenów w zamian za kryptowaluty. Po spełnieniu określonego warunku, token daje inwestorowi pewne uprawnienia. W zależności od tych uprawnień, wyróżniono m.in.:
Od crowdfundingu ICO różni się tym, że daje dodatkowe korzyści, które utytułowany do tokenu otrzyma po zrealizowaniu ściśle określonego warunku, co zapewnia smart contract w sposób zautomatyzowany.
Tokeny mogą być przedmiotem obrotu na wyspecjalizowanych platformach internetowych, pozwalając użytkownikom czerpać zyski, jeśli wartość określonej jednostki wzrośnie.
Częstym zjawiskiem są także zbiórki Pre-ICO, które są formą przedsprzedaży. Niektóre startupy przeprowadzają je w celu zgromadzenia środków, które pokrywają w późniejszym czasie samo ICO.
Regulacje w Polsce.
W Polsce NBP i KNF wydawały ostrzeżenia przed inwestowaniem w kryptowaluty i tokeny. Regulacje bezpośrednie dotyczą tylko aspektów związanych z AML – znowelizowano ustawę o przeciwdziałaniu praniu pieniędzy i finansowaniu terroryzmu: podmioty związane z obrotem kryptowalutami i tokenami to instytucje obowiązane, dotyczą ich procedury AML i KYC.
Obrót tokenami podlega zasadom ogólnym prowadzenia działalności gospodarczej świadczonej za pośrednictwem internetu.
KNF prowadzi program Innovation Hub, który pomaga podmiotom z branży FinTech dokonać kwalifikacji prawnej projektów związanych m.in. z tokenami.

</doc>
<doc id="4302450" url="https://pl.wikipedia.org/wiki?curid=4302450" title="Linia kolejowa Neubrandenburg – Friedland">
Linia kolejowa Neubrandenburg – Friedland

Linia kolejowa Neubrandenburg – Friedland – lokalna, jednotorowa i niezelektryfikowana linia kolejowa biegnąca przez teren kraju związkowego Meklemburgia-Pomorze Przednie, w północnych Niemczech. Łączy Neubrandenburg z miejscowością Friedland. Linia została otwarta w 1884. Ruch pasażerski został zawieszony w 1995.

</doc>
<doc id="4302453" url="https://pl.wikipedia.org/wiki?curid=4302453" title="KeuPa HT">
KeuPa HT

KeuPa HT – fiński klub hokeja na lodzie z siedzibą w Keuruu.
W 2017 KeuPa HT jako zespół farmerski podjął współpracę z klubem JYP z rozgrywek Liiga.
Szkoleniowcy.
W sezonie 2015/2016 trenerem zespołu był Ville Nieminen.

</doc>
<doc id="4302455" url="https://pl.wikipedia.org/wiki?curid=4302455" title="Archieparchia tallińska (Estoński Apostolski Kościół Prawosławny)">
Archieparchia tallińska (Estoński Apostolski Kościół Prawosławny)

Archieparchia tallińska – jedna z trzech eparchii Estońskiego Apostolskiego Kościoła Prawosławnego, z siedzibą w Tallinnie.
Ordynariuszem administratury jest zwierzchnik Kościoła, metropolita Tallinna i całej Estonii Stefan (Charalambides), natomiast katedrą – sobór Świętych Symeona i Anny w Tallinnie.
Dekanaty.
W skład archieparchii wchodzą cztery dekanaty:

</doc>
<doc id="4302459" url="https://pl.wikipedia.org/wiki?curid=4302459" title="Rockefeller (ujednoznacznienie)">
Rockefeller (ujednoznacznienie)



</doc>
<doc id="4302460" url="https://pl.wikipedia.org/wiki?curid=4302460" title="Fabrika Automobila Priboj">
Fabrika Automobila Priboj



</doc>
<doc id="4302464" url="https://pl.wikipedia.org/wiki?curid=4302464" title="Tvornica Autobusa Zagreb">
Tvornica Autobusa Zagreb



</doc>
<doc id="4302473" url="https://pl.wikipedia.org/wiki?curid=4302473" title="João Paulo de Oliveira">
João Paulo de Oliveira



</doc>
<doc id="4302478" url="https://pl.wikipedia.org/wiki?curid=4302478" title="Kooveen jääkiekko">
Kooveen jääkiekko

Kooveen jääkiekko – fiński klub hokeja na lodzie z siedzibą w Tampere.
W przeszłości drużyna występowała pod nazwami Tampereen Kilpa-Veljet, TK-V, Koo-Vee, KOO-VEE.
Do 2018 drużyna występowała w rozgrywkach Suomi-sarja. W 2018 klub otrzymał licencję na występy w lidze Mestis.
Zawodnicy.
W klubie występowali wybitni fińscy hokeiści, m.in. Raimo Helminen, Esa Keskinen, Jukka Peltola (wychowankowie) oraz Ville Nieminen.

</doc>
<doc id="4302484" url="https://pl.wikipedia.org/wiki?curid=4302484" title="Masa’aki Satake">
Masa’aki Satake



</doc>
<doc id="4302485" url="https://pl.wikipedia.org/wiki?curid=4302485" title="Kazu’umi Fujita">
Kazu’umi Fujita



</doc>
<doc id="4302491" url="https://pl.wikipedia.org/wiki?curid=4302491" title="Jerzy Szablowski (inżynier)">
Jerzy Szablowski (inżynier)

Jerzy Szablowski (ur. 10 stycznia 1910 w Żytomierzu, zm. 22 grudnia 2003 roku w Paryżu, 5 dzielnica) – polski inżynier, pionier lotnictwa polskiego. 
Życiorys.
Urodził się i wychował w rodzinie ziemiańskiej w Agatówce pod Żytomierzem na Wołyniu. Rodzice: Jan Szablowski herbu Bończa adwokat i Regina Pieńkowska herbu Suchekomnaty. Po włączeniu wschodniej części Wołynia do Ukrainy sowieckiej, cała rodzina przeniosła się do Łucka. 
Ukończył studia na Politechnice Lwowskiej, był członkiem Związku Awiatycznego Studentów Politechniki Lwowskiej. 
W 1935 roku w ramach działalności Akademickiego Aeroklubu we Lwowie prowadził własną konstrukcję płatowca "Pou du Ciel". Zaprojektował i skonstruował silniki JS-3 i JS-4 które zostały użyte na prototypach motoszybowców ZASPL Osa i ZASPL CW-8S. 
Ewakuowany do Francji we wrześniu 1939 roku, gdzie został zatrudniony w firmie Olaer zajmującej się produkcją podwozi i instalacji hydrauliczych dla samolotów.
Internowany 11 listopada 1943 roku w obozie koncentracyjnym w Romainville i Compiegne, a potem uwięziony w obozie koncentracyjnym w Sachsenhausen - Kommando Heinkel z numerem 58157, gdzie pracował na potrzeby Luftwaffe, między innymi w produkcji niemieckiej superfortecy latającej Heinkel He-177. 
Wyzwolony 22 maja 1945 roku. Osiedlił się w Paryżu. 
Ożeniony 1° voto z Walentyną Szarkowską, 2° voto z Ritą Steinberg. Bezdzietny. 
Pochowany na paryskim cmentarzu Montparnasse. 

</doc>
<doc id="4302492" url="https://pl.wikipedia.org/wiki?curid=4302492" title="Bogusław Brandt">
Bogusław Brandt

Bogusław Brandt (ur. 10 marca 1909 w Zwierzyńcu Lubelskim, zm. 11 września 1983 w Warszawie) – polski artysta grafik, sztycharz i rytownik, projektant znaczków pocztowych i exlibrisów.
Biografia.
Do szkoły średniej uczęszczał we Lwowie. Następnie studiował w Akademii Sztuk Pięknych w Krakowie. Jego profesorami byli m.in.: Wojciech Weiss, Karol Frycz i Kazimierz Sichulski. Po ukończeniu studiów w 1938 został zatrudniony przez Polską Wytwórnię Papierów Wartościowych w Warszawie. Sztuki rytowniczej uczył się od Włodzimierza Vacka i Mariana Romualda Polaka. W czasie okupacji niemieckiej był oficerem grupy konspiracyjnej PW 17 – ps. "Neptun". Pierwszy staloryt znaczka pocztowego, przedstawiający Trasę W-Z w Warszawie, Brandt wykonał w 1949. W sumie wykonał kilkadziesiąt projektów i rytów znaczków dla Poczty Polskiej. Projektował i rytował też banknoty i exlibrisy. Pełnił funkcję kierownika pracowni graficznej PWPW. Artysta zmarł w 1983.

</doc>
<doc id="4302503" url="https://pl.wikipedia.org/wiki?curid=4302503" title="Ajelet Szaked">
Ajelet Szaked



</doc>
<doc id="4302505" url="https://pl.wikipedia.org/wiki?curid=4302505" title="Ayelet Zurer">
Ayelet Zurer



</doc>
<doc id="4302512" url="https://pl.wikipedia.org/wiki?curid=4302512" title="Puchar Islandii w piłce nożnej (1967)">
Puchar Islandii w piłce nożnej (1967)

Puchar Islandii w piłce nożnej mężczyzn 1967 – 8. edycja rozgrywek mających na celu wyłonienie zdobywcy Pucharu Islandii. Tytułu broniła drużyna . Na każdym etapie pucharu rozgrywany był jeden mecz pomiędzy zespołami. Mecz finałowy odbył się na stadionie Melavöllur w Reykjavíku, gdzie puchar wywalczyła drużyna .
Pierwsza runda.
W pierwszej rundzie udział wzięły dwa zespoły.
Druga runda.
W drugiej rundzie do zwycięzcy poprzedniej rundy, , dołączyło piętnaście zespołów, w tym osiem zespołów rezerw i pięć zespołów z 2. deild.
Trzecia runda.
W trzeciej rundzie rozegrane zostały cztery mecze pomiędzy zwycięzcami drugiej rundy.
Czwarta runda.
W czwartej rundzie rozegrane zostały dwa mecze pomiędzy zwycięzcami trzeciej rundy.
Piąta runda.
W piątej rundzie do zwycięzców poprzedniej rundy dołączyło sześć zespołów reprezentujących 1. deild islandzką w sezonie 1967 – , , , , oraz .
Półfinał.
Do półfinału awansowali zwycięzcy meczów piątej rundy, wśród których tylko nie reprezentował 1. deild.
Powtórki.
W meczu półfinałowym pomiędzy zespołami oraz padł remis, w związku z czym 15 października 1967 roku rozegrany został dodatkowy mecz rozstrzygający o awansie do finału.
Finał.
Mecz finałowy został rozegrany 21 października 1967 roku na stadionie Melavöllur w Reykjavíku. W spotkaniu udział wzięły drużyny oraz . Mecz zakończył się zwycięstwem 3:0 pierwszej z tych drużyn. W rezultacie otrzymał tytuł zdobywcy Pucharu Islandii i uzyskał kwalifikację do Pucharu Zdobywców Pucharów.

</doc>
<doc id="4302518" url="https://pl.wikipedia.org/wiki?curid=4302518" title="Forssan Palloseura">
Forssan Palloseura

Forssan Palloseura (w skrócie FPS, dawniej FoPS) – fiński klub hokeja na lodzie z siedzibą w Forssa.

</doc>
<doc id="4302520" url="https://pl.wikipedia.org/wiki?curid=4302520" title="Enanepada">
Enanepada

Enanepada (sum. en.an.né.pà.da) – księżniczka mezopotamska, córka Ur-Bau, władcy miasta-państwa Lagasz. Pełniła funkcję arcykapłanki boga księżyca Nanny w Ur. W trakcie wykopalisk w Ur odnaleziono fragmenty kamiennych naczyń z umieszczoną na nich jej inskrypcją. Dwie siostry Enanepady wyszły za dwóch późniejszych władców Lagasz: Nin-alla stała się małżonką Gudei, a Nin-hedu małżonką Nammahani.

</doc>
<doc id="4302536" url="https://pl.wikipedia.org/wiki?curid=4302536" title="Puchar Narodów Pacyfiku 2018">
Puchar Narodów Pacyfiku 2018

Puchar Narodów Pacyfiku 2018 – trzynasta edycja corocznego turnieju organizowanego pod auspicjami World Rugby dla drużyn z regionu Pacyfiku. Turniej odbędzie się pomiędzy 9 a 16 czerwca 2018 roku i wezmą w nim udział cztery reprezentacje.
Harmonogram rozgrywek został opublikowany pod koniec maja 2018 roku, okrojony format zawodów przewidywał, że uczestniczące drużyny rozegrają jedynie po dwa mecze, a zwycięzcą zostanie zespół z największą liczbą punktów. Wcześniejsze plany zakładały, że do turnieju zostanie zaproszona Rumunia, jednak perturbacje związane z kwalifikacjami, a następnie jej wykluczenie z udziału w Pucharze Świata 2019, spowodowały, że została zastąpiona przez Gruzję.
Odnosząc dwa bonusowe zwycięstwa w zawodach czwarty raz z rzędu triumfowała reprezentacja Fidżi.

</doc>
<doc id="4302541" url="https://pl.wikipedia.org/wiki?curid=4302541" title="Zinowij Kurawski">
Zinowij Kurawski

Zinowij Kurawski, Зіновій Куравський Васильович (ur. 28 sierpnia 1944 w Kułaczyniu) – radziecki nauczyciel, działacz młodzieżowy i partyjny, dyplomata i urzędnik konsularny, wykładowca uniwersytecki.
Życiorys.
Urodził się w rodzinie chłopskiej. Od 1961 uczył fizyki w 8-letniej szkole w Piesnikowie w rejonu Młynowskiego, w obwodzie rówieńskim, oraz w Potechowie rejonu śniatyńskiego, w obwodzie Iwano-Frankiwskim. W 1966 ukończył studia na wydziale fizyczno-matematycznym Iwano-Frankiwskiego Instytutu Pedagogicznego ("Івано-Франківський педагогічний інститут"). Służył w armii radzieckiej (1966-1967). Ponownie podjął pracę w oświacie pełniąc funkcję nauczyciel fizyki i zastępcy dyrektora szkoły w Podwysokiej rejonu śniatyńskiego w obwodzie Iwano-Frankiwskim (1967-1968).
Pełnił funkcje w Komsomole, m.in. I sekretarza komitetu rejonowego w Śniatyniu w obwodzie iwanofrankiwskim (1968-1971) oraz sekretarza/I sekretarza komitetu obwodowego w Iwano-Frankiwsku (1971-1975). Członek KPZR od 1969. Studiował w Akademii Nauk Społecznych KC KPZR w Moskwie, uzyskując tytuł kandydata nauk historycznych (1975-1978). Po jej ukończeniu zajmował cały szereg funkcji w Iwano-Frankowskim Komitecie Obwodowym Komunistycznej Partii Ukrainy - instruktora wydziału propagandowo-agitacyjnego, kierownika wydziałów - nauki i instytucji oświatowych, propagandy i agitacji, oraz ideologicznego (1978-1990), jak i I sekretarza Iwano-Frankowskiego KO KPU (1990-1991); członek Komitetu Centralnego KPU (1990-1991).
Po uzyskaniu niepodległości był pracownikiem przedsiębiorstwa „Naddnestryanskaya” w Zaleszczykach w obwodzie tarnopolskim (1991-1996).
W 1996 przeszedł do ukraińskiej służby zagranicznej, pełniąc funkcje m.in. II sekretarza Departamentu Konsularnego Ministerstwa Spraw Zagranicznych, II sekretarza (wicekonsula) ambasady w Mołdawii (1996-1997), konsula generalnego w Krakowie (1997-2001), zastępcy kier./kier. Wydziału Konsularnego Departamentu Konsularnego MSZ (2001-2002), oraz konsula generalnego w Gdańsku (2002-2006). Otrzymał tytuł ambasadora tytularnego.
Był samodzielnym pracownikiem naukowym z tytułem profesora na Wydziale Stosunków Międzynarodowych Podkarpackego Uniwersytetu Narodowego im. Wasyla Stefanyka ("Прикарпатський національний університет імені Василя Стефаника") w Iwano-Frankiwsku (2006-2010), skąd przeszedł na emeryturę.

</doc>
<doc id="4302546" url="https://pl.wikipedia.org/wiki?curid=4302546" title="Puchar Islandii w piłce nożnej (1968)">
Puchar Islandii w piłce nożnej (1968)

Puchar Islandii w piłce nożnej mężczyzn 1968 – 9. edycja rozgrywek mających na celu wyłonienie zdobywcy Pucharu Islandii. Tytułu broniła drużyna . Na każdym etapie pucharu rozgrywany był jeden mecz pomiędzy zespołami. Mecz finałowy odbył się na stadionie Melavöllur w Reykjavíku, gdzie puchar wywalczyła drużyna .
Pierwsza runda.
W pierwszej rundzie udział wzięło dziesięć zespołów, w tym pięć zespołów rezerw i trzy zespoły z 2. deild.
Druga runda.
W drugiej rundzie do zwycięzców poprzedniej rundy dołączyło jedenaście zespołów, w tym pięć zespołów rezerw i pięć zespołów z 2. deild.
Trzecia runda.
W trzeciej rundzie rozegrane zostały cztery mecze pomiędzy zwycięzcami drugiej rundy.
Czwarta runda.
W czwartej rundzie rozegrane zostały dwa mecze pomiędzy zwycięzcami trzeciej rundy.
Piąta runda.
W piątej rundzie do zwycięzców poprzedniej rundy dołączyło sześć zespołów reprezentujących 1. deild islandzką w sezonie 1968 - , , , , oraz . W jednym z meczów ćwierćfinałowych zespół zmierzył się ze swoim zespołem rezerw, .
Półfinał.
Do półfinału awansowali zwycięzcy meczów piątej rundy, wśród których znalazły się trzy zespoły z 1. deild oraz jeden zespół rezerw.
Finał.
Mecz finałowy został rozegrany 5 października 1968 roku na stadionie Melavöllur w Reykjavíku. W spotkaniu udział wzięły drużyny oraz . Był to jedyny raz, kiedy w finale Pucharu Islandii zagrał zespół rezerw. Mecz zakończył się zwycięstwem 2:1 drugiej z tych drużyn. W rezultacie otrzymał tytuł zdobywcy Pucharu Islandii i uzyskał kwalifikację do Pucharu Zdobywców Pucharów.

</doc>
<doc id="4302547" url="https://pl.wikipedia.org/wiki?curid=4302547" title="Przedsiębiorstwo Transportowe „Necko”">
Przedsiębiorstwo Transportowe „Necko”

Przedsiębiorstwo Transportowe „Necko” Sp. z o.o. – spółka handlowa na terenie miasta Augustów. Spółka powstała 20 grudnia 1995 roku. Od 1 stycznia 1996 roku firma świadczy usługi w zakresie komunikacji miejskiej oraz oczyszczania miasta. Zakład jest odpowiedzialny za obsługę czterech linii autobusowych, jak czystość przystanków miejskich oraz przewóz osób.
Historia.
Pierwsze autobusy Zakładu Komunikacji Miejskiej ruszyły na linie na terenie miasta 21 lipca 1959 roku. Dwa lata później uruchomiono dwie kolejne. W maju 1961 roku rozpoczął swoją działalność Zakład Oczyszczania Miasta, posiadając jeden samochód asenizacyjny oraz jeden do wywozu nieczystości stałych. Jego zadaniem było dbanie o ład miasta. Do 1993 roku firma podlegała pod Przedsiębiorstwo Gospodarki Komunalnej i Mieszkaniowej. Tego roku przekształcona została w spółkę prawa handlowego.
Zakład Komunikacji Miejskiej.
Autobusy.
Początkowo zakład posiadał 12 autobusów, które nie były przystosowane do przewozu osób niepełnosprawnych oraz nie spełniały europejskiego standardu emisji spalin. 
Obecnie posiada wyłącznie pojazdy niskopodłogowe z silnikami spełniającymi normy od Euro III do Euro V. Zainstalowane są także automaty biletowe, tablice i kasowniki elektroniczne, jak i systemy monitoringu.
Linie autobusowe.
Na terenie Augustowa regularnie kursują cztery linie autobusowe.
Zakład Oczyszczania Miasta.
Zakład Oczyszczania Miasta oferuje:
Cennik wynajmu pojemników.
Cena podana jest za miesiąc użytkowania. Stan na 4.06.2018.
Cennik pojemników.
Stan na 4.06.2018.

</doc>
<doc id="4302553" url="https://pl.wikipedia.org/wiki?curid=4302553" title="Nin-alla">
Nin-alla

Nin-alla (sum. nin.al.la) – mezopotamska królowa, małżonka Gudei, władcy sumeryjskiego miasta-państwa Lagasz. Jej ojcem był Ur-Bau, poprzednik Gudei na tronie Lagasz, a siostrami Enanepada (kapłanka boga księżyca Nanny w Ur) i Nin-hedu (małżonka Nammahani, piątego następcy Gudei). W trakcie prac wykopaliskowych w Girsu odnaleziono dwa przedmioty z umieszczonymi na nich jej inskrypcjami wotywnymi: kamienną głowicę maczugi (AO 12771, zbiory Luwru) i kamienny posążek (AO 227, zbiory Luwru).

</doc>
<doc id="4302562" url="https://pl.wikipedia.org/wiki?curid=4302562" title="Malta Environment and Planning Authority">
Malta Environment and Planning Authority

Malta Environment and Planning Authority MEPA (Maltański Urząd ds. Środowiska i Planowania) – krajowa agencja odpowiedzialna za planowanie przestrzenne i regulacje środowiskowe na Malcie. Od 2016 roku podzielone ją na dwa niezależne instytucje Urząd ds. Środowiska i Zasobów oraz Urząd ds. Planowania.
Historia.
MEPA powstała na mocy ustawy o ochronie środowiska z 2001 roku i ustawy o zagospodarowaniu przestrzennym z 2001 roku. Odpowiadała za wdrożenie około 200 dyrektyw, decyzji i rozporządzeń w ramach wspólnotowego prawa środowiskowego. Agencja jako jedyna miała prawo do wydawania decyzji i pozwoleń związanych z użytkowaniem gruntów na Malcie. 
Ustawa o środowisku i planowaniu uchwalona przez Parlament w 2010 roku wprowadziła zmiany administracyjne w ramach MEPA, w tym spowodowała utworzenie czterech niezależnych działów (planowania, środowiska, wdrażania i usług korporacyjnych) podlegających dyrektorowi naczelnemu, utworzenie Komisji ds. środowiska i planowania oraz Trybunału ds. środowiska i planowania, który zastąpił Zarząd ds. Planowania, oraz wprowadziła zmiany w procesie składania wniosków dotyczących planowania. Po wyborach parlamentarnych w marcu 2013 roku nowy rząd zobowiązał się do podjęcia radykalnej reformy MEPA polegającej na podzieleniu jej na dwa odrębne organy. 
W 2016 roku MEPA została podzielona na dwie niezależne instytucje: Urząd ds. Środowiska i Zasobów oraz Urząd ds. Planowania.

</doc>
<doc id="4302582" url="https://pl.wikipedia.org/wiki?curid=4302582" title="Be Tipul">
Be Tipul



</doc>
<doc id="4302583" url="https://pl.wikipedia.org/wiki?curid=4302583" title="Be-Tipul">
Be-Tipul



</doc>
<doc id="4302586" url="https://pl.wikipedia.org/wiki?curid=4302586" title="Pokój (książka)">
Pokój (książka)

Pokój (ang. "Room") – powieść z 2010 autorstwa irlandzko-kanadyjskiej pisarki Emmy Donoghue. Opowieść opowiedziana jest z perspektywy pięcioletniego chłopca, Jacka, który jest uwięziony w małym pokoju razem z matką. Donoghue postanowiła napisać tę historię po usłyszeniu o pięcioletnim Felixie ze Sprawy Josefa Fritzla.
Powieść została znalazła się na liście Orange Prize w 2011 roku i wygrała nagrodę regionalną Commonwealth Writers' Prize, także w 2011(Karaiby i Kanada). W 2010 powieść została nominowana do the Man Booker Prize, Rogers Writers' Trust Fiction Prize, a także Governor General's Awards.
Książka pojawiła się w Polsce w 2011 roku nakładem wydawnictwa Sonia Draga. Tłumaczyła ją Ewa Borówka.
Filmowa adaptacja, nosząca ten sam tytuł, ukazała się w październiku 2015 roku. Zagrali w niej Brie Larson i Jacob Tremblay. Film odniósł komercyjny sukces, zbierał pozytywne opinie krytyków i otrzymał cztery nominacje podczas 88. gali rozdania Oscarów, w tym za najlepsze zdjęcia i najlepszą aktorkę dla Larson.
Fabuła.
Jack obchodzi swoje piąte urodziny. Zna jedynie życie w Pokoju, czyli zamkniętym pomieszczeniu, w którym przebywa wraz ze swoją matka. Czasem w nocy odwiedza ich Stary Nick, który wzbudza w chłopcu lęk: mężczyzna lata temu porwał jego matkę i przetrzymuje ją razem z synem w szopie, w którym obydwoje mieszkają. Wkrótce po piątych urodzinach chłopca jego matka postanawia zorganizować ucieczkę. Tworzy plan, w trakcie którego Jack musi udawać chorobę, a następnie śmierć, aby wydostać się z Pokoju i wezwać pomoc. 

</doc>
<doc id="4302589" url="https://pl.wikipedia.org/wiki?curid=4302589" title="Brzuchata Turnia">
Brzuchata Turnia



</doc>
<doc id="4302592" url="https://pl.wikipedia.org/wiki?curid=4302592" title="Turnia nad Garażem">
Turnia nad Garażem



</doc>
<doc id="4302598" url="https://pl.wikipedia.org/wiki?curid=4302598" title="Jan Jończyk">
Jan Jończyk

Jan Zenon Jończyk (ur. 3 września 1930 w Katowicach, zm. 16 października 2022) – polski prawnik, profesor nauk prawnych, profesor zwyczajny Wydziału Prawa, Administracji i Ekonomii Uniwersytetu Wrocławskiego, prorektor Uniwersytetu Wrocławskiego, specjalista w zakresie prawa pracy i prawa zabezpieczenia społecznego.
Życiorys.
W latach 1949–1950 pracował jako nauczyciel w szkole podstawowej w Kłodnicy. W latach 1950–1953 studiował prawo na Uniwersytecie Wrocławskim, tam w 1954 obronił pracę magisterską. W latach 1957–1960 był pracownikiem Instytutu Nauk Prawnych PAN. W 1959 obronił pracę doktorską na Uniwersytecie Wrocławskim i został tam zatrudniony w 1960. W 1965 na podstawie dorobku naukowego oraz rozprawy pt. "Spory ze stosunku pracy" uzyskał stopień doktora habilitowanego nauk prawnych. Po objęciu stanowiska docenta otrzymał nominację na pierwszego kierownika utworzonej w 1966 Katedry Prawa Pracy na Wydziale Prawa Uniwersytetu Wrocławskiego. W 1971 został profesorem nadzwyczajnym, w 1980 profesorem zwyczajnym. W latach 1966–1969 pełnił funkcję prodziekana Wydziału Prawa UWr, w latach 1972–1974 prorektora UWr. Stanowisko kierownika Katedry Prawa Pracy zajmował do 1995.
Był członkiem Komitetu Nauk Prawnych Polskiej Akademii Nauk. Od 1958 był członkiem Międzynarodowego Stowarzyszenia Prawa Pracy i Zabezpieczenia Społecznego, w latach 1958–1995 członkiem zarządu sekcji polskiej tego stowarzyszenia, w latach 1984–1998 był przewodniczącym Zarządu Głównego Polskiego Stowarzyszenia Ubezpieczeń Społecznych, w 1998 został jego honorowym przewodniczącym.
Pod jego kierunkiem stopień naukowy doktora uzyskali m.in. Walerian Sanetra (1970), Herbert Szurgacz (1970), Gerard Bieniek (1974), Urszula Kalina-Prasznic (1976), Zdzisław Kubot (1977), Ludmiła Dziewięcka-Bokun (1983) i Kamil Antonów (2002).

</doc>
<doc id="4302610" url="https://pl.wikipedia.org/wiki?curid=4302610" title="Nin-hedu">
Nin-hedu

Nin-hedu (sum. nin.ḫé.du7) – mezopotamska królowa, małżonka Nammahani, władcy sumeryjskiego miasta-państwa Lagasz. Jej ojcem był Ur-Bau, jeden z wcześniejszych władców Lagasz, a siostrami Enanepada (kapłanka boga księżyca Nanny w Ur) i Nin-alla (małżonka Gudei, jednego z poprzedników Nammahani). W trakcie prac wykopaliskowych w Girsu odnaleziono dwa przedmioty z umieszczonymi na nich jej inskrypcjami wotywnymi: alabastrową płytkę i kamienny posążek.

</doc>
<doc id="4302613" url="https://pl.wikipedia.org/wiki?curid=4302613" title="Kościół Santo Spirito in Sassia">
Kościół Santo Spirito in Sassia

Kościół Santo Spirito in Sassia () – rzymskokatolicki kościół tytularny w Rzymie.
Świątynia ta jest kościołem rektoralnym parafii "Santa Maria in Traspontina" oraz od 1991 roku kościołem tytularnym, ustanowionym przez papieża Jana Pawła II.
Określenie "in Sassia" jest związane ze społecznością saską, która osiedliła się w tej okolicy. W VIII wieku dla saskich pielgrzymów z Wessexu wybudowano hospicjum z kościołem.
Lokalizacja.
Kościół znajduje się w XIV Rione Rzymu – Borgo przy "Via dei Penitenzieri" 12. Wejście główne usytuowane jest od strony "Borgo Santo Spirito".
Historia.
Na terenie saskiego hospicjum dla pielgrzymów, ufundowanego przez króla Wessexu Ine w VIII wieku, istniał kościół dedykowany Matce Bożej (). W IX wieku, za pontyfikatu Leona IV, odbudowano go po pożarze, który strawił całą dzielnicę. W 1208 roku zmieniono dedykację świątyni na Ducha Świętego.
Kościół odnowiono za pontyfikatu Sykstusa IV z okazji Roku Jubileuszowego 1475. Kolejne zniszczenie świątyni nastąpiło w czasie Sacco di Roma w 1527 roku. Kościół odbudowano według projektu Antonio da Sangallo w latach 1538–1545. Dzieło wsparł finansowo późniejszy patriarcha Aleksandrii Giulio Cesare Gonzaga di Novellara. Purpurat ten został pochowany na terenie kościoła. Pracami przy fasadzie w latach 1585–1590 kierował Ottaviano Mascherino. Nad okrągłym oknem w fasadzie umieszczono herb papieża Sykstusa V.
Po zsekularyzowaniu dóbr kościelnych w 1867 roku kościół pełnił funkcję kaplicy szpitalnej i kościoła parafialnego dla mieszkańców sąsiednich ulic. Parafię zlikwidowano w 1986 roku. W 1991 roku papież Jan Paweł II ustanowił tytularny kościół kardynalski. Kardynał Camillo Ruini, pełniąc urząd wikariusza generalnego Rzymu ustanowił w kościele Santo Spirito in Sassia Centrum Duchowości Miłosierdzia Bożego. Przy sanktuarium pracują siostry ze Zgromadzenia Sióstr Matki Bożej Miłosierdzia. Rektorem kościoła Santo Spirito in Sassia jest polski ksiądz prałat Józef Bart.
Architektura i sztuka.
Świątynia ma jedną nawę. W ścianach bocznych umieszczono po pięć apsyd z obu boków (ze względu na dużą grubość muru ich kształt nie jest widoczny z zewnątrz). W dziewięciu z nich mieszą się boczne kaplice, natomiast w środkowej po prawej stronie znajduje się wejście boczne. Apsyda na końcu nawy wchodzi w skład prezbiterium.
Ceglana dzwonnica jest starsza od obecnego budynku kościoła i pochodzi z czasów papieża Sykstusa IV. Jest ona usytuowana pod kątem do głównej osi kościoła, co wskazuje, że wcześniejsza świątynia miała nieco inne ustawienie. Dwie najwyższe kondygnacje dzwonnicy mają ceglane doryckie pilastry w narożach i jeszcze jeden pośrodku każdej strony. Każda strona tych dwóch kondygnacji ma cztery identyczne otwory, przedzielone wapienną kolumną dorycką.
Fasada kościoła ma dwie kondygnacje. Na pierwszej umieszczono sześć pilastrów kompozytowych, podtrzymujących belkowanie z pustym fryzem. W każdej z czterech stref bocznych między pilastrami znajduje się pusta nisza z konchą w kształcie muszli. Drugie piętro ma cztery pilastry w tym samym stylu co dolne, podtrzymują one kolejne belkowanie zwieńczone trójkątnym frontonem. W strefach bocznych znajdują się nisze takie, jak w piętrze dolnym. Strefa centralna jest zdominowana przez ogromny oculus, nad którym znajduje się ozdobny herb papieża Sykstusa V.
Ściany zdobią freski takich włoskich malarzy jak: Livio Agresti, Giovanni Battista Lombardelli, Paris Nogari, Gregorio Guglielmi. Wśród obrazów: "Nawiedzenie św Elżbiety" Marco Pino z 1545, "Nawrócenie św. Pawła" Francesco Ruviale, "Zesłanie Ducha Świętego" Jacopo Zucchi z 1588.
Drewniany sufit jest geometrycznie kasetonowany, został on zainstalowany za czasów papieża Pawła III (1534-1549). Rzeźbiona drewniana ambona jest autorstwa Alessandro Castaldo.
Apsyda zamykająca nawę została ozdobiona freskiem "Zesłanie Ducha Świętego", natomiast koncha apsydy – "Chrystus w chwale zsyłający Ducha Świętego".
Kaplice boczne.
Kaplica Zesłania Ducha Świętego
Pierwsza kaplica po prawej stronie została poświęcona Zesłaniu Ducha Świętego. Malowidła w kaplicy są dziełem Jacopo Zucchi z 1583 roku. Ołtarz przedstawia "Zesłanie Ducha Świętego", wizerunek po prawej "Proroka Joela", a po lewej św. Jana Chrzciciela.
Kaplica Wniebowzięcia NMP
Druga kaplica po prawej stronie jest poświęcona Wniebowzięciu Najświętszej Maryi Panny. Została wyposażona przez Livio Agresti, który zmarł w 1579 roku, zanim praca została zakończona. W ołtarzu umieszczono "Wniebowzięcie". Po lewej stronie jest obraz "Narodziny Marii", a po prawej "Obrzezanie Jezusa". Agresti nie zdążył ich dokończyć, pierwszy z obrazów ukończył Giovanni Battista Lombardelli, a drugi Paris Nogari.
Kaplica Miłosierdzia Bożego i św. Faustyny
Trzecia kaplica po prawej jest dedykowana Miłosierdziu Bożemu i św. Faustynie. Była ona pierwotnie poświęcona Najświętszemu Sercu Jezusa. Dawniej w ołtarzu znajdowało się "Najświętsze Serce" autorstwa Raffaele Gagliardi, ale zostało zastąpione przedstawieniem "Jezusa Miłosiernego". Flankujące freski przedstawiają "Uzdrowienie paralityka" i "Uzdrowienie niewidomego od urodzenia" i są dziełem Agresti.
Kaplica Wniebowstąpienia
Czwarta kaplica po prawej stronie jest poświęcona Wniebowstąpieniu. Ołtarz jest autorstwa Giuseppe Valeriani, który wykonał także inne malowidła w kaplicy. Koncha zawiera fresk przedstawiający świętych z aniołami w niebie.
Kaplica św. Alojzego Gonzagi
Pierwsza kaplica po lewej stronie dedykowana została św. Alojzemu Gonzadze. W ołtarzu umieszczono rzeźbę przedstawiającą świętego autorstwa Ignaziego Iacomettiego. Freski na ścianach i filarach oraz w sklepieniu konchy są autorstwa Cesare Nebbii.
Kaplica Koronacji Matki Bożej
Druga kaplica po lewej stronie poświęcona jest koronacji Matki Bożej jako Królowej Nieba. Ołtarz jest autorstwa Cesare Nebbii. Freski otaczające ołtarz to dzieła Pompeo Cesury.
Kaplica krucyfiksu
Trzecia kaplica po lewej stronie jest poświęcona krucyfiksowi. W ołtarzu umieszczono z XVII-wieczny malowanym drewniany krzyż. Prace freskowe obejmują sceny z Pasji.
Kaplica św. Jana Pawła II
Czwarta kaplica po lewej stronie jest poświęcona papieżowi św. Janowi Pawłowi II, obraz z wizerunkiem patrona kaplicy został podarowany przez kardynała Stanisława Dziwisza w 2006 roku. Dawniej w ołtarzu mieściło się "Zdjęcie z krzyża". Flankujące freski przedstawiają "Narodzenie Jezusa" i "Zmartwychwstanie". Freski sklepienia zawierają dwie sceny "Upadku Adama i Ewy", a także świętych i proroków.
Kaplica Matki Bożej i św. Jana Ewangelisty
Piąta kaplica po lewej stronie poświęcona jest Matce Bożej i św. Janowi Ewangeliście. Dolny obraz w ołtarzu przedstawia św. Jana i jest autorstwa Andrei Giorgini z 1835 roku, natomiast górny to XIX-wieczna kopia starej ikony, która była w ołtarzu kościoła przed jego przebudową w XVI wieku. Według tradycji była ona darem króla Ine i w związku z tym jest nazywana "La Madonna del Re Ina". Flankujące freski przedstawiają próbę męczeństwa św. Jana i są dziełem Marcello Venusti. Freski sklepienia przedstawiają sceny z życia św. Jana, ich autorem prawdopodobnie był Perino del Vaga.
Kardynałowie diakoni.
Kościół Ducha Świętego "in Sassia" jest jednym z kościołów tytularnych nadawanych kardynałom-diakonom ("Titulus Sancti Spiritus in Saxia"). Tytuł ten został ustanowiony 28 czerwca 1991 roku przez Jana Pawła II.

</doc>
<doc id="4302615" url="https://pl.wikipedia.org/wiki?curid=4302615" title="Impulse (serial)">
Impulse (serial)

Impulse – amerykański internetowy serial (dramat fantasy, akcja) wyprodukowany przez Hypnotic oraz Universal Cable Productions, który jest luźną adaptacją powieści o tym samym tytule autorstwa Stevena Goulda.
Serial był emitowany od 6 czerwca 2018 przez YouTube Premium. Sezon drugi pojawił się w serwisie YouTube Premium w październiku 2019 roku.
Fabuła.
Serial opowiada o 16 letniej Henriettie „Henry” Coles, która miała zostać zgwałcona, ale udało się jej teleportować i uciec oprawcy. Dziewczyna musi nauczyć się żyć z nową mocą, aby bezpiecznie z niej korzystać.
Produkcja.
18 października 2016 roku YouTube Premium zamawia pilotowy odcinek serial.
W grudniu 2016 roku poinformowano, że Maddie Hasson, Missi Pyle, Sarah Desjardins, Enuka Okuma oraz Craig Arnold dołączyli do obsady.
27 czerwca 2017 roku ogłoszono, że YouTube Premium zamówiło pierwszy sezon serialu.
20 lipca 2018 roku ogłoszono, że YouTube Red przedłużyło serial o drugi sezon.

</doc>
<doc id="4302623" url="https://pl.wikipedia.org/wiki?curid=4302623" title="Końcówka (brydż)">
Końcówka (brydż)



</doc>
<doc id="4302632" url="https://pl.wikipedia.org/wiki?curid=4302632" title="Dograna">
Dograna



</doc>
<doc id="4302635" url="https://pl.wikipedia.org/wiki?curid=4302635" title="Kościół św. Leonarda w Kirkop">
Kościół św. Leonarda w Kirkop

Kościół parafialny św. Leonarda (, ) – rzymskokatolicki kościół parafialny służący wiosce Kirkop na Malcie.
Historia.
Kościół został zbudowany w roku 1500. Parafia utworzona została w roku 1592. Pomiędzy rokiem 1706 a 1779 kościół był powiększany, aby pomieścić rosnącą liczbę wiernych. Dedykacja świątyni oraz jej konsekracja przez biskupa Vincenzo Labiniego miała miejsce 10 listopada 1782 roku. W roku 1800 lub 1860 (źródła się różnią) zbudowane zostały dwie dzwonnice. Wnętrze kościoła zostało odnowione w roku 1878 przez ks. J. Barbarę, który pokrył całość kosztów.
Architektura.
Kościół zbudowany jest na planie krzyża łacińskiego. Prosta i zbalansowana fasada świątyni składa się z trzech równych segmentów, z których dwa zewnętrzne są cofnięte. Główny portal znajduje się pomiędzy dwoma pilastrami, zwieńczony jest frontonem w kształcie łuku. Powyżej mieści się duże okno witrażowe, z kartuszem na nadprożu.&lt;br&gt;
Oba boczne segmenty są identyczne, proste i pozbawione ozdób, poza pilastrami po brzegach. Przed nimi znajdują się dwa duże kamienne posągi na cokołach, przedstawiające św. Rocha i św. Leonarda. Ponad segmentami, w poprzek fasady, biegnie szeroki gzyms, służący za podstawę dzwonnic, z trójkątnym frontonem nad centralnym segmentem. Dokoła szczytu kwadratowych w przekroju dzwonnic biegnie balustrada, z dachem wieżowym wewnątrz.
Każde z ramion transeptu (nawy poprzecznej) zawiera małe drzwi, podobne do głównego portalu, lecz zwieńczone złamanym trójkątnym frontonem. Ponad nimi znajduje się pusta nisza oraz okno witrażowe powyżej. Dwie małe kopuły zwieńczają transept po obu stronach, między nimi, na przecięciu z nawą główną, dominuje kopuła główna.
Budynek kościoła zaliczony został przez Malta Environment and Planning Authority do zabytków 1. klasy; umieszczony został też na liście National Inventory of the Cultural Property of the Maltese Islands pod numerem 1870.

</doc>
<doc id="4302651" url="https://pl.wikipedia.org/wiki?curid=4302651" title="Władysław Piotrowski (fotograf)">
Władysław Piotrowski (fotograf)

Władysław Piotrowski (ur. 1899 w Niżnym Nowgorodzie, zm. 1997 w Łapach) – polski fotograf, krajoznawca, dokumentalista.
Życiorys.
Władysław Piotrowski autor najliczniejszej w Polsce spuścizny szklanych negatywów, przez większość swojego życia mieszkał i pracował w Łapach – fotografował przez 50 lat. Pochodził z rodziny herbu Szeszebardzis – ojciec Adam Piotrowski ur. 1867 w Zamakach, matka Michalina z domu Śnieżko ur. 1874 w Maldziunach. Lata dziecięce spędził w Łyświe, gdzie po raz pierwszy zetknął się z fotografią, tam też ukończył szkołę techniczną. Przed I wojną światową wraz z rodzicami mieszkał w Bawirszach (okolice Podbrodzia), w 1914 roku zamieszkał w Zamakach. W 1920 roku, podczas wojny polsko-bolszewickiej służył w 2 pułku piechoty Legionów. Od 1921 roku mieszkał w Białymstoku, w tym czasie podjął pracę w Warsztatach Kolejowych, w Łapach. W 1922 roku zamieszkał w Łapach. W 1926 roku wziął ślub z Reginą z domu Łapińską. W 1933 roku wskutek choroby – nagle utracili syna Janusza.
Władysław Piotrowski w czasie II wojny światowej został zaprzysiężonym członkiem Armii Krajowej. W 1941 roku otworzył swój własny zakład fotograficzny, w którym pracował do przejścia na emeryturę, w 1971 roku. Uczestniczył w konkursach i wystawach pokonkursowych, m.in. w latach 30. XX wieku otrzymał II nagrodę w konkursie organizowanym przez pismo specjalistyczne "Fotograf Polski". W 1989 roku fotografie Władysława Piotrowskiego zostały po raz pierwszy zaprezentowane na wystawie indywidualnej w holu dworca PKP w Łapach. W 1992 roku został laureatem konkursu fotograficznego "Moja wieś, miasteczko w starej fotografii", którego organizatorem było Muzeum Podlaskie w Białymstoku. Jego wystawa "Kresy w latach 1921–1939" przez wiele lat była prezentowana w wielu miejscach Polski - m.in. w Białymstoku, Łapach, Mirostowicach Dolnych, Mrągowie, Surażu, Węgorzewie, Żaganiu, Żarach.
Pokłosiem jego pracy w zakładzie fotograficznym oraz w plenerze jest ogromny zbiór (m.in. fotografie przedwojennych i współczesnych Łap, przedwojennego Lwowa, Grodna, Poznania, Torunia, Zakopanego, Częstochowy i Helu) – ok. 5000 szklanych klisz, ok. 2000 zdjęć (negatywy) i setki papierowych fotografii – stanowiący zalążek do powstania "Muzeum Wirtualnego im. Władysława Piotrowskiego" (projektu zainicjowanego przez Mariana Olechnowicza, realizowanego i administrowanego przez Fundację Aktywizacja z Łap oraz finansowanego przez Ministerstwo Kultury i Dziedzictwa Narodowego, Starostwo Powiatowe w Białymstoku oraz Narodowy Instytut Audiowizualny).

</doc>
<doc id="4302653" url="https://pl.wikipedia.org/wiki?curid=4302653" title="Mistrzostwa Polski w Kajakarstwie 1978">
Mistrzostwa Polski w Kajakarstwie 1978

42. Mistrzostwa Polski seniorów w kajakarstwie – odbyły się w maju 1978 w Poznaniu. 

</doc>
<doc id="4302661" url="https://pl.wikipedia.org/wiki?curid=4302661" title="Miltiades (ujednoznacznienie)">
Miltiades (ujednoznacznienie)



</doc>
<doc id="4302663" url="https://pl.wikipedia.org/wiki?curid=4302663" title="Carmen Montón">
Carmen Montón

Carmen Montón Giménez (ur. 9 marca 1976 w Burjassot) – hiszpańska polityk i samorządowiec, działaczka Hiszpańskiej Socjalistycznej Partii Robotniczej (PSOE), posłanka do Kongresu Deputowanych, minister w rządzie regionalnym Walencji, w 2018 minister zdrowia, konsumentów i opieki społecznej w rządzie Hiszpanii.
Życiorys.
Absolwentka medycyny na Uniwersytecie w Walencji, magisterium z gender studies uzyskała na Universidad Rey Juan Carlos. Zaangażowała się w działalność polityczną w ramach PSPV, regionalnego oddziału Hiszpańskiej Socjalistycznej Partii Robotniczej. W latach 1992–2007 działała również w jej organizacji młodzieżowej JSE. W latach 1999–2004 jako radna (concejal) odpowiadała za sprawy kultury w zgromadzeniu miejskim w Burjassot. Od 2000 do 2004 była sekretarzem PSPV-PSOE do spraw ruchów społecznych i organizacji pozarządowych.
W 2004 po raz pierwszy została wybrana do Kongresu Deputowanych. Z powodzeniem ubiegała się o reelekcję w wyborach w 2008 i 2011. W parlamencie była m.in. sprawozdawczynią ustawy legalizującej zawieranie małżeństw osób tej samej płci. Dołączyła do władz krajowych PSOE, w latach 2014–2016 pełniła funkcję sekretarza partii do spraw równouprawnienia. W 2015 złożyła mandat deputowanej, obejmując stanowisko ministra do spraw zdrowia w rządzie wspólnoty autonomicznej Walencji.
W czerwcu 2018 została ministrem zdrowia, konsumentów i opieki społecznej w hiszpańskim rządzie Pedra Sáncheza. We wrześniu 2018 złożyła rezygnację; doszło do tego po ujawnieniu nieprawidłowości związanych z uzyskaniem przez nią dyplomu ukończenia studiów.

</doc>
<doc id="4302668" url="https://pl.wikipedia.org/wiki?curid=4302668" title="María Jesús Montero">
María Jesús Montero

María Jesús Montero Cuadrado (ur. 4 lutego 1966 w Sewilli) – hiszpańska polityk i samorządowiec, działaczka Hiszpańskiej Socjalistycznej Partii Robotniczej (PSOE), minister w rządzie regionalnym Andaluzji, od 2018 minister finansów w hiszpańskim rządzie.
Życiorys.
Absolwentka medycyny i chirurgii na Uniwersytecie w Sewilli, uzyskała również magisterium z zarządzania placówkami szpitalnymi w szkole biznesowej EADA. Pracowała w jednostkach służbie zdrowia, od połowy lat 90. jako zastępca dyrektora do spraw medycznych w szpitalu Hospital Universitario Virgen de Valme. Później została zatrudniona w szpitalu Hospital Universitario Virgen del Rocío, gdzie m.in. pełniła funkcję zastępcy dyrektora generalnego.
Zaangażowała się w działalność polityczną w ramach Hiszpańskiej Socjalistycznej Partii Robotniczej. W 2002 została zastępcą ministra zdrowia w rządzie Andaluzji. Od 2008 była wybierana na posłankę do parlamentu tej wspólnoty autonomicznej. W latach 2004–2012 sprawowała urząd ministra zdrowia w rządzie regionalnym, następnie do 2013 była ministrem zdrowia i opieki społecznej. W 2013 przeszła na stanowisko ministra finansów i administracji publicznej w tym samym gremium, kierowanym wówczas przez Susanę Díaz.
W czerwcu 2018 objęła stanowisko ministra finansów w nowo powołanym rządzie Pedra Sáncheza. W wyborach w kwietniu 2019 i listopadzie 2019 uzyskiwała mandat posłanki do Kongresu Deputowanych. W powołanym w styczniu 2020 drugim gabinecie dotychczasowego premiera pozostała na stanowisku ministra finansów, przejmując dodatkowo funkcję rzecznika prasowego rządu. Stanowisko rzecznika zajmowała do lipca 2021, przejęła wówczas dodatkowo odpowiedzialność za służby publiczne.

</doc>
<doc id="4302672" url="https://pl.wikipedia.org/wiki?curid=4302672" title="Mezopotamia (ujednoznacznienie)">
Mezopotamia (ujednoznacznienie)



</doc>
<doc id="4302674" url="https://pl.wikipedia.org/wiki?curid=4302674" title="Dark Side of the Rainbow">
Dark Side of the Rainbow

Dark Side of the Rainbow (znane również jako Dark Side of Oz lub The Wizard of Floyd) – nazwa odnosząca się do połączenia albumu "The Dark Side of the Moon" zespołu Pink Floyd z obrazem filmu "Czarnoksiężnik z Oz" z 1939 roku.
Historia.
W sierpniu 1995 roku gazeta "Journal Gazette" wydawana w mieście Fort Wayne opublikowała pierwszy medialny artykuł o "synchroniczności" albumu z filmem, powołując się na grupę dyskusyjną (tzw. Usenet) "alt.music.pink-floyd""." Wkrótce po tym kilku fanów zaczęło tworzyć strony internetowe, na których reklamowali i nagłaśniali odkryte zjawisko oraz próbowali kompleksowo skatalogować odpowiednie synchroniczne momenty.
Kolejny okres zainteresowania zjawiskiem przypadł na kwiecień 1997 roku, kiedy to radiowy DJ z Bostonu George Taylor Morris dyskutował na antenie o "Dark Side of the Rainbow". Doprowadziło to do kolejnych artykułów w mediach oraz do powstania członu na ten temat w MTV News.
W lipcu 2000 roku kanał filmowy Turner Classic Movies wyemitował film "Czarnoksiężnik z Oz" z albumem "The Dark Side of the Moon" jako alternatywna ścieżka dźwiękowa. Firma Turner Entertainment posiada prawa autorskie do filmu od 1986 roku.
Synchroniczność.
Istnieją różne stwierdzenia na temat tego, od którego momentu w filmie należy rozpocząć jego synchronizację z albumem. Kilka z nich uznaje za wyznacznik scenę z lwem Leo, jeszcze przed rozpoczęciem właściwego filmu. Większość sugeruje początek od trzeciego ryku lwa, zaś inne preferują zaczęcie synchronizacji od pierwszego lub drugiego. Z kolei inne stwierdzenia proponują włączenie muzyki z albumu, dopiero gdy obraz lwa ulega ściemnieniu - czyli dokładnie kiedy zaczyna się film. Zalecenia dotyczące oglądania filmu obejmują również ściszenie dźwięku w filmie i wykorzystanie napisów dialogowych.
Znajdujący się na okładce albumu "The Dark Side of the Moon" pryzmat rzekomo odzwierciedla przejście sposobu obróbki filmu z biało-czarnej na tzw. Technicolor; kolejne przykłady synchroniczności to zmiany muzyki przy dramatycznych momentach w filmie, takie jak krzyki w utworze "The Great Gig in the Sky" z tornadem na początku filmu, a także tematyczne podobieństwa - taniec stracha na wróble podczas "Brain Damage". Ten efekt synergii został opisany jako przykład synchroniczności, zdefiniowanej przez psychologa Carla Gustava Junga jako fenomen, w którym przypadkowe zdarzenia "wydają się być powiązane ze sobą, lecz nie da się ich wyjaśnić przez konwencjonalne mechanizmy przyczynowości."
Przeciwnicy teorii synchroniczności odnośnie do Dark Side of the Rainbow twierdzą, że zjawisko jest skutkiem skłonności umysłu do rozpoznawania schematów i wzorów pośród nieładu poprzez odrzucenie danych, które nie pasują. Psychologowie nazywają takie skłonności apofenią lub efektem potwierdzenia. Wedle takich stwierdzeń, entuzjaści Dark Side of the Rainbow skupiają się tylko na pasujących do siebie fragmentach, ignorując przeważającą liczbę tych, w których film i album nie odpowiadają sobie.
Reakcje zespołu na zjawisko.
Członkowie zespołu Pink Floyd wielokrotnie odpowiadali, że rzekome zjawisko jest tylko przypadkiem. W wywiadzie gitarzysta/wokalista David Gilmour zaprzeczył teoriom, że album został celowo stworzony w synchronizacji z filmem, mówiąc:
W 2002 roku, w wydaniu specjalnym o Pink Floyd programu MTV, zespół oddalił jakikolwiek związek między albumem a filmem, mówiąc, że nie było możliwości odtworzenia filmu w studio w momencie, gdy nagrywali ten album.
Inżynier dźwięku pracujący przy nagrywaniu albumu "The Dark Side of the Moon," Alan Parsons, w 2003 roku zaprzeczył domniemanemu zjawisku:

</doc>
<doc id="4302679" url="https://pl.wikipedia.org/wiki?curid=4302679" title="São Tomé (ujednoznacznienie)">
São Tomé (ujednoznacznienie)



</doc>
<doc id="4302685" url="https://pl.wikipedia.org/wiki?curid=4302685" title="Peta (ujednoznacznienie)">
Peta (ujednoznacznienie)



</doc>
<doc id="4302689" url="https://pl.wikipedia.org/wiki?curid=4302689" title="Szlak Odry – 741,6 km">
Szlak Odry – 741,6 km

Szlak Odry – 741,6 km – odznaka turystyczno-krajoznawcza przyznawana przez Komisję Turystyki Żeglarskiej Zarządu Głównego Polskiego Towarzystwa Turystyczno-Krajoznawczego na podstawie przedstawionej przez wnioskującego kroniki-dzienniczka. 
Cele.
Odznaka została ustanowiona przez prezydium Zarządu Głównego PTTK uchwałą nr 410/XVI/2009 z dnia 30 maja 2009 i przyjęta do rozpowszechniania przez Centrum Turystyki Wodnej PTTK. Celem odznaki jest popularyzowanie walorów turystyczno-krajoznawczych szlaku rzeki Odry i jej wpływu na rozwój gospodarczy miast leżących nad brzegami, poznawanie pomników przyrody oraz obiektów kultury materialnej na szlaku, promowanie turystyki wodnej (wioślarstwa, kajakarstwa, motorowodniactwa i żeglarstwa), a także popularyzowanie inicjatyw wzbogacających ofertę turystyczną oraz infrastrukturę nadbrzeżną (mariny, przystanie, pomosty) na całym szlaku rzeki Odry.
Stopnie.
Odznaka ma dwa stopnie przyznawane niezależnie od siebie oraz stopień trzeci, szczególny:
Złotą i srebrną odznakę zdobywa uczestnik rejsu po przedstawieniu kroniki (dzienniczka) udokumentowanej zdjęciami i pieczątkami miejscowymi (np. zwiedzanych obiektów), według wykazu załączonego do regulaminu odznaki. W przypadku rejsu zorganizowanego komandor rejsu potwierdza przebytą trasę. Przykładowe zestawienie miejsc zawarte w regulaminie:

</doc>
<doc id="4302693" url="https://pl.wikipedia.org/wiki?curid=4302693" title="Zakłady Azotowe">
Zakłady Azotowe



</doc>
<doc id="4302698" url="https://pl.wikipedia.org/wiki?curid=4302698" title="Marco Antonio Amulio">
Marco Antonio Amulio

Marco Antonio Amulio (ur. 12 lutego 1506 w Wenecji, zm. 17 marca 1572 w Rzymie) – włoski kardynał.
Życiorys.
Urodził się 12 lutego 1506 roku w Wenecji, jako jedno z siedmiorga dzieci Francesca di Alvise Amulia i Laury Michiel. Początkowo studiował nauki humanistyczne w rodzinnym mieście, a następnie prawo na Uniwersytecie Padewskim, z którego uzyskał doktorat. Początkowo był ambasadorem weneckim na dworze cesarza Karola V, a następnie przy Stolicy Piotrowej. Papież chciał zatwierdzić Amulio jako biskupa Werony, jednakże Republika Wenecka stanowczo sprzeciwiła się tej nominacji. 26 lutego 1561 roku został kreowany kardynałem diakonem i otrzymał diakonię S. Marcello. 17 marca przyjął święcenia kapłańskie i został podniesiony do rangi kardynała prezbitera (z tym samym kościołem tytularnym). 23 listopada 1562 roku został biskupem Rieti. Uczestniczył w soborze trydenckim, a w latach 1565–1572 był Bibliotekarzem Kościoła Rzymskiego. Zmarł 17 marca 1572 roku w Rzymie.

</doc>
<doc id="4302699" url="https://pl.wikipedia.org/wiki?curid=4302699" title="Klify Ta’ Ċenċ">
Klify Ta’ Ċenċ

Klify Ta' Ċenċ (ang. Ta’ Ċenċ Cliffs, także jako Sanap Cliffs) – 20-hektarowy pas liniowy wybrzeża klifowego w Sannat, znajdujący się na południowym wybrzeżu wyspy Gozo, w Republice Malty, na Morzu Śródziemnym. Strome i nierówne klify wznoszące się od poziomu morza do wysokości 120 metrów pokryte są roślinnością typu "garrigue". 
Fauna.
Klify są uznawane przez międzynarodową organizację pozarządową "BirdLife International" za ważną ostoję ptaków, gdzie odbywa cykl lęgowy od 800 do 1000 par burzyków Cory i od 150 do 300 par burzyków śródziemnomorskich.
Znaleziska.
W pobliżu klifów Ta’ Ċenċ znaleziono pozostałości archeologiczne. Należą do nich:

</doc>
<doc id="4302701" url="https://pl.wikipedia.org/wiki?curid=4302701" title="Jake Langlois">
Jake Langlois

Jake Langlois (ur. 14 maja 1992 w San Jose) – amerykański siatkarz, grający na pozycji przyjmującego. 
Sukcesy klubowe.
Mistrzostwa NCAA:
Sukcesy reprezentacyjne.
Mistrzostwa Świata:

</doc>
<doc id="4302714" url="https://pl.wikipedia.org/wiki?curid=4302714" title="Suomi-sarja">
Suomi-sarja

Suomi-sarja – trzecia klasa rozgrywek ligowych w hokeju na lodzie w Finlandii.

</doc>
<doc id="4302722" url="https://pl.wikipedia.org/wiki?curid=4302722" title="Bojana Milenković">
Bojana Milenković

Bojana Milenković (ur. 6 marca 1997 w Belgradzie) – serbska siatkarka, reprezentantka kraju, grająca na pozycji przyjmującej. 
Sukcesy klubowe.
Puchar Serbii:
Liga serbska:
Puchar Rumunii:
Puchar Challenge:
Liga rumuńska:
Liga polska:
Sukcesy reprezentacyjne.
Mistrzostwa Europy Juniorek:
Grand Prix:
Mistrzostwa Europy:
Mistrzostwa Świata:
Igrzyska Olimpijskie:
Liga Narodów:

</doc>
<doc id="4302724" url="https://pl.wikipedia.org/wiki?curid=4302724" title="Łoszyca (przystanek kolejowy)">
Łoszyca (przystanek kolejowy)

Łoszyca (biał. "Лошыца", ros. "Лошица") – przystanek kolejowy w Mińsku, na Białorusi.

</doc>
<doc id="4302729" url="https://pl.wikipedia.org/wiki?curid=4302729" title="Dyskografia Pablopavo">
Dyskografia Pablopavo

Solowa dyskografia Pablopavo obejmuje jak dotąd osiem albumów studyjnych. Pięć z nich zostały nagrane z zespołem Pablopavo i Ludziki, jedna z producentem muzycznym Praczasem, jedna z udziałem Praczasa i wokalistki Anny Iwanek. Prócz tego Pablopavo wydał jedną solową płytę "Tylko". Z zespołem Vavamuffin Pablopavo nagrał siedem płyt (w tym pięć studyjnych). Dyskografia artysty obejmuje ponadto rozliczne nagrania z innymi wykonawcami (m.in. z Fu, Hemp Gru, Sidneyem Polakiem, Sedativą, Dreadsquadem, Magierą, James Ashen i Habakukiem). Ponadto w 2015 roku ukazał się album grupy Zjednoczenie Soundsystem "Inity".

</doc>
<doc id="4302731" url="https://pl.wikipedia.org/wiki?curid=4302731" title="Sonet 109 (William Szekspir)">
Sonet 109 (William Szekspir)

Sonet 109 (incipit "ONeuer ſay that I was falſe of heart") – jeden z cyklu 154 sonetów autorstwa Williama Szekspira. Po raz pierwszy został opublikowany w 1609 roku.
Sonet 109 tak jak 110 odnosi się do czasu dobrowolnego odsunięcia się od ukochanego i może być traktowany jako poetyckie tłumaczenie napisane tak aby uzyskać oczekiwany efekt przebaczenia.
Treść.
W sonecie tym podmiot liryczny, przez niektórych badaczy utożsamiany z autorem, odpowiada na zarzuty zdrady ukochanego tłumacząc, że są to tylko powierzchowne wydarzenia, a prawdziwą różą jego życia jest tylko on. 
Wersy 3-4 nawiązują do Listu do Efezian (Ef 1,5) oraz do słów liturgii sakramentu małżeństwa, że zakochani są jednym ciałem. W całym sonecie przewija się duża (w stosunku do rozmiaru sonetu) liczba określeń (9) krążących wokół podmiotu lirycznego. 
Natomiast róża w wersie 14 jest symbolem doskonałości, a ponieważ jest używana zwykle w odniesieniu do płci pięknej (w przeciwieństwie do tulipana, używanego w odniesieniu do mężczyzn), co pozwala na interpretację, że ten sonet jest adresowany do kobiety. Jednakże u Szekspira, w tragedii Hamlet, określenie to pada również w odniesieniu do mężczyzny (Ofelia mówi do Hamleta ). 
Wzmianki o winie podmiotu lirycznego znajdują się również w sonetach 36, 37, 117 oraz 118.

</doc>
<doc id="4302734" url="https://pl.wikipedia.org/wiki?curid=4302734" title="Koladzicze (stacja kolejowa)">
Koladzicze (stacja kolejowa)

Koladzicze (biał. "Калядзічы", ros. "Колядичи") – stacja kolejowa w miejscowości Koladzicze, w rejonie mińskim, w obwodzie mińskim, na Białorusi.

</doc>
<doc id="4302739" url="https://pl.wikipedia.org/wiki?curid=4302739" title="One Kiss">
One Kiss

One Kiss – singel szkockiego producenta muzycznego i DJ-a Calvina Harrisa oraz brytyjskiej piosenkarki Dua Lipy. Singel został wydany 6 kwietnia 2018 roku. Twórcą tekstu są Dua Lipa, Jessie Reyez oraz Calvin Harris, który odpowiada również za jego produkcję.
Singel osiągnął szczytową pozycję notowania UK Singles Chart w dniu 20 kwietnia 2018 roku, tydzień po debiucie na miejscu trzecim. W Polsce singel uplasował się na 1 pozycji wśród najczęściej odtwarzanych utworów w notowaniu AirPlay – Top.
Teledysk.
Teledysk do utworu został wyreżyserowany przez Emila Nava, a jego premiera odbyła się w serwisie Apple Music 1 maja 2018 roku, dzień później teledysk został zaprezentowany premierowo w serwisie Youtube.

</doc>
<doc id="4302744" url="https://pl.wikipedia.org/wiki?curid=4302744" title="Masters (przedsiębiorstwo)">
Masters (przedsiębiorstwo)



</doc>
<doc id="4302747" url="https://pl.wikipedia.org/wiki?curid=4302747" title="Andrzej Butra">
Andrzej Butra

Andrzej Zbigniew Butra (ur. 8 października 1961 w Kluczborku, zm. 30 marca 2022 w Trzebiszynie) – polski samorządowiec, lekarz weterynarii i urzędnik państwowy, doktor nauk weterynaryjnych, w latach 2011–2012 podsekretarz stanu w Ministerstwie Rolnictwa i Rozwoju Wsi.
Życiorys.
Syn Stanisława i Janiny. W 1985 ukończył studia weterynaryjne na Akademii Rolniczej we Wrocławiu. Absolwent studiów podyplomowych: z administracji i etozoologii weterynaryjnej na macierzystej uczelni, z kontroli i audytu wewnętrznego na Politechnice Opolskiej oraz z zakresu rolnictwa i środowiska naturalnego na Uniwersytecie Opolskim. W 1992 obronił pracę doktorską z zakresu weterynarii pt. "Zastosowanie blokera receptorów beta-adrenergicznych w terapii zapaleń gruczołu mlekowego i profilaktyce zaburzeń w poporodowej inwolucji macicy u krów".
Po studiach do 1989 pracował w Wojewódzkim Zakładzie Weterynaryjnym w Opolu, następnie do 1990 w PGR w Bierdzanach. Od 1990 do 2008 prowadził prywatną praktykę weterynaryjną, specjalizując się w rozrodzie zwierząt. Jednocześnie pracował w firmach z branży finansowej oraz od 1992 do 1993 w Stacji Hodowli i Unasienniania Zwierząt w Kluczborku. Pracował także w Zespole Szkolno-Przedszkolnym oraz Gimnazjum w Chocianowicach. W 2002 został kierownikiem biura powiatowego w Agencji Restrukturyzacji i Modernizacji Rolnictwa w Kluczborku, w 2007 objął tożsame stanowisko w oddziale w Oleśnie. Od czerwca 2008 do lutego 2011 kierował oddziałem terenowym Agencji Rynku Rolnego w Kluczborku. Od 2009 do 2011 był też recenzentem Głównej Komisji Egzaminacyjnej w sprawie pytań na egzaminie z weterynarii.
Zaangażował się w działalność Polskiego Stronnictwa Ludowego. W 2012 został wiceprezesem partii w okręgu opolskim oraz prezesem struktur ugrupowania w Kluczborku. W 2010, 2014 i 2018 wybierany do rady powiatu kluczborskiego, został jej przewodniczącym.
16 marca 2011 powołany na stanowisko podsekretarza stanu w Ministerstwie Rolnictwa i Rozwoju Wsi. Odwołany z funkcji 27 lipca 2012 po dymisji ministra Marka Sawickiego i jego zastępców związanych z PSL. Był później do 2015 prezesem opolskiego oddziału Agencji Nieruchomości Rolnych i następnie do 2016 szefem Opolskiego Ośrodka Doradztwa Rolniczego w Łosiowie. W 2015 wystartował do Senatu w okręgu nr 51, zdobywając 7,86% poparcia i zajmując 5 miejsce wśród 6 kandydatów.

</doc>
<doc id="4302749" url="https://pl.wikipedia.org/wiki?curid=4302749" title="1 korona czechosłowacka (1922)">
1 korona czechosłowacka (1922)

1 korona (cz. i ) – czechosłowacka moneta obiegowa o nominale 1 korony wyemitowana w 1922 roku, a wycofana ostatecznie w roku 1953. W tym czasie bita była w trzech wariantach – dwóch różnych stopach metalu i dwóch rozmiarach. Obie strony monety zostały zaprojektowane przez Otakara Španiela.
Wzór.
W centralnej części awersu umieszczono pochodzące z małego herbu Czechosłowacji godło państwowe – heraldycznego wspiętego lwa w koronie o podwójnym ogonie. Na jego piersi znajdował się herb Słowacji – podwójny krzyż na trójwzgórzu. Poniżej umieszczono rok bicia (zapisany zewnętrznie), zaś wzdłuż otoku inskrypcję „” (zapisaną wewnętrznie). Oba elementy legendy rozdzielono dwiema sześcioramiennymi gwiazdami.
Wzór rewersu przedstawiał żniwiarkę przy pracy – jedną ręką ocierała pot z czoła, w drugiej zaś, przytrzymując snopek zboża, dzierżyła sierp. Po lewej stronie monety umieszczono zapisany cyfrą arabską nominał, a poniżej pęd lipy. U dołu znalazło się oznaczenie projektanta („”).
Nakład.
Pierwsze monety jednokoronowe bito na mocy ustawy z dnia 1 marca 1921 r. o emisji drobnych monet. Początkowo wytwarzano je z miedzioniklu (MN20, 80% miedzi, 20% niklu), z krążków o masie 6,67 g (zgodnie z ustawą z kilograma surowca miało powstać 150 sztuk monet). Rozporządzeniem rządu z 26 maja 1922 r. przewidziano, że do obiegu w formie monet o nominale 1 Kč zostanie wprowadzonych maksymalnie 100 mln koron. Wzór monet oraz ich średnicę (25 mm) ustalono wydanym tego samego dnia zarządzeniem Urzędu Bankowego przy Ministerstwie Finansów. Monety te pozostawały w obiegu także po likwidacji państwa czechosłowackiego w 1939 roku. W Republice Słowackiej wycofano je z obiegu 28 lutego 1941 r. W Protektoracie Czech i Moraw uległy demonetyzacji z dniem 31 lipca 1941 r., choć dopuszczono możliwość ich wymiany w placówkach pocztowych i bankowych przez kolejne cztery miesiące. 
Miedzioniklowe monety o nominale 1 Kč bito w latach 1922–1925, 1929–1930 oraz 1937–1938, kiedy to powstało ich łącznie przeszło 115 mln sztuk. Ponadto już po upadku Czechosłowacji, w 1939 roku kremnicka mennica korzystając ze starych stempli wyemitowała dalsze dwa miliony monet na potrzeby Protektoratu Czech i Moraw.
Po zakończeniu II wojny światowej monety te ponownie dopuszczono do obrotu na mocy zarządzenia Ministra Finansów z 4 lipca 1945 r. Począwszy od 1946 roku w Kremnicy prowadzono produkcję monet o takim samym wzorze i stopie, jednak już z mniejszych krążków metalu – 21 mm średnicy i 4,5 g masy. Wzór i rozpoczęcie emisji usankcjonowano zarządzeniem Ministra Finansów z 17 kwietnia 1946 r. Monety te bito jedynie przez dwa lata, do roku 1947, jednak już w pierwszym roku wytworzono 88 mln sztuk. Jednocześnie z końcem maja 1947 r. przedwojenne monety przestały być oficjalnym środkiem płatniczym. W 1950 roku przystąpiono do bicia kolejnych monet o nominale jednej korony. Utrzymano zarówno wzór Španiela, jak i dotychczasowy rozmiar (średnica 21 mm), jednak zdecydowano się na zastosowanie stopu aluminium: glinu z dwuprocentową domieszką magnezu, wobec czego krążek, z jakiego wytwarzano monetę ważył zaledwie 1,33 g. Powojenne typy monet ze żniwiarką na rewersie zostały oficjalnie wycofane z obrotu wraz z wejściem w życie ustawy o reformie walutowej z 30 maja 1953 r.
Łącznie wyemitowano blisko 519 mln tych monet, w tym ponad 119 mln monet pierwszego, przeszło 100 mln drugiego i niemal 300 mln trzeciego typu.
Wersje próbne.
W roku 1947 wybito pewną liczbę monet aluminiowych o nominale 1 korony. Ich wzór, a także ząbkowanie rantu, było identyczne z wytwarzanymi w tym czasie monetami z miedzioniklu. W odróżnieniu od nich aluminiowe monety z lat 1950–1953, choć także miały ząbkowany rant, to jednak ząbkowanie to było grubsze a liczba ząbków mniejsza. Dokładna wysokość nakładu aluminiowej serii z roku 1947 nie jest znana.

</doc>
<doc id="4302750" url="https://pl.wikipedia.org/wiki?curid=4302750" title="Wincenty Aleksiejczuk">
Wincenty Aleksiejczuk

Wincenty Aleksiejczuk (ur. 1 października 1922 w Laszkach, zm. 7 maja 1993) – polski rolnik i polityk, poseł na Sejm PRL III i IV kadencji.
Życiorys.
Syn Michała i Jadwigi. Uzyskał wykształcenie podstawowe, z zawodu rolnik. Prowadził własne gospodarstwo rolne w Osiece. Należał do Zjednoczonego Stronnictwa Ludowego, był wiceprezesem Wojewódzkiego Komitetu ZSL w Olsztynie. Pełnił funkcję radnego Powiatowej Rady Narodowej. W 1961 i 1965 uzyskiwał mandat posła na Sejm PRL w okręgu Bartoszyce. W trakcie swej pierwszej kadencji pracował w Komisji Leśnictwa i Przemysłu Drzewnego, a w kolejnej w Komisji Budownictwa i Gospodarki Komunalnej.

</doc>
<doc id="4302751" url="https://pl.wikipedia.org/wiki?curid=4302751" title="Piotr Jeong San-pil">
Piotr Jeong San-pil

Piotr Jeong San-pil (kor. 정산필 베드로; ur. 1739 (?) w Deoksan w ówczesnej prowincji Chungcheong w Korei; zm. w 1799 tamże) – koreański męczennik, błogosławiony Kościoła katolickiego.
Piotr Jeong San-pil urodził się w Deoksan około 1739 roku. Po przybyciu w 1794 roku do Korei katolickiego misjonarza z Chin Jakuba Zhou Wenmo Jeong San-pil udał się do niego z wizytą i przyjął chrzest. Został katechistą w rejonie Naepo, gdzie nauczał wiary katolickiej. W celu studiowania katechizmu i modlitwy często spotykał się z Franciszekiem Bang, Wawrzyńcem Pak Chwi-deuk i Jakubem Won Si-bo (którzy w późniejszym czasie również ponieśli śmierć męczeńską).
W 1797 r. w Korei rozpoczęły się prześladowania chrześcijan. Piotr Jeong San-pil został aresztowany w 1798 lub 1799 roku. Nawet tortury nie skłoniły go do wyrzeczenia się wiary, z powodu której następnie został ścięty w 1799 roku.
Piotr Jeong San-pil został beatyfikowany przez papieża Franciszka 16 sierpnia 2014 roku w grupie 124 męczenników koreańskich.
Wspominany jest 31 maja z grupą 124 męczenników koreańskich.

</doc>
<doc id="4302753" url="https://pl.wikipedia.org/wiki?curid=4302753" title="Għar ta’ Għejżu">
Għar ta’ Għejżu

Għar ta’ Għejżu – stanowisko archeologiczne na maltańskiej wyspie Gozo. Bogate znaleziska ceramiczne, znajdujące się w jaskini, pochodzą z okresu Ġgantija w kulturze maltańskiej (3600–3200 p.n.e.).
Għar ta’ Għejżu.
Stanowisko archeologiczne znajduje się na południe od miejscowości Xagħra, około 300 metrów na zachód od dwóch świątyń Ġgantija i bezpośrednio przy głównej ulicy handlowej Vjal 8 ta’ Settembru. Inne pobliskie stanowiska archeologiczne to Kamienny Krąg Xagħra (), około 150 metrów na południowy zachód, i świątynia Santa Verna, położona około 680 metrów na zachód od pola w Xagħra.
Naturalna jaskinia ma 13 metrów długości, 6 metrów szerokości i od 0,9 do 1,5 metra wysokości. Ma dwa otwory: jeden w kierunku południowym i drugi okrągły, powstały prawdopodobnie w wyniku zawalenia się stropu, w kierunku północnym. Na skalistym płaskowyżu znaleziono megalityczne struktury, w tym prawdopodobnie dolmen. Nie stwierdzono, czy istnieje związek między tym dolmenem a jaskinią.
Historia.
Jaskinia Għejżu została odkryta w 1933 i w tym samym roku została oczyszczona. Podczas oczyszczania znaleziono tylko ceramiczne fragmenty z okresu Ġgantija. Niektóre nosiły ślady czerwonej ochry, która była używana w prehistorii maltańskiej do malowania jaskiń, do dekoracji ceramiki i podczas pochówku zmarłych.
Jaskinia Għejżu znajduje się pod numerem inwentarzowym 44 na liście dóbr kultury Malty.

</doc>
<doc id="4302754" url="https://pl.wikipedia.org/wiki?curid=4302754" title="Filip Lato">
Filip Lato

Filip Lato (ur. 31 października 1991 w Warszawie) – polski wokalista i muzyk, z wykształcenia prawnik.
Kariera.
Gra na gitarze i fortepianie. We wrześniu 2016 wziął udział w przesłuchaniach do siódmej edycji programu TVP2 "The Voice of Poland". W trakcie tzw. „przesłuchań w ciemno” zaśpiewał piosenkę „She Will Be Loved” z repertuaru Maroon 5 i przeszedł dalej, dołączając do drużyny prowadzonej przez Tomsona i Barona. Ostatecznie doszedł do odcinków na żywo. 21 czerwca 2017 nagrał z zespołem Sound’n’Grace singiel „100”, który promował ich album pt. "Życzenia". Utwór osiągnął spory sukces komercyjny i dotarł do trzeciego miejsca w zestawieniu AirPlay – Top najczęściej odtwarzanych utworów w polskich rozgłośniach radiowych. 9 października 2017 Lato wydał swój pierwszy, solowy utwór „Czy chcesz, czy nie”, który został wykorzystany w ścieżce dźwiękowej seriali "W rytmie serca" (Polsat) i "Barwy szczęścia" (TVP2).
Wiosną 2018 telewizja Polsat wyemitowała dziewiątą edycję programu rozrywkowego "Twoja twarz brzmi znajomo" z udziałem Laty. Piosenkarz wygrał siódmy i dziewiąty odcinek, wcielając się w Jasona Derulo i Czesława Niemena. Po dziewięciu odcinkach doszedł do finału, w którym zwyciężył, wcielając się w Roberta Planta z zespołu Led Zeppelin.
13 kwietnia 2018 wydał piosenkę „Halo Ziemia”, będącą pierwszym singlem z jego debiutanckiego albumu. Utwór dotarł do 13. miejsca w zestawieniu AirPlay – Top najczęściej odtwarzanych utworów w polskich rozgłośniach radiowych. 24 sierpnia 2018 ukazał się drugi singiel zatytułowany „Krawiec”, który zapowiadał debiutancki album pt. "Halo Ziemia", wydany 5 października 2018. 4 stycznia 2019 premierę miał trzeci singiel „Zanim nas policzysz”, nagrany w duecie z Julą. Wiosną 2019 był jednym ze stu jurorów w programie rozrywkowym emitowanym na antenie telewizji Polsat "Śpiewajmy razem. All Together Now". W 2020 wystąpił w świątecznym odcinku programu Polsatu "Twoja twarz brzmi znajomo".
Dyskografia.
Single.
Jako główny artysta
Jako artysta gościnny

</doc>
<doc id="4302756" url="https://pl.wikipedia.org/wiki?curid=4302756" title="Moment gnący">
Moment gnący



</doc>
<doc id="4302761" url="https://pl.wikipedia.org/wiki?curid=4302761" title="Franciszek Bae Gwan-gyeom">
Franciszek Bae Gwan-gyeom

Franciszek Bae Gwan-gyeom (kor. 배관겸 프란치스코; ur. ok. 1740-1750 w Jinmok, Dangjin w ówczesnej prowincji Chungcheong w Korei; zm. 7 stycznia 1800 w Cheongju w Korei) – koreański męczennik, błogosławiony Kościoła katolickiego.
Życiorys.
Franciszek Bae Gwan-gyeom urodził się około 1740-1750 w Jinmok, Dangjin w ówczesnej prowincji Chungcheong w Korei. Został katolikiem wkrótce po wprowadzeniu tej religii do Korei.
Władze koreańskie nie były przychylne chrześcijaństwu i co pewien czas wybuchały prześladowania. W 1791 r. Franciszek Bae Gwan-gyeom został uwięziony z powodu wyznawanej wiary, jednak wyrzekł się jej w więzieniu i w konsekwencji tego odzyskał wolność. Po powrocie do domu żałował swojego czynu i pokutował za niego. Przeprowadził się do Seosan, a wkrótce potem do Yangje, gdzie stworzył z innymi wiernymi społeczność chrześcijan.
W 1794 roku do Korei przybył chiński misjonarz Jakub Zhou Wenmo, który w kolejnym roku zaczął odwiedzać wspólnoty wierzących. Na wieść o tym Franciszek Bae Gwan-gyeom z współwyznawcami przygotowali specjalną salę do nauczania, gdyż mieli nadzieję na odwiedziny księdza w końcu 1798 roku. Niestety fala kolejnych prześladowań dotarła do prowincji Chungcheong i 3 października 1798 roku policja przybyła do wioski. Natychmiast aresztowano Franciszka Bae Gwan-gyeom i przewieziono do Hongju. Tamtejszy sędzia nakazał go torturować w celu zmuszenia do wskazania miejsc spotkań katolików i wydania katolickich książek. Ponieważ tortury nie dały spodziewanych przez władze wyników, poinformowano o tym gubernatora Gongju, który z kolei nakazał przeniesienie Franciszka Bae Gwan-gyeom do jednostki wojskowej w Cheongju w celu dalszego śledztwa. Franciszek Bae Gwan-gyeom zmarł w więzieniu 7 stycznia 1800 roku.
Franciszek Bae Gwan-gyeom został beatyfikowany przez papieża Franciszka 16 sierpnia 2014 roku w grupie 124 męczenników koreańskich.
Wspominany jest 31 maja z grupą 124 męczenników koreańskich.

</doc>
<doc id="4302762" url="https://pl.wikipedia.org/wiki?curid=4302762" title="SZD-54 Perkoz">
SZD-54 Perkoz

SZD-54 Perkoz – polski, dwumiejscowy, szybowiec szkolno-wyczynowy, konstrukcji laminatowej. Zaprojektowany w Przedsiębiorstwie Produkcyjno-Doświadczalnym Szybownictwa PZL Bielsko w Bielsku-Białej.
Historia.
W 1986 r. zespół konstruktorów pod kierunkiem mgr. inż. Adama Meusa rozpoczął prace mające doprowadzić do skonstruowania szybowca będącego następcą szybowca SZD-50 Puchacz. Zakładano, że powstanie szybowiec zdolny do szkolenia podstawowego, lotów falowych i chmurowych oraz do pełnej akrobacji. W prace zaangażowano wszystkie filie Przedsiębiorstwa: kadłub i usterzenie powstawało w Jeżowie Sudeckim, skrzydła i lotki we Wrocławiu, w Bielsku-Białej zajmowano się oprzyrządowaniem i prowadzono nadzór nad całością prac. 
Prace nad konstrukcją prototypu zakończono w lutym 1991 r. Oblot został dokonany w dn. 8.05.1991 r. przez Jerzego Śmielkiewicza. Dalsze próby w locie prowadzili Jacek Marszałek i Mariusz Stajewski. Uruchomienie produkcji seryjnej przewidywano na 1994 r. lecz nie doszło do tego z uwagi na przeciągające się prace nad kolejnymi prototypami i z uwagi na trudności finansowe producenta. W 1996 r. szybowiec był testowany w szkole szybowcowej na górze Żar co zaowocowało zmianami konstrukcyjnymi prowadzącymi do zmniejszenia masy szybowca. W trakcie dalszych prac zmniejszono także ujemny skos skrzydła, dzięki czemu poprawiono własności pilotażowe w akrobacji, zmieniono koło podwozia głównego. Z uwagi na upadłość zakładu zawieszono prace nad tym projektem. Jedyny istniejący egzemplarz szybowca (o numerze fabrycznym X-148) został sprzedany do USA, gdzie jest użytkowany z numerem rejestracyjny N9439G.
Prace nad szybowcem zostały wznowione w 2002 r. po wykupieniu przez firmę Allstar praw własności do szybowca. Kontynuował je zespół konstrukcyjny pod kierownictwem inż. Mariana Kroczka. Podczas prac dokonano licznych modyfikacji pierwotnego projektu: przekonstruowano tylną część kadłuba, zmniejszono ujemny skos skrzydła, zastosowano piętrowe płyty hamulca aerodynamicznego oraz powiększono główne koło podwozia. Zaprojektowano też wersję szybowca z wymiennymi końcówkami skrzydeł co pozwalało na zwiększenie rozpiętości szybowca do 20 metrów lub użycia wingletów.
Drugi prototyp Perkoza, o znakach rejestracyjnych SP-8013, oblatano w dn. 02.04.2007 r. przez Mariusza Stajewskiego i stał się podstawą do rozpoczęcia produkcji seryjnej.
Konstrukcja.
Dwumiejscowy średniopłat o konstrukcji laminatowej.
Kadłub półskorupowy z kompozytu szklano-epoksydowego bez elementów przekładkowych. W części środkowej wzmocniona ramą spawaną z rur stalowych. 
Skrzydło dwudzielne o obrysie trapezowym, jednodźwigarowe, z kompozytu szklano-epoksydowego, przekładkowe, z lotkami i płytowymi hamulcami aerodynamicznymi. 
Usterzenie klasyczne, statecznik poziomy i ster wysokości niedzielone, konstrukcja kompozytowa. Profil usterzenia - FX 71-L-150/30.
Podwozie amortyzowane, jednotorowe, trójkołowe, stałe.

</doc>
<doc id="4302765" url="https://pl.wikipedia.org/wiki?curid=4302765" title="Rezerwat przyrody Motrogon">
Rezerwat przyrody Motrogon

Rezerwat przyrody Motrogon (słow. "Národná prírodná rezervácia Motrogon") – rezerwat przyrody w grupie górskiej Wyhorlat we wschodniej Słowacji, w granicach Obszaru Chronionego Krajobrazu Wyhorlat. Powierzchnia 60,63 ha.
Położenie.
Rezerwat położony jest w centralnej części Wyhorlatu. Leży w granicach katastralnych miejscowości Valaškovce w powiecie Humenné, w kraju preszowskim.
Historia.
Rezerwat został utworzony w 1980 r.
Charakterystyka.
Rezerwat został ustanowiony w celu ochrony cennych biocenoz leśnych (las bukowo-jaworowy) i bagienno-torfowiskowych z wieloma rzadkimi i zagrożonymi gatunkami roślin. W granicach rezerwatu znajdują się śródleśne jeziorko Kotlík o powierzchni 1,03 ha oraz torfowisko Hypkania o powierzchni 2,09 ha. To drugie powstało również w miejscu zarośniętego jeziorka. Średnia grubość warstwy torfu wynosi 5,3 m, a maksymalna sięga 10,8 m.
Flora.
Głównymi gatunkami lasów rezerwatu są buk pospolity i jawor. W ich runie rośnie m.in. rzadka skopolia kraińska, będąca subendemitem wschodniokarpackim. Na torfowiskach i terenach podmokłych występują m.in. żurawina błotna, rosiczka okrągłolistna i wełnianka pochwowata.

</doc>
<doc id="4302766" url="https://pl.wikipedia.org/wiki?curid=4302766" title="Din l-Art Ħelwa">
Din l-Art Ħelwa

Din l-Art Ħelwa (ang. National Trust of Malta) – organizacja pozarządowa non-profit założona w 1965 roku zajmująca się ochroną historycznego, artystycznego i naturalnego dziedzictwa Malty.
Nazwa organizacji pochodzi od pierwszych słów hymnu Malty "Din l-Art Helwa" – "Ta piękna kraina".
Historia.
Pierwsze spotkanie Din l-Art Helwa odbyło się 9 lipca 1965 roku w teatrze Manoel w Valletcie. Głównym celem działalności ma być ochrona maltańskiego dziedzictwa kulturowego i środowiska naturalnego dla przyszłych pokoleń. Podsumowując swoją działalność z okazji obchodów 50–lecia istnienia w 2015 roku podano, że w tym okresie odrestaurowano 40 zabytków narodowych oraz że organizacja ma 17 miejsc powierzonych jej opiece.

</doc>
<doc id="4302773" url="https://pl.wikipedia.org/wiki?curid=4302773" title="Kościół św. Klemensa w Sewastopolu">
Kościół św. Klemensa w Sewastopolu

Kościół pw. św. Klemensa męczennika w Sewastopolu – kościół rzymskokatolicki w Sewastopolu na Półwyspie Krymskim. Został zbudowany w 1911 roku. W 1936 r. w wyniku prześladowań chrześcijan mających miejsce w Związku Radzieckim został zamknięty przez władze i potem zamieniony w kino „Przyjaźń”.
Historia.
Budowę kościoła katolickiego planowano jeszcze w połowie XIX wieku, ale te plany zostały przerwane przez wojnę krymską, kiedy materiały przygotowane do budowy kościoła zostały przeznaczone na umocnienie miasta. W 1871 w mieście ustanowiono katolicką kaplicę pw. Niepokalanego Poczęcia Najświętszej Maryi Panny. Od 1896 r. wspólnota katolicka w celach spotykania się na modlitwie wynajmowała jedynie prywatny budynek, mimo że wiernych było tak wielu, że nie wszyscy mogli się w środku zmieścić. 
W 1898 wspólnota wiernych poprosiła o budowę nowego kościoła. Dwa lata później ministerstwo spraw wewnętrznych zezwoliło na budowę. Działkę pod budowę ofiarował mieszkaniec miasta J. I. Kamiński (Ю. І. Каминський). Budowę rozpoczęto dopiero w maju 1905 r. wg projektu inżyniera wojskowego Tereckiego. 
Pierwotnie planowano budowę kościoła w stylu gotyku angielskiego, który miał charakteryzować się strzelistymi kształtami i ostro zakończonymi łukami. Zaprojektowano trzy nawy oraz podpiwniczenie. Nad środkową nawą miała znajdować się wysoka wieża z krzyżem. Liczne szpiczaste okna i rozety miały być udekorowane kolorowymi witrażami, a na bocznych ścianach fasady głównej przygotowano miejsce na figury świętych. 
Jednak, ze względu na brak wystarczających funduszy, projektu nie ukończono w całości. W szczególności wieża była niższa, niż planowana. Budowę ukończono w 1911 r. 
Po rewolucji październikowej parafię opuściło wielu wiernych, którzy wyemigrowali z Krymu, kościół jednak dalej funkcjonował. W 1936 roku postanowieniem radzieckiej władzy kościół zamknięto i zarekwirowano na cele kulturalne i oświatowe, a ksiądz Matias Gudaitis został rozstrzelany. W czasie obrony Sewastopola w kościele znajdował się radiowęzeł, a budynek został uszkodzony w wyniku bombardowania.
W roku 1960 kościół zamieniono w kino dla dzieci „Przyjaźń” (ros. "Дружба"). Budynek powiększono stawiając przed głównym wejściem dwupiętrową betonowo-szklaną dobudówkę, która przykryła gotycką, główną fasadę. We wnętrzu jedyne zachowane fragmenty gotyckiej architektury znajdują się za ekranem. W kaplicy kościoła pod ołtarzem głównym urządzono toaletę publiczną, a w przybudówce kawiarnię. 
Po rozpadzie ZSRR w Sewastopolu utworzono katolicką wspólnotę św. Klemensa, która oczekiwała oddania kościoła zgodnie z postanowieniem prezydenta z 4 września 1992 r. „O sposobach zwrotu organizacjom religijnym mienia kulturowego”. Jednak Rada Miejska Sewastopola, posiadająca prawo zarządzania budynkami stanowiącymi własność komunalną, przez wiele lat odmawiała oddania kościoła. Wśród prorosyjskich, nacjonalistycznie nastawionych członków rady, którzy stanowili jej większość po odzyskaniu niepodległości przez Ukrainę, otworzenie kościoła katolickiego w mieście było niedopuszczalne. Tymczasem wspólnota katolicka chciała wyremontować i urządzić budynek kościoła z własnych środków, w szczególności planowała zbudować wieżę w wysokości przewidzianej pierwotnym projektem z początku XX wieku. 
W listopadzie 2008 roku w pomieszczeniu byłego kościoła odbyła się liturgia, ale to był jedyna taka sytuacja we współczesnej historii kościoła. 
Od 2010 kino „Przyjaźń” nie działa, a budynek jest zamknięty. W 2011, po ściągnięciu ekranu kinowego, okazało się, że prezbiterium świątyni jest praktycznie niezniszczone, mimo że władze komunistyczne starały się zniszczyć wszystkie ślady wskazujące na sakralne przeznaczenie budowli.
W 2011 roku nowy szef administracji miasta Wołodymyr Jacuba zaproponował zwrócenie kościoła wiernym , jednak wtedy rada miejska kolejny raz nie podjęła decyzji o zwrocie. W 2013 roku władze Ukrainy miały zamiar ułatwić oddanie kościoła w ramach obchodów 1025-lecia chrztu Rusi, jednak również wtedy to się nie udało. 
3 czerwca 2018 r. przed kościołem z udziałem biskupa pomocniczego diecezji odesko-symferopolskiej Jacka Pyla i zastępcy głowy "de facto" władz miasta podległych Rosji Jurija Kirowa odbyła się ceremonia przekazania budynku wspólnocie katolickiej. Parafianie mają nadzieję, że w ciągu 6 lat uda się wyremontować budynek przywracając mu sakralny charakter. W planie prac remontowych jest m.in. wstawienie organów. Od 1996 r. nabożeństwa odbywają się w pomieszczeniu niedaleko budynku kościoła.

</doc>
<doc id="4302784" url="https://pl.wikipedia.org/wiki?curid=4302784" title="Zhaksylyk Ushkempirov">
Zhaksylyk Ushkempirov



</doc>
<doc id="4302788" url="https://pl.wikipedia.org/wiki?curid=4302788" title="Julia Wolfe">
Julia Wolfe

Julia Wolfe (ur. 18 grudnia 1958 w Filadelfii) – amerykańska kompozytorka, laureatka Nagrody Pulitzera. 
Życiorys.
Jest współzałożycielką zespołu Bang on a Can.
Nagrodę Pulitzera w dziedzinie muzyki otrzymała w 2015 za utwór "Anthracite Fields". W tym samym roku otrzymałą Alpert Awards in the Arts, a w 2016 Nagrodę MacArthurów.

</doc>
<doc id="4302789" url="https://pl.wikipedia.org/wiki?curid=4302789" title="Wasilij Fomin (zapaśnik)">
Wasilij Fomin (zapaśnik)

Wasilij Andriejewicz Fomin (ros. Василий Андреевич Фомин; ur. 26 maja 1957) – radziecki zapaśnik startujący w stylu klasycznym.
Brązowy medalista mistrzostw świata w 1982 i mistrzostw Europy w 1983. Drugi w Pucharze Świata w 1982 roku.
Mistrz ZSRR w 1982; drugi w 1979 i 1980 roku.

</doc>
<doc id="4302790" url="https://pl.wikipedia.org/wiki?curid=4302790" title="Vassili Fomin">
Vassili Fomin



</doc>
<doc id="4302793" url="https://pl.wikipedia.org/wiki?curid=4302793" title="Aleksandr Litwinow">
Aleksandr Litwinow

Aleksandr Dmitrijewicz Litwinow (ros. Александр Дмитриевич Литвинов; ur. 26 maja 1958) – radziecki zapaśnik startujący w stylu klasycznym.
Brązowy medalista mistrzostw Europy w 1983. Pierwszy w Pucharze Świata w 1982. Młodzieżowy mistrz Europy w 1978 roku.
Wicemistrz ZSRR w 1985 roku.

</doc>
<doc id="4302794" url="https://pl.wikipedia.org/wiki?curid=4302794" title="Alexander Litvinov">
Alexander Litvinov



</doc>
<doc id="4302797" url="https://pl.wikipedia.org/wiki?curid=4302797" title="Van den vos Reynaerde">
Van den vos Reynaerde

Van den vos Reynaerde (pol. "O lisie Reynaercie") – XIII-wieczny epicki poemat uznawany za arcydzieło średniowiecznej literatury niderlandzkiej, będący adaptacją "Powieści o lisie" – francuskiego cyklu opowieści opartych m.in. na łacińskim eposie "Ysengrimus". Liczy w sumie 3469 wersów i napisany jest w języku średnioniderlandzkim. 
Historia.
Poemat został napisany w XIII wieku przez poetę piszącego pod imieniem Willem. W pierwszych wersach tekstu znajduje się informacja, że autor napisał również inny tekst, zatytułowany "Madocke" (nie zachował się jednak żaden średniowieczny tekst o takim tytule). Inną wskazówkę stanowi akrostych, który da się zauważyć w ostatnich wersach utworu: BI WILLEME (przez Willema). 
"Van den vos Reynaerde" powstał jako adaptacja "Powieści o lisie" – francuskiego cyklu opowieści, które powstawały w XII i XIII wieku. Inspiracją autora była w największej mierze opowieść zatytułowana "Le Plaid" (Proces), opowiadająca o królewskim sądzie nad lisem. Rękopis utworu Willema zachował się w całości w manuskrypcie nazywanym rękopisem komburskim ("Comburgse handschrift"). Jest to kodeks powstały najpewniej między 1380 a 1420 rokiem w Gandawie. Tekst "Van de vos Reynaerde" znajduje się na kartach 192-213. 
Pod koniec XIV lub na początku XV wieku anonimowy autor rozszerzył poemat, tworząc "Reynaerts historie" (pol. "Historia Reynaerta"). Utwór ten jest ponad dwa razy dłuższy od "Van den vos Reynaerde" (liczy około 7800 wersów) i ma inne zakończenie niż dzieło Willema. "Reynaerts historie" zyskała ogromną popularność, przyćmiła swój pierwowzór i dzięki przekładom stała się najbardziej znaną w Europie wersją "Powieści o lisie". 
Fabuła.
W dniu sądu (nl. Hofdag) sprawowanego przez króla zwierząt, lwa Nobla, zbierają się wszystkie zwierzęta. Jedynym nieobecnym jest lis Reynaert, którego inne zwierzęta – wilk Isengrijn, pies Cortoys i bóbr Pancer – oskarżają o liczne przestępstwa. Lisa broni jedynie jego bratanek, borsuk Grimbeert. Jednak gdy przybywa kogut Cantecleer z ciałem swej zagryzionej przez Reynaerta córki Coppe, król Nobel nakazuje wezwać lisa przed sąd. W tym celu wysyła po niego niedźwiedzia Bruuna. Posłaniec wraca jednak bez lisa i w dodatku ciężko poraniony, gdyż Reynaert zastawił na niego pułapkę, wykorzystując jego chciwość. Tak samo kończy się misja wysłanego do lisa kota Tybeerta. Ostatnim posłańcem jest borsuk Grimbeert, któremu udaje się przekonać stryja, by udał się z nim na dwór. Po drodze Grimbeert wysłuchuje prześmiewczej spowiedzi Reynaerta.
Na miejscu Reynaert zostaje skazany na śmierć przez powieszenie. Jednak gdy jego wrogowie idą wznieść szubienicę, lis prosi króla o wysłuchanie go po raz ostatni. Pozornie opowiada o tym, jak zszedł na złą drogę, jednak wplata w to wyznanie zmyśloną historię, która wzbudza zainteresowanie pary królewskiej. Według niej nieżyjący już ojciec lisa wraz z innymi baronami – Isengrijnem, Bruunem, Tybeertem i Grimbeertem, zaplanował spisek przeciwko królowi. Nobel miał ocaleć tylko dzięki interwencji Reynaerta, który udaremnił planowany atak, kradnąc i ukrywając skarb swojego ojca, który miał posłużyć dla sfinansowania przewrotu. Zatem tylko Reynaert wie, gdzie znajduje się skarb. Z początku król Nobel jest podejrzliwy, lecz powodowany chciwością daje się przekonać żonie, że lis mówi prawdę. Domniemani spiskowcy zostają aresztowani, Reynaert natomiast zostaje ułaskawiony. W zamian za to wyjawia królowi, że skarb znajduje się nad potokiem Kriekeputte. Następnie opuszcza dwór, twierdząc, że udaje się na pielgrzymkę pokutną do Rzymu i Ziemi Świętej.
Lis przekonuje zająca Cuwaerta i barana Belina, by towarzyszyli mu do jego domu, z którego uda się na pielgrzymkę. Gdy docierają do zamku Reynaerta o nazwie Manpertuus, gospodarz wraz ze swoją rodziną pożera zająca, a niczego nieświadomego barana odsyła do króla Nobla z torbą, która jakoby zawiera list. W rzeczywistości w torbie znajduje się głowa Cuwaerta, a dzięki podstępowi Reynaerta baran zostaje posądzony o współudział w morderstwie. Gdy król Nobel widzi przesyłkę, godzi się z uwięzionymi wcześniej baronami, z którymi zawiera umowę: odtąd wilk i niedźwiedź mogą po wsze czasy ścigać Reynaerta i jego potomków, jak również potomków Belina.
Wymowa.
Poemat w satyryczny sposób krytykuje przedstawicieli różnych grup społecznych – kleru, arystokracji i chłopstwa. Zdaniem niektórych badaczy dzieło Willema przedstawia punkt widzenia flamandzkiego mieszczaństwa, jednak teza ta jest kontrowersyjna, a inni uczeni sądzą, że docelowym odbiorcą utworu była publiczność dworska. Za tą teorią przemawia fakt, że głównym przedmiotem zainteresowania autora wydają się być stosunki pomiędzy feudałami, a więc królem Noblem i jego baronami, reprezentowanymi przede wszystkim przez lisa, wilka i niedźwiedzia. Na początku akcji porządek feudalny jest zakłócany jedynie przez jednego niewiernego wasala, Reynaerta. Gdy jest on bliski poniesienia kary, owładnięty chciwością lew ułaskawia go i występuje przeciw pozostałym baronom. W końcowej części utworu, gdy król chce pogodzić się z wilkiem i niedźwiedziem, zawiera z nimi pakt wyjmujący niektórych wasali spod prawa i pozwalający ich zabijać. Autor wyraźnie sugeruje w ten sposób, że przeciwnicy lisa nie są wcale lepsi od niego. Gdy w jednym z wcześniejszych epizodów Reynaert wygłasza przemowę do króla, obłudnie opisując swój upadek moralny, czyni wyraźną aluzję do proroctwa z Księgi Izajasza, mówiącego iż w raju "wilk zamieszka wraz z barankiem". Zakończenie poematu jest ironicznym odwróceniem tego proroctwa i obrazem upadku porządku feudalnego – po wydarzeniach opisanych w utworze pokój w królestwie jest zachowywany jedynie między silnymi, a słabi są wydani na ich pastwę. Niektórzy historycy uważają, że treść "Van den vos Reynaerde" jest odzwierciedleniem napięć między feudałami w XIII-wiecznych Niderlandach, a w postaci króla Nobla są szyderczo sportretowani hrabiowie Flandrii. 
Wpływ na literaturę europejską.
"Van den vos Reynaerde" jest jednym z niewielu dzieł literatury niderlandzkiej, które wpłynęły na literaturę zagraniczną. Wpływ ten był pośredni, gdyż dziełem szerzej znanym poza Niderlandami była dopiero o wiek późniejsza, inspirowana poematem Willema "Reynaerts historie". Dzieło to stało się najpopularniejszą wersją "Powieści o lisie", wpływając na wielu twórców. Jednym z najbardziej znanych był Geoffrey Chaucer, który wykorzystał jeden z jej wątków, tworząc "Opowieść księdza z orszaku Przeoryszy" należącą do "Opowieści kanterberyjskich". Pod koniec XV stulecia powstały kanoniczne przekłady "Reynaerts historie", które ugruntowały popularność tego dzieła. W 1481 roku William Caxton przetłumaczył je na angielski pod tytułem "The history of Reynard the Fox". Jednym z odniesień do historii przebiegłego lisa w późniejszej literaturze angielskiej jest imię szekspirowskiego Tybalta z "Romea i Julii", który nosi imię nawiązujące do kota Tybeerta (w wersji francuskiej Tiberta). Natomiast w 1498 roku w Lubece ukazało się tłumaczenie na dolnoniemiecki, od którego wywodzą się późniejsze niemieckie adaptacje "Powieści o lisie", w tym najbardziej znana z nich – poemat Goethego "Reineke Fuchs", znany w Polsce jako "Lis Przechera". 
Bezpośredni wpływ "Van den vos Reynaerde" był o wiele skromniejszy, jednak w drugiej połowie XIII wieku poemat doczekał się przekładu na łacinę pod tytułem "Reynardus Vulpes", którego dokonał Balduinus Iuvenis. Obecnie utwór Willema jest znany głównie w Holandii i Belgii, gdzie tradycyjnie ceni się go wyżej niż późniejszą kontynuację. 

</doc>
<doc id="4302847" url="https://pl.wikipedia.org/wiki?curid=4302847" title="Giennadij Jermiłow">
Giennadij Jermiłow

Giennadij Nikołajewicz Jermiłow (ros. Геннадий Николаевич Ермилов; ur. 26 maja 1959) – radziecki zapaśnik startujący w stylu klasycznym.
Złoty medalista mistrzostw świata w 1981 i 1982. Mistrz Europy w 1982 i 1983. Pierwszy w Pucharze Świata w 1982 roku.
Mistrz ZSRR w 1982; drugi w 1979 i 1983 roku.

</doc>
<doc id="4302848" url="https://pl.wikipedia.org/wiki?curid=4302848" title="Gennadi Ermilov">
Gennadi Ermilov



</doc>
<doc id="4302902" url="https://pl.wikipedia.org/wiki?curid=4302902" title="Władimir Arsientjew">
Władimir Arsientjew

Władimir Wasiljewicz Arsientjew (ros. Владимир Васильевич Арсентьев; ur. 27 maja 1960) – radziecki zapaśnik startujący w stylu klasycznym.
Drugi w Pucharze Świata w 1982. Mistrz świata juniorów w 1979 roku.
Trzeci na mistrzostwach ZSRR w 1980 roku.

</doc>
<doc id="4302904" url="https://pl.wikipedia.org/wiki?curid=4302904" title="Vladimir Arsenyev">
Vladimir Arsenyev



</doc>
<doc id="4302911" url="https://pl.wikipedia.org/wiki?curid=4302911" title="Ambroży (Baird)">
Ambroży (Baird)

Biskup Ambroży (ang. "Bishop Ambrose", gr. Επίσκοπος Αμβρόσιος, imię świeckie: "Adrian Baird)" (ur. 14 sierpnia 1949 r. w Londynie) – biskup Cerkwi Prawdziwych Prawosławnych Chrześcijan Hellady; biskup Methoni od 1993 roku.
Życiorys.
Urodził się 14 sierpnia 1949 roku w Londynie. W 1962 roku ukończył studia na Uniwersytecie w Oksfordzie, w 1968 roku Instytut Courtaulda w Londynie ze specjalizacją historii sztuki, zaś wykształcenie teologiczne uzyskał w „Ośrodku Tradycjonalistycznych Nauk Prawosławnych” w Stanach. Przyjął wyznanie prawosławne po czym w 1973 roku wstąpił do bractwa monasteru śww. Cypriana i Justyny w Fili (Attyka, Grecja). Otrzymał mnisze postrzyżyny wraz ze zmianą imienia na Ambroży (ku czci św. Ambrożego z Mediolanu). W 1973 roku odrzucił propozycję prawosławnego patriarchy Jerozolimy Benedykta aby wraz z otrzymaniem godności biskupiej objął katedrę zwierzchnika Autonomicznej Cerkwi Prawosławnej Góry Synaj. 17 lipca 1974 roku arcybiskup Aten Auksentiusz (Pastras) podniósł go do godności hierodiakońskiej, zaś 1maja 1978 roku wyświęcił na hieromnicha. 21 stycznia 1993 podniesiony do godności biskupiej ze stolicą tytularną w Methoni, wikarego metropolii Oroposu i Fili. W tym samym roku objął funkcję zarządcy misją Synodu Oporu poza granicami Grecji. W 2003 roku z rąk prezydenta Republiki Osetii Południowej otrzymał obywatelstwo tego kraju. W 2010 roku w związku ze śmiercią arcybiskupa Sydney Chryzostoma (Alemagosa), został wyznaczony na czasowego zarządcę (locum tenes) greckiej diecezją w Australii. 19 maja 2011 roku wraz z pogorszeniem się stanu zdrowotnego biskupa Alanii Jerzego (Puchate) objął czasową opieką wszystkie prawosławne parafie w Południowej Osetii. W 2012 roku decyzją Zjazdu delegatów Serbskiej Swobodnej Cerkwi Prawosławnej w Australii i w Kanadzie został wybrany czasowym biskupem dla kilkunastu serbskich parafii i monasteru na emigracji. 15 kwietnia 2014 roku wyznaczony na czasowego zarządcę afrykańskiej metropolii Kananga w Kongo, biskupstwa Embu w Kenii oraz diecezji Richmont w Anglii. W tym roku wchodzi w skład czteroosobowej synodalnej Komisji ds. antyekumenicznej Misji poza Grecją. 
Jest poliglotą. Włada ośmioma językami w tym pięcioma biegle.
Przypisy.
__ZESPISEM__

</doc>
<doc id="4302916" url="https://pl.wikipedia.org/wiki?curid=4302916" title="Ambroży (Adrian Baird)">
Ambroży (Adrian Baird)



</doc>
<doc id="4302917" url="https://pl.wikipedia.org/wiki?curid=4302917" title="Asłan Żanimow">
Asłan Żanimow

Asłan Borisowicz Żanimow (ros. Аслан Борисович Жанимов; ur. 28 czerwca 1952, zm. 20 października 2020) – radziecki zapaśnik startujący w stylu klasycznym.
Złoty medalista mistrzostw Europy w 1982. Pierwszy w Pucharze Świata w 1982 roku.
Mistrz ZSRR w 1981 i 1982; drugi w 1979 roku.

</doc>
<doc id="4302919" url="https://pl.wikipedia.org/wiki?curid=4302919" title="Aslan Zsanyimov">
Aslan Zsanyimov



</doc>
<doc id="4302952" url="https://pl.wikipedia.org/wiki?curid=4302952" title="John Choi Young-su">
John Choi Young-su

John Choi Young-su (ur. 23 marca 1942 w Gyeongsan, zm. 31 sierpnia 2009) – koreański duchowny katolicki, arcybiskup Daegu w latach 2007-2009.
Życiorys.
Święcenia kapłańskie przyjął 6 listopada 1970 i został inkardynowany do archidiecezji Daegu. Był m.in. dyrektorem różnych wydziałów miejscowej kurii, kanclerzem uniwersytetu katolickiego w Daegu, a także redaktorem naczelnym koreańskiego tygodnika "Catholic Times" oraz dyrektorem "Taegu Broadcasting Corporation".
Episkopat.
22 grudnia 2000 papież Jan Paweł II mianował go biskupem pomocniczym archidiecezji Daegu i biskupem tytularnym "Sitifis". Sakry biskupiej udzielił mu 27 lutego tegoż roku kard. Stephen Kim Sou-hwan.
3 lutego 2006 został mianowany arcybiskupem koadiutorem Daegu. Rządy w archidiecezji objął 29 marca 2007.
17 sierpnia 2009 papież Benedykt XVI przyjął jego rezygnację złożoną ze względów zdrowotnych.

</doc>
<doc id="4302959" url="https://pl.wikipedia.org/wiki?curid=4302959" title="John Choi Young-soo">
John Choi Young-soo



</doc>
<doc id="4302965" url="https://pl.wikipedia.org/wiki?curid=4302965" title="Diecezja El Tigre">
Diecezja El Tigre

Diecezja El Tigre – rzymskokatolicka diecezja w północnej Wenezueli, podlegająca pod metropolię Cumaná. Obszarem działania obejmuje południową część stanu Anzoátegui.

</doc>
<doc id="4302996" url="https://pl.wikipedia.org/wiki?curid=4302996" title="Metacyclops cushae">
Metacyclops cushae

Metacyclops cushae – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1991 roku przez amerykańską biolog Janet W. Reid z Smithsonian Institution, National Museum of Natural History w Waszyngtonie. Gatunek ten został ujęty w Katalogu Życia.

</doc>
<doc id="4303011" url="https://pl.wikipedia.org/wiki?curid=4303011" title="Metacyclops chelazzii">
Metacyclops chelazzii

Metacyclops chelazzii – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1981 roku przez belgijskiego biologa Henriego J. Dumonta.

</doc>
<doc id="4303015" url="https://pl.wikipedia.org/wiki?curid=4303015" title="Hugo Dellien">
Hugo Dellien

Hugo Dellien (ur. 16 czerwca 1993 na Trinidadzie) – boliwijski tenisista, reprezentant kraju w Pucharze Davisa.
Kariera tenisowa.
Zawodowym tenisistą Dellien został w 2011. Od tego czasu wygrał siedem turniejów o randze ATP Challenger Tour.
Od roku 2010 reprezentuje Boliwię w Pucharze Davisa.
W rankingu gry pojedynczej najwyżej był na 64. miejscu (1 sierpnia 2022), a w klasyfikacji gry podwójnej na 185. pozycji (2 lutego 2015).

</doc>
<doc id="4303086" url="https://pl.wikipedia.org/wiki?curid=4303086" title="Maciej Szkulmowski">
Maciej Szkulmowski

Maciej Tomasz Szkulmowski (ur. 21 października 1979) – polski fizyk, doktor habilitowany nauk fizycznych; specjalizuje się w optyce, fizyce doświadczalnej, biofizyce oraz fizyce medycznej; profesor nadzwyczajny Instytutu Fizyki Wydziału Fizyki, Astronomii i Informatyki Stosowanej Uniwersytetu Mikołaja Kopernika. 
Życiorys.
Na toruńskim UMK ukończył studia z fizyki doświadczalnej (2003) i fizyki komputerowej (2004). Doktoryzował się w 2008 broniąc pracy pt. "Numeryczne metody zwiększania jakości obrazów w spektralnej tomografii optycznej" przygotowaną pod kierunkiem Andrzeja Kowalczyka. Habilitował się w 2014 na podstawie oceny dorobku naukowego i cyklu publikacji pt. "Spektralno-czasowa tomografia optyczna OCT (STdOCT)".
W Instytucie Fizyki toruńskiego UMK pracuje w Zakładzie Biofizyki i Fizyki Medycznej oraz pełni funkcję kierownika Zespołu Optycznego Obrazowania Biomedycznego.
W pracy badawczej zajmuje się: ultraszybką modulacją aberracji w wiązce światła dla poprawy parametrów układów obrazujących, interferometrycznym obrazowaniem całej gałki ocznej z wykorzystaniem aktywnych elementów optycznych oraz rozwojem metod funkcjonalnej tomografii optycznej OCT do obrazowania komórek i tkanek.
Swoje prace publikował m.in. w „Optics Express", „Optics Communications", „Cornea", „British Journal of Ophthalmology" oraz w „Optics Letters".

</doc>
<doc id="4303090" url="https://pl.wikipedia.org/wiki?curid=4303090" title="Choroba maedi-visna">
Choroba maedi-visna

Choroba maedi-visna (łac. "pneumonia interstitialis progressiva", ang. maedi-visna disease) – choroba zakaźna kóz i owiec o przebiegu przewlekłym, wywoływana przez wirus maedi-visna (MVV), nieoonkogenny wirus należący do podrodziny Lentivirinae, z rodziny Retroviridae. Charakteryzuje się postępowym zapaleniem płuc, do czego odnosi się pierwszy człon nazwy choroby – Maedi oraz zapaleniem opon mózgowych, mózgu i rdzenia kręgowego co określa drugi człon nazwy choroby – Visna. Czasami MVV wywołuje zapalenie stawów lub gruczołu mlekowego. Choroba powoduje wysokie straty ekonomiczne ze względu na bardzo wysoką śmiertelność chorych zwierząt (do 100%), zaburzenia rozrodu i spadek mleczności oraz niższą masę urodzeniową koźląt i jagniąt.
Występowanie.
Pierwsze przypadki choroby maedi-visna stwierdzono u owiec rasy karakuł, które w 1933 roku z Niemiec trafiły do Islandii. Obecnie wirus Maedi-Visna jest szeroko rozpowszechniony na świecie i u owiec występuje prawie we wszystkich krajach poza Australią, Nową Zelandią, Finlandią.
W Polsce pierwszy raz chorobę zanotowano w roku 1975.
Drogi zakażenia.
Wirus będący źródłem zakażenia przenoszony jest przez bezobjawowych nosicieli oraz chore kozy i owce (tylko te zwierzęta są wrażliwe na działanie wirusa i tylko one mogą go przenosić).
Zakażenie następuje przez kontakt bezpośredni z wydzielinami układu oddechowego chorego zwierzęcia. Noworodki mogą zarazić się drogą śródmaciczną lub w trakcie porodu bądź poprzez mleko.
Okres inkubacji choroby jest długi – może trwać nawet od 2 do 5 lat – objawy chorobowe pojawiają się dopiero kilka lat po zakażeniu. Zazwyczaj chorują zwierzęta dorosłe powyżej 2-4, często nawet 6 roku życia.
Zakażeniom może sprzyjać stres – pogorszenie warunków środowiskowych, transport zwierząt lub przepędzanie.
Objawy choroby.
Postać Maedi.
Początkowo objawia się apatią i stopniowym chudnięciem oraz dusznością. Chore owce zaczynają odstawać od stada – zalegają, przewracają się oraz mają przyspieszony i charczący oddech.
Postać Visna.
Dominują objawy nerwowe takie jak niezborność ruchów, odstawanie od stada – potykanie się i upadanie. Charakterystycznym objawem jest trudność z prostowaniem kończyn, co prowadzi do opierania kończyn przez chore zwierzęta na stawach skokowych. Ponadto można zaobserwować drżenia mięśni twarzy oraz skręcanie głowy.
Zmiany pośmiertne.
Postać Maedi.
Stwierdza się powiększenie płuc (2-4 razy) o konsystencji gumowatej i barwie od szaroczerwonej do niebieskawej ze zmianami zapalnymi.
Postać Visna.
Stwierdza się zmiany histopatologiczne w rdzeniu kręgowym oraz w istocie białej mózgu, a także demielinizację włókien nerwowych.
Diagnostyka.
Poszukiwania wirusa MVV oparte są o badania wirusologiczne poprzez izolację z leukocytów krwi, mleka lub narządów wewnętrznych (pośmiertnie). Po izolacji na hodowlach komórkowych identyfikację wirusa opiera się na podstawie efektu cytopatycznego lub badań immunoenzymatycznych. Można również stosować badania molekularne – PCR i immunoblotting. 
W diagnostyce zwierząt oraz w celu znalezienia nosicieli w stadzie stosuje się metody serologiczne – test immunodyfuzji w żelu agarowym (AGID) i test ELISA. Ze względu na długi okres inkubacji choroby badania te dają często wynik fałszywie ujemny.
Postępowanie z wykrytym wirusem.
Choroba maedi-visna jest jedną z 5 chorób zakaźnych owiec i kóz podlegających obowiązkowi rejestracji na podstawie Ustawy z dnia 11 marca 2004 r. o ochronie zdrowia zwierząt oraz zwalczaniu chorób zakaźnych zwierząt (pozostałe jednostki rejestrowane to: zakaźna bezmleczność u owiec i kóz ("agalactia contagiosa ovum et caprinum"), gruczolakowatość płuc u owiec i kóz ("adenomatosis pulmonum ovis"), wirusowe zapalenie stawów i mózgu kóz ("arthritis et encephalitis caprae," CAE), serowaciejące zapalenie węzłów chłonnych ("caseous lymphadenitis," CLA..
Ponieważ choroba ma charakter postępowy oraz powoduje rozległe nieodwracalne zmiany chorobowe stada zarażone likwiduje się.
Na terenach na których wirus występuje enzootycznie wykonuje się serologiczny monitoring stada – zwierzęta dodatnie likwiduje się wraz z potomstwem do 1 roku życia.
W stadach wolnych od wirusa należy stosować profilaktykę – wprowadzanie do stada zwierząt z ferm wolnych od choroby, stosowane okresu kwarantanny oraz wykonanie badań serologicznych przed wprowadzeniem zwierząt.
Ze względu na dużą mutagenność wirusa brak jest skutecznej szczepionki przeciwko MVV.

</doc>
<doc id="4303115" url="https://pl.wikipedia.org/wiki?curid=4303115" title="Gran Castello Historic House">
Gran Castello Historic House

Gran Castello Historic House znane też jako Muzeum Folkloru (malt. "Dar Storika tal-Gran Kastell") – muzeum na terenie Cittadelli, małego ufortyfikowanego średniowiecznego miasta z cytadelą, na maltańskiej wyspie Gozo, w centrum miasta Victoria.
Opis.
Przylegające do siebie budynki wybudowane zostały prawdopodobnie na początku XVI w. W zabudowaniach widoczny jest wpływ architektury sycylijskiej i katalońskiej, a także późnogotycki. Cześć domów należała do bogatych rodzin o czym świadczą cechy architektoniczne na elewacjach. W 1983 utworzono w nich muzeum folkloru wysp maltańskich. W 2016 po renowacji Cittadelli muzeum nadano nazwę Gran Castello Historic House.
Zbiory muzeum odnoszą się do tradycyjnych sposobów życia wiejskiego, umiejętności, rzemiosła i tradycji, które ukształtowały życie codzienne na wyspach. Znajdują się tam narzędzia wykorzystywane: w rolnictwie, przez kamieniarzy, kowali, stolarzy, młynarzy. Eksponaty prezentują też lokalne rzemiosła jak tkactwo i koronkarstwo. Osobna sala poświęcona jest rybołówstwu.

</doc>
<doc id="4303118" url="https://pl.wikipedia.org/wiki?curid=4303118" title="Dash (kryptowaluta)">
Dash (kryptowaluta)

Dash – kryptowaluta wyróżniająca się funkcją Instant Send, która natychmiastowo i bezpiecznie blokuje środki przed przetworzeniem ich przez blockchain. Z tego względu Dash jest jedną z nielicznych kryptowalut, które mogłyby zastąpić karty płatnicze. Funkcjonalność tą uzyskano poprzez wprowadzenie tzw. masternode’ów do sieci. Sam blockchain opiera się o Proof of Work i funkcję hashującą X11, dla której istnieją koparki typu ASIC.
Twórcą organizacji DAO oraz kryptowaluty Dash o tej samej nazwie jest programista Evan Duffield pochodzący z Phoenix w Arizonie. Jest on projektantem ultra szybkich płatności zbudowanych w oparciu model hybrydowego potwierdzania transakcji PoS/PoW. Początkowo Dash nazywany był jako Xcoin, później nazwę zmieniono na Darkcoin, co nawiązywało bezpośrednio do obsługi transakcji w sieci darkweb, gdzie transakcje w większości przypadków nie były legalne. Od 2016 roku płatności kryptowalutą Dash w handlu w darknecie znacząco spadło.

</doc>
<doc id="4303126" url="https://pl.wikipedia.org/wiki?curid=4303126" title="Chocianowice (osada w województwie opolskim)">
Chocianowice (osada w województwie opolskim)



</doc>
<doc id="4303128" url="https://pl.wikipedia.org/wiki?curid=4303128" title="Chocianowice (wieś w województwie opolskim)">
Chocianowice (wieś w województwie opolskim)



</doc>
<doc id="4303133" url="https://pl.wikipedia.org/wiki?curid=4303133" title="Gintaras Tamošiūnas">
Gintaras Tamošiūnas

Gintaras Tamošiunas (ur. 8 sierpnia 1976 w Szawlach) – specjalista administracji publicznej, przedsiębiorca IT, polityk miasta Wilna i Litwy, były poseł na Sejm Republiki Litewskiej.
W 1989 ukończył Gimnazjum nr 11 w Szawlach. W 1991 ukończył Wileńską Szkołę Średnią nr 48. A w latach 1991-1993 uczęszczał do Szkoły Technicznej w Szawlach. W roku 2001 uzyskał tytuł licencjata prawa na Uniwersytecie Michała Römera. Natomiast w 2003 uzyskał na tym samym uniwersytecie tytuł magistra administracji publicznej. W 2019 roku ukończył ISM Wyższą Szkołę Zarządzania i Ekonomii w Administracji Biznesu (MBA).
W latach 2002-2004 był specjalistą w Dziale Konserwacji Urzędu Miasta Wilna, a w latach 2004-2005 był kierownikiem działu utrzymania i nadzoru administracji miejskiej Wilna. W 2005 objął stanowisko zastępcy dyrektora Departamentu Bezpieczeństwa Cywilnego i Porządku Publicznego w Urzędzie Miasta Wilno, a w 2011 roku został zastępcą dyrektora Urzędu Miasta Wilna.
W 2012 uczestniczył w wyborach do Sejmu Republiki Litewskiej, został wybrany członkiem Sejmu w okręgu wielomandatowym. Od 2011 roku jest członkiem Partii Pracy i szefem grupy Antokol. W roku 2011 uczestniczył w wyborach samorządowych jako niezależny kandydat w Wilnie. Od 2006 do 2014 był jednym z członków komitetu i zastępcą przewodniczącego Zarządu Miasta Wilno.
Wybrany z ramienia Partii Pracy (Litwa) w wyborach uzupełniających do Sejmu. Od 5 czerwca 2014 członek Sejmu Republiki Litewskiej. Zastąpił Viktora Uspaskicha. 
2016-2022 pracował przy różnych projektach blockchain (blockchain), prowadził działalność konsultingową. Między innymi brał udział w litewskim projekcie biznesowym dotyczącym kryptowalut TokenDesk. Od 2022 r był jednym z założycieli KUB "BigData Fund".

</doc>
<doc id="4303143" url="https://pl.wikipedia.org/wiki?curid=4303143" title="Guillontine Legdrop">
Guillontine Legdrop



</doc>
<doc id="4303146" url="https://pl.wikipedia.org/wiki?curid=4303146" title="AYA (album)">
AYA (album)

AYA – dziewiąta płyta Kasi Kowalskiej, wydana została 22 czerwca 2018 roku.
Promocja albumu rozpoczęła się w czerwcu 2016 wraz z zaprezentowaniem pierwszego singla „Aya”. Do piosenki powstał teledysk nagrany w Stanach Zjednoczonych. Drugi singiel, „Alannah (tak niewiele chcę)”, miał swoją premierę 15 marca 2018, do którego teledysk nakręcono we włoskiej Lombardii. Dzień przed premierą na antenie Polskiego Radia Programu Trzeciego zaprezentowano utwór „Dla Taty”, który początkowo miał być kolejnym singlem.
Album zadebiutował na 2. miejscu zestawienia OLiS. 12 października 2018 album ukazał się na płycie gramofonowej.
Trzeci singiel, „Teraz kiedy czuję”, miał swoją premierę 17 października 2018 na antenie radia RMF. W styczniu 2019 album uzyskał dwie nominacje do nagrody polskiego przemysłu fonograficznego Fryderyk w kategorii album roku pop i najlepsza oprawa graficzna za album "AYA". Czwarty singiel, „Dla Taty”, miał swoją premierę 31 maja 2019. Do utworu powstał animowany teledysk. Piąty singiel, „Tam gdzie nie sięga ból”, ukazał się 30 października 2019 wraz z lyric video, które zostało nagrane podczas sesji zdjęciowej w Norwegii.
8 kwietnia 2020 roku album uzyskał status złotej płyty, za sprzedaż w nakładzie przekraczającym 15 tysięcy kopii.

</doc>
<doc id="4303154" url="https://pl.wikipedia.org/wiki?curid=4303154" title="Marcílio Dias Itajaí">
Marcílio Dias Itajaí



</doc>
<doc id="4303174" url="https://pl.wikipedia.org/wiki?curid=4303174" title="Rimas Ručys">
Rimas Ručys

Rimas Ručys (ur. 26 maja 1954 w Prenach) – litewski polityk. Poseł na Sejm Republiki Litewskiej.
W latach 1973–1978 był nauczycielem wychowania fizycznego w Litewskim Państwowym Instytucie Wychowania Fizycznego (obecnie Litewski Uniwersytet Sportowy).
Od 1978 do 1981 był wrestlingowym trenerem judo w Ochotniczym Towarzystwie Sportowym „Niemen”. W latach 1981–1987 był prezesem Zarządu SSD „Niemen”. W latach 1987–1996 został prezesem zarządu Žalgiris Kowno. A od 1995 do 2008 był dyrektorem JSC „Ručenta”.
Wybrany z ramienia partii Porządek i Sprawiedliwość w wyborach uzupełniających do Sejmu. Od 26 czerwca 2014 członek Sejmu Republiki Litewskiej. Zastąpił Valentinasa Mazuronisa.

</doc>
<doc id="4303176" url="https://pl.wikipedia.org/wiki?curid=4303176" title="Argentino Quilmes">
Argentino Quilmes



</doc>
<doc id="4303189" url="https://pl.wikipedia.org/wiki?curid=4303189" title="Metacyclops problematicus">
Metacyclops problematicus

Metacyclops problematicus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1973 roku przez belgijskiego biologa Henriego J. Dumonta.

</doc>
<doc id="4303193" url="https://pl.wikipedia.org/wiki?curid=4303193" title="Słoneczna Turnia (Rzędkowice)">
Słoneczna Turnia (Rzędkowice)

Słoneczna Turnia, Słoneczna – skała na Wyżynie Częstochowskiej w miejscowości Rzędkowice w województwie śląskim, w powiecie zawierciańskim, w gminie Włodowice. Jest jedną ze Skał Rzędkowickich. Znajduje się w grupie skał, razem z Okiennikiem (Turnią nad Garażem) i Flaszką. Znajduje się w terenie otwartym. Od południowego zachodu łączy się z Okiennikiem, ściany południowe i wschodnie opadają na niewielką polanę, północno-zachodnie zbocza porasta las.
Zbudowana jest z wapieni i ma wysokość 20 m. Jest połoga, pionowa lub przewieszona i znajdują się w niej takie formacje skalne jak: rysy, komin, nyża. Przez wspinaczy skalnych opisywana jest w sektorze Okiennika razem z Okiennikiem i Flaszką. Ściany wspinaczkowe o wystawie południowo-wschodniej. Na Słonecznej Turni wspinacze poprowadzili 14 dróg wspinaczkowych o trudności V – VI.3 w skali Kurtyki i długości 10–20 m&lt;. Na większości zamontowano stałe punkty asekuracyjne: ringi (r) i stanowiska zjazdowe (st). Wśród wspinaczy skała cieszy się bardzo dużą popularnością.

</doc>
<doc id="4303196" url="https://pl.wikipedia.org/wiki?curid=4303196" title="Metacyclops somalicus">
Metacyclops somalicus

Metacyclops somalicus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1981 roku przez belgijskiego biologa Henriego J. Dumonta.

</doc>
<doc id="4303197" url="https://pl.wikipedia.org/wiki?curid=4303197" title="Słoneczna Turnia">
Słoneczna Turnia



</doc>
<doc id="4303198" url="https://pl.wikipedia.org/wiki?curid=4303198" title="Metacyclops trispinosus">
Metacyclops trispinosus

Metacyclops trispinosus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1981 roku przez belgijskiego biologa Henriego J. Dumonta.

</doc>
<doc id="4303199" url="https://pl.wikipedia.org/wiki?curid=4303199" title="Šarūnas Gustainis">
Šarūnas Gustainis

Šarunas Gustainis (ur. 15 grudnia 1975 w Kownie) – litewski polityk. Poseł na Sejm Republiki Litewskiej.
Od 1993 roku uczęszczał do Gimnazjum Franciszkanów w Kretyndze. W 2002 roku uzyskał tytuł licencjata na kierunku związanym z biznesem i administracją na Uniwersytecie Wileńskim. W roku 2010 stał się ekspertem ds. managementu uczęszczając do BI Norwegian Business School. Od 2010 roku nadal kształcił się w tym samym kierunku na ISM University of Management and Economics w Wilnie.
W latach 2001-2004 był kierownikiem w firmie Audioprojektai UAB, a od 2004 do 2008 był tam konsultantem. Natomiast od 2013 do 2015 roku był kierownikiem w Equitas Partners.
Wybrany w wyborach uzupełniających z ramienia partii Ruch Liberalny Republiki Litewskiej, które przeprowadzono 1 i 15 marca 2015. Od 22 marca 2015 członek Sejmu Republiki Litewskiej. Zastąpił Vytenisa Andriukaitisa.

</doc>
<doc id="4303207" url="https://pl.wikipedia.org/wiki?curid=4303207" title="Stade Reims">
Stade Reims



</doc>
<doc id="4303211" url="https://pl.wikipedia.org/wiki?curid=4303211" title="Robert Pokora">
Robert Pokora

Robert Pokora (ur. 5 listopada 1899 w Suchej, zm. 1981) – polski fotograf, z zawodu mistrz szewski.
Życiorys.
Był synem Jana Pokory i Franciszki z domu Żelaznej. Przez całe życie mieszkał i pracował we wsi Sucha położonej w Borach Tucholskich. Z wykształcenia i z zawodu był szewcem, osiągnął tytuł mistrza szewskiego.
Podczas I wojny światowej służył w Armii Cesarstwa Niemieckiego. To tam mógł po raz pierwszy zetknąć się z aparatem fotograficznym.
Walczył w II wojnie światowej jako żołnierz Wojska Polskiego. Został pojmany jako jeniec i wysłany do obozu jenieckiego położonego na terenie III Rzeszy. Następnie odesłano go na przymusowe roboty rolne. Do Polski powrócił w czerwcu 1945 roku.
Oprócz fotografii, miał też wiele innych zainteresowań. Potrafił m.in. naprawiać zegarki i motocykle oraz wykonać meble na własny użytek.
Żonaty z Czesławą.
Fotografie.
Jego aktywność jako fotografa przypada przede wszystkim na okres między lata 
20. a lata 50. XX wieku. Określany jako fotograf chłopski. Dokumentował życie wsi borowiackich, przede wszystkim jego rodzinnej wsi Suchej, ale też sąsiednich wsi, m.in. Lubiewo, Nowy Jasiniec, Świekatowo i inne.
Bohaterami jego fotografii są przede wszystkim ludzie. Najczęściej wykonywał fotografie grupowe, rzadziej zdjęcia pojedynczych osób czy par. Za najciekawsze uchodzą zdjęcia niewielkich grup, które cechuje większy artyzm i oryginalność niż schematyczne zdjęcia grupowe. Poza portretem artystycznym, u Pokory zamawiano również fotografie do dokumentów.
Oprócz fotografii portretowej, dokumentował ważne wydarzenia z życia rodziny i społeczności. Są to zdjęcia z uroczystości rodzinnych (śluby, pogrzeby, przystąpienie do I Komunii Świętej, rzadziej rocznice ślubów i chrzciny); dorocznych świąt jak Boże Narodzenie i dożynki. Wykonywał zdjęcia podczas wizyt ważnych osób, np. wizytacji biskupa. Uwieczniał też prace licznie działających organizacji społecznych, działających na wsi szczególnie prężnie w okresie dwudziestolecia międzywojennego, np. towarzystw gimnastycznych i Polskiego Czerwona Krzyża. Wiele wydarzeń kulturalnych, które uwiecznił Pokora organizowały szkoły oraz lokalne kapłaństwo.
Pokora uwieczniał także codzienne życie wsi. Wykonywał zdjęcia chłopom podczas prac rolnych, głównie przy użyciu nowych maszyn (wsie borowiackie tego okresu były stosunkowo nowoczesne i zamożne), ale także tradycyjne żniwa i prace z użyciem dawnego sprzętu, jak np. hakowanie buraków. W jego dorobku znajdują się też portrety rzemieślników przy ich pracy, m.in. piekarzy, młynarzy, kominiarzy i szewców oraz osób, które dopiero przyuczały się do zawodu.
Fotograf potrafił samodzielnie dokonać retuszu własnych fotografii, np. poprawiać rysy twarzy, dorysować prześwietlone włosy czy płomienie świec na zdjęciach z I Komunii Świętej. Retuszu dokonywał na negatywach.
Ponieważ autor rzadko kiedy podpisywał swoje fotografie, większość osób i miejsc przez niego uwiecznionych pozostaje niezidentyfikowana.
Wykonywał zdjęcia składanym, wielkoformatowym aparatem marki Stegemann.
W Muzem Etnograficznym w Toruniu znajduje się 1255 szklanych negatywów jego fotografii, które zostały odnalezione przypadkiem w 1993 roku na strychu jego domu w Suchej. Posłużyły one za utworzenie wystawy pt. "Fotografie od szewca. Roberta Pokory świat na szklanych negatywach", wystawianej w Muzeum Etnograficznym w Toruniu oraz czasowo w Muzeum Ziemi Kujawskiej i Dobrzyńskiej we Włocławku i w rodzinnej miejscowości autora Suchej. Podczas tej ostatniej mieszkańcy rozpoznali niektóre miejsca i osoby na zdjęciach.

</doc>
<doc id="4303220" url="https://pl.wikipedia.org/wiki?curid=4303220" title="Kartofelkowe Dzieci">
Kartofelkowe Dzieci



</doc>
<doc id="4303222" url="https://pl.wikipedia.org/wiki?curid=4303222" title="Lebcz">
Lebcz



</doc>
<doc id="4303249" url="https://pl.wikipedia.org/wiki?curid=4303249" title="Aviv Geffen">
Aviv Geffen



</doc>
<doc id="4303252" url="https://pl.wikipedia.org/wiki?curid=4303252" title="Shira Geffen">
Shira Geffen



</doc>
<doc id="4303262" url="https://pl.wikipedia.org/wiki?curid=4303262" title="Jolita Vaickienė">
Jolita Vaickienė

Jolita Vaickiene (ur. 25 września 1970 w Radziwiliszkach) – litewska polityk. Posłanka na Sejm Republiki Litewskiej.
Od 1977 uczęszczała do Liceum nr 3 w Kretyndze. W roku 1993 uzyskała dyplom ekonomisty na Wydziale Ekonomicznym Uniwersytetu Wileńskiego.
W latach 1993-1994 pracowała jako księgowa w firmie inwestycyjnej "Investicijos i Palangą". Od 1994 zajmowała się księgowością w firmie Coca Cola. Od 1997 do 2001 była finansistą w UAB "Lijota", a w 2003 roku w UAB "Vakaru medienos grupe" objęła stanowisko starszego kierownika finansisty. W latach 2003-2011 obejmowała stanowisko dyrektora w UAB "Vijomeda". Od 2009 do 2011 roku była zastępcą burmistrza w gminie Kretynga. Do 2012 roku była administratorem gminy Kretynga.
W 2012 przyjęła propozycję kandydowania do Sejmu z ramienia partii Porządek i Sprawiedliwość. W wyborach w 2012 uzyskała mandat posłanki na Sejm Republiki Litewskiej.

</doc>
<doc id="4303265" url="https://pl.wikipedia.org/wiki?curid=4303265" title="Grasshopper Club Zurych w europejskich pucharach">
Grasshopper Club Zurych w europejskich pucharach



</doc>
<doc id="4303269" url="https://pl.wikipedia.org/wiki?curid=4303269" title="Meduzy (film)">
Meduzy (film)



</doc>
<doc id="4303284" url="https://pl.wikipedia.org/wiki?curid=4303284" title="Blackfield">
Blackfield



</doc>
<doc id="4303288" url="https://pl.wikipedia.org/wiki?curid=4303288" title="Ceneo.pl">
Ceneo.pl

Ceneo.pl – serwis z branży e-commerce z siedzibą we Wrocławiu.
Właścicielem spółki są fundusze Cinven, Permira i Mid Europa, które 16 października 2016 roku kupiły Ceneo.pl i Allegro (jako Grupę Allegro) od koncernu Naspers za kwotę 3,25 mld dolarów.
Na Ceneo.pl swoje oferty prezentuje ponad 18 tys. sklepów internetowych, dzięki czemu użytkownicy serwisu mogą wybierać i porównywać ceny w sumie 20 milionów produktów.
Działalność.
Ceneo.pl powstało na bazie porównywarki cenowej. Serwis obecnie pozwala użytkownikom nie tylko znaleźć produkt dostępny w różnych sklepach i porównać jego cenę, ale też zrobić zakupy w wielu sklepach za pomocą wirtualnego koszyka, czyli opcji KUP TERAZ.
Dodatkowo użytkownicy przed zakupem mogą zapoznać się z szeregiem opinii na temat produktów, jakości obsługi sklepów i dostawców przesyłek. Serwis jako pierwszy w Polsce uruchomił program Zaufanych Opinii, który opiera się na rzetelnym systemie oceny sklepów przez kupujących. Są one wystawiane przez użytkowników dopiero po zrobieniu zakupów w danym sklepie.
Od 2009 roku serwis Ceneo.pl na podstawie tych opinii publikuje Ranking Zaufanych Opinii, który wskazuje sklepy internetowe cieszące się najlepszymi opiniami wśród internautów robiących zakupy w Internecie.
Historia.
Ceneo.pl zostało uruchomione 14 lutego 2005 roku, kiedy na polskim rynku funkcjonował już zajmujący się handlem elektronicznym portal aukcyjny Allegro. Zaczęły pojawiać się również pierwsze sklepy internetowe i porównywarki cenowe. Te ostatnie jednak bardzo szybko zniknęły z rynku. W dniu inauguracji serwis Ceneo.pl posiadał 4 kategorie produktowe i kilkadziesiąt tysięcy użytkowników. Dla porównania na początku 2018 roku serwis posiadał w sumie ponad 4000 kategorii produktowych.
W sierpniu 2005 roku rozpoczął się proces przekształcania Ceneo S.J. w spółkę akcyjną. Niespełna dwa lata później, na początku 2007 roku serwis został zakupiony przez QXL Holding, właściciela Allegro.pl. za kwotę 875 tysięcy funtów brytyjskich. Od tego momentu rozpoczął się zupełnie nowy etap w historii serwisu Ceneo.pl, który w ramach Grupy Allegro rozwinął swoją platformę i stał się liderem na polskim rynku e-commerce.
Stale rosnąca liczba internautów oraz rozwój rynku e-commerce w Polsce został wykorzystany przez serwis Ceneo.pl, który bardzo szybko rozwijał się wdrażając nowe produkty i udogodnienia dla swoich użytkowników. Dzięki temu bardzo szybko zyskał przewagę nad podobnymi platformami takimi jak Nokaut.pl czy Skąpiec.pl.
W czerwcu 2010 roku serwis Ceneo.pl uruchomił dla swoich użytkowników Program Ochrony Kupujących (POK). Istotą tego bezpłatnego programu od samego początku było wypłacanie rekompensat dla użytkowników, którzy nie otrzymali zakupionego towaru bądź otrzymali towar niezgodny z zamówieniem. Program Ochrony Kupujących stał się kolejnym po programie „Zaufanych Opinii” narzędziem Ceneo.pl, które przyczyniło się do wzrostu bezpieczeństwa w e-zakupach, ale też podniosło atrakcyjność serwisu na tle konkurencji.
W październiku 2010 roku Ceneo.pl jako pierwszy serwis e-commerce w Polsce zaprezentował aplikację mobilną na iPhone’a, która umożliwia skanowanie kodów kreskowych i w ten sposób wyszukiwanie produktów. Aplikacja od samego początku cieszyła się dużą popularnością ponieważ klienci w dowolnym miejscu mogą skanować kody produktów i porównać ich ceny w sklepach internetowych. Obecnie aplikacja mobilna Ceneo, która nie tylko umożliwia zakupy w telefonie, sprawdzanie kodów kreskowych, ale też przechowywania kart lojalnościowych posiada ponad 2 mln użytkowników, którzy korzystają z niej za pośrednictwem urządzeń na iOS oraz Android czy Windows.
W listopadzie 2011 roku kupujący na Ceneo.pl otrzymali nową funkcję „KUP NA CENEO”, wprowadzona w pierwszej kolejności w 5 kategoriach: Filmy, Gry, Książki, Muzyka, Telefony komórkowe. Od początku każda transakcja dokonana na stronie Ceneo.pl poprzez funkcję „KUP NA CENEO” była objęta Programem Ochrony Kupujących (POK). Do współpracy w ramach „KUP NA CENEO” zapraszane są sklepy, które mają bardzo dobre oceny od kupujących w ramach systemu „Zaufane Opinie”, ważnym elementem jest również dostępność towaru. Obecnie funkcja ta nazywa się KUP TERAZ i za jej pomocą możemy zrobić zakupy w ponad 4000 sklepów.
W lutym 2013 roku serwis Ceneo.pl z okazji swoich urodzin uruchomił dla użytkowników program lojalnościowy Ceneo – Klubu Łowców Nagród. Zarejestrowani użytkownicy mogą zapisywać się do klubu i zbierać CeneoPunkty za różne aktywności w serwisie, a następnie wymieniać je na atrakcyjne nagrody. Klub Łowców Nagród funkcjonuje do chwili obecnej.
Wraz z rozwojem mediów społecznościowych serwis Ceneo.pl zwiększył swoją aktywność w tym obszarze. W kwietniu 2013 roku zaprezentował profile na Facebook z poradami dla kupujących. Nowo powstałe serwisy tematyczne dają każdemu kupującemu możliwość odnalezienia dodatkowych inspiracji i porad związanych na przykład z: urządzaniem mieszkania, trendami modowymi, dbaniem o zdrowie, a nawet ekologicznym stylem życia. Obecnie serwis posiada 18 profili na Facebook, które łącznie posiadają ponad 2 mln fanów.
We wrześniu 2018 roku Ceneo.pl odświeżyło swój serwis CeneoLokalnie.pl. Wszystko dzięki silnemu wśród polskich konsumentów efektowi ROPO, czyli „wyszukaj w internecie, kup w sklepie”. Projekt poza nową szatą graficzną umożliwia również użytkownikom Ceneo dodawanie bezpłatnych ogłoszeń. Z danych prezentowanych przez firmę wynika, że pod koniec września 2018 roku w serwisie CeneoLokalnie.pl prezentowanych było ponad 3 mln ofert sklepów internetowych i stacjonarnych.
W czerwcu 2019 roku Ceneo.pl udostępniło swoim użytkownikom nowoczesne narzędzie Ceneo VisualSearch. Pozwala ono na wyszukiwanie obrazów w sklepach internetowych. W pierwszej kolejności narzędzie było dostępne dla użytkowników korzystających z serwisu w wersji desktop. Kilka miesięcy później funkcja ta pojawiła się również w aplikacji Ceneo.pl.
Siedziba.
Pierwszą siedzibą w historii Ceneo.pl był biurowiec przy ul. Racławickiej 13 we Wrocławiu. Drugą biurowiec AB przy ul. Armii Krajowej we Wrocławiu. Trzecią lokalizacją był kompleks biurowy Green Towers przy ul. Śrubowej 1 we Wrocławiu. Od kwietnia 2017 siedziba Ceneo.pl zlokalizowana jest we Wrocławiu przy ul. Legnickiej 48G w kompleksie biurowym Business Garden.
Akcje charytatywne.
W czerwcu 2016 roku serwis Ceneo.pl zorganizował akcję zbiórki karmy dla zwierząt w schroniskach „Rekordowa Miska” i ustanowił rekord Guinnessa w tej kategorii (ponad 21 ton). W akcję zaangażowani byli internauci. Karma po zakończonej zbiórce została przekazana do sześciu schronisk w Polsce (w Koninie, Zielonej Górze, Bydgoszczy, Chorzowie, Celestynowie i Koszalinie). W 2017 roku rekord ten został pobity w kolejnej edycji akcji, zebrano ponad 23 tony karmy.

</doc>
<doc id="4303291" url="https://pl.wikipedia.org/wiki?curid=4303291" title="Blackfield (Hampshire)">
Blackfield (Hampshire)



</doc>
<doc id="4303293" url="https://pl.wikipedia.org/wiki?curid=4303293" title="Muzeum Wirtualne im. Władysława Piotrowskiego">
Muzeum Wirtualne im. Władysława Piotrowskiego

Muzeum Wirtualne im. Władysława Piotrowskiego – projekt fotograficzny, realizowany i administrowany przez Fundację "Aktywizacja" w Łapach.
Działalność.
Wirtualny projekt utworzony oficjalnie 3 lutego 2013 – realizowany i administrowany przez Fundację "Aktywizacja" we współpracy z Domem Kultury w Łapach – zainicjowany przez Mariana Olechnowicza. Celem projektu jest pozyskiwanie, gromadzenie, konserwacja, digitalizacja, katalogowanie oraz upublicznianie zbiorów (archiwalnych fotografii) autorstwa dawnych fotografów pracujących i tworzących w Łapach i okolicy – m.in. Władysława Piotrowskiego, Mieczysława Plichty, Piotra Kretowicza. Zalążkiem do powstania Muzeum Wirtualnego im. Władysława Piotrowskiego było pozyskanie największej w Polsce prywatnej kolekcji 5643 szklanych klisz, 2000 klatek negatywów i 800 papierowych fotografii (m.in. fotografii przedwojennych i współczesnych Łap, przedwojennego Lwowa, Grodna, Poznania, Torunia, Zakopanego, Częstochowy oraz Helu) – 50. letniej spuścizny autorstwa Władysława Piotrowskiego, fotografa krajoznawcy i dokumentalisty, mieszkającego w Łapach w latach 1922–1997.
Muzeum Wirtualne im. Władysława Piotrowskiego jest organizatorem cotygodniowych pokazów multimedialnych starych fotografii, odbywających się w Domu Kultury w Łapach. W 2012 roku inicjatywa zakładająca powstanie projektu otrzymała nagrodę Marszałka Województwa Podlaskiego – w kategorii inicjatyw na rzecz kultury i dziedzictwa narodowego. Projekt jest finansowany przez Ministerstwo Kultury i Dziedzictwa Narodowego, Starostwo Powiatowe w Białymstoku, Urząd Marszałkowski Województwa Podlaskiego, Gminę Sokoły oraz Narodowy Instytut Audiowizualny.
Zbiory.
Muzeum Wirtualne im. Władysława Piotrowskiego jest w posiadaniu ok. 15 000 fotografii – zbiór galerii jest sukcesywnie uzupełniany.

</doc>
<doc id="4303314" url="https://pl.wikipedia.org/wiki?curid=4303314" title="Skały Podlesickie">
Skały Podlesickie

Skały Podlesickie – pasmo wzniesień na Wyżynie Częstochowskiej po zachodniej stronie miejscowości Podlesice. Ciągnie się od drogi wojewódzkiej nr 792 (z Żarek do Kroczyc), po obniżenie między wzgórzem Łężec.
Do pasma należy kilka wzgórz porośniętych lasem: Sulmów, Góra Apteka (449 m), Góra Sowia (ok. 450 m). Na wzgórzach tych znajdują się liczne wapienne skały. Największe z nich, będące obiektem wspinaczki skalnej to: Apteka, Wilczy Kamień, Dudnik, Biblioteka, Ruskie Skały, oraz mniej znane: Ukryte Skały, Bukowe Skały, Zwornikowa Skała, Sowia Skała, Sowia Grań. W skałach występują jaskinie i mniejsze schroniska: Studnia Szpatowców, Mała Studnia Szpatowców, Jaskinia Żabia, Jaskinia Sulmowa.
Skały Podlesickie wchodzą w skład Specjalnego Obszaru Ochrony Siedlisk Natura 2000 Ostoja Kroczycka. W lasach rośnie wiele rzadkich gatunków roślin, m.in. storczyków, na skałach cenne przyrodniczo murawy kserotermiczne i roślinność ciepłolubna}.
Wzgórza są turystycznie dobrze udostępnione. Biegnie przez nie Szlak Orlich Gniazd będący głównym szlakiem Jury i równolegle z nim szlak konny. Północno-zachodnią częścią wzgórz biegnie szlak zielony. U północnych podnóży wzgórz, przy drodze nr 792 znajduje się parking i Centrum Dziedzictwa Przyrodniczego i Kulturowego Jury.

</doc>
<doc id="4303327" url="https://pl.wikipedia.org/wiki?curid=4303327" title="Acydurie organiczne">
Acydurie organiczne

Acydurie organiczne (czasem używane są także nazwy: "kwasice organiczne" lub "acydemie organiczne") – termin używany do określenia grupy genetycznie uwarunkowanych zaburzeń metabolicznych, dotyczących metabolizmu aminokwasów, szczególnie aminokwasów rozgałęzionych (izoleucyna, leucyna i walina). Te schorzenia powodują nadmierną produkcję i nagromadzenie określonych kwasów organicznych, których zazwyczaj u osób zdrowych nie stwierdza się.
Najczęściej spotykane acydurie organiczne to: acyduria metylomalonowa, acyduria propionowa, złożona acyduria malonowa i metylomalonowa, acyduria izowalerianowa i choroba syropu klonowego.

</doc>
<doc id="4303331" url="https://pl.wikipedia.org/wiki?curid=4303331" title="Parafia św. Grzegorza Wielkiego na Szczęśliwicach">
Parafia św. Grzegorza Wielkiego na Szczęśliwicach



</doc>
<doc id="4303384" url="https://pl.wikipedia.org/wiki?curid=4303384" title="Igor Nikitin (kazachski hokeista)">
Igor Nikitin (kazachski hokeista)

Igor Walerjewicz Nikitin, ros. Игорь Валерьевич Никитин (ur. 25 marca 1973 w Ust-Kamienogorsku, Kazachska SRR) – kazachski hokeista, reprezentant Kazachstanu, olimpijczyk. Trener hokejowy.
Kariera zawodnicza.
Początkowo w barwach macierzystego Torpedo Ust-Kamienogorsk grał w lidze radzieckiej i rosyjskiej. Później był zawodnikiem klubów rosyjskich, w tym przez dziewięć sezonów reprezentował barwy Awangardu Omsk.
W wieku juniorskim w barwach ZSRR wystąpił w turniejach mistrzostw Europy do lat 18 w 1991. W karierze seniorskiej był reprezentantem Kazachstanu. Uczestniczył w turniejach zimowej uniwersjady edycji 1993, mistrzostw świata 1994 (Grupa C), 1997 (Grupa B), 1998 (Grupa A) oraz zimowych igrzysk olimpijskich 1998.
Kariera trenerska.
Po zakończeniu kariery w 2008 został asystentem trenera Siergieja Giersonskiego w sztabie Awangardu Omsk w pierwszym historycznie sezonie KHL edycji 2008/2009. Po jego odwołaniu prowadził samodzielnie zespół, następnie był asystentem Kanadyjczyka Wayne'a Fleminga, a po jego rezygnacji w drugiej fazie sezonu ponownie był głównym trenerem Awangardu. W trakcie następnego sezonu KHL (2009/2010) w marcu 2010 został zastąpiony przez Fina Raimo Summanena, po czym pełnił funkcję asystenta w edycjach 2010/2011 i 2011/2012 do grudnia 2011, gdy został zwolniony. W sezonie sezonu KHL (2013/2014) był asystentem trenera Dmitrija Kwartalnowa w sztabie Sibiru Nowosybirsk. W 2014 został asystentem tego samego szkoleniowca w drużynie CSKA Moskwa i piastował to stanowisko w sezonach KHL 2014/2015, 2015/2016 i 2016/2017. W maju 2017 został ogłoszony głównym trenerem zespołu CSKA. Prowadził go w sezonie KHL 2017/2018.
Równolegle z pracą trenerską w klubach podjął reprezentacyjną działalność szkoleniową. Pełnił funkcję asystenta w sztabie trenerskim seniorskiej reprezentacji Rosji w turniejach mistrzostw świata 2012, 2013, 2014, 2016, 2017, 2018. Pucharu Świata 2016 oraz zimowych igrzysk olimpijskich 2018. W kwietniu 2018 został ponownie mianowany asystentem w sztabie szkoleniowym reprezentacji Rosji. Był także asystentem w sztabie kadry Rosji do lat 20 w turnieju mistrzostw świata juniorów do lat 20 edycji 2013. Po sezonie KHL (2020/2021) odszedł z CSKA. Pod koniec września 2021 został mianowany głównym trenerem Łokomotiwu Jarosław.

</doc>
<doc id="4303391" url="https://pl.wikipedia.org/wiki?curid=4303391" title="Igor Nikitin (hokeista)">
Igor Nikitin (hokeista)



</doc>
<doc id="4303398" url="https://pl.wikipedia.org/wiki?curid=4303398" title="Igor Nikitin">
Igor Nikitin



</doc>
<doc id="4303401" url="https://pl.wikipedia.org/wiki?curid=4303401" title="Trzy dni Kondora (serial telewizyjny)">
Trzy dni Kondora (serial telewizyjny)

Trzy dni Kondora – amerykański serial telewizyjny (dramat, thriller) wyprodukowany przez MGM Television oraz Skydance Television, który jest luźną adaptacją powieści „Sześć dni Kondora” autorstwa Jamesa Grady oraz nawiązuje do filmu Trzy dni Kondora stworzonego przez Lorenzo Semple Jr. i David Rayfiel. Serial jest emitowany od 6 czerwca 2018 roku przez Audience TV, a w Polsce dzień później na platformie Showmax.
Serial skupia się na młodym Joe Turnerze, agencie CIA, który odkrywa tajemniczy plan zabicia miliona ludzi. Od tego momentu staje się celem pewnej grupy, która chce go zabić.
Produkcja.
W lutym 2017 roku, ogłoszono, że główną rolę zagra Max Irons.
W kwietniu 2017 roku, poinformowano, że Brendan Fraser, William Hurt, Bob Balaban, Leem Lubany, Kristen Hager, Angel Bonanni, Mira Sorvino, Christina Moses, Katherine Cunningham, Gabriel Hogan jako Boyd Francis, Kristoffer Polaha oraz Kate Vernon dołączyli do serialu.

</doc>
<doc id="4303416" url="https://pl.wikipedia.org/wiki?curid=4303416" title="Daoud Robert Iskander">
Daoud Robert Iskander

Daoud Robert Iskander (ur. 1 stycznia 1963 w Piotrkowie Trybunalskim) – profesor nauk inżynieryjno-technicznych; specjalizuje się w biomedycznym przetwarzaniu sygnałów i obrazów; profesor Katedry Inżynierii Biomedycznej Wydziału Podstawowych Problemów Techniki Politechniki Wrocławskiej.
Życiorys.
Ukończył Politechnikę Łódzką i został zatrudniony w Instytucie Elektroniki macierzystej uczelni. W 1992 wyjechał do Australii, gdzie doktoryzował się na Queensland University of Technology (QUT) w Brisbane w 1997, broniąc pracy dotyczącej statystycznego przetwarzania sygnałów. W QUT pracował jako research fellow w Signal Processing Research Centre oraz w Centre for Eye Research (1996-2000). Następnie został zatrudniony jako senior lecturer oraz szef grupy badawczej przetwarzania sygnałów w School of Engineering Griffith University, która także mieści się w Brisbane. W 2003 powrócił do Queensland University of Technology na stanowisko principal research fellow w School of Optometry, gdzie kierował grupą przetwarzania sygnałów i obrazów w Contact Lens and Visual Optics Laboratory.
Stopień doktora habilitowanego w dziedzinie biocybernetyki i inżynierii biomedycznej uzyskał w 2010 na Politechnice Śląskiej w Gliwicach. W 2011 rozpoczął pracę w Instytucie Inżynierii Biomedycznej i Pomiarowej Politechniki Wrocławskiej (od listopada 2014 Katedra Inżynierii Biomedycznej), gdzie kieruje Zespołem Przetwarzania Sygnałów Biomedycznych. Tytuł profesora nauk inżynieryjno-technicznych nadano mu w 2021 roku. W roku 2022 został Kierownikiem Katedry Inżynierii Biomedycznej wydziału Podstawowych Problemów Techniki Politechniki Wrocławskiej .
W pracy badawczej zajmuje się: biomedycznym przetwarzaniem sygnałów i obrazów, optyką widzenia, oprzyrządowaniem optometrycznym i okulistycznym, statystyką stosowaną, matematyką stosowaną, detekcją i estymacją oraz metodą bootstrap.
Swoje prace publikował m.in. w „Investigative Ophthalmology &amp; Visual Science”, „Journal of Cataract and Refractive Surgery”, „Cornea”, „IEEE Transactions on Biomedical Engineering” oraz w „IEEE Transactions on Signal Processing”.

</doc>
<doc id="4303425" url="https://pl.wikipedia.org/wiki?curid=4303425" title="I Liceum im. Tadeusza Kościuszki w Koninie">
I Liceum im. Tadeusza Kościuszki w Koninie



</doc>
<doc id="4303426" url="https://pl.wikipedia.org/wiki?curid=4303426" title="Grażyna Garbaczewska">
Grażyna Garbaczewska

Grażyna Garbaczewska (ur. 10 lutego 1949 we Wrocławiu) – polska botanik, prof. nadzw. SGGW, była prof. nadzw Politechniki Białostockiej.
Życiorys.
Jest absolwentką Wydziału Biologii Uniwersytetu Warszawskiego. W 1971 odbyła studia asystenckie na SGGW, od 1972 pracowała tamże w Katedrze Botaniki jako asystent. W 1978 uzyskała stopień doktora, a w 1990 stopień doktora habilitowanego na podstawie rozprawy zatytułowanej "Struktura floemu i organów generatywnych jęczmienia i owsa porażonych BYDV". Od 1978 do 30 września 2003 pracowała na Wydziale Rolnictwa i Biologii SGGW jako adiunkt. Równocześnie, od 1 października 1996 do 1 sierpnia 2002 była profesorem nadzwyczajnym na Politechnice Białostockiej. 1 października 2003 została profesorem nadzwyczajnym w Katedrze Botaniki na Wydziale Rolnictwa i Biologii SGGW.
W latach 2008-2012 i 2012-2016 pełniła funkcję dziekana w Szkole Głównej Gospodarstwa Wiejskiego w Warszawie na Wydziale Rolnictwa i Biologii. 
Została odznaczona Medalem Komisji Edukacji Narodowej. 

</doc>
<doc id="4303438" url="https://pl.wikipedia.org/wiki?curid=4303438" title="II Liceum im. Krzysztofa Kamila Baczyńskiego w Koninie">
II Liceum im. Krzysztofa Kamila Baczyńskiego w Koninie



</doc>
<doc id="4303444" url="https://pl.wikipedia.org/wiki?curid=4303444" title="Bronisław Warowny">
Bronisław Warowny

Bronisław Warowny, ps. "Walenty Dębień" (ur. 1 września 1911 w Starej Dąbii, zm. 21 listopada 1985) – polski dziennikarz, ekonomista i polityk, poseł do Krajowej Rady Narodowej oraz na Sejm PRL II, III i IV kadencji.
Życiorys.
Uzyskał wykształcenie średnie, z zawodu dziennikarz i ekonomista. Przed wybuchem II wojny światowej działał w Związku Młodzieży Wiejskiej RP „Wici”, którego był prezesem w Garwolinie. W 1938 pełnił funkcję wiceprezesa zarządu wojewódzkiego Stronnictwa Ludowego w Warszawie. Pracował na kierowniczych stanowiskach w spółdzielczości na terenach powiatów garwolińskiego i ryckiego. Podczas okupacji niemieckiej zajmował się organizacją Batalionów Chłopskich, był też ich komendantem powiatowym w Garwolinie pod pseudonimem "Walenty Dębień". 3 stycznia 1946 objął mandat posła do Krajowej Rady Narodowej z ramienia Polskiego Stronnictwa Ludowego. W funkcjonującej do 1947 KRN pracował w Komisji Organizacyjno-Samorządowej. W 1948 objął funkcję wiceprezesa zarządu głównego Centrali Rolniczej Spółdzielni „Samopomoc Chłopska”. Zasiadał w radzie naczelnej PSL, z którym w 1949 przystąpił do Zjednoczonego Stronnictwa Ludowego. W latach 1949–1956 był wiceprzewodniczącym centralnej komisji kontroli ZSL, zasiadając także w radzie naczelnej partii; następnie był wieloletnim członkiem naczelnego komitetu ZSL. W 1953 został zastępcą redaktora naczelnego „Zielonego Sztandaru”. Pełnił też funkcję prezesa zarządu Centralnego Związku Spółdzielni Mleczarskich. W 1957, 1961 i 1965 uzyskiwał mandat posła na Sejm PRL w okręgach kolejno Garwolin i dwukrotnie Otwock. W Sejmie II i III kadencji był przewodniczącym Komisji Handlu Wewnętrznego, w II kadencji również członek Komisji Spraw Zagranicznych, a w IV Komisji Planu Gospodarczego, Budżetu i Finansów.
Był żonaty z Heleną z domu Przybysz (1909–2010). Pochowany na Cmentarzu Wojskowym na Powązkach (kwatera C39-6-2).

</doc>
<doc id="4303453" url="https://pl.wikipedia.org/wiki?curid=4303453" title="Biblioteka (ujednoznacznienie)">
Biblioteka (ujednoznacznienie)



</doc>
<doc id="4303461" url="https://pl.wikipedia.org/wiki?curid=4303461" title="Bell-lloc">
Bell-lloc



</doc>
<doc id="4303464" url="https://pl.wikipedia.org/wiki?curid=4303464" title="Antarados">
Antarados

Antarados (łac. "Dioecesis Antaradiensis") – stolica historycznej diecezji w Cesarstwie Rzymskim (prowincja Fenicja), współcześnie w Syrii. Od 1933 katolickie biskupstwo tytularne. 

</doc>
<doc id="4303473" url="https://pl.wikipedia.org/wiki?curid=4303473" title="Gefen (ujednoznacznienie)">
Gefen (ujednoznacznienie)



</doc>
<doc id="4303474" url="https://pl.wikipedia.org/wiki?curid=4303474" title="Abila in Palaestina">
Abila in Palaestina

Abila in Palaestina (Abila di Palestina) – stolica historycznej diecezji w Cesarstwie rzymskim (prowincja Palestyna). Współcześnie leży w Jordanii. Miasto znane w starożytności jako Abila i Seleucja. Z Abilą identyfikuje się również miejscowość Rafana. Była jednym z miast Dekapolu. Obecnie stanowisko Quwaylibah. 
Jest znanych trzech biskupów tej starożytnej diecezji. Salomon podpisał w 518 r. list synodalny patriarchy Jana III Jerozolimskiego przeciwko Sewerowi z Antiochii. Nikostratus podpisał akty synodu jerozolimskiego z 536 r., zwołanego przez patriarchę Piotra I przeciwko Antymowi z Konstantynopola. Trzecim był Aleksander, który został usunięty z urzędu w 553 r., ponieważ odmówił podpisania decyzji synodu jerozolimskiego (z 553 r.) przeciwko orygenistom. Został zesłany do Konstantynopola, gdzie zginął w 557 roku w trzęsieniu ziemi.
Abila była sufraganią metropolii Scytopolis. Obecnie katolickie biskupstwo tytularne, nieobsadzone od 1977 r.

</doc>
<doc id="4303478" url="https://pl.wikipedia.org/wiki?curid=4303478" title="Zohar Argov">
Zohar Argov



</doc>
<doc id="4303483" url="https://pl.wikipedia.org/wiki?curid=4303483" title="Willy Vernimmen">
Willy Vernimmen

Willy Vernimmen (ur. 23 grudnia 1930 w Aalst, zm. 22 lutego 2005) – belgijski polityk, związany z Belgijską Partią Socjalistyczną (BSP), były poseł do Parlamentu Europejskiego.
Przez dwie kadencje Poseł do Parlamentu Europejskiego (17 lipca 1979 r. - 24 lipca 1989 r.)
Członek zarządu i wiceprzewodniczący federacji Aalst i departamentu belgijskiej Partii Socjalistycznej.
Członek zarządu, sekretarz regionalny Centrali Pracowników Żywności i Hotelarstwa (belgijskiego związku zawodowego).
Trzykrotnie wybrany na Senatora Regionu Oudenaarde oraz Aalst (10 marca 1974 r. - 7 listopada 1981 r.)
Od 7 grudnia 1971 r. do 20 października 1980 czterokrotnie Członek Rady Kultury.
Trzykrotnie wybrany na Senatora Regionu Oudenaarde oraz Aalst (10 marca 1974 r. - 7 listopada 1981 r.)
Członek Komisji ds. Polityki młodzieżowej, kształcenia ustawicznego i sportu (14 czerwca 1977 r. - 16 grudnia 1978 r. oraz 15 maja 1979 r. - 2 czerwca 1980 r.)
Członek Flamandzkiej Rady Regionalnej (26 listopada 1974 r. - 9 marca 1977 r.).
Senator prowincjonalny (Flandria Wschodnia) (17 listopada 1971 r. - 9 marca 1974 r.)
Przedstawiciel okręgu Aalst (7 stycznia 1969 r. - 6 listopada 1971 r.).

</doc>
<doc id="4303485" url="https://pl.wikipedia.org/wiki?curid=4303485" title="Izhar Ashdot">
Izhar Ashdot



</doc>
<doc id="4303509" url="https://pl.wikipedia.org/wiki?curid=4303509" title="Syntetaza glutationowa">
Syntetaza glutationowa

Syntetaza glutationowa, GHS (EC 6.3.2.3) – drugi enzym w ścieżce biosyntezy glutationu. Katalizuje połączenie γ-glutamylocysteiny z glicyną tworząc ostatecznie glutation. Ligaza ta jest silnym przeciwutleniaczem. Homologii enzymu występują pospolicie w wielu organizmach, w tym u bakterii, drożdży, ssaków i roślin.

</doc>
<doc id="4303510" url="https://pl.wikipedia.org/wiki?curid=4303510" title="Sharon Haziz">
Sharon Haziz



</doc>
<doc id="4303512" url="https://pl.wikipedia.org/wiki?curid=4303512" title="Antonio Carafa">
Antonio Carafa

Antonio Carafa (ur. 25 marca 1538 w Neapolu, zm. 13 stycznia 1591 w Rzymie) – włoski kardynał.
Życiorys.
Urodził się 25 marca 1538 roku w Neapolu, jako syn Rinalda I Carafella Carafy Stadery i Joannelli Carafy della Spiny (jego bratem był Carlo Carafa). Gdy jego wuj, Paweł IV został papieżem, Carafa udał się do Rzymu, gdzie otrzymał wykształcenie. W latach 1563–1564 studiował prawo na Uniwersytecie Padewskim. Wiosną 1559 roku został kanonikiem bazyliki watykańskiej i protonotariuszem apostolskim, a niedługo potem przyjął święcenia diakonatu. W tym samym roku musiał opuścić miasto, z powodu prześladowań członków rodu Carafów i udał się do Abruzji, Padwy i Neapolu. Gdy Pius V zrehabilitował jego nazwisko, Carafa powrócił do Rzymu i ponownie objął kanonikat bazyliki watykańskiej. 24 marca 1568 roku został kreowany kardynałem diakonem i otrzymał diakonię San Eusebio. Rok później został prefektem Trybunału Sygnatury Łaski. 12 grudnia 1583 roku został podniesiony do rangi kardynała prezbitera i otrzymał kościół tytularny San Eusebio. W 1585 roku został bibliotekarzem Kościoła Rzymskiego, a rok później prefektem kongregacji ds. soboru trydenckiego. Zmarł 13 stycznia 1591 roku w Rzymie.

</doc>
<doc id="4303513" url="https://pl.wikipedia.org/wiki?curid=4303513" title="Tova Ben Zvi">
Tova Ben Zvi



</doc>
<doc id="4303520" url="https://pl.wikipedia.org/wiki?curid=4303520" title="Odnów">
Odnów



</doc>
<doc id="4303522" url="https://pl.wikipedia.org/wiki?curid=4303522" title="Serena M. Auñón-Chancellor">
Serena M. Auñón-Chancellor

Serena Maria Auñón-Chancellor (ur. 9 kwietnia 1976 w Indianapolis, w stanie Indiana) – amerykańska lekarka, inżynier oraz astronautka NASA.
Wykształcenie.
Auñón-Chancellor posiada licencjat w dziedzinie elektrotechniki z Uniwersytetu George’a Washingtona, tytuł lekarza medycyny z University of Texas Health Science Center at Houston (Texas) (2001) oraz magisterium ze zdrowia publicznego zdobyte na University of Texas Medical Branch (UTMB) w 2006 roku.
Kariera medyczna.
Auñón-Chancellor została zatrudniona przez NASA jako chirurg lotniczy i spędziła ponad 9 miesięcy w Rosji, wspierając operacje medyczne astronautów z Międzynarodowej Stacji Kosmicznej. Zajmowała stanowisko zastępcy chirurga załogi na STS-127 i Ekspedycji 22. Służy także jako zastępca dowódcy Wydziału Operacji Medycznych programu Orion.
W 2009 roku otrzymała Nagrodę pamięci Juliana E. Warda od Aerospace Medical Association za swój wkład w opiekę kliniczną nad członkami załóg lotów kosmicznych.
Kariera w NASA.
Auñón-Chancellor została wybrana jako kandydatka na astronautkę w czerwcu 2009 roku. Programy szkoleniowe kandydatury ukończyła w 2011 roku. W czerwcu 2012 roku prowadziła podwodny pojazd DeepWorker 2000 w ramach misji badawczej NASA/NOAA NEEMO 16 przy wybrzeżu Key Largo na Florydzie.
W lipcu 2015 roku Auñón-Chancellor brała udział w misji NEEMO 20 jako oceanonautka.
Ekspedycja 56/57.
16 stycznia 2018 ogłoszono, że Auñón-Chancellor zastąpi Jeanette J. Epps z głównej załogi Ekspedycji 56. W dniu 6 czerwca 2018 wystartowała Sojuzem MS-09 na Międzynarodową Stację Kosmiczną, gdzie spędziła 196 dni 17 godzin i 49 minut.
Życie prywatne.
Auñón-Chancellor wyszła za mąż za lekarza Jeffa Chancellora i ma z tego małżeństwa przybraną córkę Serafinę Chancellor. Mieszkają w League City, w stanie Teksas. Ojcem Sereny Auñón jest dr Jorge Auñón, kubański wygnaniec, który przybył do Stanów Zjednoczonych w 1960 roku. Jej matką jest Margaret Auñón.

</doc>
<doc id="4303531" url="https://pl.wikipedia.org/wiki?curid=4303531" title="Wyspa Bożego Narodzenia (ujednoznacznienie)">
Wyspa Bożego Narodzenia (ujednoznacznienie)



</doc>
<doc id="4303537" url="https://pl.wikipedia.org/wiki?curid=4303537" title="Zarzuela (ujednoznacznienie)">
Zarzuela (ujednoznacznienie)



</doc>
<doc id="4303542" url="https://pl.wikipedia.org/wiki?curid=4303542" title="USO (ujednoznacznienie)">
USO (ujednoznacznienie)



</doc>
<doc id="4303546" url="https://pl.wikipedia.org/wiki?curid=4303546" title="The Princess of New York">
The Princess of New York

The Princess of New York – brytyjski niemy melodramat z 1921 w reżyserii Donalda Crispa. Autorką scenariusza jest Margaret Turnbull, która napisała go na podstawie powieści Cosmo Hamiltona z 1911. W rolach głównych wystąpili David Powell i Mary Glynne.
8 sierpnia 1921 zarejestrowano prawa autorskie dla Famous Players-Lasky pod numerem LP16845. Projektantem planszy tekstowej "The Princess of New York" był Alfred Hitchcock. Wszystkie kopie filmu nie zachowały się do czasów współczesnych.
Fabuła.
Amerykańska dziedziczka Helen Stanton (Mary Glynne) podczas wizyty w Londynie zostaje przedstawiona grupie ludzi z tytułami, lecz o złej reputacji. Spotyka się też z Geoffreyem Kingswardem (David Powell), który zakochuje się w niej. Usiłuje on ostrzec Stanton przed nowo poznaną społecznością, lecz nie jest w stanie zdobyć jej zaufania. Z kolei sir George Meretham (George Bellamy) nakłania swego syna Allana (Ivo Dawson), by ten zabiegał o względy kobiety, chcąc tym samym odzyskać rodzinną fortunę. Gdy Meretham dowiaduje się o bankructwie ojca Stanton, namawia kobietę by zastawiła klejnoty i pożyczyła mu pieniądze. Wkrótce mężczyzna znika wraz z gotówką. Stanton ma zostać aresztowana, lecz z pomocą przybywa jej Kingsward. Wkrótce pojawia się list, zaprzeczający rzekomemu bankructwu ojca Stanton. Zawiera on także poradę, by kobieta wyszła za mąż za Kingswarda.
Obsada.
Opracowano na podstawie materiału źródłowego:
Produkcja.
Przygotowania.
19 grudnia 1919 tygodnik „Variety” poinformował, że kompania Famous Players-Lasky przymierza się do produkcji filmowej ekranizacji powieści "The Princess of New York" pióra Cosmo Hamiltona z 1911. Autorką scenariusza jest Margaret Turnbull.
Początkowo do głównej roli żeńskiej była przymierzana Violet Heming – dla której miał to być „drugi gwiazdorski pokaz”. 12 lutego 1921 „The Moving Picture World” podał informację, że następną produkcją brytyjskiego reżysera Donalda Crispa, na mocy kontraktu z Famous Players-Lasky, będzie "The Princess of New York". Crisp wraz ze swoim asystentem Claudem H. Mitchellem udał się do Hiszpanii i Włoch, w celu poszukiwania odpowiednich plenerów do realizacji. Rozpoznanie scenerii filmowej trwało do marca, a pod uwagę była brana m.in. francuska Riwiera. Jak podawał „The Moving Picture World” w swoim wydaniu z 26 marca, w studiu mieszczącym się przed Pool Street na Islington w północnej części Londynu, dziesięć dni wcześniej rozpoczęto montaż i ustawianie konstrukcji w celu stworzenia pełnowymiarowej scenerii. Według źródeł Crisp miał wybrane lokalizacje w Hiszpanii i południowej części Francji, lecz nie ma jednoznacznego potwierdzenia, że realizowano tam niektóre sceny.
Realizacja.
Okres zdjęciowy trwał od 9 kwietnia do 21 maja 1921. Według artykułu zamieszczonego na łamach „The Moving Picture World” z 30 kwietnia, część scen nagrywano na terenie Uniwersytetu Oksfordzkiego oraz w Oriel College. Innymi plenerami były budynek sądu przy Bow Street i hol w Strand Palace Hotel. Brytyjski autor Thomas Burke, który był znany z tego iż „notorycznie z niesmakiem patrzył na filmy”, dwukrotnie odwiedzał plan zdjęciowy i – jak relacjonował australijski magazyn „Call” – został „nawrócony”. Film "The Princess of New York" zarejestrowano na standardowej taśmie 35 mm w formacie 1.37:1. Projektantem planszy tekstowej "The Princess of New York" był Alfred Hitchcock, późniejszy reżyser.
Odbiór.
Premiera kinowa i recenzje.
Brytyjska premiera filmu odbyła się 30 czerwca 1921. W Stanach Zjednoczonych "The Princess of New York" zadebiutował 7 sierpnia, gdzie był dystrybuowany przez Paramount Pictures. Według źródeł ukazał się on w pięciu bądź siedmiu rolkach o łącznej długości 6,287 stóp.
Jeden z krytyków magazynu „Picturegoer” pisał: „Brytyjska produkcja «The Famous Lasky», "The Princess of New York", nie jest godną uwagi propozycją, choć szczyci się między innymi Cosmo Hamiltonem jako autorem oraz Mary Glynne i Davidem Powellem jako głównymi gwiazdami. Historia jest boleśnie konwencjonalna pod względem motywu działania i niewiele wysiłku poczyniono, aby tchnąć nowe życie w starodawnych dramatycznych sytuacjach […] W filmie pojawiają się ciekawe postacie z Oksfordu, ale historia jest zbyt oczywista, aby być czymś więcej niż łagodnie zabawną”. Autor wyrażał pochlebną opinię na temat kreacji Glynne i Powella, nazywając tę ostatnią „uosobieniem męskiej cnoty”.

</doc>
<doc id="4303555" url="https://pl.wikipedia.org/wiki?curid=4303555" title="Witold Szulc (aktor)">
Witold Szulc (aktor)

Witold Szulc (ur. 20 września 1963 w Poznaniu) – polski aktor teatralny oraz pedagog artystyczny.
Życiorys.
Absolwent Wydziału Aktorskiego PWST im. Ludwika Solskiego w Krakowie – Filia we Wrocławiu (1988) oraz Wydziału Wokalno-Aktorskiego Akademii Muzycznej w Poznaniu (2012). W 2007 roku obronił pracę doktorską w Akademii Teatralnej w Warszawie, a w styczniu 2014 na Wydziale Aktorskim
Akademii Teatralnej w Warszawie uzyskał stopień doktora habilitowanego na podstawie dysertacji "Aktor a partytura". Jest profesorem nadzwyczajnym w Zakładzie Aktorstwa i Ruchu Scenicznego Wydziału Wokalno-Aktorskiego Akademii Muzycznej w Bydgoszczy.
Zadebiutował 18 września 1987 rolą w "Człowiek jak człowiek" Bertolta Brechta w zbiorowej reżyserii Hanny Herman-Cieślik, Mieczysławy Walczak-Deleżyńskiej i Jerzego Kozłowskiego na deskach Teatru im. Cypriana Kamila Norwida w Jeleniej Górze, którego aktorem był w latach 1987–1988. Ponadto był związany z Teatrem Nowym w Poznaniu (1988-1990), Teatrem im. Wilama Horzycy w Toruniu (1990-1994), Teatrem Polskim w Bydgoszczy (1994-1998) oraz Teatrem Polskim w Poznaniu (1998-2008). Ponadto występował w The Point Theatre w Nowym Jorku i był gościnnie związany z Teatrem Powszechnym w Radomiu oraz Teatrem Rozrywki w Chorzowie.
Wystąpił w kilkudziesięciu rolach w spektaklach takich reżyserów jak Jerzy Satanowski, Jan Szurmiej, Izabella Cywińska, Krystyna Meissner, Adam Orzechowski, Lech Raczak, Andrzej Rozhin i Maciej Korwin. Ponadto sam reżyserował na deskach Kujawsko-Pomorskiego Impresaryjnego Teatru Muzycznego w Toruniu (2015). Jest laureatem Nagrody im. Hieronima Konieczki dla młodego aktora za rolę tytułową w przedstawieniu "Ubu król" Alfreda Jarry’ego w Teatrze Polskim w Bydgoszczy (1996) oraz plebiscytu publiczności na najpopularniejszego aktora sezonu w Teatrze Polskim w Bydgoszczy (1996).
Jest praprawnukiem Zygmunta Noskowskiego – kompozytora, dyrygenta, pedagoga i publicysty.
Przypisy.
6. Zygmunt Noskowski, kompozytor, Culture.pl, |opublikowany = https://culture.pl/pl/tworca/zygmunt-noskowski).

</doc>
<doc id="4303556" url="https://pl.wikipedia.org/wiki?curid=4303556" title="Społeczność lecznicza">
Społeczność lecznicza

Społeczność lecznicza (także: "społeczność terapeutyczna") – umiejscowiona forma organizacji środowiska społecznego, w którym osoba z dysfunkcjami zdrowia psychicznego znajduje się w warunkach, które ochraniają ją w różnym stopniu przed skutkami choroby, a także wspomagają proces leczniczy.
Udział w społeczności leczniczej korzystny jest dla osób, których pozostawanie w środowisku zamieszkania mogłoby skutkować negatywnymi konsekwencjami lub dla tych, których dalsze przebywanie w tradycyjnych placówkach leczenia psychiatrycznego mogłoby skończyć się pogorszeniem jakości życia. Oprócz ochrony mieszkańca zadaniem społeczności leczniczej jest też pomoc w polepszeniu stanu zdrowia, stabilizowanie psychiki oraz wspomaganie w zapanowaniu nad objawami choroby. 
Uczestnik społeczności doświadcza w niej procesów aktywizacyjnych, przygotowujących go do uczestnictwa w realnym życiu. Społeczność wysyła do poszczególnych mieszkańców impulsy, będące zaczynem do działań poszerzających u mieszkańców kompetencje mimo istniejących deficytów sprawności psychicznej. Mieszkaniec jest zachęcany i motywowany do aktywności, brania odpowiedzialności i decydowania o swoim losie. Preferuje się tu przekazywanie pełnych danych o stanie zdrowotnym podopiecznego, co odróżnia ten model od tradycyjnego leczenia psychiatrycznego, w którym limituje się dostęp do szczegółowych danych medycznych. Członkowie społeczności na bieżąco przyglądają się zarówno współtowarzyszom, jak i personelowi pomagającemu. Uczy to zachowań modelowych, pożądanych w codziennym funkcjonowaniu. W społeczności kładzie się nacisk na analizowanie reguł, a nawet poddawaniu ich krytyce i proponowaniu zmian w interesie jednostek, czy całej grupy. W toku takich działań na pierwsze miejsce wysuwa się jednostka ze swoimi ograniczeniami, a zestaw teoretycznych reguł jest tylko dla niej tłem. Społeczność prowadzi ponadto regularną refleksję nad aspektami trudnymi lub niemożliwymi do rozwiązania w jej obrębie. Elementy te ulegają ewaluacji i niektóre z nich z czasem stają się możliwe do rozwiązania. 
Społeczność lecznicza jest grupą zorientowaną na zasoby uczestników, ich potencjał i umiejętności (bez centralnego akcentowania choroby). Jest strukturą elastyczną, dostosowującą się do stanu pacjentów, otwartą na nowe idee, gdzie stosunek do mieszkańca jest nacechowany akceptacją, respektowaniem praw ludzi i ich subiektywnych wartości. Uczestnicy mają możliwości współdecydowania o codzienności grupy, a opiekunowie są motywowani do wchodzenia w interakcje z podopiecznymi. Społeczność wspomaga i promuje samodzielność i odpowiedzialność. 
Odmianą społeczności leczniczej jest soteria, Synanon lub dom ucieczki.

</doc>
<doc id="4303561" url="https://pl.wikipedia.org/wiki?curid=4303561" title="Cornea (czasopismo)">
Cornea (czasopismo)

Cornea. The Journal of Cornea and External Disease – naukowe czasopismo okulistyczne o zasięgu międzynarodowym, wydawane od 1982 w Stanach Zjednoczonych; specjalizuje się w badaniach nad rogówką. Oficjalny organ Cornea Society. Miesięcznik.
Wydawcą jest Lippincott Williams &amp; Wilkins Ltd.. Czasopismo publikuje wysoce specjalistyczne prace oryginalne (badania kliniczne oraz podstawowe) dotyczące rogówki oraz przedniego odcinka oka.
Założycielem i pierwszym redaktorem naczelnym ("ang. editor-in-chief") miesięcznika „Cornea" był Frank M. Polack (1929–2007) – profesor okulistyki związany ze Szkołą Medycyny University of Florida. Pierwotnie wydawcą był Raven Press, Inc. W 1998 do tytułu „Cornea" dodano podtytuł „The Journal of Cornea and External Disease". Od 2012 redaktorem naczelnym periodyku jest Alan Sugar – profesor okulistyki związany z Uniwersytetem Michigan (Department of Ophthalmology and Visual Sciences, The W.K. Kellogg Eye Center). W skład rady redakcyjnej ("ang. editorial board") czasopisma wchodzą głównie profesorowie okulistyki specjalizujący się w badaniach nad schorzeniami rogówki z różnych ośrodków akademickich w USA oraz – w znacznie mniejszej liczbie – także spoza tego kraju.
Pismo ma współczynnik wpływu impact factor (IF) wynoszący 2,010 (2016) oraz wskaźnik Hirscha równy 104 (2017). W międzynarodowym rankingu SCImago Journal Rank (SJR) mierzącym wpływ, znaczenie i prestiż poszczególnych czasopism naukowych „Cornea" zostało sklasyfikowane na 15. miejscu wśród czasopism okulistycznych (na podstawie średniej liczby ważonych cytowań w latach 2013–2015). W polskich wykazach czasopism punktowanych przez Ministerstwo Nauki i Szkolnictwa Wyższego czasopismo otrzymało kolejno: 30 pkt (2009–2016) oraz 100 pkt (2019)..

</doc>
<doc id="4303564" url="https://pl.wikipedia.org/wiki?curid=4303564" title="Lugal-agrigzi">
Lugal-agrigzi

Lugal-agrigzi (sum. lugal.agrig.zi) – mezopotamski książę, syn Gudei, władcy sumeryjskiego miasta-państwa Lagasz. Znany jest z własnej inskrypcji umieszczonej na kamiennej głowicy maczugi: „Gudea, władca Lagasz. Lugal-agrigzi, skryba, jego syn”.

</doc>
<doc id="4303567" url="https://pl.wikipedia.org/wiki?curid=4303567" title="Feinberg">
Feinberg



</doc>
<doc id="4303570" url="https://pl.wikipedia.org/wiki?curid=4303570" title="Tomasz Arciszewski (inżynier)">
Tomasz Arciszewski (inżynier)

Tomasz Arciszewski (ur. w 1948 w Gdańsku) – Professor Emeritus George Mason University (GMU), Senior Research Fellow, GMUCenter for the Advancement in Well-Being Member, GMU Learning Agents Center. Mieszka z żoną Ewą w Dolinie Shenandoah w Wirginii, USA.
Tomasz Arciszewski to wynalazca z patentami w Polsce, USA i Kanadzie, z dorobkiem naukowym, dydaktycznym i projektowym z Polski, Szwajcarii, Nigerii i USA. Z wykładami odwiedził 25 krajów w Afryce, Ameryce, Azji i Europie. W okresie od 1987 miał 224 wystąpień publicznych. Wykładał na tematy edukacji sukcesu i inżynierii wynalazczości w Polsce (Politechniki: Krakowska, Świętokrzyska, Wrocławska, Uniwersytet Przyrodniczy we Wrocławiu, Uniwersytet Wrocławski i Uniwersytet Ekonomiczny we Wrocławiu), w Austrii (Technische Universität Graz), Słowenii (Uniwersytet Mariborski), na Tajwanie (The National University of Kaohsiung, Narodowy Uniwersytet Tajwański, The National Tainan University), we Włoszech (Politechnika Mediolańska), w Szkocji (Strathclyde University) oraz w Chinach (Uniwersytet Tsinghua).
Był członkiem American Society of Civil Engineers oraz założycielem i wieloletnim dyrektorem ASCE Global Center of Excellence in Computing. W uznaniu za dorobek naukowy i społeczny otrzymał m.in. nagrodę ASCE Nagroda Roku 2004 w Zakresie Zastosowań Komputerów w Inżynierii. Arciszewski jest humanistą i kontynuatorem społecznych tradycji rodzinnych. Jego dziadek, również Tomasz Arciszewski, we wczesnych latach dwudziestych założył m.in. Robotnicze Towarzystwo Przyjaciół Dzieci i był współzałożycielem Warszawskiej Spółdzielni Mieszkaniowej w latach trzydziestych.
Twórca i propagator nowego modelu kształcenia, nawiązującego m.in. do tradycji renesansu i teorii inteligencji sukcesu. Specjalista w dziedzinie inżynierii wynalazczości. Był liderem w wielu projektach naukowo-badawczych, w tym w pracach finansowanych m.in. przez NSF i NASA w USA. Jest autorem i współautorem niemal 180 publikacji. Jego książka "Successful Education. How to Educate Creative Engineers", opublikowana w USA w 2009, została również wydana w Chinach i w Polsce.
Życiorys.
W roku 1950 został wysiedlony z całą rodziną z Gdańska do Warszawy, gdzie mieszkał do 1978 roku, kiedy wyjechał z żoną Ewą i córką Joanną do Nigerii. Do USA przeniósł się w roku 1983; początkowo mieszkał w Michigan w Bloomfield Hills, a w 1994 r. przeniósł się do Wirginii, do Fairfax. W roku 2014 zamieszkał w Stauton, a od roku 2016 mieszka z żoną Ewą w Dolinie Shenandoah w Wirginii (USA), gdzie kontynuuje studia i prace badawcze w zakresie kreatywności z uwzględnieniem najnowszych osiągnięć neuropsychologii, pozytywnej psychologii oraz socjologii
Przebieg kariery naukowej
Polska.
Absolwent VI Liceum Ogólnokształcącego im. Tadeusza Reytana w Warszawie (1965). Ukończył w 1970 roku z wyróżnieniem studia na Politechnice Warszawskiej o specjalności teoria konstrukcji i pracował na tej uczelni do roku 1978 w Zakładzie Konstrukcji Metalowych. Po uzyskaniu stopnia doktora nauk technicznych (1975), jako najmłodszy doktor pracujący wówczas na uczelni, odbył roczny staż projektowy w Mostostalu w Pracowni Konstrukcji Przestrzennych pod kierownictwem profesora Jana Brodki.
W czasie pracy na Politechnice Arciszewski zajmował się głównie analizą i podstawami kształtowania stalowych konstrukcji szkieletowych budynków wysokich, współpracując z Profesorem Zygmuntem Pancewiczem. Te prace doprowadziły do opatentowania wynalazku. W zakresie teorii systemów inżynierskich Arciszewski współpracował z profesorem Mieczysławem Łubińskim.
Arciszewski działał w Polskim Towarzystwie Cybernetycznym, gdzie w roku 1973 był współzałożycielem (z dr Andrzejem Góralskim) Sekcji Heurystyki. Od roku 1975 pełnił funkcję Sekretarza Zarządu Oddziału Warszawskiego. W tym okresie był również członkiem zespołu autorskiego, który pod kierownictwem dr Góralskiego opublikował serię książek pod tytułem "Zadanie, metoda, rozwiązanie. Techniki twórczego myślenia" (Wydawnictwa Naukowo-Techniczne). Były to pierwsze książki na temat metod heurystycznych i ich zastosowań w różnych dziedzinach nauki i techniki. Ich wydanie zapoczątkowało proces wyłaniania się nowej nauki, która jest obecnie nazywana inżynierią wynalazczości.
Nigeria.
W roku 1978 Arciszewski podjął pracę na University of Nigeria, gdzie pracował do końca roku 1982. Przed wyjazdem z Nigerii społeczność studencka na uczelni uhonorowała Arciszewskiego prestiżowym i rzadko przyznawanym cudzoziemcom tytułem „Chief”.
W czasie pobytu w Nigerii Arciszewski przywiózł do tego kraju z USA w 1980 roku pierwszy „personal computer” (HP 85A) i wykorzystał go do nauki programowania oraz prac badawczych w zakresie automatycznego generowania koncepcji projektowych. Jego badania doprowadziły do przygotowania Robo-Wynalazcy, który był prawdopodobnie pierwszym na świecie programem komputerowym do automatycznego projektowania koncepcyjnego stalowych konstrukcji szkieletowych budynków wysokich, wykorzystując jako model analizy morfologicznej niejednorodny łańcuch Markowa. Ten program automatycznie „wyprodukował” między innymi innowatorską koncepcję projektową, która została opublikowana w monografii budynków wysokich wydawanej przez Tall Buildings and Urban Habitat Committee Lehigh University.
Stany Zjednoczone.
Arciszewski przyjechał do USA z rodziną jako uchodźca w 1983 roku. W pierwszych latach pobytu w USA włączył się do działalności Północnoamerykańskiego Studium Spraw Polskich, gdzie był również członkiem zarządu (1988–1990) i prezesem organizacji (1990–1992)
W USA Arciszewski rozpoczął pracę na Wayne State University w Detroit w roku 1983, gdzie kontynuował swoje wcześniejsze badania w zakresie inżynierii wynalazczości uzyskując finansowanie badań przez National Science Foundation (NSF). Te prace badawcze doprowadziły również do wynalazku połączenia w stalowych konstrukcjach przestrzennych, który został opatentowany w Kanadzie i USA (Arciszewski T., „Joint for Space Frame”, Canada, Patent No. 1,291,626, 1991; Arciszewski T., „Joint for Space Frame”, U.S.A., Patent No. 4,866,902, 1989).
W roku 1985 Arciszewski rozpoczął badania z profesorem Zdzisławem Pawlakiem (Politechnika Warszawska) i profesorem Wojciechem Ziarko (University of Regina) w zakresie automatycznego pozyskiwania wiedzy projektowej (Machine Learning) przy wykorzystaniu teorii zbiorów przybliżonych Pawlaka. Pierwsza prezentacja wyników w zakresie możliwości Machine Learning w projektowaniu i w generacji nowatorskich koncepcji projektowych miała miejsce w czasie międzynarodowej konferencji w Awinionie (1986 r.). W 1994 Arciszewski przeniósł się na George Mason University w Fairfax, gdzie rozpoczął pracę w Systems Engineering Department w School of Information Technology. Jednocześnie został Associate Director of Machine Learning Center. W tym okresie jego prace badawcze były skoncentrowane na badaniach finansowanych przez NSF na temat „Constructive Induction” (wówczas nowy rodzaj Machine Learning) oraz na „Machine Learning Engineering”, tzn. na metodologicznych aspektach używania systemów automatycznego pozyskiwania wiedzy w różnych zastosowaniach inżynierskich.
Około roku 1996 Arciszewski rozpoczął współpracę z profesorem Kennethem De Jongiem, twórcą dziedziny zwanej „Evolutionary Computation” w zakresie nowatorskich zastosowań tej dziedziny do projektowania ewolucyjnego systemów inżynierskich. Prace te były finansowane przez NASA i doprowadziły do wielu publikacji, a także do stworzenia dwóch systemów do automatycznego projektowania ewolucyjnego. Pierwszy, nazwany „Inwentor 2000”, został stworzony przy współpracy doktoranta z Wojskowej Akademii Technicznej – Krzysztofa Murawskiego. Drugi, nazwany „Emergent Designer”, został stworzony jako część pracy doktorskiej Rafała Kicingera, który obecnie jest badaczem w Metron Aviation.
Lata współczesne.
Na początku XXI wieku Arciszewski zainteresował się dorobkiem psychologii poznawczej i możliwościami jej wykorzystania do lepszego zrozumienia procesów projektowania koncepcyjnego, a szczególnie wynalazczego. Te badania były początkowo prowadzone z dr Katherine Harrison, neuropsychologiem z US Air Force, a następnie z dr Robertem Youmansem, psychologiem poznawczym zajmującym się wpływem fiksacji na innowacyjność rozwiązań projektowych, obecnie pracującym dla Google. Ta współpraca doprowadziła w 2011 roku do badań na temat wykorzystania teorii świadomości ludzkiej (zaproponowanej przez Nicholasa Humphreya w 2011) w budowaniu modeli matematycznych myślenia wynalazczego. Prace te były finansowane przez NSF
Najnowsza książka Arciszewskiego, "Inventive Engineering, Knowledge and Skills for Creative Engineers", została opublikowana w 2016 i stanowi podstawy wiedzy niezbędnej do przekształcenia uczniów i studentów z analityków w ludzi również zdolnych rozwiązywać problemy wymagające twórczego myślenia. W roku 2017 Arciszewski współredagował z dr Thomasem Ritcheyem (prezesem Swedish Morphological Society) specjalną sekcję na temat General Morphological Analysis; Analysis, Forecasting and Innovation w „Journal of Technological Forecasting and Social Change”, która została opublikowana w styczniu 2018 (Vol.126, No. 1). W tym numerze opublikował również artykuł na temat Morphological Analysis in Inventive Engineering.

</doc>
<doc id="4303578" url="https://pl.wikipedia.org/wiki?curid=4303578" title="Pięciorakowie herbu Sas">
Pięciorakowie herbu Sas

Pięciorakowie herbu Sas – polski ród szlachecki z Kresów wschodnich.
Sas ("Drag") – herb szlachecki.
Gniazdem rodziny była prawdopodobnie wieś w rejonie Kamioneckim położona w Obwodzie Lwowskim. Źródła wspominają o Pięciorakach w 1772 roku, dziedzicach dóbr w Obwodzie Lwowskim.

</doc>
<doc id="4303579" url="https://pl.wikipedia.org/wiki?curid=4303579" title="Et’hem Ruka">
Et’hem Ruka

Et’hem Ruka (ur. 8 grudnia 1947 we wsi Turan k. Tepeleny) – albański polityk i biolog, minister nauki i edukacji w latach 1997-2001, minister ochrony środowiska w latach 2001-2002 i 2003-2005, działacz Socjalistycznej Partii Albanii, brat Petrita.
Życiorys.
Po ukończeniu szkoły średniej w latach 1965-1966 pracował jako nauczyciel w szkole podstawowej w Tepelenie. W latach 1967-1971 studiował biologię i chemię na Uniwersytecie Tirańskim. Po studiach pozostał na macierzystej uczelni, obejmując kierownictwo katedry zoologii. Studia podyplomowe z zakresu endokrynologii i fizjologii odbywał w latach 1979-1983 na Uniwersytecie im. Piotra i Marii Curie w Paryżu. W 1992 uzyskał tytuł profesora nauk biologicznych. Jest autorem podręczników szkolnych z zakresu biologii.
W 1991 wstąpił do Socjalistycznej Partii Albanii i wkrótce awansował do jej kierownictwa. W wyborach 1992 po raz pierwszy uzyskał mandat deputowanego do parlamentu. Zasiadał w nim nieprzerwanie do 2005, a następnie ponownie uzyskał mandat w wyborach 2009 roku. W 1997 po raz pierwszy stanął na czele resortu nauki i edukacji. W latach 2001-2002 i 2003-2005 kierował resortem ochrony środowiska naturalnego, a w 2002 ministerstwem d.s. samorządu lokalnego i decentralizacji. W 2013 nie został umieszczony na liście kandydatów Socjalistycznej Partii Albanii w wyborach do parlamentu.

</doc>
<doc id="4303585" url="https://pl.wikipedia.org/wiki?curid=4303585" title="Zbigniew Śliwiński">
Zbigniew Śliwiński



</doc>
<doc id="4303591" url="https://pl.wikipedia.org/wiki?curid=4303591" title="Arben Malaj">
Arben Malaj

Arben Malaj (ur. 19 września 1961 roku we Wlorze) – albański polityk i ekonomista, minister finansów w latach 1997-1998 i 2002-2005. 
Życiorys.
Syn oficera armii albańskiej Qamila Malaja. W 1976 ukończył studia z zakresu ekonomii na Uniwersytecie Tirańskim (specjalność finanse). W latach 1986-1992 pracował w wyuczonym zawodzie. W latach 1992-1993 kierował filią Banku Państwowego we Wlorze. W 1993 rozpoczął pracę naukową na Uniwersytecie Tirańskim. W latach 1993-1995 działał w programie Phare, a następnie pracował jako niezależny doradca finansowy. W 1997 obronił pracę doktorską z zakresu nauk ekonomicznych.
Od 1991 członek Socjalistycznej Partii Albanii. W 1992 pełnił funkcję wiceprzewodniczącego partii we Wlorze. Jako przedstawiciel partii socjalistycznej kandydował w wyborach na prezydenta Wlory. W 1997 stanął na czele resortu finansów. W tym samym roku zdobył mandat deputowanego w wyborach parlamentarnych. W latach 2000-2002 kierował grupą parlamentarną Socjalistycznej Partii Albanii i pełnił funkcję przewodniczącego delegacji parlamentu albańskiego przy Parlamencie Europejskim. Od 2005 pełni funkcję wiceprzewodniczącego parlamentarnej komisji gospodarki i finansów. W 2013 zakończył karierę parlamentarną.
W 2003 otrzymał doktorat honoris causa International Academy on Emerging Markets w Nowym Jorku. W 2016 otrzymał tytuł profesora Uniwersytetu Tirańskiego, a od 2018 zasiada w radzie nadzorczej Banku Albanii.
W 2018 został konsulem honorowym Austrii w Albanii, z siedzibą we Wlorze.
Jest żonaty (żona Rajmonda), ma córkę Gertę.

</doc>
<doc id="4303594" url="https://pl.wikipedia.org/wiki?curid=4303594" title="Diogo Dalot">
Diogo Dalot

José Diogo Dalot Teixeira (ur. 18 marca 1999 w Bradze) – portugalski piłkarz występujący na pozycji obrońcy w angielskim klubie Manchester United oraz w reprezentacji Portugalii. Uczestnik Mistrzostw Europy 2021 i Mistrzostw Świata 2022.
Kariera klubowa.
Dalot dołączył do akademii FC Porto w wieku 9 lat. 28 stycznia 2017 roku zadebiutował w seniorskiej piłce w przegranym 1:2 meczu Segunda Liga przeciwko Leixoes SC, rozgrywając całe spotkanie. W pierwszej drużynie FC Porto zadebiutował 13 października 2017 roku w wygranym 6:0 meczu przeciwko Lusitano GC.
6 czerwca 2018 roku podpisał pięcioletni kontrakt z opcją przedłużenia o kolejny rok z Manchesterem United. W nowym klubie zadebiutował 19 września 2018 roku w wygranym 0:3 meczu przeciwko BSC Young Boys, rozgrywając całe spotkanie. Swoją pierwszą bramkę dla Manchesteru United strzelił 26 stycznia 2020 roku w wygranym 0:6 meczu IV Rundy Pucharu Anglii przeciwko Tranmere Rovers.
4 października 2020 roku udał się na roczne wypożyczenie do A.C. Milan.
Kariera reprezentacyjna.
W 2016 roku, wraz z Reprezentacją Portugalii do lat 17. sięgnął po złoty medal Mistrzostw Europy.
13 czerwca 2021 roku został powołany do dorosłej kadry na Euro 2020 w trybie awaryjnym jako zastępca João Cancelo, u którego na 2 dni przed pierwszym meczem grupowym z Węgrami wykryto zakażenie wirusem COVID-19. W reprezentacji Portugalii zadebiutował 23 czerwca 2021 roku w zremisowanym 2:2 meczu przeciwko Francji, zmieniając w 79 minucie spotkania Nélsona Semedo.

</doc>
<doc id="4303598" url="https://pl.wikipedia.org/wiki?curid=4303598" title="Dokument podróży">
Dokument podróży

Dokument podróży – dokument uznany przez właściwy organ Rzeczypospolitej Polskiej, uprawniający do przekroczenia granicy, wydany przez organ państwa obcego, organ polski lub organizację międzynarodową albo podmiot upoważniony przez organ państwa obcego lub obcą władzę o charakterze państwowym.

</doc>
<doc id="4303610" url="https://pl.wikipedia.org/wiki?curid=4303610" title="Klify Ta' Ċenċ">
Klify Ta' Ċenċ



</doc>
<doc id="4303617" url="https://pl.wikipedia.org/wiki?curid=4303617" title="Terminal LNG im. Prezydenta Lecha Kaczyńskiego w Świnoujściu">
Terminal LNG im. Prezydenta Lecha Kaczyńskiego w Świnoujściu



</doc>
<doc id="4303623" url="https://pl.wikipedia.org/wiki?curid=4303623" title="Bratuszkowo">
Bratuszkowo

Bratuszkowo () – wieś w Bułgarii, w obwodzie sofijskim, w gminie Sliwnica. Według Ujednoliconego Systemu Ewidencji Ludności oraz Usług Administracyjnych dla Ludności, 15 marca 2015 roku miejscowość liczyła 31 mieszkańców.
Geografia.
Miejscowość położona jest w górskim rejonie, wzdłuż rzeki Nojczinci, nieopodal miejscowości wybudowano zbiornik retencyjny o tej samej nazwie.
Zabytki.
We wsi znajduje się zabytkowa świątynia pw Eliasza, zbudowany w 1904 roku.

</doc>
<doc id="4303630" url="https://pl.wikipedia.org/wiki?curid=4303630" title="Stara Gora (gmina Sveti Jurij ob Ščavnici)">
Stara Gora (gmina Sveti Jurij ob Ščavnici)

Stara Gora – wieś w Słowenii, w gminie Sveti Jurij ob Ščavnici. 1 stycznia 2017 liczyła 82 mieszkańców.

</doc>
<doc id="4303649" url="https://pl.wikipedia.org/wiki?curid=4303649" title="Malta na World Games 2017">
Malta na World Games 2017

Maltę na World Games 2017 reprezentowało czterech sportowców: dwie kobiety i dwóch mężczyzn. Cała kadra uczestniczyła w zawodach w ergometrze wioślarskim. Nie zdobyli żadnego medalu. 

</doc>
<doc id="4303650" url="https://pl.wikipedia.org/wiki?curid=4303650" title="Burbank (Kalifornia)">
Burbank (Kalifornia)



</doc>
<doc id="4303656" url="https://pl.wikipedia.org/wiki?curid=4303656" title="Ellicott (Kolorado)">
Ellicott (Kolorado)

Ellicott – jednostka osadnicza w Stanach Zjednoczonych, w stanie Kolorado, w hrabstwie El Paso.

</doc>
<doc id="4303662" url="https://pl.wikipedia.org/wiki?curid=4303662" title="Gleneagle">
Gleneagle

Gleneagle – jednostka osadnicza w Stanach Zjednoczonych, w stanie Kolorado, w hrabstwie El Paso.

</doc>
<doc id="4303665" url="https://pl.wikipedia.org/wiki?curid=4303665" title="Limodorum">
Limodorum

Limodorum Boehm. – rodzaj roślin należący do rodziny storczykowatych ("Orchidaceae"). Według "The Plant List" w obrębie tego rodzaju znajdują się trzy gatunki o nazwach zweryfikowanych i zaakceptowanych, podczas gdy kolejnych 7 taksonów ma status gatunków niepewnych (niezweryfikowanych). Występuje naturalnie na obszarze od basenu Morza Śródziemnego po Iran.
Systematyka.
Jeden z rodzajów plemienia "Neottieae" w podrodzinie epidendronowych ("Epidendroideae") z rodziny storczykowatych ("Orchidaceae"). Storczykowate są kladem bazalnym w rzędzie szparagowców "Asparagales" w obrębie jednoliściennych. Wraz z najbliżej spokrewnionymi rodzajami ("Aphyllorchis" i "Epipactis") łączony jest w podplemię "Limodorinae" Bentham.

</doc>
<doc id="4303666" url="https://pl.wikipedia.org/wiki?curid=4303666" title="Kopaniki">
Kopaniki

Kopaniki (biał. "Копанькі", ros. "Копаньки") – wieś na Białorusi, w obwodzie grodzieńskim, w rejonie grodzieńskim, w sielsowiecie Kopciówka.
Pierwotnie pod nazwą Łosośna. Należała do ekonomii grodzieńskiej. W dwudziestoleciu międzywojennym wieś leżała w Polsce, w województwie białostockim, w powiecie sokólskim.

</doc>
<doc id="4303667" url="https://pl.wikipedia.org/wiki?curid=4303667" title="Peyton">
Peyton

Peyton – jednostka osadnicza w Stanach Zjednoczonych, w stanie Kolorado, w hrabstwie El Paso.

</doc>
<doc id="4303668" url="https://pl.wikipedia.org/wiki?curid=4303668" title="Rock Creek Park">
Rock Creek Park

Rock Creek Park – jednostka osadnicza w Stanach Zjednoczonych, w stanie Kolorado, w hrabstwie El Paso.

</doc>
<doc id="4303670" url="https://pl.wikipedia.org/wiki?curid=4303670" title="Security-Widefield">
Security-Widefield

Security-Widefield – jednostka osadnicza w Stanach Zjednoczonych, w stanie Kolorado, w hrabstwie El Paso.

</doc>
<doc id="4303672" url="https://pl.wikipedia.org/wiki?curid=4303672" title="Olszanka Mała (obwód grodzieński)">
Olszanka Mała (obwód grodzieński)

Olszanka Mała (biał. Малая Альшанка, ros. Малая Ольшанка) – wieś na Białorusi, w obwodzie grodzieńskim, w rejonie grodzieńskim, w sielsowiecie Kopciówka. Sąsiaduje z Grodnem.
W dwudziestoleciu międzywojennym wieś leżała w Polsce, w województwie białostockim, w powiecie grodzieńskim, w gminie Hornica.
Według Powszechnego Spisu Ludności z 1921 roku wieś zamieszkiwało 147 osób, 79 było wyznania rzymskokatolickiego, 68 prawosławnego. Jednocześnie 82 mieszkańców zadeklarował polską przynależność narodową, a 65 białoruską. Było tu 25 budynków mieszkalnych.
21 lipca 1925 wojewoda białostocki Marian Rembowski ogłosił, że dokonał zmiany nazwy osady „Mała Olszanka” gminy hornickiej na „Lechnówka” na podstawie zgody udzielonej przez Ministerstwo Spraw Wewnętrznych reskryptem nr A. O. 327 z 25 czerwca 1927.
W Lechnówce otrzymali działki osadnicy wojskowi:

</doc>
<doc id="4303673" url="https://pl.wikipedia.org/wiki?curid=4303673" title="Borowica (rzeka)">
Borowica (rzeka)

Borowica () – rzeka w południowej Bułgarii, w obwodzie Smolan i obwodzie Kyrdżali.
Rzeka wypływa pod nazwą Chambardere na wysokości na wysokości 1622 m n.p.m., z grzbietu Pereliksko-Presnanskija, u podnóża szczytu górskiego Ełwarinka (1715 m n.p.m.) w Rodopach Zachodnich. Wpada do lewego brzegu Ardy, na wysokości 331,5 m n.p.m.
Rzeka ma 42,1 km długości, średni przypływ wynosi 5 m³/s oraz powierzchnię dorzecza o wielkości 301 km², co stanowi 5,19% powierzchni dorzecza Ardy.
Ujściami rzeki są:
Rzeka przepływa przez 3 miejscowości: Bezwodno, Wojnowo, Nenkowo.

</doc>
<doc id="4303674" url="https://pl.wikipedia.org/wiki?curid=4303674" title="Stratmoor">
Stratmoor

Stratmoor – jednostka osadnicza w Stanach Zjednoczonych, w stanie Kolorado, w hrabstwie El Paso.

</doc>
<doc id="4303676" url="https://pl.wikipedia.org/wiki?curid=4303676" title="Warsonofiusz (Rudnik)">
Warsonofiusz (Rudnik)

Warsonofiusz, imię świeckie Wołodymyr Rudnik (ur. 20 lipca 1984 w Poczajowie) – duchowny niekanonicznego (do 2018) prawosławnego Patriarchatu Kijowskiego, od 2015 biskup użhorodzki i zakarpacki (od 2018 w Kościele Prawosławnym Ukrainy).
Życiorys.
Święcenia diakonatu przyjął 18 października 2012, a prezbiteratu 6 stycznia 2013. 7 czerwca 2013 złożył wieczyste śluby mnisze. Chirotonię biskupią otrzymał 25 stycznia 2015.

</doc>
<doc id="4303677" url="https://pl.wikipedia.org/wiki?curid=4303677" title="Woodmoor">
Woodmoor

Woodmoor – jednostka osadnicza w Stanach Zjednoczonych, w stanie Kolorado, w hrabstwie El Paso.

</doc>
<doc id="4303678" url="https://pl.wikipedia.org/wiki?curid=4303678" title="Niemiejsze">
Niemiejsze

Niemiejsze (biał. "Нямейшы", ros. "Немейши") – wieś na Białorusi, w obwodzie grodzieńskim, w rejonie grodzieńskim, w sielsowiecie Kopciówka.
Znajduje się tu przystanek kolejowy Niemiajszczyzna na linii Grodno – Bruzgi (granica państwa).
Należała do ekonomii grodzieńskiej. Mieściło się tu wówczas wójtostwo. W dwudziestoleciu międzywojennym wieś leżała w Polsce, w województwie białostockim, w powiecie sokólskim.

</doc>
<doc id="4303679" url="https://pl.wikipedia.org/wiki?curid=4303679" title="Rząd Malty">
Rząd Malty

Rząd Malty – zgodnie z konstytucją Malty rząd sprawuje władzę wykonawczą. Na czele stoi premier mianowany przez prezydenta na okres 5 lat. 
Malta jest republiką parlamentarną. Władzę ustawodawczą sprawuje jednoizbowy parlament. Pomimo że zgodnie z konstytucją głową państwa jest Prezydent, władzę wykonawczą sprawuje premier i jego gabinet. Mianuje go Prezydent na pięcioletnią kadencję. Jest nim zawsze lider partii większościowej lub koalicji większościowej w parlamencie. Na wniosek Prezesa Rady Ministrów prezydent mianuje ministrów. Są oni wybierani spośród członków Izby Reprezentantów.
Skład.
Rząd Malty składa się z ministrów i sekretarzy parlamentarnych. Ich liczba zależy od premiera rządu : 
Kodeks etyki.
Od 1994 roku Ministrów i sekretarzy parlamentarnych obowiązuje Kodeks etyki. Powstał on ponieważ ministrowie powinni działać i postępować zgodnie z najwyższymi standardami zarówno w życiu osobistym, jak podczas wykonywania swoich konstytucyjnych obowiązków. Obecnie obowiązuje wersja zmieniona w 2015 roku.

</doc>
<doc id="4303683" url="https://pl.wikipedia.org/wiki?curid=4303683" title="Elbert (Kolorado)">
Elbert (Kolorado)

Elbert – jednostka osadnicza w Stanach Zjednoczonych, w stanie Kolorado, w hrabstwie Elbert.

</doc>
<doc id="4303684" url="https://pl.wikipedia.org/wiki?curid=4303684" title="Pohorany (rejon grodzieński)">
Pohorany (rejon grodzieński)

Pohorany (biał. "Пагараны", ros. "Погораны") – wieś na Białorusi, w obwodzie grodzieńskim, w rejonie grodzieńskim, w sielsowiecie Kopciówka, nad Niemnem. Sąsiaduje z Grodnem.
W dwudziestoleciu międzywojennym wieś leżała w Polsce, w województwie białostockim, w powiecie grodzieńskim, w gminie Hornica.
Według Powszechnego Spisu Ludności z 1921 roku zamieszkiwało ją 251 osób, 113 były wyznania rzymskokatolickiego, 138 prawosławnego. 184 zadeklarowały polską przynależność narodową, 67 białoruską. Było tu 46 budynków mieszkalnych.

</doc>
<doc id="4303685" url="https://pl.wikipedia.org/wiki?curid=4303685" title="Posąg Ur-Ningirsu II">
Posąg Ur-Ningirsu II

Posąg Ur-Ningirsu II – kamienny posąg przedstawiający Ur-Ningirsu II, władcę sumeryjskiego miasta Lagasz, syna i następcę Gudei.
Datowany na ok. 2080 r. p.n.e. posąg wykonany jest z chlorytu i ma 55 cm wysokości. Naśladując styl posągów Gudei Ur-Ningirsu II kazał przedstawić się w pozycji stojącej, z rękoma złączonymi na piersiach. Ubrany jest on w długą, sięgającą stóp szatę, ma odsłonięte jedno ramię i nosi na głowie dość charakterystyczne nakrycie głowy przypominające turban. Na podstawie posągu umieszczone zostało przedstawienie reliefowe ukazujące klęczące postacie przynoszące trybut władcy.
Na posągu znajduje się inskrypcja klinowa, w której Ur-Ningirsu II dedykuje ten posąg bogu Ningiszzidzie: "Dla Ningiszzidy, swego (osobistego) boga, Ur-Ningirsu, władca Lagasz, syn Gudei, władcy Lagasz, który wzniósł świątynię E-ninnu dla boga Ningirsu, wykonał swój (własny) posąg. „Ja jestem tym, którego kocha jego (osobisty) bóg, niech me życie będzie długie” – takim imieniem nazwał on ten posąg i umieścił dla niego w jego świątyni".
Bezgłowy, pochodzący najprawdopodobniej z nielegalnych wykopalisk w Tall Luh (starożytne Girsu) posąg zakupiony został w 1924 roku przez Luwr i otrzymał numer inwentarzowy AO 9504. Głowa posągu w nieznanych okolicznościach trafiła do prywatnej kolekcji w Stanach Zjednoczonych, gdzie w 1947 roku zakupiona została przez Metropolitan Museum of Art w Nowym Jorku. W 1974 roku podpisane zostało porozumienie pomiędzy oboma muzeami, dzięki któremu cały posąg wystawiany jest przez kilka lat na przemian to w jednym, to w drugim muzeum.

</doc>
<doc id="4303686" url="https://pl.wikipedia.org/wiki?curid=4303686" title="Ponderosa Park">
Ponderosa Park

Ponderosa Park – jednostka osadnicza w Stanach Zjednoczonych, w stanie Kolorado, w hrabstwie Elbert.

</doc>
<doc id="4303688" url="https://pl.wikipedia.org/wiki?curid=4303688" title="Nothofagus glauca">
Nothofagus glauca

Nothofagus glauca (Phil.) Krasser – gatunek rośliny z rodziny bukanowatych ("Nothofagaceae"). Występuje naturalnie w środkowej części Chile. 
Biologia i ekologia.
Rośnie w lasach zrzucających liście. Występuje na wysokości do 1000 m n.p.m. 
Ochrona.
W Czerwonej księdze gatunków zagrożonych został zaliczony do kategorii VU – gatunków narażonych na wyginięcie. 

</doc>
<doc id="4303695" url="https://pl.wikipedia.org/wiki?curid=4303695" title="Połotkowo">
Połotkowo

Połotkowo (biał. "Палаткова", ros. "Полотково") – wieś na Białorusi, w obwodzie grodzieńskim, w rejonie grodzieńskim, w sielsowiecie Kopciówka.
Dawniej miasteczko, wieś i majątek ziemski. W dwudziestoleciu międzywojennym wieś leżała w Polsce, w województwie białostockim, w powiecie grodzieńskim, w gminie Hornica.
Według Powszechnego Spisu Ludności z 1921 roku wieś zamieszkiwało 286 osób, 105 było wyznania rzymskokatolickiego, 181 prawosławnego. Jednocześnie 106 mieszkańców zadeklarowało polską przynależność narodową, 168 białoruską a 12 inną. Było tu 55 budynków mieszkalnych.

</doc>
<doc id="4303701" url="https://pl.wikipedia.org/wiki?curid=4303701" title="American Woman">
American Woman

American Woman – amerykański serial telewizyjny (komedia) wyprodukowany przez John Wells Productions oraz Warner Horizon Television, który jest oparty na wspomnieniach Kyle Richards, znanej z "Real Housewives of Beverly Hills". Serial jest emitowany od 7 czerwca 2018 roku przez Paramount Network.
Fabuła.
Fabuła serialu dzieje się w latach 70. XX wieku w Beverly Hills. Skupia się na Bonnie, matce dwóch córek, która dowiaduje się, że mąż ją zdradza. Staje się samotną matką, która szuka pracy i postanawia mieć coś od życia, zaczyna imprezować ze swoimi przyjaciółkami Kathleen i Dianą.
Produkcja.
W lipcu roku, ogłoszono, że główną rolę zagra Alicia Silverstone.
W sierpniu 2016 roku, poinformowano, że Mena Suvari, Cheyenne Jackson oraz Jennifer Bartels dołączyli do obsady serialu.
7 listopada 2016 roku, stacja TV Land zamówiła pierwszy sezon serialu.
W maju 2017 roku, ogłoszono, że Diandra Lyle wcieli się w rolę Louise.
W kolejnym miesiącu, obsada serialu powiększyła się o Sama Morgana

</doc>
<doc id="4303702" url="https://pl.wikipedia.org/wiki?curid=4303702" title="Redondo Beach (hrabstwo Los Angeles)">
Redondo Beach (hrabstwo Los Angeles)



</doc>
<doc id="4303704" url="https://pl.wikipedia.org/wiki?curid=4303704" title="Redondo Beach (Kalifornia)">
Redondo Beach (Kalifornia)



</doc>
<doc id="4303708" url="https://pl.wikipedia.org/wiki?curid=4303708" title="Abila Lysaniae">
Abila Lysaniae

Abila Lysaniae (łac. "Dioecesis Abilenus Lysaniae") – stolica historycznej diecezji w Cesarstwie Rzymskim (prowincja Fenicja), współcześnie w Syrii. Pierwsze wzmianki o jej biskupach pochodzą z IV wieku. Od XVIII w. katolickie biskupstwo tytularne. 

</doc>
<doc id="4303709" url="https://pl.wikipedia.org/wiki?curid=4303709" title="Osiedle Sołacz">
Osiedle Sołacz

Osiedle Sołacz – osiedle samorządowe (jednostka pomocnicza gminy) Poznania (od 1 stycznia 2011 roku).
Granice.
Osiedle Sołacz graniczy:

</doc>
<doc id="4303710" url="https://pl.wikipedia.org/wiki?curid=4303710" title="Abthugni">
Abthugni

Abthugni (łac. "Dioecesis Abthugnitanus") – stolica historycznej diecezji w Cesarstwie Rzymskim (prowincja Africa Proconsularis), współcześnie w Tunezji. Po raz pierwszy wzmiankowana w IV wieku. Obecnie jest katolickim biskupstwem tytularnym.

</doc>
<doc id="4303712" url="https://pl.wikipedia.org/wiki?curid=4303712" title="Abitinae">
Abitinae

Abitinae (łac. "Dioecesis Abitinensis") – stolica historycznej diecezji w Cesarstwie Rzymskim (prowincja Africa Proconsularis), współcześnie w Tunezji. Po raz pierwszy wzmiankowana w III wieku. Obecnie jest katolickim biskupstwem tytularnym. Jednym z biskupów tytularnych był Wincenty Urban, biskup pomocniczy gnieźnieński, a następnie wrocławski.

</doc>
<doc id="4303714" url="https://pl.wikipedia.org/wiki?curid=4303714" title="Abydus">
Abydus

Abydus (łac. "Dioecesis Abydenus") – stolica historycznej diecezji w Cesarstwie Rzymskim (prowincja Hellespont), współcześnie w Turcji. Pierwsze wzmianki o jej biskupach pochodzą z V wieku. Od XIX w. katolickie biskupstwo tytularne (wakujące od 2006).

</doc>
<doc id="4303715" url="https://pl.wikipedia.org/wiki?curid=4303715" title="Alpine (Kalifornia)">
Alpine (Kalifornia)



</doc>
<doc id="4303716" url="https://pl.wikipedia.org/wiki?curid=4303716" title="Constantino Méndez">
Constantino Méndez

Constantino Méndez Martínez (ur. 25 października 1950 w Pontecesures) – hiszpański polityk, prawnik i urzędnik państwowy, działacz Hiszpańskiej Socjalistycznej Partii Robotniczej (PSOE), poseł do Kongresu Deputowanych, w latach 1994–1996 i 2008–2011 sekretarz stanu.
Życiorys.
Ukończył studia prawnicze na Universidad de Santiago de Compostela. W pierwszej połowie lat 70. dołączył do Cuerpo Técnico del Instituto Social de la Marina Mercante, korpusu urzędników państwowych w strukturze marynarki handlowej. Obejmował różne stanowiska w organach administracji na poziomie lokalnym i prowincji. W latach 1983–1987 był dyrektorem Instituto Social de la Marina, państwowego instytutu zabezpieczenia społecznego pracowników marynarki handlowej. Następnie do 1993 pełnił funkcję dyrektora Instituto Nacional de la Seguridad Social, krajowego instytutu zabezpieczenia społecznego.
W latach 1993–1996 z ramienia Hiszpańskiej Socjalistycznej Partii Robotniczej sprawował mandat posła do Kongresu Deputowanych, reprezentując prowincję Pontevedra. W 1994 otrzymał nominację na sekretarza stanu do spraw administracji publicznej, stanowisko to zajmował do 1996.
Po odejściu z rządu był m.in. dyrektorem generalnym instytucji Fundosa Social Consulting i konsultantem CERMI, hiszpańskiej organizacji zajmującej się sprawami osób niepełnosprawnych. W 2004 powrócił do administracji publicznej, obejmując stanowisko rządowego przedstawiciela we wspólnocie autonomicznej Madrytu. Urząd ten sprawował do 2006. W 2007 dołączył do kierownictwa madryckiego oddziału PSOE. W 2008 otrzymał nominację na sekretarza stanu w resorcie obrony, stając się zastępcą minister Carme Chacón. Zakończył urzędowanie w 2011.

</doc>
<doc id="4303717" url="https://pl.wikipedia.org/wiki?curid=4303717" title="Konferencja Episkopatu Belgii">
Konferencja Episkopatu Belgii

Konferencja Episkopatu Belgii (, ) – instytucja zrzeszająca belgijskich biskupów katolickich. Powstała w 1958. Jest członkiem Rady Konferencji Episkopatów Europy.

</doc>
<doc id="4303719" url="https://pl.wikipedia.org/wiki?curid=4303719" title="Sand Canyon">
Sand Canyon



</doc>
<doc id="4303721" url="https://pl.wikipedia.org/wiki?curid=4303721" title="Achelous (stolica tytularna)">
Achelous (stolica tytularna)

Achelous (łac. "Dioecesis Acheloius") – stolica historycznej diecezji w Cesarstwie Rzymskim (prowincja Epirus), współcześnie w Grecji. Od 1933 katolickie biskupstwo tytularne (wakujące od 1981).

</doc>
<doc id="4303722" url="https://pl.wikipedia.org/wiki?curid=4303722" title="Magdalena Valerio">
Magdalena Valerio

Magdalena Valerio Cordero (ur. 27 września 1959 w Torremocha) – hiszpańska polityk, prawniczka, urzędnik państwowy i samorządowiec, działaczka Hiszpańskiej Socjalistycznej Partii Robotniczej (PSOE), posłanka do Kongresu Deputowanych, minister w rządzie wspólnoty autonomicznej Kastylia-La Mancha, w latach 2018–2020 minister pracy, migracji i zabezpieczenia społecznego.
Życiorys.
W 1985 ukończyła studia prawnicze na Uniwersytecie Complutense w Madrycie. Pracowała w organach administracji publicznej zajmujących się osobami starszymi, sprawami społecznymi i służbą zdrowia. W latach 1994–1999 była sekretarzem instytucji INSALUD w prowincji Guadalajara. Zaangażowała się w działalność polityczną w ramach Hiszpańskiej Socjalistycznej Partii Robotniczej. W latach 1999–2003 pełniła funkcję przedstawicielki rządu wspólnoty autonomicznej w prowincji. Od 1999 do 2005 zasiadała w zgromadzeniu miejskim Guadalajary, powróciła do tego gremium w 2011.
W latach 2005–2010 była ministrem w rządzie wspólnoty autonomicznej. Odpowiadała za sprawy pracy i zatrudnienia (2005–2007), turystykę i rzemiosło (2007–2008) oraz sprawiedliwość i administrację publiczną (2008–2010). W 2007 uzyskała mandat posłanki do regionalnego parlamentu, który wykonywała do 2010. W latach 2011–2016 zasiadała w Kongresie Deputowanych. Po odejściu z parlamentu objęła kierownicze stanowisko w administracji na poziomie prowincji.
W czerwcu 2018 została ministrem pracy, migracji i zabezpieczenia społecznego w nowo powołanym rządzie Pedra Sáncheza. W kwietniu 2019 i listopadzie 2019 ponownie uzyskiwała mandat deputowanej do niższej izby hiszpańskiego parlamentu. W styczniu 2020 zakończyła pełnienie funkcji ministra.

</doc>
<doc id="4303723" url="https://pl.wikipedia.org/wiki?curid=4303723" title="Nadia Calviño">
Nadia Calviño

Nadia María Calviño Santamaría (ur. 3 października 1968 w A Coruña) – hiszpańska ekonomistka, urzędnik państwowy i europejski, dyrektor generalny w Dyrekcji Generalnej ds. Budżetu (2014–2018), w latach 2018–2020 minister gospodarki i przedsiębiorczości, od 2020 wicepremier oraz minister spraw gospodarczych i transformacji cyfrowej.
Życiorys.
W 1991 ukończyła studia ekonomiczne na Uniwersytecie Complutense w Madrycie. W 2001 została absolwentką prawa na uniwersytecie UNED. W latach 1989–1994 pracowała jako konsultantka w firmach prawniczych, od 1991 była jednocześnie nauczycielem akademickim na UCM. W latach 1994–2006 była zatrudniona w administracji rządowej, od 1996 w organach zajmujących się ochroną konkurencji. W latach 2004–2006 kierowała dyrekcją generalną do spraw konkurencji w resorcie gospodarki i finansów.
W 2006 przeszła do pracy na kierowniczych stanowiskach w strukturach Komisji Europejskiej. Była zastępcą dyrektora generalnego w Dyrekcji Generalnej ds. Konkurencji (2006–2010) i w Dyrekcji Generalnej ds. Rynku Wewnętrznego (2010–2014). W 2014 została powołana na dyrektora generalnego w Dyrekcji Generalnej ds. Budżetu.
W czerwcu 2018 objęła stanowisko ministra gospodarki i przedsiębiorczości w nowo utworzonym rządzie Pedra Sáncheza. W styczniu 2020 została trzecim wicepremierem oraz ministrem spraw gospodarczych i transformacji cyfrowej w drugim gabinecie dotychczasowego premiera.
W marcu i lipcu 2021 awansowana kolejno na funkcje drugiego i pierwszego wicepremiera.

</doc>
<doc id="4303727" url="https://pl.wikipedia.org/wiki?curid=4303727" title="Laurie Berthon">
Laurie Berthon

Laurie Berthon (ur. 26 sierpnia 1991 w Lyonie) – francuska kolarka torowa, srebrna medalistka mistrzostw świata i dwukrotna medalistka mistrzostw Europy.
Kariera.
Pierwszy sukces w karierze osiągnęła w 2009 roku, kiedy na mistrzostwach Europy juniorów w Mińsku zdobyła złoty medal w sprincie drużynowym. W 2012 roku została wicemistrzynią Europy młodzieżowców w omnium. Pierwszy medal w kategorii elite wywalczyła w 2014 roku, zajmując drugie miejsce w scratchu podczas mistrzostw Europy w Baie-Mahault. Na rozgrywanych dwa lata później mistrzostwach świata w Londynie zdobyła srebrny medal w omnium. W zawodach tych rozdzieliła na podium Laura Trott z Wielkiej Brytanii i Sarę Hammer z USA. W tym samym roku zdobyła też brązowy medal w wyścigu eliminacyjnym podczas mistrzostw Europy w Yvelines.

</doc>
<doc id="4303728" url="https://pl.wikipedia.org/wiki?curid=4303728" title="Acalissus">
Acalissus

Acalissus (łac. "Dioecesis Acalissensis") – stolica historycznej diecezji w Cesarstwie Rzymskim (prowincja Licja), współcześnie w Turcji. Od 1924 jest katolickim biskupstwem tytularnym. 

</doc>
<doc id="4303730" url="https://pl.wikipedia.org/wiki?curid=4303730" title="Isabel Celaá">
Isabel Celaá

María Isabel Celaá Diéguez (ur. 23 maja 1949 w Bilbao) – hiszpańska i baskijska polityk, nauczycielka oraz samorządowiec, działaczka Socjalistycznej Partii Kraju Basków – Baskijskiej Lewicy (PSE-EE), minister w rządzie Kraju Basków, od 2018 do 2021 minister edukacji i kształcenia zawodowego w rządzie Hiszpanii.
Życiorys.
Studiowała na Universidad de Deusto i na Universidad de Valladolid. Ukończyła filozofię i filologię angielską, uzyskała też licencjat z prawa. Pracowała jako nauczycielka w szkole średniej, przez pewien czas mieszkała w Belfaście i Dublinie. Zaangażowała się w działalność polityczną w ramach Socjalistycznej Partii Kraju Basków – Baskijskiej Lewicy, regionalnego ugrupowania skonfederowanego z Hiszpańską Socjalistyczną Partią Robotniczą (PSOE). Dołączyła do komitetu wykonawczego PSE-EE. Do 1991 kierowała gabinetem baskijskiego ministra edukacji, szkolnictwa wyższego i badań naukowych, następnie do 1995 pełniła funkcję wiceministra w tym resorcie w rządzie Kraju Basków. W latach 1995–1998 stała na czele gabinetu regionalnego ministra sprawiedliwości, gospodarki, pracy i zabezpieczenia społecznego.
W latach 1998–2009 i 2012–2016 sprawowała mandat posłanki do baskijskiego parlamentu. Między majem 2009 a grudniem 2012 wchodziła w skład rządu, którym kierował Patxi López. Odpowiadała w nim za sprawy edukacji, szkolnictwa wyższego i badań naukowych.
W czerwcu 2018 została ministrem edukacji i kształcenia zawodowego oraz rzecznikiem prasowym nowo powołanego rządu Pedra Sáncheza. W wyborach w kwietniu 2019 i listopadzie 2019 uzyskiwała mandat posłanki do Kongresu Deputowanych. W styczniu 2020 pozostała na stanowisku ministra edukacji i kształcenia zawodowego w drugim gabinecie dotychczasowego premiera. Zakończyła urzędowanie w lipcu 2021.

</doc>
<doc id="4303731" url="https://pl.wikipedia.org/wiki?curid=4303731" title="Meritxell Batet">
Meritxell Batet

Meritxell Batet i Lamaña (ur. 19 marca 1973 w Barcelonie) – hiszpańska i katalońska polityk, prawniczka oraz nauczyciel akademicki, działaczka Partii Socjalistów Katalonii (PSC), posłanka do Kongresu Deputowanych, w latach 2018–2019 minister polityki terytorialnej i służb publicznych, od 2019 przewodnicząca Kongresu Deputowanych.
Życiorys.
W 1995 została absolwentką prawa na Uniwersytecie Pompeu Fabry w Barcelonie. Na tej samej uczelni ukończyła następnie studia doktoranckie zakończone prezentacją pracy poświęconej instytucjom Unii Europejskiej. Odbyła również studia podyplomowe z zakresu urbanistyki i gospodarki nieruchomościami. Od 1995 związana z macierzystą uczelnią; wykładała początkowo prawo administracyjne, a w 1998 została wykładowczynią prawa konstytucyjnego. W latach 2001–2004 pełniła funkcję dyrektora Fundació Carles Pi i Sunyer d'Estudis Autonòmics i Locals, fundacji zajmującej się zagadnieniami z zakresu samorządu lokalnego i wspólnot autonomicznych.
Zaangażowała się w działalność polityczną w ramach Partii Socjalistów Katalonii, katalońskiego ugrupowania skonfederowanego z Hiszpańską Socjalistyczną Partią Robotniczą (PSOE). Formalnie do tego ugrupowania wstąpiła w 2008. W 2004 po raz pierwszy uzyskała mandat posłanki do Kongresu Deputowanych. Z powodzeniem ubiegała się o reelekcję w wyborach w 2008, 2011, 2015, 2016, kwietniu 2019 i listopadzie 2019.
W 2014 objęła stanowisko sekretarza hiszpańskich struktur PSOE do spraw studiów i programów, funkcję tę pełniła do 2016. W czerwcu 2018 została ministrem polityki terytorialnej i służb publicznych w rządzie Pedra Sáncheza. W maju 2019 została kandydatką socjalistów na przewodniczącą Kongresu Deputowanych XIII kadencji. 21 maja podczas pierwszego posiedzenia, głosami PSOE oraz koalicji skupionej wokół Podemos, została wybrana na to stanowisko w drugiej turze głosowania. W konsekwencji ustąpiła z funkcji rządowej. 3 grudnia 2019 powołana na przewodniczącą niższej izby hiszpańskiego parlamentu kolejnej kadencji.

</doc>
<doc id="4303734" url="https://pl.wikipedia.org/wiki?curid=4303734" title="Acholla (stolica tytularna)">
Acholla (stolica tytularna)

Acholla (łac. "Dioecesis Achollitanus") – stolica historycznej diecezji w Cesarstwie Rzymskim (prowincja Bizacena), współcześnie w Tunezji. Wzmianki o jej biskupach pochodzą z V i VII wieku. Od 1933 katolickie biskupstwo tytularne. 

</doc>
<doc id="4303735" url="https://pl.wikipedia.org/wiki?curid=4303735" title="Achrida">
Achrida

Achrida (łac. "Archidioecesis Achridensis") – stolica historycznej archidiecezji w Cesarstwie Bizantyńskim (prowincja Epirus), współcześnie w Macedonii. Powstała w 1320, jej pierwszym biskupem był dominikanin Nicola. Około 1750 została katolickim arcybiskupstwem tytularnym (od 1997 nie posiada arcybiskupa).
W latach 1919-1925 biskupem tytularnym był polski biskup Jan Cieplak.

</doc>
<doc id="4303736" url="https://pl.wikipedia.org/wiki?curid=4303736" title="Achyraus">
Achyraus

Achyraus (łac. "Dioecesis Achyraus") – stolica historycznej diecezji w Cesarstwie Rzymskim (prowincja Hellespont), współcześnie w Turcji. Obecnie jest katolickim biskupstwem tytularnym (wakującym od 1990).

</doc>
<doc id="4303737" url="https://pl.wikipedia.org/wiki?curid=4303737" title="Acmonia">
Acmonia

Acmonia (łac. "Dioecesis Acmoniensis") – stolica historycznej diecezji w Cesarstwie Rzymskim (prowincja Frygia), współcześnie w Turcji. Od XIX w. katolickie biskupstwo tytularne (wakujące od 1962).

</doc>
<doc id="4303738" url="https://pl.wikipedia.org/wiki?curid=4303738" title="Annie Foreman-Mackey">
Annie Foreman-Mackey

Annie Foreman-Mackey (ur. 26 czerwca 1991 w Kingston) – kanadyjska kolarka torowa i szosowa, dwukrotna medalistka torowych mistrzostw świata.
Kariera.
Pierwszy sukces w karierze osiągnęła w 2015 roku, kiedy na kolarskich mistrzostwach panamerykańskich w Santiago zdobyła dwa medale. Najpierw zajęła trzecie miejsce w indywidualnym wyścigu na dochodzenie, a następnie była druga w wyścigu drużynowym. Na rozgrywanych rok później mistrzostwach świata w Londynie zdobyła brązowy medal w indywidualnym wyścigu na dochodzenie. W zawodach tych wyprzedziły ją jedynie Rebecca Wiasak z Australii i Polka Małgorzata Wojtyra. Zdobyła też brązowy medal w drużynowym wyścigu na dochodzenie podczas igrzysk Wspólnoty Narodów w Gold Coast w 2018 roku.

</doc>
<doc id="4303739" url="https://pl.wikipedia.org/wiki?curid=4303739" title="Krzyż Pomnik ks. Jerzego Popiełuszki we Włocławku">
Krzyż Pomnik ks. Jerzego Popiełuszki we Włocławku

Krzyż Pomnik ks. Jerzego Popiełuszki – pomnik w postaci krzyża, znajdujący się obok tamy we Włocławku, w miejscu wyłowienia ciała zamordowanego księdza Jerzego Popiełuszki, ustanowiony dla upamiętnienia jego męczeńskiej śmierci z rąk komunistycznej Służby Bezpieczeństwa (PRL). Powstał z inicjatywy biskupów włocławskich Jana Zaręby i Henryka Muszyńskiego. Poświęcony 7 czerwca 1991 roku przez papieża Jana Pawła II. Projektantami pomnika są artyści Jerzy Kalina i Andrzej Krawczyk.
Jest to kilkunastometrowa konstrukcja z metalu i szkła według projektu Jerzego Kaliny i Andrzeja Krawczyka. Miał docelowo stanąć jako pomnik męczeństwa księdza Jerzego Popiełuszki obok zapory. Krzyż pomnik został wykonany na prośbę biskupa Henryka Muszyńskiego przez pracowników Zakładów Azotowych „Włocławek”.
Został ustawiony na półwyspie u stóp zapory włocławskiej. Jest oświetlany w nocy od wewnątrz.
Pierwszy krzyż chciano tu postawić już w roku 1984, po ujawnieniu zbrodni na kapłanie. 13 listopada 1984 biskup Jan Zaręba zwrócił się listownie z takim wnioskiem do wojewody włocławskiego. Jednak pozytywną decyzję wydano dopiero po kilku latach starań. 50 miesięcy od pierwszej prośby 3 lutego 1989, ten sam wojewoda włocławski wydał pozytywną decyzję w sprawie upamiętnienia krzyżem miejsca śmierci ks. Jerzego Popiełuszki.
7 czerwca 1991 we Włocławku papież Jan Paweł II dokonał poświęcenia krzyża podczas pielgrzymki do Polski. 19 października 1991 odbyło się odsłonięcia i pobłogosławienia Krzyża – Pomnika upamiętniającego męczeńską śmierć kapelana „Solidarności”.
Uroczystościom przewodniczył prymas Polski Józef Glemp. Udział wzięli: prezydent Lech Wałęsa, przedstawiciele polskiego sejmu i rządu, biskupi polscy, rodzice księdza Jerzego: Marianna i Władysław Popiełuszkowie, najbliższa rodzina, przyjaciele i współpracownicy, poczty sztandarowe „NSZZ Solidarność” z całego kraju oraz wierni.
Program słowno-muzyczny wykonali znani aktorzy i artyści scen warszawskich: Hanna Skarżanka, Joanna Szczepkowska, Piotr Szczepanik, Andrzej Łapicki, Jerzy Zelnik, Andrzej Szczepkowski. Recytowano utwory Cypriana K. Norwida – „Ale Ty Jeden Dobry i Jedyny", Stanisława Wyspiańskiego „Wyzwolenie", Juliusza Słowackiego „Tak mi Boże dopomóż" i „Testament mój". Odtwarzano fragmenty przemówień Jana Pawła II z Białegostoku (5 czerwca 1991) i Włocławka (7 czerwca 1991).
Mszę świętą koncelebrował prymas Józef Glemp wraz z nuncjuszem apostolskim Józefem Kowalczykiem i biskupami.
O powstawaniu "Krzyża Pomnika ks. Jerzego Popiełuszki" został nakręcony film Jerzego Kaliny pt. "Tama 1984-1991".

</doc>
<doc id="4303741" url="https://pl.wikipedia.org/wiki?curid=4303741" title="Acufida">
Acufida

Acufida (łac. "Dioecesis Acufidensis") – stolica historycznej diecezji w Cesarstwie Rzymskim (prowincja Mauretania Sitifense), współcześnie w Algierii. Wzmiankowana w V wieku. Od 1933 katolickie biskupstwo tytularne.

</doc>
<doc id="4303742" url="https://pl.wikipedia.org/wiki?curid=4303742" title="Flixbus">
Flixbus



</doc>
<doc id="4303743" url="https://pl.wikipedia.org/wiki?curid=4303743" title="Adada">
Adada

Adada (łac. "Dioecesis Adadensis") – stolica historycznej diecezji w Cesarstwie Rzymskim (prowincja Pizydia), współcześnie w Turcji. Od 1922 katolickie biskupstwo tytularne (wakujące od 1977).

</doc>
<doc id="4303744" url="https://pl.wikipedia.org/wiki?curid=4303744" title="Podróż apostolska Jana Pawła II do Polski i na Węgry">
Podróż apostolska Jana Pawła II do Polski i na Węgry

52. podróż apostolska Jana Pawła II odbywała się od 13 sierpnia do 20 sierpnia 1991. Papież odwiedził Polskę oraz Węgry.
Wizyta w Polsce.
Była to druga w 1991 wizyta Jana Pawła II w ojczyźnie. Papież przyjechał do Polski w czerwcu odbywając swą 51. podróż apostolską. Powodem ponownego przyjazdu były zorganizowane w dniach 13-16 sierpnia w Częstochowie 6. Światowe Dni Młodzieży.
W pierwszym dniu wizyty papież odwiedził Uniwersytecki Szpital Dziecięcy w Krakowie-Prokocimiu, gdzie spotkał się z dziećmi, rodzicami i personelem. Papież poświęcił następnie nową siedzibę Akademii Teologii Katolickiej w dawnym Domu Długosza. Podczas mszy odprawionej na krakowskim rynku, w obecności prezydenta RP Lecha Wałęsy, Jan Paweł II dokonał beatyfikacji tercjarki franciszkańskiej Anieli Salawy.
W drugim dniu wizyty papież odwiedził krakowski klasztor sióstr sercanek, które współpracowały z sekretarzem papieskim Stanisławem Dziwiszem, tworząc "familia papae" na Watykanie. Jan Paweł II w krótkim pozdrowieniu przypomniał o beatyfikacji założyciela zgromadzenia bpa Józefa Sebastiana Pelczara, która miała miejsce 2 czerwca 1991 w Rzeszowie. Następnie Jan Paweł II poświęcił kościół-wotum św. Piotra w Wadowicach. Po wizycie w Wadowicach przyleciał do Częstochowy. W Częstochowie papież przebywał w sanktuarium na Jasnej Górze, gdzie odmawiał w poszczególne dni modlitwę Apelu Jasnogórskiego, odprawił mszę św. z uczestnikami Światowych Dni Młodzieży, spotkał się z uczestnikami Kongresu Teologów Europy Środkowowschodniej oraz radnymi miasta. Dokonał też poświęcenia gmachu Seminarium Duchownego Diecezji Częstochowskiej. Papież opuścił Częstochowę 16 sierpnia, skąd udał się na lotnisko w Balicach. Na lotnisku papieża żegnali m.in. prezydent Lech Wałęsa i prymas Polski kard. Józef Glemp. Z Krakowa Jan Paweł II odleciał na Węgry.
Wizyta na Węgrzech.
Jan Paweł II przybył do Budapesztu 16 sierpnia 1991. Na lotnisku Ferihegy został przywitany m.in. przez prezydenta Árpáda Göncza i prymasa Węgier László Paskaia. Jeszcze tego samego dnia papież sprawował eucharystię przed bazyliką katedralną w Ostrzyhomiu. Papież odwiedził też siedzibę węgierskiego parlamentu, gdzie spotkał się z parlamentarzystami, a następnie pozdrowił mieszkańców Budapesztu, zgromadzonych na brzegu Dunaju.
W drugim dniu wizyty Jan Paweł II odprawił mszę św. na lotnisku w Peczu. W zgromadzeniu, oprócz Węgrów, wzięli udział pielgrzymi z krajów ościennych: Rumunii, Serbii, Austrii, Chorwacji, Słowenii i Niemiec. W koncelebrze znaleźli się m.in. kardynałowie i biskupi: Mihály Mayer, József Cserháti, Antal Jakab, Lajos Bálint, János Pénzes, Franjo Kuharić, Ćiril Kos. 17 sierpnia papież spotkał się w Budapeszcie z przedstawicielami świata kultury i nauki oraz korpusem dyplomatycznym.
W trzecim dniu wizyty na Węgrzech 18 sierpnia Jan Paweł odwiedził sanktuarium maryjne w Máriapócs na wschodzie Węgier, gdzie odprawił liturgię w rycie bizantyjskim. Następnie wziął udział w celebracji ekumenicznej w Debreczynie, drugim co do wielkości mieście Węgier. Po powrocie do nuncjatury w Budapeszcie miało miejsce spotkanie papieża z reprezentantami wspólnoty wyzniania mojżeszowego.
19 sierpnia Jan Paweł II odprawił mszę św. na lotnisku w Szombathely, nieopodal granicy z Austrią. Tego samego dnia w kościele św. Macieja na zamku królewskim w Budapeszcie miało miejsce spotkanie z seminarzystami. Na Stadionie Ludowym papież spotkał się z młodzieżą.
W ostatnim dniu wizyty papież Jan Paweł II spotkał się z osobami w podeszłym wieku i chorymi w bazylice św. Stefana. Na budapesztańskim placu Millenijnym Jan Paweł II odprawił mszę. Po spotkaniu z episkopatem węgierskim i oficjalnym pożegnaniu na Lotnisku w Budapeszcie papież odleciał do Włoch.

</doc>
<doc id="4303746" url="https://pl.wikipedia.org/wiki?curid=4303746" title="Adana (stolica tytularna)">
Adana (stolica tytularna)

Adana (łac. "Archidioecesis Adanensis") – stolica historycznej archidiecezji w Cesarstwie Rzymskim (prowincja Cylicja), współcześnie w Turcji. Od XVIII w. katolickie arcybiskupstwo tytularne (w latach 1925-1930 w randze diecezji). Od 1981 nie posiada arcybiskupa.
W okresie od kwietnia do czerwca 1921 arcybiskupem tytularnym Adany był abp Achille Ratti, ówczesny nuncjusz apostolski w Polsce, późniejszy papież Pius XI.

</doc>
<doc id="4303749" url="https://pl.wikipedia.org/wiki?curid=4303749" title="Adana dei Greco-Melkiti">
Adana dei Greco-Melkiti

Adana dei Greco-Melkiti (łac. "Archidioecesis Adanensis Graecorum Melkitarum") – stolica historycznej archidiecezji obrządku melchickiego w Cesarstwie Rzymskim (prowincja Cylicja), współcześnie w Turcji. W 1975 papież Paweł VI ustanowił ją biskupstwem tytularnym (od tej pory przyznaje się je wyłącznie melchickim hierarchom). Archidiecezja wakuje od 2015.

</doc>
<doc id="4303750" url="https://pl.wikipedia.org/wiki?curid=4303750" title="Yūsuke Santamaria">
Yūsuke Santamaria

, właściwie (ur. 12 marca 1971 w Ōicie) – japoński aktor, reżyser, piosenkarz i prezenter telewizyjny.

</doc>
<doc id="4303751" url="https://pl.wikipedia.org/wiki?curid=4303751" title="Karł Kałnin">
Karł Kałnin

Karł Iwanowicz Kałnin, (łot. Kārlis Kalniņš; ur. w listopadzie 1884 w ujeździe ryskim, zm. 2 listopada 1937 r. w Moskwie) – rosyjski i radziecki wojskowy, komdiw, z pochodzenia Łotysz.
Życiorys.
Pochodził z łotewskiej rodziny chłopskiej. Ukończył szkołę podstawową, następnie zdał egzamin potwierdzający opanowanie programu szkoły miejskiej. W 1904 r. wstąpił do Socjaldemokratycznej Partii Robotniczej Rosji. W 1907 r. rozpoczął zasadniczą służbę wojskową, w 1908 r. ukończył kurs podoficerski w Rydze, w 1910 r. - szkołę podchorążych. Podczas I wojny światowej służył w armii rosyjskiej 114 pułku piechoty, następnie jako chorąży w 3 pułku strzelców łotewskich. Podczas służby wojskowej zetknął się z ideami rewolucyjnymi i zaczął je rozpowszechniać.
Wojna domowa w Rosji.
Po rewolucji lutowej i obaleniu caratu był w Rydze asystentem komisarza. Po rewolucji październikowej, do lutego 1918 r., dowodził 3 pułkiem strzelców łotewskich. Był pięciokrotnie ranny. Od lutego do marca 1918 r. dowodził pierwszą kolumną wojsk radzieckich Kaukazu Północnego, następnie był dowódcą wojsk frontu rostowskiego (od kwietnia do maja 1918 r.). W końcu maja 1918 r. przejął po Aleksieju Awtonomowie, skonfliktowanym z radzieckim kierownictwem w Jekaterynodarze, dowództwo nad całością sił czerwonych na Kaukazie Północnym. 
W połowie czerwca rdzeń sił dowodzonych przez Kałnina zajmował rejon między stanicami Torgową i Tichoriecką i tam stoczył przegraną bitwę z Armią Ochotniczą gen. Denikina. Z uwagi na strategiczne położenie Tichorieckiej, będącej głównym węzłem kolejowym w tej części Kaukazu, Kałnin uczynił z miejscowości centrum obrony. Kałninowi nie przyszedł wówczas z pomocą dowodzący wojskami odcinka rostowskiego Iwan Sorokin, który zignorował rozkazy, gdyż był z Kałninem personalnie skłócony - wcześniej sam ubiegał się o stanowisko głównodowodzącego. Utrata Tichorieckiej w dniu 14 lipca była wielką klęską czerwonych; rozbiciu uległo jedno z największych zgrupowań czerwonych, którzy, wycofując się, stracili również znaczące zapasy broni i amunicji. 15 lipca Kałnin poinformował miejscowych przywódców bolszewickich, iż nie miał planu, by zapobiec kolejnej klęsce. Zasugerował przekazanie dowództwa Sorokinowi, co faktycznie nastąpiło na początku sierpnia 1918.
Od maja do lipca 1919 r. Kałnin dowodził 1 brygadą 1 moskiewskiej dywizji robotniczej, następnie od lipca do sierpnia całą dywizją, a od sierpnia 1919 r. do lutego 1920 r. 54 dywizją strzelecką. Od września 1920 r. do maja 1921 r. dowodził 23 dywizją strzelecką, zaś od 1921 do 1922 - 3 wydzieloną brygadą strzelecką i równocześnie 3 Kazańską dywizją strzelecką. W 1922 r. wszedł do centralnego komitetu wykonawczego Krymskiej Autonomicznej SRR.
Lata 20. i 30..
Po zakończeniu wojny domowej, w 1923 r., ukończył Wyższe Kursy Akademickie przy Akademii Wojskowej Armii Czerwonej. Do jesieni 1924 r. dowodził 14 dywizją strzelecką, następnie został zastępcą dowódcy 10 korpusu strzeleckiego. Od czerwca 1925 r. do kwietnia 1926 r. był zastępcą inspektora przygotowania pozawojskowego i fizycznego w Armii Czerwonej. Od września 1926 r. do czerwca 1927 r. był inspektorem ds. strzeleckich i taktycznych zarządu szkoleniowo-ćwiczeniowego Zarządu Głównego Armii Czerwonej. Następnie został szefem sztabu, a od października 1928 r. był zastępcą dowódcy wojsk konwojowych ZSRR. W 1934 r. stanął na czele Zarządu Centralnego Wojsk Konwojowych ZSRR. W roku następnym odszedł do rezerwy, po czym został przeniesiony do Towarzystwa Współdziałania z Obroną i Budownictwem Lotniczo-Chemicznym (Osowiachimu) na stanowisko inspektora. 
W 1928 r. odznaczony Orderem Czerwonego Sztandaru. 
Aresztowanie i śmierć.
W okresie "wielkiej czystki" 8 czerwca 1937 r. został aresztowany przez NKWD. Za podstawę do zatrzymania jego i trzynastu kolejnych oficerów służących na wysokich stanowiskach w Osowiachimie posłużyły wymuszone podczas śledztwa zeznania komkora Roberta Ejdemana, aresztowanego w końcu maja w tzw. sprawie Tuchaczewskiego i poddanego na Łubiance torturom. 2 listopada 1937 r. skazany na śmierć przez Kolegium Wojskowe Sądu Najwyższego ZSRR pod zarzutem "przygotowania zabójstwa Kirowa i aktów terrorystycznych przeciw kierownictwu WKP(b)". Rozstrzelany tego samego dnia, skremowany w krematorium na Cmentarzu Dońskim, prochy pochowano anonimowo.
23 września 1958 został zrehabilitowany postanowieniem Kolegium Wojskowego SN ZSRR.

</doc>
<doc id="4303758" url="https://pl.wikipedia.org/wiki?curid=4303758" title="Rękopis Gruuthuse">
Rękopis Gruuthuse

Rękopis Gruuthuse (nid. Het Gruuthuse-handschrift) – średniowieczny manuskrypt zbiorowy powstały w języku średnioniderlandzkim w odmianie flamandzkiej w dialekcie zachodnioflamandzkim około roku 1400, choć data ta nie jest potwierdzona przez żaden tekst naukowy. Pracujący nad badaniami manuskryptu eksperci ustalili, że najwcześniejsze fragmenty dzieła pochodzą z końca XIV wieku, natomiast najpóźniejsze – z początku XV wieku. Umowny rok 1400 jest więc wypadkową tych dat. Powstał on prawdopodobnie w Brugii bądź jej okolicach, na co, według ekspertów, wskazują pojawiające się w dziele nazwiska związane z tym właśnie miastem oraz dialekt, w którym został on spisany. 
Swoją nazwę zbiór ten zawdzięcza pierwszemu znanemu z imienia i nazwiska właścicielowi, Lodewijkowi van Gruuthuse, panu Brugii, który w jego posiadanie wszedł stosunkowo późno po jego powstaniu, gdyż dopiero w drugiej połowie XV wieku. Przez długi okres manuskrypt nie był darzony szczególnym zainteresowaniem; był on zapomniany i ponownie odkryty około roku 1837, prawdopodobnie przez nauczyciela akademickiego z Brugii, Jana Antoona De Jonghe. Wówczas dzieło znane było pod tytułem "Oudvlaemsche liederen en gedichten". W tamtym okresie niewiele było o tym manuskrypcie wiadomo. Dopiero niedawne badania zaczęły rozwiewać pewne wątpliwości i rzucać na dzieło nowe światło poprzez zastosowanie najnowszych technologii. Współcześnie zbiór ten przechowywany jest w Bibliotece Królewskiej w Hadze (od roku 2007). 
Zleceniodawca i autorzy.
Nie jest znany zleceniodawca tego dzieła jak również większość autorów rozmaitych tekstów znajdujących się w "Rękopisie Gruuthuse", jednak dwa nazwiska pisarzy pojawiają się w tekście: jednym z nich jest Jan Moritoen, który wspomniany jest w części trzeciej, drugim – Jan van Hulst w części pierwszej i drugiej. K. Heeroma, holenderski filolog i językoznawca, w swojej książce "Liederen en gedichten uit Het Gruuthuse-handschrift" opisuje, że w tej samej modlitwie w której przez akrostych ujawnia się Jan van Hulst manifestuje się w ten sam sposób jeszcze 11 innych osób: Cateline, Lievin, gheraert, Soete, Adriaen, Trude, Jannin, Ruebin, Coppin, Willem, Makelare. 
Budowa.
Manuskrypt składa się z trzech części; w pierwszej części znajduje się 7 rymowanych modlitw, w drugiej – 147 piosenek o różnej tematyce (przeważają jednak piosenki o tematyce miłosnej), w trzeciej natomiast 18 wierszy. Całość obejmuje 85 kart pergaminu, jednak według Heeromy pierwsza karta została doklejona w późniejszym okresie. Pozostałe karty dzielą się – jak wspomniano powyżej - na trzy części o nierównej objętości, które z początku funkcjonowały oddzielnie, później jednak zostały ze sobą złączone, co wg Heeromy miało miejsce w 1462 roku. Mimo iż "Rękopis Gruuthuse" zawiera teksty, które nie występują w żadnym innym zbiorze, jego niepozorny wygląd może na to nie wskazywać. Większość podobnych dzieł z tego okresu jest przyozdobiona w unikatowe ornamenty i ilustracje, "Rękopis Gruuthuse" natomiast nie posiada dekoracji i jest bardzo prosty w swojej formie. 
Treść.
Modlitwy.
Pierwsza część "Rękopisu Gruuthuse" zawiera siedem modlitw. Ich tytuły to: Miserere mei Deus, Gebed, Aen St. Baptista, Aen Maria, Salve Regina, Het Lyden Christi i Ave Maria. Ich charakter nie jest jednak spójny i waha się pomiędzy retorycznym, literackim, a charakterem cechującym opowieści. Modlitwy różnią się również objętościowo. Liczą kolejno 351, 143, 104, 87, 297, 241 i 120 wersów. Wspólną cechą utworów zebranych w pierwszej części rękopisu jest użycie rymów. Dwie z modlitw to akrostychy, w których Jan van Hulst ujawnia swoje imię. Wszystkie modlitwy w manuskrypcie znane są również z innych zbiorów modlitw z Brugii. W modlitwie Aen Maria, zwanej również Pelgrimsgebed, znajdują się akrostychy z imionami ludzi, jednak badacze nie byli w stanie ustalić ich historycznych tożsamości. Imiona Gheraert i Soete występują również w części drugiej rękopisu. Dzięki ostatnim badaniom można przypuszczać, że chodzi tutaj o tzw. broederschap van Onze Lieve Vrouwe van Hulsterloo, czyli bractwo Najświętszej Marii Panny z Hulsterloo. 
Piosenki.
Są najliczniej występującymi tekstami w manuskrypcie, wiele z nich posiada unikatowy charakter. Dwie trzecie z nich zostało napisane w muzycznej formie ballady i ronda. Pozostałe określone zostały pojęciem chanson. Piosenki wyposażone zostały w stosunkowo innowacyjny zapis melodii – notację za pomocą wertykalnych kresek. Jest to najstarszy i największy niderlandzkojęzyczny zbiór pieśni wraz z ich notacją muzyczną, który przetrwał do naszych czasów. Najprostszy i najbardziej zauważalny podział piosenek to ten na piosenki dworskie (nid. hoofse liederen) i te, które z charakterem dworskim nie mają wiele wspólnego (nid. onhoofse liederen). Te pierwsze w dużej mierze opiewają miłość dworską, miłość czystą, niezmysłową, która swój początek wzięła w pieśniach prowansalskich trubadurów i minnesingerów z obszaru nad Renem. W "Rękopisie Gruuthuse" pieśni te pisane są z perspektywy mężczyzny, kochanka, do swojej lubej, wysoko urodzonej damy, będącej dla niego nieosiągalną. Przykładami takich piosenek są utwory o nr 20, 131, 50, 111, 13, 18, 25, 50, 22, 23, 28, 30, 31, 39. Te pieśni, które są przeciwieństwem pieśni dworskich, traktują głównie o miłości zmysłowej w humorystyczny sposób, bądź były śpiewane podczas picia alkoholu (z nid. 'drinklied') (np. nr 16, 17, 26, 27, 37, 38, 85, 86). Ponadto można też znaleźć piosenki religijne (w większości kierowane do Maryi) a także pieśni upamiętniające, pieśni majowe i pieśni związane z Nowym Rokiem. Do najpopularniejszych piosenek z manuskryptu należą Kerelslied oraz Egidiuslied. Ta pierwsza wyśmiewa chłopów i ich głupotę natomiast druga, zaliczana do najważniejszych wierszy literatury Niderlandzkiej, jest elegią wyrażającą żal podmiotu lirycznego po o stracie przyjaciela, Egidiusa.
Wiersze.
Trzecia część manuskryptu zawiera 14 wierszy o różnej formie i objętości. Najdłuższy z nich (nr 1) liczy 2360 wersów, natomiast najkrótszy (nr 10) - 91. W tej części "Rękopisu Gruuthuse" znajdują się również nieukończone fragmenty dwóch wierszy oraz początkowa i końcowa część jednego utworu.
Wiersze te są często interpretowane jako alegoryczne utwory w stylu Opowieści o Róży, jednakże jest to zbyt daleko idące uogólnienie ze względu na znacznie większą różnorodność tematyczną wierszy, ich długość oraz dużą ilość postaci występujących w poszczególnych utworach. W rzeczywistości tylko jeden z wierszy (nr 1) jest bezpośrednio inspirowany wyżej wymienionym dziełem. Część wierszy z manuskryptu inspirowanych jest również twórczością francuskich poetów z XIII i XIV wieku - Guillaume de Lorris, Guillaume de Machaut oraz Jean Froissart.
Cechą wspólną wszystkich utworów zawartych w trzeciej części manuskryptu jest to, że tematyka każdego nich związana jest w jakiś sposób z miłością, światem dworskim w kontekście duchowym lub z samym zagadnieniem duchowości i religii.
Forma wierszy jest bardzo różnorodna. W zbiorze znaleźć można m.in. – unikatowe w literaturze niderlandzkiej – kazanie opracowane w formie rymowanej (nr 8). W manuskrypcie można znaleźć również wiersze dydaktyczne (nr 15, 16), w których zawarte są rady dla młodych ludzi związane z życiem duchowym i duszą, wiersze o tematyce miłosnej (nr 1, 2, 6, 7, 13), utworów traktujący o grzechach w społeczeństwie (nr 11) jak również opis obrazu lub gobelinu (nr 9).

</doc>
<doc id="4303759" url="https://pl.wikipedia.org/wiki?curid=4303759" title="Lwowski Okręg Etapowy">
Lwowski Okręg Etapowy

Lwowski Okręg Etapowy – okręg etapowy Wojska Polskiego.
Formowanie i zmiany organizacyjne.
Formowanie pododdziałów etapowych rozpoczęto na przełomie 1918-1919 roku.
W myśl rozkazu Naczelnego Dowództwa WP L24550/IV, rozkazem oficerskim nr 1 z 19 sierpnia 1919, z wszystkich formacji etapowych podległych DOE „Lwów“, sformowano sześć batalionów etapowych.
Na przełomie grudnia i stycznia 1919 Armia Ochotnicza rozpoczęła odwrót za Don pod silnym naporem wojsk bolszewickich. Aby nie dopuścić Armii Czerwonej do Zbrucza i przejąć kontrolę nad ważną strategicznie linią kolejową Kamieniec Podolski - Zwiahel, wojska Frontu Galicyjskiego ruszyły w ślad za ustępującą Armią Ochotniczą, a 28 grudnia 13 Dywizja Piechoty zajęła Starokonstantynów, a kilka dni później Płoskirów. Rozkaz NDWP nr 7305/III z 31 grudnia przemianował Front Galicyjski na Front Podolski. Dowództwo frontu miało przenieść się z Brzeżan do Tarnopola.
Przesunięcie frontu 40-60 km na wschód od Zbrucza pociągało za sobą konieczność analogicznego przemieszczenia obszaru wojennego i etapowego oraz przekazania DOGen Lwów tych powiatów Galicji Wschodniej, które zostaną opuszczone przez posuwające się w ślad za frontem formacje etapowe. Przygotowania do translokacji wojsk etapowych rozpoczęto pod koniec grudnia.
W rozkazie nr 1 z 27 grudnia 1919 Inspektorat Wojsk Etapowych DOE „Lwów“ zapowiedział konieczność przegrupowania oddziałów etapowych.
Ten sam rozkaz nakazywał przekształcenie załogi DPE Kamieniec Podolski w VIII batalion etapowy (I Pomorski batalion etapowy). Do batalionu włączono także cztery lotne kompanie: 4 kompanię z Wiśniowca por. Wiktorczyka, 7 kompanię z Janowa ppor. Nussbauma, 6 kompanię ppor. Ferkaluka z Kołomyi, 1 kompanię z Buczacza por. Lacheta. Tymczasowym dowódcą VIII batalionu etapowego mianowany został kpt. Marian Ocetkiewicz.
Natomiast IV batalion etapowy odmaszerował z Czortkowa do Podwołoczysk, skąd po przesunięciu linii frontu miał się udać do Bazalii, a po drodze zostawić załogi w miejscach wyznaczonych na siedziby PDE i stacji etapowych. Przystąpiono także do formowania dwóch szwadronów jazdy etapowej.
Rozkaz NDWP L.564/IV z 7 stycznia 1920 przewidywał stopniowe opuszczanie terenu Galicji przez formacje etapowe. Od 1 lutego z obszaru wojennego wyłączono dwanaście powiatów galicyjskich, a DOE „Lwów” zmieniało nazwę na DOE „Tarnopol” i do 1 lutego miało przenieść się do nowej siedziby do Tarnopola.
20 stycznia we Lwowie odbyła się konferencja pod przewodnictwem dowódcy OE „Lwów”. Przybyli na nią też oficerowie delegowani przez NDWP, MSWojsk. DOGen. „Lwów” oraz dowództwo Frontu Podolskiego. Ustalenia konferencji, regulujące tryb przejmowania obszaru wojennego przez DOGen. „Lwów”, posłużyły NDWP do opracowania szczegółowego planu przekazania nowym władzom opuszczanych przez etapy powiatów Galicji Wschodniej.
24 stycznia postawiono w stan likwidacji DPE „Kamionka Strumiłowa”, „Radziechów” i „Brody”.
Z dniem 31 stycznia zlikwidowano batalion etapu uzupełnień we Lwowie. Wydzielono z niego pluton wartowniczy pod dowództwem ppor. Wolfganga Michalskiego i wcielono do kompanii sztabowej DOE Lwów, natomiast pozostałych żołnierzy pod dowództwem kpt. Ludwika Krynickiego skierowano do Kamieńca Podolskiego jako uzupełnienie dla VIII batalionu etapowego. Odesłano 152 konie wierzchowe do organizującego się w Kamieńcu Podolskim 2 szwadronu jazdy etapowej. Dowództwo batalionu etapu uzupełnień przesszło do dyspozycji Inspektoratu Wojsk Etapowych DOE „Lwów”.
Dyslokacja formacji etapowych przedłużyła się do końca marca. Wpłynęły na to problemy organizacyjne, transportowe, a także opóźnienia w nadsyłaniu z kraju batalionów wartowniczych.
Struktura organizacyjna.
"Organizacja i rozmieszczenie":

</doc>
<doc id="4303769" url="https://pl.wikipedia.org/wiki?curid=4303769" title="Għaxaq Semaphore Tower">
Għaxaq Semaphore Tower



</doc>
<doc id="4303770" url="https://pl.wikipedia.org/wiki?curid=4303770" title="Għargħur Semaphore Tower">
Għargħur Semaphore Tower



</doc>
<doc id="4303771" url="https://pl.wikipedia.org/wiki?curid=4303771" title="Lija Belvedere Tower">
Lija Belvedere Tower



</doc>
<doc id="4303777" url="https://pl.wikipedia.org/wiki?curid=4303777" title="Dubliopyt">
Dubliopyt

„Dubliopyt” () – bułgarski dramat filmowy z 1974 roku, reżyserii Ilija Wełczewa, ze scenariuszem Rajny Tomowej. Premiera filmu odbyła się 18 października 1974 roku.

</doc>
<doc id="4303779" url="https://pl.wikipedia.org/wiki?curid=4303779" title="Stroszek (Bytom)">
Stroszek (Bytom)



</doc>
<doc id="4303782" url="https://pl.wikipedia.org/wiki?curid=4303782" title="Rawno bore">
Rawno bore

Rawno bore () – schronisko turystyczne w Bułgarii, położone w paśmie górskim Rodopy, na stokach grzbietu górskiego Ałabak, na wysokości 931 m n.p.m.
Jest to masywny, kamienny 2-piętrowy budynek, posiadający 60 miejsc noclegowych. Budynek dysponuje bieżącą wodą, prądem i centralnym ogrzewaniem oraz turystyczną kuchnią i stołówką. Schronisko to jest czynne całodobowo.

</doc>
<doc id="4303784" url="https://pl.wikipedia.org/wiki?curid=4303784" title="Arlenis Sierra">
Arlenis Sierra

Arlenis Sierra Cañadilla (ur. 7 grudnia 1992 w Manzanillo) – kubańska kolarka torowa i szosowa, brązowa medalistka torowych mistrzostw świata.
Kariera.
Pierwszy sukces w karierze osiągnęła w 2009 roku, kiedy na kolarskich mistrzostwach panamerykańskich juniorów w Aguascalientes zdobyła srebrny medal w indywidualnej jeździe na czas. W 2011 roku zwyciężyła w wyścigu ze startu wspólnego na igrzyskach panamerykańskich w Guadalajarze. W kolejnych latach wielokrotnie zdobywała medale kolarskich mistrzostw panamerykańskich, w tym złote w wyścigu ze startu wspólnego w latach 2013, 2014 i 2018 oraz w drużynowym wyścigu na dochodzenie w 2013 roku i scratchu rok później. W 2016 roku zdobyła też brązowy medal w wyścigu punktowym podczas mistrzostw świata w Londynie. W zawodach tych wyprzedziły ją jedynie Polka Katarzyna Pawłowska i Jasmin Glaesser z Kanady.

</doc>
<doc id="4303788" url="https://pl.wikipedia.org/wiki?curid=4303788" title="Thomas Mar Athanasios (biskup Wschodniego Kandanadu)">
Thomas Mar Athanasios (biskup Wschodniego Kandanadu)

Thomas Mar Athanasios (Atanazy, imię świeckie Thomas Puttanil, ur. 28 czerwca 1952 w Arikuzha) – duchowny Malankarskiego Kościoła Ortodoksyjnego, od 2002 biskup Wschodniej Diecezji Kandanadu.
Życiorys.
Święcenia diakonatu przyjął 21 grudnia 1989, a prezbiteratu 23 lutego 1990. 3 maja 1990 otrzymał sakrę biskupią. 1990 - 1998 sprawował urząd metropolity Kandanadu w Syryjskim Kościele Ortodoksyjnym.

</doc>
<doc id="4303790" url="https://pl.wikipedia.org/wiki?curid=4303790" title="Teresa Ribera">
Teresa Ribera

Teresa Ribera Rodríguez (ur. 19 maja 1969 w Madrycie) – hiszpańska prawniczka, urzędnik państwowy, polityk i nauczyciel akademicki, w latach 2008–2011 sekretarz stanu, od 2018 minister, od 2020 również wicepremier.
Życiorys.
Ukończyła studia prawnicze na Uniwersytecie Complutense w Madrycie. Kształciła się też w zakresie prawa konstytucyjnego i nauk politycznych w rządowej instytucji Centro de Estudios Políticos y Constitucionales. Dołączyła do korpusu urzędniczego Cuerpo Superior de Administradores Civiles del Estado. Obejmowała różne stanowiska w administracji rządowej, była m.in. doradcą technicznym w gabinecie podsekretarza stanu ds. środowiska. W późniejszym czasie do 2008 jako dyrektor generalny kierowała rządowym biurem do spraw zmian klimatu. Zajęła się także działalnością akademicką jako wykładowczyni Universidad Autónoma de Madrid.
W latach 2008–2011 pełniła funkcję sekretarza stanu do spraw zmian klimatu w rządzie, którym kierował José Luis Zapatero. Dołączyła później do zespołu IDDRI, paryskiego instytutu badawczego zajmującego się zrównoważonym rozwojem i stosunkami międzynarodowymi. W 2014 objęła stanowisko dyrektora tego instytutu. Powoływana również w skład rad dyrektorów różnych instytucji, m.in. Stockholm Environment Institute. Została też przewodniczącą rady doradczej Momentum for Change, inicjatywy związanej z UNFCCC. W latach 2014–2016 wchodziła w skład rady doradczej do spraw klimatu przy Światowym Forum Ekonomicznym. W 2015 dołączyła do zespołu Hiszpańskiej Socjalistycznej Partii Robotniczej (PSOE) opracowującego program wyborczy tego ugrupowania.
W czerwcu 2018 objęła stanowisko ministra do spraw ekologii w nowo powołanym rządzie Pedra Sáncheza. W wyborach w kwietniu 2019 i listopadzie 2019 z listy PSOE uzyskiwała mandat posłanki do Kongresu Deputowanych. W styczniu 2020 została czwartym wicepremierem oraz ministrem do spraw ekologii i demografii w drugim gabinecie dotychczasowego premiera. W lipcu 2021 w tym samym rządzie awansowana na drugiego wicepremiera.

</doc>
<doc id="4303792" url="https://pl.wikipedia.org/wiki?curid=4303792" title="Thomas Mar Athanasios">
Thomas Mar Athanasios



</doc>
<doc id="4303793" url="https://pl.wikipedia.org/wiki?curid=4303793" title="Thomas Mar Athanasios (biskup Chengannuru)">
Thomas Mar Athanasios (biskup Chengannuru)

Thomas Mar Athanasios (Atanazy, ur. 3 kwietnia 1938 w Puthencave, zm. 24 sierpnia 2018) – duchowny Malankarskiego Kościoła Ortodoksyjnego, od 1985 do 2018 metropolita Chengannuru.
Życiorys.
Święcenia diakonatu przyjął 7 maja 1970, a prezbiteratu 26 maja. 15 maja 1985 otrzymał sakrę biskupią. Zmarł 24 sierpnia 2018.

</doc>
<doc id="4303794" url="https://pl.wikipedia.org/wiki?curid=4303794" title="Rajd Cypru 2018">
Rajd Cypru 2018

Rajd Cypru 2018 (47. Cyprus Rally 2018) – 47 edycja Rajdu Cypru rozgrywanego na Cyprze od 15 do 17 czerwca 2018 roku. Była to czwarta runda Rajdowych Mistrzostw Europy w roku 2018. Rajd został rozegrany na nawierzchni szutrowej i asfaltowej.
Lista startowa.
Poniższa lista startowa obejmuje tylko zawodników startujących i zgłoszonych do rywalizacji w kategorii ERC w najwyższej klasie RC2, samochodami najwyższej klasy mogącymi startować w rajdach ERC - R5. 
Wyniki po 4 rundach.
Kierowcy

</doc>
<doc id="4303800" url="https://pl.wikipedia.org/wiki?curid=4303800" title="Szlak Pętli Toruńskiej – 497,0 km">
Szlak Pętli Toruńskiej – 497,0 km

Szlak Pętli Toruńskiej – 497,0 km – odznaka turystyczno-krajoznawcza przyznawana przez Komisję Turystyki Żeglarskiej Zarządu Głównego Polskiego Towarzystwa Turystyczno-Krajoznawczego na podstawie przedstawionej przez wnioskującego kroniki-dzienniczka. 
Cele.
Odznaka została ustanowiona przez prezydium Zarządu Głównego PTTK uchwałą nr r30/XVII/2013 z dnia 11 czerwca 2013 i przyjęta do rozpowszechniania przez Centrum Turystyki Wodnej PTTK. Celem odznaki jest popularyzowanie walorów turystyczno-krajoznawczych szlaku wodnego Pętli Toruńskiej, poznawanie pomników przyrody oraz obiektów kultury materialnej na szlaku, promowanie turystyki wodnej (wioślarstwa, kajakarstwa, motorowodniactwa i żeglarstwa), a także popularyzowanie inicjatyw wzbogacających ofertę turystyczną oraz infrastrukturę nadbrzeżną (mariny, przystanie, pomosty) na całym szlaku Pętli Toruńskiej.
Stopnie.
Odznaka ma dwa stopnie przyznawane niezależnie od siebie oraz stopień trzeci, szczególny:
Złotą i srebrną odznakę zdobywa uczestnik rejsu po przedstawieniu kroniki (dzienniczka) udokumentowanej zdjęciami i pieczątkami miejscowymi (np. zwiedzanych obiektów), według wykazu załączonego do regulaminu odznaki. W przypadku rejsu zorganizowanego komandor rejsu potwierdza przebytą trasę. Przykładowe zestawienie miejsc zawarte w regulaminie:

</doc>
<doc id="4303801" url="https://pl.wikipedia.org/wiki?curid=4303801" title="Szturm Groznego (1994-1995)">
Szturm Groznego (1994-1995)



</doc>
<doc id="4303803" url="https://pl.wikipedia.org/wiki?curid=4303803" title="Nate Schmidt">
Nate Schmidt

Nate Schmidt, właśc. Nathan Thomas Schmidt (ur. 16 lipca 1991 w St. Cloud, Minnesota) – hokeista amerykański, gracz ligi NHL.

</doc>
<doc id="4303804" url="https://pl.wikipedia.org/wiki?curid=4303804" title="Jacek Łapot">
Jacek Łapot

Jacek Stanisław Łapot (ur. 6 kwietnia 1956 w Dąbrowie Górniczej) – polski satyryk, artysta kabaretowy, autor tekstów.
Życiorys.
Absolwent dziennikarstwa na Wydziale Radia i Telewizji oraz filologii polskiej na Uniwersytecie Śląskim w Katowicach.
Jest założycielem, autorem tekstów, wykonawcą i liderem kabaretu Długi (1979–2013). Przez wiele lat (1984–2004) współtworzył i reżyserował magazyn satyryczny „Parafonia" (500 magazynów na antenie radia) w Teatrze Polskiego Radia dla radiowej „Trójki".
Współpracował z TVP przy realizacji ogólnopolskich programów rozrywkowych (1980–2010), m.in. program „Kanał 5" dla TVP Poznań, program „Marginałki" dla TVP Kraków, program „Noc z kabaretem Długi” dla TVP Katowice. Jest także twórcą i autorem kabaretu literacko-aktorskiego KAŁAMASZ (skrót od nazwisk: Kalus-Łapot-Maciejewski-Szweda) zawiązanego z aktorami znanymi z serialu TVP „Ranczo” (od 2012).
Należy do Stowarzyszenia Autorów ZAIKS (od 1979, sekcja D), Związku Polskich Autorów i Kompozytorów „ZAKR" (od 1980; w latach 1989–1999 prezes oddziału katowickiego ZAKR) oraz Klubu Niezależnych Stowarzyszeń Twórczych Marchołt w Katowicach (od 1991).

</doc>
<doc id="4303806" url="https://pl.wikipedia.org/wiki?curid=4303806" title="The Exploding Girl">
The Exploding Girl

The Exploding Girl – amerykański film dramatyczny z 2009 roku w reżyserii Bradleya Rusta Graya, wyprodukowany przez wytwórnię Oscilloscope Pictures. Główne role w filmie zagrali Zoe Kazan i Mark Rendall.
Premiera filmu odbyła się 6 lutego 2009 podczas 59. Międzynarodowego Festiwalu Filmowego w Berlinie. Trzynaście miesięcy później, 12 marca 2010 obraz trafił do kin na terenie Stanów Zjednoczonych.
Fabuła.
Film opisuje historię studentki Ivy (Zoe Kazan), która cierpi na epilepsję. Dziewczyna wraca na wakacje do domu na Brooklynie. Jej przyjaciel z dzieciństwa Al również przyjeżdża do miasta na międzysemestralną przerwę. Para spędza ze sobą dużo czasu, co sprawia, że łączące ich dawniej uczucia odżywają.
Produkcja.
Zdjęcia do filmu zrealizowano w Nowym Jorku.
Odbiór.
Krytyka.
Film "The Exploding Girl" spotkał się z pozytywną reakcją krytyków. W serwisie Rotten Tomatoes 75% z trzydziestu sześciu recenzji filmu jest pozytywne (średnia ocen wyniosła 6,5 na 10). Na portalu Metacritic średnia ocen z 15 recenzji wyniosła 69 punktów na 100.

</doc>
<doc id="4303807" url="https://pl.wikipedia.org/wiki?curid=4303807" title="Pentamidyna">
Pentamidyna

Pentamidyna () – wielofunkcyjny organiczny związek chemiczny, działający przeciwko pierwotniakom z gatunków "Trypanosoma gambiense" i "Trypanosoma rhodesiense" i z rodzaju "Leishmania" oraz grzyby z gatunku "Pneumocystis jiroveci" (dawniej uznawane za pierwotniaki z gatunku "Pneumocystis carinii").
Mechanizm działania.
Mechanizm działania pentamidyny nie jest dokładnie poznany, prawdopodobnie wpływa na przemiany kwasu deoksyrybonukleinowego i kwasu foliowego oraz syntezę kwasu rybonukleinowego i białek. Okres półtrwania leku w osoczu krwi po podaniu domięśniowym wynosi 9,4 h, po dożylnym 6,2 h, natomiast po podaniu wziewnym wynosi 10–30 dni w płynie oskrzelowo-pęcherzykowym.
Zastosowanie.
Pentamidyna znajduje się na wzorcowej liście podstawowych leków Światowej Organizacji Zdrowia ("") (2015).
Pentamidyna nie jest dopuszczona do obrotu w Polsce (2018).
Działania niepożądane.
Pentamidyna może powodować następujące działania niepożądane u ponad 10% pacjentów: ostra niewydolność nerek, krwiomocz oraz odczyny w miejscu podania o różnym nasileniu, natomiast u ponad 1% pacjentów występują leukopenia, małopłytkowość, niedokrwistość, azotemia, zaburzenia poziomu glukozy oraz elektrolitów w osoczu krwi, omdlenie, zawroty głowy, niedociśnienie, zaczerwienienie twarzy, nudności, wymioty, zaburzenia smaku, wysypka oraz zwiększenie aktywności enzymów wątrobowych.
Pentamidyna do inhalacji może powodować u ponad 10% pacjentów: kaszel i skurcz oskrzeli, natomiast częstość występowania pozostałych działań ubocznych w przewlekłym jej podawaniu nie jest znana.

</doc>
<doc id="4303809" url="https://pl.wikipedia.org/wiki?curid=4303809" title="Izetionian pentamidyny">
Izetionian pentamidyny



</doc>
<doc id="4303810" url="https://pl.wikipedia.org/wiki?curid=4303810" title="Katarzyna Hawrylak-Brzezowska">
Katarzyna Hawrylak-Brzezowska

Katarzyna Hawrylak-Brzezowska (ur. 22 listopada 1950 we Wrocławiu) – miejska konserwator zabytków we Wrocławiu w latach 1995–2017.
Życiorys.
Córka prof. Henryka Hawrylaka (1924–2014), inżyniera mechanika, oraz wrocławskiej architekt Jadwigi Grabowskiej-Hawrylak (1920–2018); siostra dra arch. Macieja Hawrylaka i prof. Pawła Hawrylaka (fizyka). Złożyła egzamin dojrzałości we wrocławskim II Liceum Ogólnokształcącym w roku 1968, następnie (w 1973) ukończyła studia na Wydziale Architektury Politechniki Wrocławskiej.
Od roku 1976 do 1982 pracowała we wrocławskiej Pracowni Konserwacji Zabytków, potem od 1986 do 1990 w Biurze Studiów i Dokumentacji Zabytków w tym mieście, a od 1990 do 1992 w Wydziale Architektury Urzędu Miejskiego Wrocławia.
W 1995 urzędujący wówczas prezydent Wrocławia Bogdan Zdrojewski powierzył jej – po wygraniu konkursu na to stanowisko – utworzenie na nowo zlikwidowanego dwadzieścia lat wcześniej (w 1975) urzędu Miejskiego Konserwatora Zabytków. Stworzyła go i kierowała nim aż do emerytury, na którą odeszła w lutym 2017 roku. Po jej odejściu stanowisko dyrektora urzędu Miejskiego Konserwatora Zabytków objęła jej dotychczasowa zastępczyni, Agata Chmielowska.
W 2013 roku Bogdan Zdrojewski, który wówczas piastował urząd ministra kultury, odznaczył ją srebrnym medalem Gloria Artis (wcześniej, w 2006, otrzymała ten medal w stopniu brązowym). Otrzymała również złotą odznakę „Za opiekę nad zabytkami”, a w czerwcu 2017 otrzymała z rąk prezydenta Wrocławia Rafała Dutkiewicza Srebrną Odznakę Honorową Wrocławia.

</doc>
<doc id="4303811" url="https://pl.wikipedia.org/wiki?curid=4303811" title="Palomar">
Palomar



</doc>
<doc id="4303815" url="https://pl.wikipedia.org/wiki?curid=4303815" title="Dolmen Ta’ Ċenċ">
Dolmen Ta’ Ċenċ

Dolmen Ta’ Ċenċ (lub Dolmen Wied Ħanżira) – dolmen znajdujący się na grzbiecie w Sannat, na południowym wybrzeżu wyspy Gozo, w Republice Malty.
Historia.
Po północnej stronie Dolmenu Ta’ Ċenċ z widokiem na Xewkija znajdują się trzy stanowiska megalityczne z wczesnej epoki brązu, z okresu cmentarza Tarxien (2500-1500 p.n.e.). W języku maltańskim dolmeny są określane jako "l-imsaqqfa". 
Dolmen Ta’ Ċenċ.
Dolmeny składają się z grubo ciosanego płaskiego bloku skalnego, wspartego na dwóch lub trzech bokach za pomocą kamieni podtrzymujących, zwykle leżących na jednym z jego długich, wąskich boków. Pod powierzchnią skały jej środek został opracowany, dzięki czemu powstał dół o głębokości do 60 centymetrów. Dolmen służył kiedyś jako miejsce pochówku (dla grobów kremacyjnych). Najbliższe równoległe dolmeny można znaleźć w Apulii i na Sycylii. Prostsze formy dolmenów znajdziemy na obszarze Golanu.

</doc>
<doc id="4303820" url="https://pl.wikipedia.org/wiki?curid=4303820" title="FC Cienfuegos">
FC Cienfuegos

FC Cienfuegos – kubański klub piłkarski z siedzibą w Cienfuegos, występujący w Campeonato Nacional de Fútbol de Cuba (najwyższej klasie rozgrywkowej swego kraju).

</doc>
<doc id="4303824" url="https://pl.wikipedia.org/wiki?curid=4303824" title="David Michel">
David Michel

David Michel (ur. 27 października 1996 w Wiedniu) – austriacki siatkarz polskiego pochodzenia, grający na pozycji przyjmującego, reprezentant Austrii. Od sezonu 2017/2018 występuje w drużynie SK Posojilnica Aich/Dob.
Sukcesy klubowe.
Mistrzostwo Austrii:
Puchar Austrii:
Mistrzostwo Polski I ligi:
MEVZA:
Sukcesy reprezentacyjne.
Liga Europejska:

</doc>
<doc id="4303827" url="https://pl.wikipedia.org/wiki?curid=4303827" title="Brayden McNabb">
Brayden McNabb

Brayden Luke McNabb (ur. 21 stycznia 1991 w Davidson, Saskatchewan, Kanada) – hokeista kanadyjski, gracz ligi NHL, reprezentant Kanady.

</doc>
<doc id="4303829" url="https://pl.wikipedia.org/wiki?curid=4303829" title="Spółgłoska zwarto-szczelinowa krtaniowa bezdźwięczna">
Spółgłoska zwarto-szczelinowa krtaniowa bezdźwięczna

Spółgłoska zwarto-szczelinowa krtaniowa bezdźwięczna – rodzaj dźwięku spółgłoskowego występujący w językach naturalnych, oznaczany w międzynarodowej transkrypcji fonetycznej IPA dwuznakiem [ʔh]. Często od zapisu używa się łącznika górnego ⟨ʔ͡h⟩ lub dolnego ⟨ʔ͜h⟩ w celu uniknięcia pomyłki, ponieważ niektóre języki kontrastują niektóre spółgłoski zwarto-szczelinowe oraz sekwencje spółgłosek zwartych i szczelinowych, na przykład język polski, w którym słowo "czysta" wymawiane jest ze spółgłoską zwarto-szczelinową , a słowo "trzysta" wymawiane jest jako sekwencja dwóch fonemów .
Artykulacja.
W czasie artykulacji podstawowego wariantu [ʔh]:

</doc>
<doc id="4303832" url="https://pl.wikipedia.org/wiki?curid=4303832" title="Wied il-Mielaħ Window">
Wied il-Mielaħ Window

Wied il-Mielaħ Window () – most skalny, który powstał przez wpływy środowiskowe. Znajduje się na północ od miasta Għarb, na północno-wschodnim wybrzeżu wyspy Gozo, na Malcie.
Położenie.
Most skalny Wied il-Mielaħ, który znajduje się na końcu doliny Wied il-Mielaħ i jest mało znany w przeciwieństwie do mostu skalnego – Azure Window, który zawalił się w 2017. Droga z Għarb prowadzi bezpośrednio na wybrzeże, gdzie na naturalnym płaskowyżu znajdują się parkingi. Na końcu doliny, równolegle do starego koryta rzeki znajdują się wąskie schody, prowadzące wzdłuż skał, niedaleko okna Wied il-Mielaħ, które dochodzą prawie do wody. Ponieważ „sufit” mostu skalnego jest jeszcze wystarczająco gruby, można go bez problemu zwiedzić. 
Otoczenie.
Od północnego wybrzeża wyspy Gozo aż do zatoki Xwejni most skalny jest otoczony przez płaskowyż, w którym znajduje się wiele jaskiń. Na płaskowyżu znajdowały się sztuczne baseny solankowe. Niedaleko mostu znajduje się miasto Għarb i Giordan Lighthouse.
Problem ścieków.
W przeszłości dolina Wied il-Mielaħ była używana do odprowadzania ścieków z okolicy, które spływały bezpośrednio do mostu skalnego Wied il-Mielaħ, do Morza Śródziemnego. Ścieki były często widoczne pod przejściem okna Wied il-Mielaħ. Dzięki projektowi strukturalnemu o wartości 570 000 Euro, w którym Unia Europejska pokryła 85 procent, zbudowano oczyszczalnię ścieków w „Ras il-Hobz” i ścieki już nie płyną do morza przez dolinę. W ramach projektu odnowiono ulice na wybrzeżu, wymieniono sześć mostów, zbudowano kilka tam i posadzono drzewa. Ma to podnieść atrakcyjność i zwiększyć liczbę odwiedzających most skalny.
Użytkowanie.
W ramach projektu strukturalnego schody do okna powinny zostać rozbudowane, aby nurkowie mogli dostać się bez problemu do wody. Po zachodniej stronie okna znajdują się stopnie, które pozwalają wspiąć się na pionową ścianę klifu. Od Għarb prowadzi szlak turystyczny do okna Wied il-Mielaħ.

</doc>
<doc id="4303834" url="https://pl.wikipedia.org/wiki?curid=4303834" title="Reto Giger">
Reto Giger

Reto Giger (ur. 5 sierpnia 1991) – szwajcarski siatkarz, grający na pozycji rozgrywającego. Od sezonu 2020/2021 występuje w drużynie TV Schönenwerd.
Sukcesy klubowe.
Mistrzostwo Szwajcarii:

</doc>
<doc id="4303840" url="https://pl.wikipedia.org/wiki?curid=4303840" title="Renée Elise Goldsberry">
Renée Elise Goldsberry

Renée Elise Goldsberry (ur. 2 stycznia 1971 w San Jose) – amerykańska aktorka, piosenkarka i autorka piosenek, znana z roli Angelicy Schuyler w musicalu "Hamilton", za którą zdobyła nagrodę Tony Award w 2016 w kategorii Best Featured Actress in a Musical. Grała też Nettie Harris w oryginalnej obsadzie The Colour Purple, Mimi Márquez w musicalu Rent oraz Nalę w "Królu Lwie". Zagrała wiele ról w telewizji, w tym Genewie Pine w "Żonie idealnej" oraz Evangeline Williamson w "Tylko jedno życie," za które otrzymała dwie nominacje do Daytime Emmy Award for Outstanding Supporting Actress in a Drama Series.
Wczesne życie.
Goldsberry urodziła się w San Jose w Kalifornii i wychowała w Houston w Teksasie i w Detroit w stanie Michigan. Po ukończeniu Cranbrook Kingswood School w Bloomfield Hills w stanie Michigan, uczęszczała do Carnegie Mellon University, gdzie zdobyła tytuł Bachelor of Fine Arts w 1993 roku. Następnie uczęszczała do Thornton School of Music w University of Southern California, gdzie otrzymała tytuł Master of Music na studiach jazzowych, która ukończyła w 1997 roku.
Życie prywatne.
W 2002 Goldsberry poślubiła nowojorskiego adwokata Alexisa Johnsona. W maju 2009 roku Urodziła swoje pierwsze dziecko, syna o imieniu Benjamin Johnson. W 2014 roku wraz z mężem adoptowała drugie dziecko, córkę z Afryki. Nazywa się Brielle.

</doc>
<doc id="4303849" url="https://pl.wikipedia.org/wiki?curid=4303849" title="Thomas Mar Athanasios (biskup)">
Thomas Mar Athanasios (biskup)



</doc>
<doc id="4303850" url="https://pl.wikipedia.org/wiki?curid=4303850" title="Thomas Mar Athanasios (metropolita)">
Thomas Mar Athanasios (metropolita)



</doc>
<doc id="4303855" url="https://pl.wikipedia.org/wiki?curid=4303855" title="Jewgienij Artiuchin (zapaśnik)">
Jewgienij Artiuchin (zapaśnik)

Jewgienij Timofiejewicz Artiuchin (ros. Евгений Тимофеевич Артюхин; ur. 17 czerwca 1949, zm. 12 lipca 2008) – radziecki i rosyjski zapaśnik startujący w stylu klasycznym.
Mistrz świata w 1983. Srebrny medalista mistrzostw Europy w 1980 i 1981. Pierwszy w Pucharze Świata w 1982. Mistrz świata weteranów w 1998 roku.
Mistrz ZSRR w 1978, 1981, 1982 i 1984; trzeci w 1972, 1976, 1979, 1983 i 1986 roku.
Był ojcem Siergieja (1976-2012, zapaśnik, olimpijczyk z Pekinu 2008) i Jewgienija (ur. 1983, hokeista).

</doc>
<doc id="4303856" url="https://pl.wikipedia.org/wiki?curid=4303856" title="Evgeni Artyukhin">
Evgeni Artyukhin



</doc>
<doc id="4303857" url="https://pl.wikipedia.org/wiki?curid=4303857" title="Kościół Przemienienia Pańskiego w Lii">
Kościół Przemienienia Pańskiego w Lii

Kościół Zbawiciela (, ) lub bardziej formalnie Kościół parafialny Przemienienia Pańskiego () – rzymskokatolicki barokowy kościół parafialny w wiosce Lija na Malcie.
Historia.
Parafia w Liji ustanowiona została 6 lutego 1594. Pierwszym kościołem parafialnym był stary kościół "Christ the Saviour". Kamień węgielny pod aktualną świątynię położył 20 maja 1694 roku biskup Davide Cocco Palmieri; budowa została ukończona w roku 1700. Projektantem budowli był znany architekt Giovanni Barbara, urodzony w Liji, który zamiast zapłaty za projekt, poprosił, aby po śmierci jego ciało mogło spocząć w krypcie pod głównym ołtarzem kościoła. W roku 1709 dobudowane zostały dwie dzwonnice, a kolejne modernizacje przeprowadzono w roku 1780. Pełne ukończenie budowy nastąpiło w roku 1782, i świątynia została konsekrowana przez biskupa Vincenzo Labiniego 25 lipca 1782 roku.
Architektura.
Kościół zbudowany jest na planie krzyża łacińskiego. Fasada kościoła, zwrócona na wschód, jest podzielona na trzy segmenty z korynckimi pilastrami w wielkim porządku wzniesionymi na cokołach. W centralnym segmencie mieści się wejście główne w portalu z naczółkiem, a nad nim prostokątna marmurowa tablica z inskrypcją, oraz bogato zdobione okno. Górna kondygnacja fasady kończy się dwoma dzwonnicami, z których każda mieści również zegar, oraz centralnym klasycznym trójkątnym frontonem, zwieńczonym krzyżem. Całość wznosi się ponad entablaturą, biegnącą dookoła budynku. Na tympanonie, w roku 1932 umieszczono, wykonane z brązu, popiersie Chrystusa z wyciągniętymi rękami, zamówione przez lokalnego budowniczego Carmelo Xerri’ego. Na skrzyżowaniu nawy i transeptu znajduje się kopuła na wysokim bębnie. Duże okna dobrze doświetlają nawę i transept kościoła.
Wnętrze.
Wnętrze kościoła wykonane jest w stylu toskańskim ze śladami stylu doryckiego.&lt;br&gt;
Obraz tytularny przedstawia Przemienienie Jezusa na Górze Tabor i jest dziełem Mattia Pretiego, datowanym na rok 1698.&lt;br&gt;
W kaplicy po lewej stronie znajdują się:
W prawej kaplicy prace:
W nawie głównej znajdziemy cztery ołtarze z obrazami: 
Freski w apsydzie kościoła wykonał w roku 1873 Ignazio Cortis. Przedstawiają one Boga Ojca w otoczeniu aniołów. Sklepienie kościoła oraz wnętrze kopuły ozdobił Giuseppe Cali.
Ochrona dziedzictwa narodowego.
27 sierpnia 2012 budynek kościoła umieszczony został na liście "National Inventory of the Cultural Property of the Maltese Islands" pod numerem 00807.

</doc>
<doc id="4303862" url="https://pl.wikipedia.org/wiki?curid=4303862" title="Anatolij Romaniuk">
Anatolij Romaniuk

Anatolij Stiepanowicz Romaniuk (ros. Анатолий Степанович Романюк; ur. 13 maja 1960) – radziecki zapaśnik startujący w stylu klasycznym.
Pierwszy w Pucharze Świata w 1987 i szósty w 1982 roku.
Mistrz ZSRR w 1987; drugi w 1983 i trzeci w 1988 roku.

</doc>
<doc id="4303863" url="https://pl.wikipedia.org/wiki?curid=4303863" title="Anatoli Romanyuk">
Anatoli Romanyuk



</doc>
<doc id="4303877" url="https://pl.wikipedia.org/wiki?curid=4303877" title="Betzabeth Sarcos">
Betzabeth Sarcos



</doc>
<doc id="4303880" url="https://pl.wikipedia.org/wiki?curid=4303880" title="Dannia Figueroa">
Dannia Figueroa

Dannia Stefanny Figueroa Duque (ur. 17 maja 1994) – kolumbijska zapaśniczka walcząca w stylu wolnym. Zajęła siódme miejsce na igrzyskach panamerykańskich w 2019. Piąta na mistrzostwach panamerykańskich w 2018. Brązowa medalistka igrzysk Ameryki Południowej w 2018. Wicemistrzyni panamerykańska juniorów w 2012 i 2013 roku.

</doc>
<doc id="4303889" url="https://pl.wikipedia.org/wiki?curid=4303889" title="Illa Mate">
Illa Mate

Illa Fedorowycz Mate (ukr. Ілля Федорович Мате; ros. Илья Фёдорович Мате, "Ilja Fiodorowicz Mate"; ur. 6 października 1956) – radziecki zapaśnik startujący w stylu wolnym. Złoty medalista olimpijski z Moskwy 1980 w kategorii 100 kg.
Mistrz świata w 1979 i 1982. Mistrz Europy w 1979. Zwycięzca uniwersjady w 1981. Pierwszy w Pucharze Świata w 1981 i drugi w 1978. Wicemistrz świata juniorów w 1975 roku.
Mistrz ZSRR w 1978, 1979, 1980 i 1982 roku.

</doc>
<doc id="4303893" url="https://pl.wikipedia.org/wiki?curid=4303893" title="Magomied-Gasan Abuszew">
Magomied-Gasan Abuszew

Magomied-Gasan Mingażutdinowicz Abuszew (ros. Магомед-Гасан Мингажутдинович Абушев; ur. 10 listopada 1959) – radziecki zapaśnik startujący w stylu wolnym. Złoty medalista olimpijski z Moskwy 1980 w kategorii 62 kg.
Mistrz Europy w 1980. Pierwszy w Pucharze Świata w 1981. Mistrz świata juniorów w 1977 i 1979 roku.
Mistrz ZSRR w 1984; drugi w 1980 i 1981; trzeci w 1978 i 1983 roku.

</doc>
<doc id="4303894" url="https://pl.wikipedia.org/wiki?curid=4303894" title="Magomedgasan Abushev">
Magomedgasan Abushev



</doc>
<doc id="4303899" url="https://pl.wikipedia.org/wiki?curid=4303899" title="Kluszkowianka">
Kluszkowianka

Kluszkowianka – potok, lewy dopływ Dunajca. Wypływa na wysokości około 1020 m pomiędzy szczytami Lubania (1211 m) i Jaworzyny (1096 m) na południowych stokach Pasma Lubania w Gorcach. Spływa w kierunku południowym doliną oddzielającą grzbiety tych szczytów. Niżej, opływając górę Wdżar zmienia kierunek na południowo-zachodni. Przepływa przez zabudowany obszar wsi Kluszkowce, znów zmienia kierunek na południowy i uchodzi do Zbiornika Czorsztyńskiego na Dunajcu. Następuje to na wysokości 510–534 m (w zależności od poziomu wody w zbiorniku).
Zlewnia Kluszkowianki znajduje się w obrębie wsi Kluszkowce w województwie małopolskim, w powiecie nowotarskim, w gminie Czorsztyn. Nazwę Kluszkowianka nosi również ulica w Kluszkowcach nad lewym brzegiem potoku.

</doc>
<doc id="4303900" url="https://pl.wikipedia.org/wiki?curid=4303900" title="Metacyclops communis">
Metacyclops communis

Metacyclops communis – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1938 roku przez szwedzkiego zoologa Knuta Lindberga.

</doc>
<doc id="4303901" url="https://pl.wikipedia.org/wiki?curid=4303901" title="Metacyclops grandispinifer">
Metacyclops grandispinifer

Metacyclops grandispinifer – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1940 roku na podstawie prac naukowych szwedzkiego zoologa Knuta Lindberga.

</doc>
<doc id="4303902" url="https://pl.wikipedia.org/wiki?curid=4303902" title="Metacyclops lusitanus">
Metacyclops lusitanus

Metacyclops lusitanus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1961 roku przez szwedzkiego zoologa Knuta Lindberga.

</doc>
<doc id="4303903" url="https://pl.wikipedia.org/wiki?curid=4303903" title="Metacyclops margaretae">
Metacyclops margaretae

Metacyclops margaretae – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1938 roku przez szwedzkiego zoologa Knuta Lindberga.

</doc>
<doc id="4303904" url="https://pl.wikipedia.org/wiki?curid=4303904" title="Metacyclops royi">
Metacyclops royi

Metacyclops royi – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1940 roku przez szwedzkiego zoologa Knuta Lindberga.

</doc>
<doc id="4303905" url="https://pl.wikipedia.org/wiki?curid=4303905" title="Metacyclops unacanthus">
Metacyclops unacanthus

Metacyclops unacanthus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1936 roku przez szwedzkiego zoologa Knuta Lindberga.

</doc>
<doc id="4303909" url="https://pl.wikipedia.org/wiki?curid=4303909" title="Krystianów">
Krystianów

Krystianów (Kazimierz Biskupi Nowe Miasto) – dawne miasto na terenie obecnej wsi Kazimierz Biskupi w województwie wielkopolskim, lokacja miejska przed 1597 rokiem, zdegradowane po 1652 roku.

</doc>
<doc id="4303911" url="https://pl.wikipedia.org/wiki?curid=4303911" title="Metacyclops concavus">
Metacyclops concavus

Metacyclops concavus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1937 roku przez niemieckiego zoologa Friedricha Kiefera.

</doc>
<doc id="4303915" url="https://pl.wikipedia.org/wiki?curid=4303915" title="Panowice (ujednoznacznienie)">
Panowice (ujednoznacznienie)



</doc>
<doc id="4303916" url="https://pl.wikipedia.org/wiki?curid=4303916" title="Stacja Zborna Oficerów Rothsay">
Stacja Zborna Oficerów Rothsay



</doc>
<doc id="4303920" url="https://pl.wikipedia.org/wiki?curid=4303920" title="Henryk Błachnio (fotograf)">
Henryk Błachnio (fotograf)

Henryk Błachnio (ur. 1952, zm. 4 września 2016 w Swarzędzu) – polski artysta fotograf. Członek Okręgu Wielkopolskiego Związku Polskich Artystów Fotografików. Członek wrocławskiego Światowego Stowarzyszenia Artystów Fotografików i Twórców Audiowizualnych.
Życiorys.
Henryk Błachnio związany z wielkopolskim środowiskiem fotograficznym mieszkał i tworzył w Swarzędzu, był wykładowcą w Wyższej Szkole Nauk Humanistycznych i Dziennikarstwa w Poznaniu – fotografował od początku lat 80. XX wieku. Szczególne miejsce w jego twórczości zajmowała fotografia pejzażowa oraz fotografia reportażowa – w zdecydowanej większości dokumentująca życie społeczne, najważniejsze wydarzenia sportowe, kulturalne i religijne w regionie. Był autorem wielu cykli reportaży między innymi z podróży po Egipcie, Grecji, Hiszpanii, Izraelu, Portugalii, Tunezji, Turcji. 
Henryk Błachnio jest autorem i współautorem wielu wystaw fotograficznych; indywidualnych i zbiorowych (m.in. wspólnie z żoną Haliną Błachnio) oraz poplenerowych. Jego fotografie były prezentowane na wielu wystawach pokonkursowych – w Polsce i za granicą, na których otrzymywały wiele akceptacji, nagród, wyróżnień, dyplomów i listów gratulacyjnych (m.in. w Belgii, Japonii, Chinach, Francji, na Litwie). W 2007 roku został przyjęty w poczet członków Okręgu Wielkopolskiego Związku Polskich Artystów Fotografików z siedzibą w Poznaniu. Uczestniczył w pracach jury – w wielu ogólnopolskich oraz międzynarodowych konkursach fotograficznych. 
Henryk Błachnio zmarł po ciężkiej chorobie 4 września 2016 roku, pochowany 8 września na cmentarzu przy ul. Cmentarnej w Swarzędzu.
Wybrane wystawy indywidualne.
Źródło.
Wybrane wystawy zbiorowe.
Źródło.
Publikacje (autor zdjęć).
Źródło.
Publikacje (współautor zdjęć).
Źródło.

</doc>
<doc id="4303921" url="https://pl.wikipedia.org/wiki?curid=4303921" title="The Unit (program telewizyjny)">
The Unit (program telewizyjny)



</doc>
<doc id="4303924" url="https://pl.wikipedia.org/wiki?curid=4303924" title="Jewgienij Artiuchin">
Jewgienij Artiuchin



</doc>
<doc id="4303928" url="https://pl.wikipedia.org/wiki?curid=4303928" title="Klimkowy Żleb (Staroleśny Szczyt)">
Klimkowy Żleb (Staroleśny Szczyt)

Klimkowy Żleb – (słow. "Klimkov žľab", niem. "Klimek-Schlucht", węg. "Klimek-szakadék ") – żleb w słowackich Tatrach Wysokich, w masywie Staroleśnego Szczytu. Opada z przełęczy Klimkowe Wrótka do Kotliny pod Rohatką ("kotlina pod Prielomom") w górnej części Doliny Staroleśnej. Jego orograficznie prawe obramowanie tworzy żebro Klimkowej Turni, lewe zbocza Kwietnikowej i Pawłowej Turni, Zwalistej Turni, Zwalistej Kopy i Baniastej Turni.
Żleb jest kamienisty i bardzo stromy. Jego górnym odcinkiem przechodzi się podczas taternickiego wejścia na Staroleśny Szczyt z Doliny Staroleśnej, a także z Małej Wysokiej tzw. Drogą Temajera. Nazwę żlebu nadano dla uczczenia słynnego przewodnika tatrzańskiego – Klimka Bachledy. W Tatrach są 3 żleby jego imienia, wszystkie w słowackich Tatrach Wysokich.

</doc>
<doc id="4303930" url="https://pl.wikipedia.org/wiki?curid=4303930" title="Aleksander Główczewski">
Aleksander Główczewski

Aleksander Główczewski (ur. 1966, zm. 9 lipca 2015) – polski teoretyk literatury, doktor habilitowany.
Życiorys.
Aleksander Główczewski urodził się w 1966. Studiował filologię polską na Uniwersytecie Mikołaja Kopernika w Toruniu. 11 kwietnia 2000 uzyskał doktorat na podstawie rozprawy zatytułowanej "Poetyka i pragmatyka "rozmów z ...", a habilitację 15 maja 2015 dzięki pracy pt. "Komizm w literaturze. Studia w perspektywie komunikacyjnej". Pełnił funkcję adiunkta na Wydziale Filologicznym Uniwersytetu Mikołaja Kopernika w Instytucie Literatury Polskiej.

</doc>
<doc id="4303931" url="https://pl.wikipedia.org/wiki?curid=4303931" title="Kalinik (Dumitriu)">
Kalinik (Dumitriu)

Kalinik, imię świeckie Constantin Dumitriu (ur. 18 listopada 1957 w Bucium) – biskup Rumuńskiego Kościoła Prawosławnego, od 1991 wikariusz archieparchii Jass z tytułem biskupa botoszańskiego. 
Życiorys.
Święcenia diakonatu przyjął 1 marca 1985, a prezbiteratu 15 sierpnia tego samego roku. Chirotonię biskupią otrzymał 25 marca 1991.

</doc>
<doc id="4303936" url="https://pl.wikipedia.org/wiki?curid=4303936" title="Evaristo Pérez de Castro">
Evaristo Pérez de Castro

Evaristo Pérez de Castro y Colomera (ur. 1778 w Valladolid, zm. 28 listopada 1849 w Madrycie) – hiszpański polityk i dyplomata. Był sekretarzem stanu w latach 1820–1821, przewodniczącym Rady Ministrów w latach 1838–1840 za panowania Izabeli II i ministrem Spraw Zagranicznych w latach 1838–1840.

</doc>
<doc id="4303937" url="https://pl.wikipedia.org/wiki?curid=4303937" title="Sofroniusz (Drincec)">
Sofroniusz (Drincec)

Sofroniusz, imię świeckie Radu-Ştefan Drincec (ur. 3 listopada 1967 w Aradzie) – duchowny Rumuńskiego Kościoła Prawosławnego, od 2007 biskup Oradei.
Życiorys.
Święcenia diakonatu przyjął 12 sierpnia 1995, a prezbiteratu dzień później. Chirotonię biskupią otrzymał 28 lutego 1999. W latach 1999–2007 pełnił urząd biskupa Gyula.
W czerwcu 2016 r. był członkiem delegacji Patriarchatu Rumuńskiego na Święty i Wielki Sobór Kościoła Prawosławnego.

</doc>
<doc id="4303940" url="https://pl.wikipedia.org/wiki?curid=4303940" title="Ruch Chrześcijański Mt28">
Ruch Chrześcijański Mt28

Ruch Chrześcijański Mt28 – ewangelikalny związek wyznaniowy wpisany do rejestru kościołów i innych związków wyznaniowych w Polsce dnia 8 kwietnia 1992 pod numerem 68. Poprzednio nosił nazwę "Ruch Nowego Życia". Jest związany z międzynarodową organizacją chrześcijańską "Cru", wcześniej posiadającą nazwę "Campus Crusade for Christ" założoną w 1951 przez Billa Brighta.
Historia.
Działalność Campus Crusade for Christ w Polsce rozpoczęła się w 1976. Przedstawiciele tej organizacji współpracowali od tego czasu z różnymi środowiskami katolickimi, w tym zwłaszcza z Ruchem Światło-Życie i jego założycielem ks. Franciszkiem Blachnickim. W 1992 nastąpiła jej rejestracja jako związku wyznaniowego pod nazwą Ruch Nowego Życia.
Ruch według własnej prezentacji „jest chrześcijańską organizacją skupiającą katolików i protestantów. Naszym celem jest ukazywanie żyjącego Chrystusa tym, którzy nie mają z Nim osobistej więzi. Wierzącym osobom zaś pomagamy w ich wzroście duchowym i zapraszamy do wspólnego głoszenia zmartwychwstałego Chrystusa w ich środowisku. (...) Ruch nie jest Kościołem, lecz organizacją, która chce pomagać istniejącym Kościołom w prowadzeniu ewangelizacji oraz budowaniu w wierze osób pozyskanych dla Chrystusa. W swojej służbie stara się koncentrować na tym, co łączy wszystkich chrześcijan, a więc na Osobie Jezusa Chrystusa, Jego ofierze na krzyżu za grzechy całego świata, oraz na Piśmie Świętym.”. Ma charakter ewangelikalny.
Jedną z głównych form oddziaływania jest wyświetlanie filmu „Jezus” z 1979 roku, który według danych organizacji do 2003 obejrzało 4,5 miliarda ludzi w 230 krajach świata (powstało 700 jego wersji językowych).
Po 2013 organizacja przyjęła nazwę Ruch Chrześcijański Mt28 (nawiązanie do rozdziału 28 Ewangelii Mateusza).
Ruch wydaje kwartalniki: „Płyń pod prąd” oraz dystrybuuje magazyn dla kobiet „Cała Ty”.
W 2015 Ruch miał 97 duchownych. Jego siedziba mieści się w Warszawie przy ul. Polnej Róży 1c.

</doc>
<doc id="4303941" url="https://pl.wikipedia.org/wiki?curid=4303941" title="Mikołaj (Condrea)">
Mikołaj (Condrea)

Mikołaj, imię świeckie Corin Condrea (ur. 15 kwietnia 1967 w Konstancy) – duchowny Rumuńskiego Kościoła Prawosławnego, od 2002 arcybiskup Stanów Zjednoczonych, od 2016 r. metropolita Obu Ameryk.
Życiorys.
Święcenia diakonatu przyjął 9 marca 1997, a prezbiteratu 27 kwietnia. Chirotonię biskupią otrzymał 12 lipca 2002. W czerwcu 2016 r. był członkiem delegacji Patriarchatu Rumuńskiego na Święty i Wielki Sobór Kościoła Prawosławnego. W październiku tegoż roku, w związku z utworzeniem metropolii Obu Ameryk, hierarcha otrzymał godność metropolity.

</doc>
<doc id="4303942" url="https://pl.wikipedia.org/wiki?curid=4303942" title="Kto Cię obroni Polsko...">
Kto Cię obroni Polsko...



</doc>
<doc id="4303947" url="https://pl.wikipedia.org/wiki?curid=4303947" title="Damaskin (Luchian)">
Damaskin (Luchian)

Damaskin, imię świeckie Ioan Daniel Luchian (ur. 24 czerwca 1981 w Dorneşti) – duchowny Rumuńskiego Kościoła Prawosławnego, od 2017 biskup pomocniczy archieparchii Suczawy i Radowców.
Życiorys.
Chirotonię biskupią otrzymał 23 lipca 2017.

</doc>
<doc id="4303950" url="https://pl.wikipedia.org/wiki?curid=4303950" title="Feodora Sachsen-Meiningen (1890–1972)">
Feodora Sachsen-Meiningen (1890–1972)



</doc>
<doc id="4303953" url="https://pl.wikipedia.org/wiki?curid=4303953" title="Karol August Sachsen-Weimar-Eisenach (1844–1894)">
Karol August Sachsen-Weimar-Eisenach (1844–1894)



</doc>
<doc id="4303955" url="https://pl.wikipedia.org/wiki?curid=4303955" title="Zwalista Turniczka">
Zwalista Turniczka

Zwalista Turniczka (słow. "Weszterova vežička", niem. "Weszter-Türmchen", węg. "Weszter-tornyocska") – niewielka turnia w słowackich Tatrach Wysokich, w bocznej grani odchodzącej na południowy wschód od Małej Wysokiej. Znajduje się pomiędzy Zwalistą Przełęcza a Niżnią Zwalistą Szczerbiną. Wznosi się na wysokość 2390 m. Turniczka to monolit granitowy. W kierunku zachodnim, do Kotliny pod Rohatką opada stromą ścianą obramowaną przez dwa ramiona żlebków opadających z przełęczy po obydwu jej stronach. Pod nimi spory stożek piargowy.
Nazywana bywa też Małą Zwalistą Turniczką.
Przez grań z turniczką nie wiodą żadne znakowane szlaki turystyczne. Polskie nazewnictwo turniczki pochodzi od Zwalistej Turni, natomiast nazwy niemiecka, słowacka i węgierska zostały nadane na cześć Paula Wesztera, który w 1888 r. wraz ze swymi szwagrami założył miejscowość Tatrzańska Polanka.

</doc>
<doc id="4303956" url="https://pl.wikipedia.org/wiki?curid=4303956" title="Karol August Sachsen-Weimar-Eisenach (1757–1828)">
Karol August Sachsen-Weimar-Eisenach (1757–1828)



</doc>
<doc id="4303962" url="https://pl.wikipedia.org/wiki?curid=4303962" title="Kaudeks">
Kaudeks

Kaudeks – strefa przystosowana do gromadzenia wody na okres suszy, występująca u niektórych roślin żyjących w suchych środowiskach, zlokalizowana pomiędzy pędem a korzeniem, gruba i zdrewniała, często podziemna lub tylko częściowo nadziemna. Kaudeks pokryty jest grubą warstwą korka, która zabezpiecza roślinę przed utratą wody. Jest on wyraźnie rozdzielony od fotosyntetycznie czynnych części rośliny jakimi są zielone pędy i liście.
Sukulenty kaudeksowe takie jak adenium arabskie, bokarnea odgięta, kłębian czy jatrofa stopniowo stają się coraz popularniejszymi roślinami ozdobnymi.

</doc>
<doc id="4303963" url="https://pl.wikipedia.org/wiki?curid=4303963" title="Bazyli (Fluieraș)">
Bazyli (Fluieraș)

Bazyli, imię świeckie Vasile Fluieraș (ur. 30 grudnia 1948 w Mănăştur, zm. 8 października 2021) – duchowny Rumuńskiego Kościoła Prawosławnego, od 1998 biskup pomocniczy archidiecezji Vadu, Feleacu i Klużu. 
Życiorys.
Święcenia prezbiteratu przyjął w 1976. Chirotonię biskupią otrzymał 15 sierpnia 1998.

</doc>
<doc id="4303964" url="https://pl.wikipedia.org/wiki?curid=4303964" title="Epinetron">
Epinetron

Epinetron (stgr. ἐπίνητρον, l.mn. ἐπίνητρα epinetra), inaczej onos (όνος) – starogrecki wyrób ceramiczny, rodzaj pokrywy używanej przez prządki.
Półcylindryczna pokrywa z wypalanej gliny (rzadziej z drewna), umieszczana dla osłony na udzie prządki podczas skręcania wełny w prowizoryczną nić. W ceramice starożytnej Grecji przedmiot nie będący w istocie naczyniem użytkowym, dziś jednak włączany do nich, gdyż był dekorowany podobnie jak one. Wykonywany w kształcie przepołowionego cylindra, zasklepionego na węższym końcu, a na przeciwległym – otwartego, często otoczonego kryzą; górnej powierzchni nie zdobiono, lecz pokrywano plastycznym wzorem drobnych łusek. Jego funkcję i użycie opisał w swym leksykonie Hezychiusz Aleksandryjczyk, objaśnił go także Juliusz Polluks w "Onomasticonie" (VII 32, X 125).
W ceramice starogreckiej występuje od połowy VI w. p.n.e., a upowszechnia się w V stuleciu jako obiekt dekorowany najpierw w technice czarnofigurowej, następnie w czerwonofigurowej. Oprócz funkcji użytkowo-domowej epinetrony zyskały wtórnie istotne znaczenie związane z praktykami kultowymi. Wychodzącym za mąż dziewczętom wręczano je jako dar ślubny – zdobione wówczas plastycznie głową (lub popiersiem) Afrodyty i malowanymi scenami tkających kobiet, zaślubin (godów) albo przedstawieniami amazonek. Składano je też na grobach młodych, niezamężnych kobiet, a także ofiarowywano w świątyniach jako dar dla Ateny (zwłaszcza na ateńskim Akropolu).
Przypuszczalnie najbardziej znany jest epinetron znaleziony w Eretrii, od którego utworzono miano nowego rozpoznanego twórcy – Malarza z Eretrii. Eponimiczne naczynie zakończone w części szczytowej popiersiem kobiecym (być może Afrodyty), zdobione jest scenami przedstawiającymi gody Alkestis, Peleusa i Tetydy oraz Harmonii, co wskazuje, że najpewniej było darem ślubnym. 
W zbiorach warszawskiego Muzeum Narodowego znajduje się czarnofigurowy epinetron Grupy Golonosa z początku V wieku p.n.e. (nr inw. 142454MNW) z metopowym przedstawieniem siedzących par mężczyzn i kobiet zwijających wełnę.

</doc>
<doc id="4303966" url="https://pl.wikipedia.org/wiki?curid=4303966" title="Central Caruaru">
Central Caruaru



</doc>
<doc id="4303968" url="https://pl.wikipedia.org/wiki?curid=4303968" title="Walter Steins">
Walter Steins



</doc>
<doc id="4303971" url="https://pl.wikipedia.org/wiki?curid=4303971" title="Wincenty (Grifoni)">
Wincenty (Grifoni)

Wincenty, imię świeckie Victor Grifoni (ur. 23 sierpnia 1954 w Bukareszcie) – duchowny Rumuńskiego Kościoła Prawosławnego, od 2009 biskup Slobozii i Calarasi. 
Życiorys.
Święcenia prezbiteratu przyjął w 1983. Chirotonię biskupią otrzymał 12 stycznia 1994.

</doc>
<doc id="4303973" url="https://pl.wikipedia.org/wiki?curid=4303973" title="Nika Kwantaliani">
Nika Kwantaliani

Nikoloz „Nika” Kwantaliani (, ur. 6 lutego 1998 w Batumi) – gruziński piłkarz występujący na pozycji pomocnika w klubie Szukura Kobuleti.
Kariera klubowa.
Grę w piłkę nożną rozpoczął w klubie Dinamo Batumi z rodzinnego miasta Batumi. W wieku 13 lat otrzymał propozycję przenosin do Red Bull Salzburg, do czego nie doszło ze względów formalnych. Rok później został zaproszony przez skautów FC Barcelona na kilkutygodniowe testy do La Masii. W 2013 roku rozpoczął treningi w akademii piłkarskiej Atlético Madryt, gdzie pozostał do 17. roku życia, po czym opuścił Hiszpanię z powodu nieotrzymania pozwolenia na pobyt w tym kraju.
Latem 2015 roku powrócił do macierzystego Dinama Batumi. 14 sierpnia 2015 zadebiutował w Umaglesi Lidze w wygranym 5:0 meczu z SK Zugdidi. Ogółem przez kolejne 2,5 roku rozegrał on dla Dinamo 44 ligowe spotkania i zdobył 5 bramek. W styczniu 2018 roku został piłkarzem Bruk-Bet Termaliki Nieciecza prowadzonej przez Macieja Bartoszka. 19 lutego zaliczył jedyny mecz w Ekstraklasie w przegranym 0:3 spotkaniu z Górnikiem Zabrze. Po zakończeniu sezonu 2017/18 Termalica zajęła w tabeli przedostatnią lokatę i spadła do I ligi.
We wrześniu 2018 roku Kwantaliani podpisał roczną umowę z Widzewem Łódź (II liga), gdzie rozegrał 3 spotkania. Po rundzie jesiennej sezonu 2018/19 odszedł z klubu i przez pół roku pozostawał bez pracodawcy. W kwietniu 2019 roku został zawodnikiem drugoligowej Szukury Kobuleti.
Kariera reprezentacyjna.
W latach 2015-2017 grał w juniorskich reprezentacjach Gruzji w kategorii U-17, U-18 i U-19. W lipcu 2017 roku wystąpił na Mistrzostwach Europy U-19 rozegranych w Gruzji, gdzie zaliczył 1 spotkanie w fazie grupowej, po której jego zespół odpadł z turnieju.

</doc>
<doc id="4303974" url="https://pl.wikipedia.org/wiki?curid=4303974" title="Niżnia Zwalista Szczerbina">
Niżnia Zwalista Szczerbina

Niżnia Zwalista Szczerbina (słow. "Nižná Weszterova štrbina", niem. "Untere Weszter-Scharte", węg. "Alsó-Weszter-csorba") – płytka przełęcz w słowackich Tatrach Wysokich, w bocznej grani odchodzącej na południowy wschód od Małej Wysokiej. Oddziela Zwalistą Turniczkę od Zwalistej Kopy (2420 m). W kierunku południowo-wschodnim, do Kotliny pod Rohatką opada z niej płytki żleb, poniżej ściany Zwalistej Turniczki łączący się z podobnym żlebem spod Zwalistej Przełęczy. Stoki południowo-zachodnie opadają do Zadniej Doliny Wielickiej.
Przez przełęcz nie wiodą żadne znakowane szlaki turystyczne. Polskie nazewnictwo turniczki pochodzi od Zwalistej Turni, natomiast nazwy niemiecka, słowacka i węgierska zostały nadane na cześć Paula Wesztera, który w 1888 r. wraz ze swymi szwagrami założył miejscowość Tatrzańska Polanka.

</doc>
<doc id="4303975" url="https://pl.wikipedia.org/wiki?curid=4303975" title="Ambroży (Meleacă)">
Ambroży (Meleacă)

Ambroży, imię świeckie Valentin Meleacă (ur. 20 kwietnia 1969 w Scorţeni) – duchowny Rumuńskiego Kościoła Prawosławnego, od 2006 biskup Giurgiu. 
Życiorys.
Święcenia prezbiteratu przyjął 11 maja 1992. Chirotonię biskupią otrzymał 15 października 2000.

</doc>
<doc id="4303976" url="https://pl.wikipedia.org/wiki?curid=4303976" title="Mała Zwalista Turniczka">
Mała Zwalista Turniczka



</doc>
<doc id="4303984" url="https://pl.wikipedia.org/wiki?curid=4303984" title="Uniwersytecki Szpital Dziecięcy w Krakowie">
Uniwersytecki Szpital Dziecięcy w Krakowie

Uniwersytecki Szpital Dziecięcy w Krakowie (popularnie: "Prokocim") – szpital kliniczny w Krakowie, znajdujący się w dzielnicy Bieżanów-Prokocim.
Szpital powstał na bazie oddziału pediatrycznego krakowskiego Szpitala św. Łazarza. Oddział ten istniał od 1864. Nową siedzibę wzniesiono dzięki wsparciu Polonii amerykańskiej i finansowaniu rządu Stanów Zjednoczonych. Uroczyste otwarcie miało miejsce w 1965. Placówka nazywała się Instytut Pediatrii Akademii Medycznej w Krakowie, a później Polsko-Amerykański Szpital Dziecięcy. Kolejne skrzydła otwarto w latach: 1974, 1990, 1993.
Szpital odwiedził m.in. prezydent USA Gerald Ford (1975), wiceprezydent George Bush (1987) i papieże Jan Paweł II (1991) i Franciszek (2016). W roku 2016 na terenie szpitala uruchomione zostało lądowisko sanitarne.
W USD znajduje się 13 oddziałów szpitalnych, na bazie których funkcjonuje 10 klinik Uniwersytetu Jagiellońskiego. W szpitalu działa także 33 poradnie specjalistyczne.

</doc>
<doc id="4303995" url="https://pl.wikipedia.org/wiki?curid=4303995" title="Ernestyna Sachsen-Weimar-Eisenach">
Ernestyna Sachsen-Weimar-Eisenach



</doc>
<doc id="4303996" url="https://pl.wikipedia.org/wiki?curid=4303996" title="Wilhelm (Sachsen-Weimar-Eisenach)">
Wilhelm (Sachsen-Weimar-Eisenach)



</doc>
<doc id="4303999" url="https://pl.wikipedia.org/wiki?curid=4303999" title="Lady in Black (piosenka Bad Boys Blue)">
Lady in Black (piosenka Bad Boys Blue)

Lady in Black – singel Bad Boys Blue. wydany w 1989 roku w Niemczech nakładem wytwórni Coconut Records oraz w Danii przez Mega Records.
Utwór „Lady in Black” zajął 16. miejsce na niemieckiej liście przebojów..

</doc>
<doc id="4304001" url="https://pl.wikipedia.org/wiki?curid=4304001" title="Bernardyna Krystyna Zofia Sachsen-Weimar-Eisenach">
Bernardyna Krystyna Zofia Sachsen-Weimar-Eisenach



</doc>
<doc id="4304002" url="https://pl.wikipedia.org/wiki?curid=4304002" title="Coming Out on Top">
Coming Out on Top

Coming Out on Top – amerykańska niezależna gra komputerowa, stanowiąca połączenie gejowskiego symulatora randkowego i powieści wizualnej, wyprodukowana i wydana przez studio Obscurasoft w 2014 roku.
Fabuła.
Głównym bohaterem gry jest Mark Matthews, który na początku ostatniego roku studiów postanawia ujawnić się jako gej swoim współlokatorom, Penny i Ianowi. Ci namawiają go do znalezienia sobie chłopaka. W zależności od dokonywanych przez gracza wyborów, Mark może poznać kilku innych gejów. Początkowo możliwe jest flirtowanie ze wszystkimi, ostatecznie jednak konieczne jest wybranie jednego, w przeciwnym wypadku postać pozostanie singlem. Gra kończy się wraz z ukończeniem przez Marka, Iana i Penny studiów.
Rozgrywka.
Rozgrywka polega na tych samych założeniach, co w innych powieściach wizualnych. Gracz poprzez wciskanie odpowiedniego klawisza przewija narrację, w kluczowych momentach dokonując wyborów. Poza głównym wątkiem, polegającym na znalezieniu partnera, gracz może również zdecydować się na polepszenie relacji Marka z Ianem i Penny, na naukę w celu otrzymania lepszych ocen na koniec roku bądź na udzielanie korepetycji w celu zarobienia dodatkowych pieniędzy. W momencie odblokowania grafik erotycznych, stają się one dostępne w galerii, skąd można je przeglądać w dowolnym momencie. W grze znajduje się opcja pozwalająca włączyć lub wyłączyć zarost i owłosienie ciała każdego bohatera z osobna, jak również używania lub nieużywania prezerwatyw.
Po premierze gra uzupełniana była o darmową zawartość do pobrania – dziewięć dodatkowych randek, na które Mark może wybrać się po skorzystaniu z aplikacji randkowej. Spotkania takie mają własne linie fabularne, są jednak znacznie krótsze niż te dostępne w wątku fabularnym.
Produkcja.
Gra została zrealizowana w wyniku udanej kampanii crowdfundingowej w serwisie Kickstarter. Abby Lee, działająca pod pseudonimem artystycznym Obscurasoft, po jej zakończeniu wydawała kolejne wersje alfa gry dla członków społeczności w celu ich testowania i zbierania informacji.
"Coming Out on Top", w pierwotnym założeniu stanowiące zachodni odpowiednik inspirowanych anime produkcji "yaoi", "bara" i "slash fiction", opracowane zostało na darmowym silniku do gier Ren’Py. Podczas gdy Lee odpowiadała za scenariusz, projekt postaci oraz częściowo za programowanie, za projekt scen odpowiadał „Doubleleaf”, za tła „Badriel”, zaś za pozostałą część programowania „Saguaro”. Ze względu na częste zmiany scenariusza, jedną z najdłużej tworzonych postaci był Brad. Lee podczas pracy nad grą pozostawała w ciągłym kontakcie ze społecznością. Przykładowo, w pewnym momencie usunięty został utrzymany w poważnym tonie scenariusz, w którym główny bohater ujawnia swoją orientację seksualną rodzicom. Kiedy społeczność zauważyła, że gra w ogóle nie porusza tego wątku, został on przywrócony, jednak w znacznie lżejszym, komediowym tonie.
Pierwsza wersja beta gry została opublikowana w 2013 roku, jednak ze względu na treści pornograficzne, nie ukazała się na platformie Steam. W połowie 2017 roku gra została zaakceptowana w programie Steam Greenlight, a udostępniona na platformie Valve kilka miesięcy później.
Twórcy otrzymali wiele pozytywnych komentarzy i wiadomości od społeczności gejowskiej, dziękujących za stworzenie symulatora randkowego koncentrującego się wyłącznie na związkach gejowskich. Lee stwierdziła, że "Coming Out on Top" „nie jest ani grą pornograficzną, ani jej celem nie jest komentarz społeczny ani polityczny. To bazująca na historii gra o związkach, mająca być zabawna i rozrywkowa”.
Odbiór.
Recenzent serwisu Gaming Revolution stwierdził, że gra jest zabawna i pozwala heteroseksualnemu mężczyźnie wyobrazić sobie, jak to jest być gejem. Według Cary Ellison z portalu Rock, Paper, Shotgun, "Coming Out on Top" ma jeden z najlepiej napisanych scenariuszy w gatunku gier będących komediami romantycznymi. Recenzent magazynu „Paste” uznał, że gra stanowi zmarnowany potencjał na zaprezentowanie pełnego spektrum postaci LGBITQ+, a zamiast tego koncentruje się na już utartych archetypach. Część krytyków chwaliła również humorystyczny scenariusz, w którym Mark, nie związawszy się z żadnym z mężczyzn, może nawiązać romans ze swoją złotą rybką.
Abby Lee wyjawiła, że początkowy sceptycyzm ze strony społeczności gejowskiej wynikał z obaw o to, czy heteroseksualna kobieta będzie w stanie zrozumieć gejów, głosy krytyki zniknęły jednak po opublikowaniu wersji demonstracyjnej. Drugim poważnym zarzutem wobec gry było zbytnie skupienie się na jednym tylko rodzaju sylwetek postaci. Lee przyznała, że w grze rzeczywiście znajduje się zbyt dużo postaci posiadających ciała, które uważa za atrakcyjne, ważniejsze było dla niej jednak, żeby w "Coming Out on Top" znalazły się scenariusze koncentrujących się na realistycznym przedstawieniu Azjatów i Afroamerykanów.

</doc>
<doc id="4304004" url="https://pl.wikipedia.org/wiki?curid=4304004" title="Anna Amalia von Braunschweig-Wolfenbüttel">
Anna Amalia von Braunschweig-Wolfenbüttel



</doc>
<doc id="4304031" url="https://pl.wikipedia.org/wiki?curid=4304031" title="Odcinek Kordonowy „Grodno”">
Odcinek Kordonowy „Grodno”

Odcinek Kordonowy „Grodno” – struktura terytorialna wojsk etapowych w okresie II Rzeczypospolitej.
Formowanie i zmiany organizacyjne.
W ramach Kordonu Granicznego Naczelnego Dowództwa Wojska Polskiego, w 1921 powołane zostało Dowództwo Odcinka Kordonowego „Grodno”. Odcinek został podzielony na kilka pododcinków, a zarządzały nimi stacje kontrolne w Grodnie, Oranach, Woronowie, Oszmianie i Sołach.
Na początku marca 1921 przeprowadzona została reorganizacja kordonu. 20 marca linia kordonu na odcinku północnym została przesunięta na granicę powiatów sejneńskiego i augustowskiego, dalej do Niemna i Szczary. Prawie cała Suwalszczyzna oraz Obszar Warowny „Grodno", zostały Ekspozyturze Dowództwa Okręgu Generalnego w Białymstoku. Rozformowane zostały dowództwa powiatów etapowych oraz komendy placów (z wyjątkiem Wołkowyska i Lidy). Jednostki bojowe stopniowo zastępowane były przez bataliony etapowe i żandarmerię etapową. Odcinek kordonowy „Grodno" został podzielony na dwa pododcinki: Orany-Sopoćkinie, obsadzony przez II Warszawski batalion etapowy, oraz Giby-Suwałki chroniony przez oddziały oddziały IV Brygady Piechoty Legionów. Pododcinek ten przedłużony o fragment granicy polsko-niemieckiej od wsi Wersele do folwarku Wilkowo. Nowo przydzielony obszar obsadził III Poznański batalion etapowy.
W kwietniu 1921 zlikwidowano Kordon Graniczny Naczelnego Dowództwa WP. Wszystkie kompetencje dotyczące służby kordonowej przekazane zostały dowódcom batalionów etapowych. Dowódcom stacji kontrolnych pozostawiono uprawnienia w zakresie kontroli ruchu osobowego. Linia kordonowa miała zostać obsadzona przez posterunki w sile 2 podoficerów i 8 szeregowych rozlokowane w odległości 4 km od siebie. Na drogach otwartych dla ruchu wystawiane były posterunki kontrolne w składzie 2 podoficerów, 4 szeregowych oraz 2 lub 3 żandarmów.
W pierwszej połowie maja przydzielono do dowódcy odcinka kordonowego „Grodno" II Poznański i V Lubelski batalion etapowy oraz II plutonu 20 szwadronu żandarmerii polowej. Odcinek został podzielony na cztery pododcinki: nr 1 „Druskieniki” obsadzony przez II Warszawski batalion etapowy; nr 2 „Sopoćkinie", na który przesunięto II Poznański batalion etapowy, nr 3 „Sejny", ochraniany przez II/24 pułku piechoty, nr 4 „Suwałki" na odcinku „pruskim", obsadzony przez III Poznański batalion etapowy.
Planowano też utworzenie 21 posterunków żandarmerii ze składu 22 szwadronu i II/20 szwadronu żandarmerii etapowej. Posterunki miały zostać wystawione w Oranach, Monczagirach, Marcinkańcach, Rondomańcach, Rolnicy, Przełomie, Sopoćkiniach, Kudryńcach, Okołoku, Gibach, Sejnach, Dziedziulach, Szypliszkach, Wierzbiszkach, Rakówku, Przerośli, Filipowie, Bakałarzewie, Upówce, Rudce i Wilkowie.
W czerwcu, w miejsce V Lubelskiego batalionu etapowego, przydzielony został I Kielecki batalion etapowy. Jego dowództwo, kompanię ckm oraz 2 kompanię etapową rozlokowano w Oranach. Dokonano kolejnej zmiany w organizacji odcinka. Został on podzielony na pięć pododcinków. Nowy pododcinek „Orany" został wydzielony z dotychczasowego odcinka „Druskieniki", a jego ochronę 1 lipca przejął I Kielecki batalion etapowy. Zmieniła się również numeracja pododcinków: nr 1 „Orany", nr 2 „Druskieniki", nr 3 „Sopoćkinie", nr 4 „Sejny", nr 5 „Suwałki".
Pod koniec lipca do ochrony granicy na Suwalszczyźnie przydzielony został I Poznański batalion etapowy. Dowództwo batalionu i 1 kompanię etapową rozlokowano w Suwałkach. 31 sierpnia 4 kompanię, a jej żołnierze zostali przydzieleni do 2. i 3 kompanii, które w następnych dniach przejęły ochronę linii kordonowej od Szlinokiemia do Rakówka. Kompanie te zluzowały stacjonujące tam dwie kompanie I/24 pułku piechoty.
W tym czasie na pododcinku kordonowym „Druskieniki” wycofany został II Warszawski batalion etapowy, a ochronę pododcinka przejął czasowo I Kielecki batalion etapowy. Z uwagi na niskie stanu osobowe, batalion ten dość szybko został zluzowany przez V Kielecki batalion etapowy.
Na obszarze odcinka kordonowego „Grodno" funkcjonowała zmienna liczba stacji kontrolnych. Początkowo utworzone zostały 4 stacje kontrolne: nr 1 „Orany” nr 2 „Sopoćkinie”, nr 3 „Sejny” i nr 4 „Szypliszki”. W pierwszych dniach maja utworzone zostały kolejne stacje: nr 5 „Filipów” i nr 6 „Raczki”. Ze względu na niewielki ruch graniczny, na początku lipca 1921 stacja kontrolna nr 5 „Filipów” por. Jana Toczyłowskiego, została przeniesiona Druskienik i otrzymała nr 2. Zmieniono też numerację pozostałych stacji. Na początku sierpnia zlikwidowano stację nr 6 „Raczki” por. Mariana Lipskiego.
Zgodnie z rozkazem operacyjnym z 25 sierpnia 1921 nastąpiła reorganizacja pododdziałów granicznych. Tworzono bataliony celne. We wrześniu zamknięte zostały ostatnie sprawy zlikwidowanych dowództw i komisji gospodarczych batalionów etapowych. Pod koniec września Dowództwu Odcinka Kordonowego „Grodno" podlegał 41 baon celny w Druskienikach, 42. w Sopoćkiniach, 43. w Suwałkach, oraz 27. szwadron żandarmerii etapowej i detaszowana 7 kompania wartownicza „Mosty”. Pod względem administracyjnym i gospodarczym Dowództwo przydzielono do 41 batalionu celnego w Druskienikach.
6 sierpnia 1922 zlikwidowane zostało Dowództwo Odcinka Kordonowego „Grodno”, a nadzór nad jednostkami na litewskim odcinku granicy przejął Inspektorat Batalionów Celnych, utworzony przy Delegacie Rządu w Wilnie.

</doc>
<doc id="4304032" url="https://pl.wikipedia.org/wiki?curid=4304032" title="Xecutioner's Return">
Xecutioner's Return



</doc>
<doc id="4304037" url="https://pl.wikipedia.org/wiki?curid=4304037" title="Odcinek Kordonowy „Wilno”">
Odcinek Kordonowy „Wilno”

Odcinek Kordonowy „Wilno” – struktura terytorialna wojsk etapowych w okresie II Rzeczypospolitej.
Formowanie i zmiany organizacyjne.
W ramach Kordonu Granicznego Naczelnego Dowództwa Wojska Polskiego, w 1921 powołane zostało Dowództwo Odcinka Kordonowego „Wilno”. Siedzibą dowództwa były koszary bernardyńskie w Wilnie. Do dyspozycji dowódcy OK przydzielony został 26 szwadron żandarmerii polowej. W początkowym okresie istnienia Odcinka jego obsadę stanowiły jednostki liniowe rozmieszczone wzdłuż linii kordonowej. Dopiero na początku czerwca 1921 na odcinek kordonowy zostały przesunięty I Litewsko-białoruski batalion etapowy.
W okresie od 22 do 29 października 1921 zmienione zostały zasady podległości oraz organizacja odcinka kordonowego „Wilno". Pod względem taktycznym dowództwo odcinka oraz podległe mu jednostki etapowe podlegać miały rozkazom III Brygady Jazdy, a pod względem organizacyjnym i materiałowym dowództwu Wojsk Litwy Środkowej.
6 sierpnia 1922 zlikwidowane zostało Dowództwo Odcinka Kordonowego „Wilno”, a nadzór nad jednostkami na litewskim odcinku granicy przejął Inspektorat Batalionów Celnych, utworzony przy Delegacie Rządu w Wilnie.

</doc>
<doc id="4304044" url="https://pl.wikipedia.org/wiki?curid=4304044" title="Tropikamid">
Tropikamid

Tropikamid () – wielofunkcyjny organiczny związek chemiczny, z grupy pirydyn, cholinolityk, lek stosowany w diagnostyce i przygotowaniu do zabiegów okulistycznych.
Mechanizm działania.
Mechanizm działania tropikamidu polega na konkurencyjnym antagonizmie do acetylocholiny, w stężeniu 0,5% powoduje porażenie mięśni zwieracza źrenicy i rzęskowego, natomiast w stężeniu 1% dodatkowo powoduje porażenie akomodacji oka. Maksymalne rozszerzenie źrenicy występuje po 15 minutach, utrzymuje się przez 1 godzinę i powoli ustępuje do 4–6 godzin.
Zastosowanie.
Tropikamid znajduje się na wzorcowej liście podstawowych leków Światowej Organizacji Zdrowia ("") (2015).
Tropikamid jest dopuszczony do obrotu w Polsce (2018).
Działania niepożądane.
Działania niepożądane są podobne do atropiny, a ich częstość pozostaje nieznana. U dzieci mogą występować zaburzenia ze strony ośrodkowego układu nerwowego oraz niewydolność krążeniowo-oddechowa, spowodowane ogólnoustrojowym działaniem leku.

</doc>
<doc id="4304055" url="https://pl.wikipedia.org/wiki?curid=4304055" title="Bazyli (Flureaș)">
Bazyli (Flureaș)



</doc>
<doc id="4304065" url="https://pl.wikipedia.org/wiki?curid=4304065" title="Karol Hoppe">
Karol Hoppe

Karol Hoppe (ur. 11 kwietnia 1883 w Roździeniu, zm. 2 marca 1946) – kompozytor, chórmistrz, organista, nauczyciel, założyciel chóru św. Cecylii i współzałożyciel Szkoły Muzyki Kościelnej św. Grzegorza w Katowicach. Autor ponad trzystu kompozycji i stu pięćdziesięciu opracowań pieśni i utworów. Ponadto pełnił rolę diecezjalnego wizytatora organów i dzwonów, juror śląskich chórów i członek Komisji Muzyki Kościelnej. 
Życiorys.
Ojciec Teodor (mistrz stolarski), matka Maria (zajmowała się prowadzeniem domu). Rodzice, postanowili przeznaczyć oszczędności na rozwój i edukację syna. 
Karol Hoppe wstąpił do seminarium nauczycielskiego w Pyskowicach, a w 1909 r. rozpoczął pracę jako nauczyciel muzyki w Zawodziu. Jednocześnie pracował jako organista przy parafii św. Szczepana w Bogucicach. W tym samym czasie kontynuował też studia muzyczne u dwóch wybitnych wrocławskich profesorów: J. Steina oraz H. Kottali. W 1922 r. został nauczycielem w Gimnazjum Klasycznym im. A. Mickiewicza w Katowicach, w którym założył chór. Organizował koncerty i występy artystyczne. Ze względu na wykształcenie i doświadczenie muzyczne, senat Śląskiego Konserwatorium muzycznego w Katowicach nadał mu tytuł profesora muzyki. 
Dzieła kompozytora ukazywały się w oficynach zagranicznych. Najważniejsze dzieła to między innymi: "Missa festiva, Missa pontificalis, Missa solemnis, Missa brevis", hymny procesyjne na Boże Ciało, responsoria, śpiewane do dzisiaj w śląskich parafiach pasje wg św. Mateusza i św. Jana. Dzięki współpracy z ks. Ludwikiem Skowronkiem, powstaje zbiór akompaniamentów do pieśni, które zamieszczone są w śląskim modlitewniku „Droga do nieba”. Opracowanie, noszące tytuł „Chorał”, zwyczajowo nazywano „Chorał Hoppego”. W 1929 r. został współzałożycielem Szkoły Muzyki Kościelnej św. Grzegorza w Katowicach, gdzie kształcono organistów i chórmistrzów. Tam prowadził wykłady z chorału gregoriańskiego, pieśni kościelnej, gry na organach i historii muzyki kościelnej. 18 października 1934 zawarł związek małżeński z 26-letnią Martą Noras. Zmarł 2 marca 1946 r. Został pochowany na cmentarzu należącym do parafii św. Szczepana. W ceremonii pogrzebowej wziął udział jego Chór św. Cecylii. 22 grudnia 1968 na parafii św. Szczepana odsłonięto pamiątkową tablicę upamiętniającą postać profesora Karola Hoppego. W ramach upamiętnienia jego twórczości jedną z bogucickich ulic nazwano jego imieniem.

</doc>
<doc id="4304074" url="https://pl.wikipedia.org/wiki?curid=4304074" title="Mihály Mayer (biskup)">
Mihály Mayer (biskup)

Mihály Mayer (ur. 31 stycznia 1941 w Kisdorog) – węgierski biskup rzymskokatolicki niemieckiego pochodzenia, biskup diecezjalny Peczu w latach 1989–2011.
Biografia.
Mihály Mayer urodził się 31 stycznia 1941 w Kisdorog, w komitacie Tolna, na Wysoczyznach Zadunajskich. Szkołę średnią ukończył w Bonyhád. Studia filozoficzno-teologiczne odbył w Győr w latach 1959–1964. Święcenia kapłańskie przyjął 21 czerwca 1964. Pracował w parafiach w: Simontornya (1964-1966), Pincehely (1966-1967), Tamási (1967-1972), Dunaföldvár (1972-1985), Szekszárd (1985-1988). 23 grudnia 1988 został przez papieża Jana Pawła II prekonizowany biskupem pomocniczym diecezji peczskiej ze stolicą tytularną Giru Marcelli. Sakrę biskupią otrzymał 11 lutego 1989 w katedrze w Ostrzyhomiu. Udzielił mu ich kard. László Paskai, prymas Węgier, któremu asystowali László Dankó, arcybiskup Kalocsa, i István Seregély, arcybiskup jagierski. Jako dewizę biskupią przyjął słowa "Gaudium nostrum Dominus" ("Pan naszą radością"). Po przejściu na emeryturę bpa Józsefa Cserhátiego został biskupem Peczu 3 listopada 1989. 17 sierpnia 1991 przyjmował w Peczu papieża Jana Pawła II podczas jego Podróży apostolskiej na Węgry. Bp Mayer był współkonsekratorem bpa László Bíró, który przyjął sakrę biskupią 21 maja 1994. W 2008 uczestniczył w wizycie Ad limina. Jego rezygnację z urzędu przyjął 11 stycznia 2011 papież Benedykt XVI. Na stolicy biskupiej w Peczu zastąpił bpa Mayera bp György Udvardy.
Od 2006 bp Mayer jest honorowym obywatelem miasta Pecz.

</doc>
<doc id="4304076" url="https://pl.wikipedia.org/wiki?curid=4304076" title="Emilian (Nică)">
Emilian (Nică)

Emilian, imię świeckie Vlad Nică (ur. 12 lutego 1972 w Berezeni) – duchowny Rumuńskiego Kościoła Prawosławnego, od 2017 biskup lovişteański (wikariusz archieparchii Aradu).
Życiorys.
Chirotonię biskupią otrzymał 14 listopada 2009. W latach 2009–2017 pełnił urząd biskupa pomocniczego eparchii Râmnic.

</doc>
<doc id="4304084" url="https://pl.wikipedia.org/wiki?curid=4304084" title="Kallinik (Dumitriu)">
Kallinik (Dumitriu)



</doc>
<doc id="4304086" url="https://pl.wikipedia.org/wiki?curid=4304086" title="Kościół św. Franciszka z Asyżu w Kaletach">
Kościół św. Franciszka z Asyżu w Kaletach

Kościół świętego Franciszka z Asyżu – rzymskokatolicki kościół parafialny Parafii św. Franciszka z Asyżu w Kaletach należącej do dekanatu Woźniki diecezji gliwickiej. Znajduje się w Miotku, dzielnicy Kalet, w województwie śląskim.
Historia.
Plan świątyni został wykonany przez katowickiego architekta Henryka Gambca. 25 lipca 1925 roku ksiądz Paweł Kiebel, proboszcz parafii św. Katarzyny w Woźnikach poświęcił kamień węgielny pod budowę świątyni. Kierownikiem budowy został Augustyn Rupik z Woźnik. Po nagłej śmierci księdza Pawła Kiebla (w dniu 28 grudnia 1925 roku) parafię św. Katarzyny w Woźnikach objął ksiądz Augustyn Meltz, który kontynuował prace budowlane. Proboszczowi udało się zaczhęcić dyrektora fabryki papieru w Kaletach Rudolfa Brennera do sponsorowania prac budowlanych. Pierwsza msza święta w nowej świątyni została odprawiona w dniu 26 lutego 1928 roku. Dyrektor fabryki ufundował główny ołtarz (obecnie pełni funkcje ołtarza bocznego) i zamówił obraz św. Franciszka, namalowany w monachijskim atelier artystycznym, przyczyniając się tym samym do zmiany wezwania świątyni. Uroczyście świątynia została poświęcona przez biskupa katowickiego Arkadiusza Lisieckiego w dniu 4 października 1928 roku. W październiku 1942 roku katowicki wikariusz generalny mianował księdza Dominika Pykę pierwszym kuratusem przy świątyni w Miotku. Samodzielna parafia w Miotku została utworzona w 1957 roku. W latach 2009–2011 pszczyński artysta Marian Mendrek odrestaurował malowidła dekoracyjnego fryzu ze scenami biblijnymi w świątyni. Od 2014 roku we wnętrzu kościoła prowadzone są prace przy realizacji nowego wystroju, aranżacji i elementów wyposażenia, którego autorem jest architekt Ryszard Kopiec z katowickiej pracowni projektowej „Archex”.

</doc>
<doc id="4304087" url="https://pl.wikipedia.org/wiki?curid=4304087" title="Odcinek Kordonowy „Równe”">
Odcinek Kordonowy „Równe”

Odcinek Kordonowy „Równe” – struktura terytorialna wojsk etapowych w okresie II Rzeczypospolitej.
Formowanie i zmiany organizacyjne.
W ramach Kordonu Granicznego Naczelnego Dowództwa Wojska Polskiego, w 1921 powołane zostały dowództwa odcinków kordonowych.
W myśl rozkazu demobilizacyjnego Ekspozytury Etapowej 6 Armii, rozkazem służby kordonowej nr 5 Wołyńskiej Inspekcji Etapowej z 23 kwietnia 1921, powołany został odcinek kordonowy „Równe”. Etat dowództwa przewidywał: dowódca OK -płk/ppłk o uprawnieniach dyscyplinarnych dowódcy pułku detaszowanego, zastępca dowódcy OK - mjr/kpt., dwóch referentów-por./ppor. (w tym jeden oficer żandarmerii), dwóch podoficerów kancelaryjnych, maszynistka, dwóch woźniców. Z chwilą przejęcia obowiązków kordonowych przez OK „Równe”, przestała istnieć Delegatura Wołyńskiej Inspekcji Etapowej w Równem.

</doc>
<doc id="4304104" url="https://pl.wikipedia.org/wiki?curid=4304104" title="Lucien Radoux">
Lucien Radoux

Lucien Radoux (ur. 18 lipca 1921 r. w Brukseli, zm. 24 grudnia 1985 r.) – belgijski polityk.
Członek partii socjalistycznej. Członek Parlamentu Europejskiego od 1962 r. do 1965 r., a następnie nieprzerwanie od 1968 r. do 1984 r.
W latach 1971-1976 był wiceprzewodniczącym Europejskiej Grupy Socjalistycznej. W 1979 r. został wybrany na posła pierwszej kadencji Parlamentu Europejskiego.
Życiorys.
Podczas drugiej wojny światowej Radoux odegrał aktywną rolę w zbrojnym ruchu oporu. Po wojnie był urzędnikiem gabinetu socjalistycznych ministrów, przede wszystkim Paula-Henri Spaaka, dla którego pełnił funkcję prywatnego sekretarza i lojalnego zwolennika. W partii socjalistycznej znalazł się wśród "rzeczników".
W 1958 r. Został wybrany na przedstawiciela BSP (Belgijskiej Partii Socjalistycznej) w okręgu Brukseli, mandat ten sprawował do 1979 r. Następnie reprezentował Partię Socjalistyczną, z ramienia której zasiadał także w Radzie kultury we Francuskiej Wspólnocie Kultury.
Był także członkiem Zgromadzenia Unii Zachodnioeuropejskiej (UZE), Zgromadzenia Parlamentarnego Rady Europy (1965-1968), Europejskiego Zgromadzenia Parlamentarnego, później Parlamentu Europejskiego (1962-1965 i 1968-1984) i Zgromadzenia Parlamentarnego NATO. Na początku lat siedemdziesiątych był przewodniczącym brukselskiego biura łącznikowego socjalistycznych partii pierwszych sześciu krajów EWG.
W 1979 r. Został wybrany na posła do Parlamentu Europejskiego w pierwszym bezpośrednio wybieranym parlamencie i pozostał tam do 1984 r. W latach 1983-1984 był przewodniczącym delegacji ds. Stosunków z krajami Europy Wschodniej.
Radoux był współzałożycielem Atlantic Institute (1961 r.). Pełnił również funkcję zastępcy dyrektora Domu Europy w Brukseli

</doc>
<doc id="4304112" url="https://pl.wikipedia.org/wiki?curid=4304112" title="Choking game">
Choking game

Choking Game (j.pol. "zabawa w podduszanie") – niebezpieczna gra lub zabawa (samodzielna lub grupowa) popularna zwłaszcza wśród osób nastoletnich, polegająca na celowym odcinaniu sobie dopływu tlenu do organizmu na różne sposoby. Metoda jest alternatywą dla podobnych efektów osiąganych dzięki przyswajaniu alkoholu lub narkotyków.
Charakterystyka.
Zabawa rozprzestrzeniła się z USA, gdzie była popularna na przełomie XX i XXI wieku. Dopływ tlenu do organizmu odcinany jest najczęściej przez samego zainteresowanego przy użyciu różnorakich przedmiotów, np. sznurowadeł, pasków, sznurów, lin, poduszek, czy siatek (worków) foliowych. Przedmioty te obwiązuje się wokół szyi lub wpycha do ust. Znane są przypadki podduszania gołymi rękoma.
Celem zabawy jest osiągnięcie krótkotrwałego stanu euforii i przejściowej utraty przytomności. Gra jest bardzo niebezpieczna, ponieważ może doprowadzić do nieodwracalnych zmian w mózgu, a nawet do śmierci (osoba, w kulminacyjnym momencie, nie jest w stanie samodzielnie przywrócić dopływu tlenu do organizmu). Według danych gazety "The Time" w USA w latach 1995-2007, w wyniku praktykowania zabawy śmierć poniosło 82 dzieci w wieku od 6 do 19 lat. W wyniku funkcjonowania mediów społecznościowych zabawa rozprzestrzenia się szybko, stanowiąc istotne zagrożenie dla młodych ludzi.
Badania naukowe.
Według badań amerykańskich (2012) 16% ankietowanych studentów grało w tę grę (w większości były to osoby płci męskiej), a większość o niej słyszała. 72% uczestników grało w nią więcej niż jeden raz, przy czym 63% uczestników nie dostrzegło w grze negatywnych wyników. Średni wiek pierwszej gry wynosił 14 lat. Bardziej zagrożone wciągnięciem w grę były osoby z rodzin niepełnych oraz niepewne swej orientacji seksualnej. Głównym motywem uczestnictwa była ciekawość rezultatów. Jako element odstraszający od udziału w grze podawana jest edukacja o możliwych skutkach (rodzice, nauczyciele), jakimi może się skończyć seans (tylko 26,3% tych, którzy mieli udział w grze było świadomych potencjalnych zagrożeń przed rozpoczęciem gry). 72% rodziców ankietowanych osób wiedziało o istnieniu gry i zagrożeniach z niej płynących. 68,1% lekarzy pediatrów ankietowanych w 2009 słyszało o tej grze, przy czym 75,7% potrafiło zidentyfikować jeden symptom ostrzegawczy zabawy, a 52,3% umiało zidentyfikować trzy takie symptomy.

</doc>
<doc id="4304115" url="https://pl.wikipedia.org/wiki?curid=4304115" title="Scipione Cobelluzzi">
Scipione Cobelluzzi

Scipione Cobelluzzi (ur. w 1564 w Viterbo, zm. 29 czerwca 1626 w Rzymie) – włoski kardynał.
Życiorys.
Urodził się w 1564 roku w Viterbo. Studiował w Collegio Nardini, a następnie w Archgymnasium w Rzymie, gdzie uzyskał stopień doktora utroque iure. Pod koniec XVI wieku wykładał prawo w swoim alma mater, a w 1611 roku został sekretarzem ds. Brewe. 19 września 1616 roku został kreowany kardynałem prezbiterem i otrzymał kościół tytularny S. Susanna. W tym samym roku został protektorem Viterbo, a dwa lata później Bibliotekarzem Kościoła Rzymskiego. Był jednym z sześciu członków komisji powołanej, by rozsądzić czy papież powinien udzielić dyspensy Karolowi I na zawarcie małżeństwa z Marią Anną Habsburg. W kwietniu 1623 roku komisja zaleciła Grzegorzowi XV, by zezwolił na ślub. Niedługo po rezygnacji z urzędu sekretarza ds. Brewe udał się w podróż, podczas której pojawiły u niego się objawy nowotworowe. Zmarł 29 czerwca 1626 roku w Rzymie.

</doc>
<doc id="4304150" url="https://pl.wikipedia.org/wiki?curid=4304150" title="Parafia Narodzenia Najświętszej Maryi Panny w Ostrowąsie">
Parafia Narodzenia Najświętszej Maryi Panny w Ostrowąsie

Parafia Narodzenia Najświętszej Maryi Panny w Ostrowąsie – parafia rzymskokatolicka, znajdująca się w diecezji włocławskiej, w dekanacie aleksandrowskim. 
Kościołem parafialnym w Ostrowąsie jest Kościół Narodzenia Najświętszej Maryi Panny. Funkcję proboszcza od 2009 roku pełni ks. dr Janusz Drewniak.

</doc>
<doc id="4304156" url="https://pl.wikipedia.org/wiki?curid=4304156" title="Lincoln Park (Kolorado)">
Lincoln Park (Kolorado)

Lincoln Park – jednostka osadnicza w Stanach Zjednoczonych, w stanie Kolorado, w hrabstwie Fremont.

</doc>
<doc id="4304162" url="https://pl.wikipedia.org/wiki?curid=4304162" title="Penrose">
Penrose

Penrose – jednostka osadnicza w Stanach Zjednoczonych, w stanie Kolorado, w hrabstwie Fremont.

</doc>
<doc id="4304164" url="https://pl.wikipedia.org/wiki?curid=4304164" title="Howard (Kolorado)">
Howard (Kolorado)

Howard – jednostka osadnicza w Stanach Zjednoczonych, w stanie Kolorado, w hrabstwie Fremont.

</doc>
<doc id="4304166" url="https://pl.wikipedia.org/wiki?curid=4304166" title="AMG.net">
AMG.net



</doc>
<doc id="4304168" url="https://pl.wikipedia.org/wiki?curid=4304168" title="Cotopaxi (Kolorado)">
Cotopaxi (Kolorado)

Cotopaxi – jednostka osadnicza w Stanach Zjednoczonych, w stanie Kolorado, w hrabstwie Fremont.

</doc>
<doc id="4304170" url="https://pl.wikipedia.org/wiki?curid=4304170" title="Coaldale (Kolorado)">
Coaldale (Kolorado)

Coaldale – jednostka osadnicza w Stanach Zjednoczonych, w stanie Kolorado, w hrabstwie Fremont.

</doc>
<doc id="4304176" url="https://pl.wikipedia.org/wiki?curid=4304176" title="Parafia św. Wawrzyńca w Kościelnej Wsi (diecezja włocławska)">
Parafia św. Wawrzyńca w Kościelnej Wsi (diecezja włocławska)

Parafia Świętego Wawrzyńca w Kościelnej Wsi – parafia rzymskokatolicka, znajdująca się w diecezji włocławskiej, w dekanacie bądkowskim. 

</doc>
<doc id="4304178" url="https://pl.wikipedia.org/wiki?curid=4304178" title="Parafia Najświętszej Maryi Panny Częstochowskiej w Lekarzewicach">
Parafia Najświętszej Maryi Panny Częstochowskiej w Lekarzewicach

Parafia Najświętszej Maryi Panny Częstochowskiej w Lekarzewicach – parafia rzymskokatolicka, znajdująca się w diecezji włocławskiej, w dekanacie bądkowskim. 

</doc>
<doc id="4304182" url="https://pl.wikipedia.org/wiki?curid=4304182" title="Parafia Świętego Krzyża w Łowiczku">
Parafia Świętego Krzyża w Łowiczku

Parafia Świętego Krzyża w Łowiczku – parafia rzymskokatolicka, znajdująca się w diecezji włocławskiej, w dekanacie bądkowskim. 

</doc>
<doc id="4304183" url="https://pl.wikipedia.org/wiki?curid=4304183" title="Farszad Ahmadzade">
Farszad Ahmadzade

Farszad Ahmadzade Buruki (, ur. 23 września 1992 w Urmii) – irański piłkarz turecko-kurdyjskiego pochodzenia grający na pozycji ofensywnego pomocnika lub prawego skrzydłowego.
Kariera klubowa.
Karierę na poziomie seniorskim rozpoczął w 2011 w Parseh Teheran FC. Następnie występował w Persepolis FC oraz Teraktor Sazi. 4 lipca 2018 Ahmadzade związał się roczną umową ze Śląskiem Wrocław z opcją przedłużenia o kolejnych dwanaście miesięcy.
Życie prywatne.
Jest synem Kurda i Turczynki. Posługuje się biegle trzema językami: kurdyjskim, perskim oraz tureckim. Posiada licencjat z fizjologii sportu uzyskany na Islamskim Uniwersytecie Azad.

</doc>
<doc id="4304185" url="https://pl.wikipedia.org/wiki?curid=4304185" title="Mercator Medical S.A.">
Mercator Medical S.A.



</doc>
<doc id="4304190" url="https://pl.wikipedia.org/wiki?curid=4304190" title="Parafia św. Jakuba Apostoła w Siniarzewie">
Parafia św. Jakuba Apostoła w Siniarzewie

Parafia Świętego Jakuba Apostoła w Siniarzewie – parafia rzymskokatolicka, znajdująca się w diecezji włocławskiej, w dekanacie bądkowskim. 

</doc>
<doc id="4304192" url="https://pl.wikipedia.org/wiki?curid=4304192" title="Mette Groes">
Mette Groes

Mette Groes (ur. 9 czerwca 1937 w Frederiksberg, zm. 8 listopada 2014 w Gentofte) – duński polityk, działacz społeczny i wykładowca. Profesor nadzwyczajny od 1974 do 2002 roku na Uniwersytecie w Aalborgu.
Życiorys.
Matte Groes pracowała jako bibliotekarz, następnie jako doradca społeczny. Pełniła funkcję pracownika socjalnego w Mødrehjælpen (prywatnej organizacji humanitarnąej, zajmującej się doradztwem i wsparciem samotnych matek), tam postanowiła skierować swoje działania na polityczne tory.
Była Członkiem Rady Miejskiej w Aalborgu, Członkiem Parlamentu Europejskiego (1979-1980), Członkiem Partii Socjaldemokratycznej. Walczyła o równouprawnienie kobiet. Była także członkiem zarządu Duńskiego Stowarzyszenia Doradców Społecznych oraz wiceprzewodniczącą Duńskiego Stowarzyszenia Kobiet.
Jest autorką kilku publikacji. W 2001 roku wydana została jej książka pt. „"Metody pracy pracowników socjalnych”", która dotyczy przemocy w rodzinie. Groes przeprowadza w niej czytelnika m.in. przez duńskie prawo i międzynarodowe konwencje, rodzaje przemocy, jak również traktuje o potrzebie udzielania pomocy zarówno ofiarom, jak i sprawcom takich działań.

</doc>
<doc id="4304195" url="https://pl.wikipedia.org/wiki?curid=4304195" title="Italiacom Open">
Italiacom Open



</doc>
<doc id="4304198" url="https://pl.wikipedia.org/wiki?curid=4304198" title="Mistrzostwa Afryki w Rugby 7 Kobiet 2018">
Mistrzostwa Afryki w Rugby 7 Kobiet 2018

Mistrzostwa Afryki w Rugby 7 Kobiet 2018 – dziesiąte mistrzostwa Afryki w rugby 7 kobiet, oficjalne międzynarodowe zawody rugby 7 o randze mistrzostw kontynentu organizowane przez Rugby Africa mające na celu wyłonienie najlepszej żeńskiej reprezentacji narodowej w tej dyscyplinie sportu w Afryce, które odbyły się w dniach 26–27 maja 2018 roku w stolicy Botswany, Gaborone.
Zawody zostały rozegrane w dziesięciozespołowej obsadzie. W pierwszym dniu drużyny rywalizowały w ramach trzech grup o rozstawienie przed ćwierćfinałami, po czym w drugim dniu nastąpiła faza play-off z udziałem wszystkich zespołów. Pod nieobecność reprezentantek RPA turniej zdominowały faworyzowane Kenijki zdobywając swój pierwszy tytuł mistrzowski.

</doc>
<doc id="4304206" url="https://pl.wikipedia.org/wiki?curid=4304206" title="Pierwszy rząd Pedra Sáncheza">
Pierwszy rząd Pedra Sáncheza

Pierwszy rząd Pedra Sáncheza – rząd Królestwa Hiszpanii funkcjonujący od 7 czerwca 2018 do 13 stycznia 2020.
Gabinet zastąpił mniejszościowy drugi rząd lidera Partii Ludowej Mariano Rajoya, powołany 4 listopada 2016, co zakończyło długotrwały kryzys polityczny. W maju 2018 zapadł wyrok w sprawie "caso Gürtel", w wyniku tego postępowania skazano blisko 30 polityków i związanych z ludowcami biznesmenów, którym zarzucono m.in. fałszerstwa i pranie brudnych pieniędzy. Socjaliści z Hiszpańskiej Socjalistycznej Partii Robotniczej, którzy w wyborach z czerwca 2016 uzyskali 85 miejsc w 350-osobowym Kongresie Deputowanych, złożyli wówczas wniosek o konstruktywne wotum nieufności, proponując na premiera swojego lidera Pedra Sáncheza. Wniosek ten poparła koalicja ugrupowań lewicowych, komunistycznych i ekologicznych skupionych wokół partii Podemos, a także baskijscy i katalońscy nacjonaliści. Wniosek o wotum nieufności przeszedł 1 czerwca 2018 – stosunkiem 180 do 169 głosów Mariano Rajoy został odwołany z funkcji premiera.
Nowy premier został zaprzysiężony następnego dnia. 6 czerwca 2018 Pedro Sánchez ogłosił proponowany skład swojego gabinetu, w którym znaleźli się przedstawiciele PSOE, skonfederowanej z nią Partii Socjalistów Katalonii (PSC) i osoby bezpartyjne. Na 17 stanowisk ministerialnych (o 4 więcej niż w poprzednim rządzie) 11 przypadło kobietom, zaś 6 mężczyznom. Ministrowie zostali zaprzysiężeni 7 czerwca.
W lutym 2019 rząd przegrał głosowanie nad budżetem, na skutek czego Pedro Sánchez doprowadził do rozpisania na kwiecień przedterminowych wyborów parlamentarnych. Socjaliści zajęli wówczas pierwsze miejsce, w parlamencie nie doszło jednak do utworzenia większości zdolnej do wyłonienia rządu. We wrześniu rozpisano kolejne przedterminowe wybory, które wyznaczono na listopad. Dopiero po nich udało się utworzyć nowy rząd dotychczasowego premiera, który rozpoczął urzędowanie 13 stycznia 2020.

</doc>
<doc id="4304207" url="https://pl.wikipedia.org/wiki?curid=4304207" title="Bladoporek płaczący">
Bladoporek płaczący

Bladoporek płaczący ("Pseudoinonotus dryadeus" (Pers.) Murrill) – gatunek grzybów z rodziny szczeciniakowatych ("Hymenochaetaceae").
Systematyka i nazewnictwo.
Pozycja w klasyfikacji według Index Fungorum: "Pseudoinonotus, Hymenochaetaceae, Hymenochaetales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1800 r. Christiaan Hendrik Persoon, nadając mu nazwę "Boletus dryadeus". Później zaliczany był do różnych innych rodzajów. Obecną, uznaną przez Index Fungorum nazwę nadał mu w 1908 r. William Alphonso Murrill, przenosząc go do rodzaju "Pseudoinonotus".
Synonimy:
Nazwę polską błyskoporek płaczący zaproponował Władysław Wojewoda w 1999 r. W polskim piśmiennictwie mykologicznym gatunek ten opisywany był też jako huba drewna, żagiew dębowa i włóknouszek płaczący. W 2021, na wniosek Piotra Tyszko-Chmielowca, Komisja ds. Polskiego Nazewnictwa Grzybów Polskiego Towarzystwa Mykologicznego zarekomendowała używanie nazwy bladoporek płaczący.
Morfologia.
Jednoroczna huba, wyrastająca pojedynczo, lub dachówkowato w grupach po kilka sztuk. Ma półkulisty, konsolowaty lub półeczkowaty kształt i szerokość 10–25 cm. Brzeg tępy i przeważnie równy. Do podłoża przyrasta bokiem. Górna powierzchnia aksamitna lub szorstka, nierówna, jamkowata lub gruzełkowata, początkowo o barwie kremowej, potem pomarańczowobrunatnej, ochrowej, rdzawej lub tabaczkowej. Charakterystyczną cechą jest występowanie na powierzchni licznych kropel czerwonobrązowego płynu. Po wyschnięciu pozostają po nich brunatne wklęśnięcia. Miąższ u młodych owocników wodnisty i gąbczasty, u starszych suchy, włóknisty i korkowaty. Ma barwę od płowej do rdzawoczerwonej i jest niewyraźnie strefowany.
Hymenofor na dolnej powierzchni, rurkowaty, początkowo białoszary, potem żółtobrunatny. Rurki tworzą jedną warstwę. Mają okrągłe, białe, oszronione pory o długości 5–20 mm. Na 1 mm mieści się ich 2–5. U starszych owocników często zarastają białożółtawą warstwą grzybni.
Owocnik posiada dość silny i nieprzyjemny zapach. W smaku jest łagodny, nieco kwaśny.
System strzępkowy monomityczny. Strzępki w warstwie zewnętrznej cienkościenne lub grubościenne, rzadko rozgałęziające się. W KOH barwią się na jasnobrązowo lub ciemnobrązowo. Mają średnicę 10–14 μm i w niektórych miejscach są inkrustowane gumowatą substancją. Strzępki w tramie o średnicy 5–9 μm, jednolicie bladobrązowe, umiarkowanie grubościenne z rzadkimi rozgałęzieniami. W hymenium występują krótkie, grubościenne, nabrzmiałe i zazwyczaj haczykowate szczecinki o brunatnej barwie, długości 25–34 μm i średnicy 9–11 μm. Podstawki jajowate, 4-sterygmowe, o wymiarach 10-30 × 9–11 μm. Zarodniki szerokoelipsoidalne do prawie kulistych, hialinowe, grubościenne, amyloidalne.
Występowanie.
Występuje na całej półkuli północnej, głównie w strefie klimatu umiarkowanego. Notowany jest także na Hawajach, w Afryce Południowej i Australii. W Polsce jest rzadki. Znajduje się na "Czerwonej liście roślin i grzybów Polski". Ma status V – gatunek narażony na wymarcie. Znajduje się na listach gatunków zagrożonych także w Danii, Holandii, Niemczech, Litwie, Szwecji.
Występuje w lasach i parkach na żywych drzewach. W Europie i Azji występuje na dębach, ale w Meksyku i Kalifornii głównie na jodłach. W Kalifornii notowano jego występowanie także na cedrach i sosnach. W Polsce występuje na dębach, zwłaszcza na dębie szypułkowym i d. bezszypułkowym. Owocniki rozwijają się od czerwca do listopada.
Znaczenie.
Pasożyt wnikający do drzewa przez rany i atakujący zdrowe, w pełni żywotne drzewa. Zarodniki wnikają głównie przez skaleczone korzenie lub mechaniczne uszkodzenia podstawy pnia. Owocniki pojawiają się głównie na korzeniach i odziomkowej części pnia. Rozwijająca się w drewnie grzybnia powoduje bardzo silną białą zgniliznę drewna. Na porażonym drzewie owocniki tworzą się nieregularnie – nie w każdym roku. Zapobiega się porażeniu przez wygładzanie ran i zabezpieczanie ich fungicydami.
Gatunki podobne.
Częstszy jest błyskoporek dębowy ("Inocutis dryophila"). Odróżnia się mniejszymi, kopytkowatymi owocnikami, które w środkowej części kapelusza mają twardą, ciemniejszą, żółto żyłkowaną i ziarnistą wkładkę.

</doc>
<doc id="4304208" url="https://pl.wikipedia.org/wiki?curid=4304208" title="Acyduria organiczna">
Acyduria organiczna



</doc>
<doc id="4304211" url="https://pl.wikipedia.org/wiki?curid=4304211" title="Pseudoinonotus dryadeus">
Pseudoinonotus dryadeus



</doc>
<doc id="4304212" url="https://pl.wikipedia.org/wiki?curid=4304212" title="Inonotus dryadeus">
Inonotus dryadeus



</doc>
<doc id="4304213" url="https://pl.wikipedia.org/wiki?curid=4304213" title="Włóknouszek płaczący">
Włóknouszek płaczący



</doc>
<doc id="4304214" url="https://pl.wikipedia.org/wiki?curid=4304214" title="Fernando Grande-Marlaska">
Fernando Grande-Marlaska

Fernando Grande-Marlaska Gómez (ur. 26 lipca 1962 w Bilbao) – hiszpański i baskijski prawnik, sędzia, prezes izby karnej w Audiencia Nacional (2012–2018), od 2018 minister spraw wewnętrznych.
Życiorys.
Z wykształcenia prawnik, absolwent Universidad de Deusto (1985). Trzy lata później uzyskał uprawnienia sędziego i zaczął orzekać w sądzie w miejscowości Santoña. W 1999 awansował do sądu prowincji (Audiencia Provincial de Vizcaya). W 2003 przeniósł się do Madrytu, w następnym roku otrzymał nominację do Audiencia Nacional (krajowego sądu karnego i administracyjnego). W 2012 został prezesem izby karnej w tej instytucji, a w 2013 zasiadł w Radzie Głównej Władzy Sądowniczej.
W trakcie swojej kariery orzeczniczej zyskał rozpoznawalność dzięki prowadzonym postępowaniem przeciwko terrorystom z ETA. Organizacja ta, według ujawnionych w 2008 informacji, planowała zorganizowanie zamachu na jego życie.
W czerwcu 2018 Fernando Grande-Marlaska objął stanowisko ministra spraw wewnętrznych w nowo powołanym rządzie Pedra Sáncheza. W wyborach w kwietniu 2019 i listopadzie 2019 z listy Hiszpańskiej Socjalistycznej Partii Robotniczej uzyskiwał mandat posła do Kongresu Deputowanych. W powołanym w styczniu 2020 drugim gabinecie dotychczasowego premiera pozostał na funkcji ministra spraw wewnętrznych.

</doc>
<doc id="4304218" url="https://pl.wikipedia.org/wiki?curid=4304218" title="Dolores Delgado">
Dolores Delgado

Dolores Damián Delgado García (ur. 9 listopada 1962 w Madrycie) – hiszpańska prawniczka, prokurator, w latach 2018–2020 minister sprawiedliwości.
Życiorys.
Ukończyła studia prawnicze na Universidad Autónoma de Madrid. Magisterium z prawa wspólnotowego uzyskała na Uniwersytecie Complutense w Madrycie. Podjęła pracę w zawodzie prokuratora, przystąpiła do branżowego zrzeszenia Unión Progresista de Fiscales. W latach 1989–1993 była prokuratorem przy Tribunal Superior de Justicia de Cataluña (katalońskim sądzie najwyższym), następnie została prokuratorem przy Audiencia Nacional (krajowym sądzie karnym i administracyjnym). Była specjalnym prokuratorem do spraw przeciwdziałania narkomanii (1993–2004) i rzecznikiem w biurze prokuratora generalnego (2006–2007). Specjalizowała się w sprawach z zakresu przeciwdziałania terroryzmowi. W 2011 dołączyła do prowadzącego sprawę Mu’ammara al-Kaddafiego zespołu prokuratorów przy Międzynarodowym Trybunale Karnym.
W czerwcu 2018 objęła stanowisko ministra sprawiedliwości w nowo powołanym rządzie Pedra Sáncheza. W wyborach w kwietniu 2019 i listopadzie 2019 z listy Hiszpańskiej Socjalistycznej Partii Robotniczej uzyskiwała mandat posłanki do Kongresu Deputowanych.
W styczniu 2020 zakończyła pełnienie funkcji ministra. W tym samym miesiącu nowy rząd wysunął jej kandydaturę na stanowisko prokuratora generalnego, którą objęła w lutym 2020.

</doc>
<doc id="4304220" url="https://pl.wikipedia.org/wiki?curid=4304220" title="FIA Formula One World Championship 2018">
FIA Formula One World Championship 2018



</doc>
<doc id="4304222" url="https://pl.wikipedia.org/wiki?curid=4304222" title="0+1=1 (I Promise You)">
0+1=1 (I Promise You)

0+1=1 (I Promise You) – drugi minialbum południowokoreańskiego boysbandu Wanna One, specjalnej grupy stworzonej przez survivalowy program Mnetu "Produce 101 Season 2", w której skład weszło jedenaście stażystów z różnych firm rozrywkowych. Minialbum został wydany cyfrowo 19 marca 2018 roku. Ukazał się w trzech edycjach: dwóch fizycznych i jednej cyfrowej.
Płytę promowały single „I Promise You” i „Boomerang”. Sprzedał się w nakładzie egzemplarzy w Korei Południowej (stan na marzec 2018). Zdobył certyfikat 3xPlatinum w kategorii albumów.

</doc>
<doc id="4304224" url="https://pl.wikipedia.org/wiki?curid=4304224" title="Jan Dembowski (1889–1963)">
Jan Dembowski (1889–1963)



</doc>
<doc id="4304226" url="https://pl.wikipedia.org/wiki?curid=4304226" title="Wiesław Brzóska">
Wiesław Brzóska

Wiesław Brzóska (ur. 8 marca 1948 w Chrzanowie) – polski artysta fotograf. Członek Okręgu Śląskiego Związku Polskich Artystów Fotografików. Członek Grupy Twórczej "Centrum". Członek Krakowskiego Towarzystwa Fotograficznego.
Życiorys.
Wiesław Brzóska związany ze śląskim środowiskiem fotograficznym – fotografuje od połowy lat 70. XX wieku. Szczególne miejsce w jego twórczości zajmuje fotografia kreacyjna, przetworzona – początkowo klasycznie, w późniejszym czasie komputerowo (w dużej części monochromatyczna, eksperymentująca ze światłem, cieniem i szarościami) oraz fotografia aktu. Fundamentalnym i wiodącym tematem w jego fotografiach jest człowiek. W latach 1979–1981 był członkiem Grupy Twórczej "Centrum", przez krótki czas należał do Krakowskiego Towarzystwa Fotograficznego. 
Wiesław Brzóska jest autorem i współautorem wielu wystaw fotograficznych; indywidualnych oraz zbiorowych. W 1985 roku został przyjęty w poczet członków rzeczywistych Okręgu Śląskiego Związku Polskich Artystów Fotografików, w pracach którego uczestniczył do roku 2013. W 1986 roku i ponownie w 1991 – był stypendystą Ministerstwa Kultury i Dziedzictwa Narodowego. W roku 1992 otrzymał stypendium National Endowment for the Arts. 
Prace Wiesława Brzóski znajdują się w zbiorach Musee de Elysee w Lozannie (Szwajcaria) oraz Photographic Resource Center w Bostonie (USA). W 1999 roku ukazała się "Antologia fotografii polskiej", w której między innymi znalazły się fotografie autorstwa Wiesława Brzóski.

</doc>
<doc id="4304232" url="https://pl.wikipedia.org/wiki?curid=4304232" title="Szlak Pętli Żuław i Zalewu Wiślanego – 303,0 km">
Szlak Pętli Żuław i Zalewu Wiślanego – 303,0 km

Szlak Pętli Żuław i Zalewu Wiślanego – 303,0 km – odznaka turystyczno-krajoznawcza przyznawana przez Komisję Turystyki Żeglarskiej Zarządu Głównego Polskiego Towarzystwa Turystyczno-Krajoznawczego na podstawie przedstawionej przez wnioskującego kroniki-dzienniczka. 
Cele.
Odznaka została ustanowiona przez prezydium Zarządu Głównego PTTK uchwałą nr 31/XVII/2013 z dnia 11 czerwca 2013 i przyjęta do rozpowszechniania przez Centrum Turystyki Wodnej PTTK. Celem odznaki jest popularyzowanie walorów turystyczno-krajoznawczych szlaku wodnego Pętli Żuławskiej, poznawanie pomników przyrody oraz obiektów kultury materialnej na szlaku, promowanie turystyki wodnej (wioślarstwa, kajakarstwa, motorowodniactwa i żeglarstwa), a także popularyzowanie inicjatyw wzbogacających ofertę turystyczną oraz infrastrukturę nadbrzeżną (mariny, przystanie, pomosty) na całym szlaku Pętli Żuławskiej.
Stopnie.
Odznaka ma dwa stopnie przyznawane niezależnie od siebie oraz stopień trzeci, szczególny:
Złotą i srebrną odznakę zdobywa uczestnik rejsu po przedstawieniu kroniki (dzienniczka) udokumentowanej zdjęciami i pieczątkami miejscowymi (np. zwiedzanych obiektów), według wykazu załączonego do regulaminu odznaki. W przypadku rejsu zorganizowanego komandor rejsu potwierdza przebytą trasę. Przykładowe zestawienie miejsc zawarte w regulaminie:

</doc>
<doc id="4304237" url="https://pl.wikipedia.org/wiki?curid=4304237" title="Marion Brandt">
Marion Brandt

Marion Brandt (ur. w 1960 we Frankfurcie nad Odrą) – germanistka, profesor Uniwersytetu Gdańskiego, zajmuje się stosunkami polsko-niemieckimi w literaturze, literaturą niemiecką XX w. oraz literaturą związaną z Gdańskiem.
Życiorys.
Marion Brandt urodziła się we Frankfurcie nad Odrą. Studiowała historię, germanistykę i pedagogikę w Warszawie (od 1979 na Uniwersytecie Warszawskim), a następnie w Berlinie. W 1990 na podstawie pracy "Schweigen ist ein Ort der Antwort. Eine Analyse des Gedichtzyklus „Das Wort der Stummen” von Gertrud Kolmar" uzyskała stopień doktora, w 2002 habilitowała się na podstawie rozprawy "Für Eure und unsere Freiheit? Der Polnische Oktober und die Solidarność-Revolution in der Wahrnehmung von Schriftstellern aus der DDR". W latach 2000–2005 pracowała jako lektor Deutscher Akademischer Austauschdienst ("Niemiecka Centrala Wymiany Akademickiej") w Gdańsku. W 2002 została profesorem literatury niemieckiej w Instytucie Filologii Germańskiej Uniwersytetu Gdańskiego. Głównymi obszarami jej zainteresowań naukowych są: Gertrud Kolmar, komparatystyka literacka (imagologia, intertekstualność) i badania międzykulturowe na przykładzie polsko-niemieckim, poezja, pisarstwo kobiet, literatura awangardowa i okresu Republiki Weimarskiej, literatura powstała w Gdańsku.

</doc>
<doc id="4304255" url="https://pl.wikipedia.org/wiki?curid=4304255" title="Sezon snookerowy 2018/2019">
Sezon snookerowy 2018/2019

Sezon snookerowy 2018/2019 – seria turniejów snookerowych rozgrywanych między 10 maja 2018 a 6 maja 2019 roku.
Gracze.
W sezonie 2018/2019 zagra 129 profesjonalnych zawodników. 64 zawodników z rankingu zarobkowego na koniec poprzedniego sezonu. Kolejne 32 miejsca zostanie obsadzonych z automatu graczami, którzy w zeszłym roku otrzymali kartę gry na dwa lata. Osiem kolejnych miejsc uzupełnią najlepsi gracze z rankingu obejmującego tylko jeden sezon, którzy nie zakwalifikowali się do gry z innej listy. Kolejne dwa miejsca zostaną obsadzone zawodnikami z EBSA Qualifying Tour Play-Offs, i kolejne dwanaście miejsc dla najlepszych zawodników z Q School. Reszta miejsc dla zawodników z turniejów amatorskich i nominowanych dziką kartą.
Międzynarodowe mistrzostwa:
CBSA China Tour:
Kalendarz.
Kalendarz najistotniejszych (w szczególności rankingowych) turniejów snookerowych w sezonie 2018/2019.

</doc>
<doc id="4304256" url="https://pl.wikipedia.org/wiki?curid=4304256" title="Like I Do (singel Christiny Aguilery)">
Like I Do (singel Christiny Aguilery)

„Like I Do” – piosenka hip-hopowa stworzona na ósmy album studyjny amerykańskiej piosenkarki Christiny Aguilery "Liberation" (2018). Powstały przy gościnnym udziale amerykańskiego rapera, GoldLinka, utwór wydany został na singlu promocyjnym 7 czerwca 2018 roku. Nagranie wyprodukował Anderson .Paak; koproducentami byli Jonathan Park (pseud. Dumbfoundead) oraz BRLLNT.
Utwór został pozytywnie oceniony przez krytyków muzycznych. Promował go wideoklip tekstowy, którego reżyserami byli Ece Gürlü i KIT Walters.
W grudniu 2018 roku nagranie uzyskało nominację do nagrody Grammy w kategorii "najlepszy występ z piosenką rapowaną/śpiewaną".
Informacje o utworze.
„Like I Do” jest skomponowaną w średnim tempie piosenką z pogranicza hip-hopu i R&amp;B. Na jej finalny kształt wpływ miały też takie gatunki, jak neo soul, synthpop i future garage. Dziennikarze muzyczni uznali, że utwór przynależy do podgatunku slow jam. Jeden z wersów „Like I Do” nawiązuje do postaci Marvina Gaye'a − artysty, dzięki któremu kompozycje slow jam zostały spopularyzowane w muzyce. Nagranie rozpoczyna osobliwe brzmienie instrumentów dętych połączonych z syntezatorami. Wkrótce potem rapować zaczyna GoldLink, gościnnie obecny na featuringu. Jego rap jest uwodzicielski: padają w nim takie zwroty, jak „Nigdy nie musimy iść do domu; chcę cię kochać, od stóp do głów”. GoldLink zapewnia, że przy swojej kochance czuje się „niepowstrzymany”; że wzajemnie współistnieją − on jest słońcem, a ona księżycem. W partiach raperskich padają odwołania do poprzednich singli Aguilery („Genie in a Bottle”, „Ain't No Other Man”). Następuje zwrotka Aguilery. Wokalistka, w bardzo łagodnym, ale namiętnym tonie, śpiewa o kwitnącym związku uczuciowym; jest pewna, że pełni w nim rolę dominującą. Informuje też, że jest niezależna i samowystarczalna („Robiłam "to" na długo przed tobą; nie potrzebuję twoich żałosnych pieniędzy”). W utworze słyszalne są rytmiczne uderzenia bębna oraz donośnie pobrzmiewający flet.
W wywiadzie udzielanym Zane'owi Lowe Aguilera wyjawiła, że prace nad piosenką rozpoczęła wraz z Andersonem Paakiem, a jej specyfika ma wzbudzić w słuchaczu chęć do podjęcia pojedynku tanecznego (od anglojęzycznego "dance off"). Poza Paakiem i Aguilerą, utwór ma pięciu innych współautorów: są nimi Jonathan Park (pseud. Dumbfoundead), D'Anthony Carlos (tj. GoldLink), Sang Hyeon Lee, Tayla Parx oraz Whitney Phillips. Parx współpracowała nad piosenką „Accelerate”, którą wytypowano na pierwszy singel promujący album "Liberation". Funkcję koproducencką powierzono duetowi Jonathan Park−BRLLNT. Sesje nagraniowe odbywały się w OBE Studios w Hollywood.
Wydanie singla.
Singel opublikowany został 7 czerwca 2018 w systemie digital download oraz w serwisach streamingowych, między innymi na Spotify i Google Play. Tego samego dnia miał swoją premierę na antenie stacji radiowej Beats 1, podczas audycji "World Record by Zane Lowe". Na łamach witryn spin.com oraz papermag.com ogłoszono, że jest „Like I Do” czwartym singlem pochodzącym z albumu "Liberation". Utwór wydano w charakterze singla promocyjnego; Mike Nied z serwisu "Idolator" nazwał „Like I Do” buzz-singlem. Nagranie emitowane było przez brytyjskie stacje radiowe: BBC Radio 1 oraz BBC 1Xtra.
Opinie.
W rankingu trzydziestu najlepszych utworów 2018 roku serwis popheart.pl przypisał piosence „Like I Do” miejsce piąte. Harrison Brocklehurst, dziennikarz portalu "The Tab", wymienił utwór w rankingu najlepszych singli w karierze Aguilery.
Recenzje.
Utwór został pozytywnie oceniony przez krytyków muzycznych. W recenzji dla tygodnika "Billboard" Mackenzie Cummings-Grady określił „Like I Do” jako piosenkę spokojniejszą, „bardziej poskromioną” niż poprzednie single Aguilery, ale wciąż „pełną wigoru”. Paris Close, dziennikarz współpracujący z serwisem popcrush.com, pisał: „Nagranie przypomina, że nikt nie śpiewa o seksie lepiej niż Xtina”. Close chwalił utwór za flirciarski ton oraz brzmienie wykorzystanych w studiu instrumentów. W recenzji albumu "Liberation", która ukazała się na łamach amerykańskiego dziennika "Newsday", „Like I Do” opisano jako kompozycję „supernowoczesną”, zbudowaną na kanwie syntezatorowo-instrumentalnych riffów. Doceniono też „seksowne wersy” współautorstwa Aguilery (na przykład: „Jesteś znacznie fajniejszy, kiedy się nie odzywasz”). W magazynie "Los Angeles Times" zanotowano, że jest „Like I Do” „pulsującą” piosenką R&amp;B − „wyjątkowo współczesną” i znacznie bardziej złożoną niż można przypuszczać. Beat nagrania uznano za „uczuciowy”. Kish Lal, związana z czasopismem "The Sydney Morning Herald", wskazała utwór jako główną atrakcję "Liberation". Podobnego zdania był Trent Clark ("HipHopDX"), który pisał: „najlepszy kawałek na albumie "Liberation", 'Like I Do', jest harmonijny i opiera się na wzajemnej rywalizacji Aguilery z GoldLinkiem. Oboje są równie utalentowani”. Jon Pareles z magazynu "The New York Times" nazwał piosenkę figlarną i pochwalił jej hook, a Mike Nied ("Idolator") kwitował całość jako nagranie o „gładkiej, melodyjnej produkcji”. Według Shakiela Mahjouriego, piszącego dla portalu etcanada.com, utwór „emanuje pewnością siebie”.
Krytyk publikujący na łamach strony "A Bit of Pop Music" pozytywnie ocenił „nowocześnie brzmiącą produkcję muzyczną” oraz „zmysłowy” wokal Aguilery, ale wnioskował, że utwór „nie stanie się najbardziej pamiętnym urywkiem albumu "Liberation"”. Sebastian Mucha (popheart.pl) stwierdził, że w piosence „Like I Do” Aguilera „pokazuje zupełnie inny muzyczny świat i teksturę swojego głosu do tej pory nieznaną nawet najwierniejszym fanom”. Dylan Nguyen, redaktor portalu "BuzzFeed", nazwał nagranie „arcydziełem współczesnego rhythm and bluesa”.
Teledysk.
20 czerwca 2018 roku w sieci pojawił się promocyjny wideoklip tekstowy ("lyric video"). Wersy piosenki prezentowane są w nim jako tło dla ujęć tańczącej pary. Mężczyzna i kobieta poruszają się w kuszący sposób, niejako toczą pojedynek taneczny. W krótszych sekwencjach namiętnie obejmują się pod natryskiem wody. Słowa utworu wyświetlane są też na starych odbiornikach telewizyjnych. Klip, utrzymany w czarno-białej kolorystyce, udostępniony został na oficjalnym kanale Aguilery w serwisie YouTube. Zdjęcia powstały w studio nagraniowym Please Space na nowojorskim Brooklynie; za reżyserię odpowiadali KIT Walters oraz fotografka tureckiego pochodzenia, Ece Gürlü.
Promocja.
31 maja 2018 w Los Angeles odbył się "listening party", organizowany przez Pandorę, na którym zgromadzeni dziennikarze i fani Aguilery mogli posłuchać kolejnych piosenek z albumu "Liberation" (wówczas czekającego na premierę). Na spotkaniu obecna była sama artystka, która opowiadała o poszczególnych utworach. Jednym z nich był „Like I Do”.
Twórcy.
Informacje za RCA Records oraz Tidal:

</doc>
<doc id="4304258" url="https://pl.wikipedia.org/wiki?curid=4304258" title="Leica">
Leica



</doc>
<doc id="4304259" url="https://pl.wikipedia.org/wiki?curid=4304259" title="Nagroda Przyjaznego Brzegu">
Nagroda Przyjaznego Brzegu

Nagroda Przyjaznego Brzegu – coroczny konkurs organizowany od 2004 przez Polskie Towarzystwo Turystyczno-Krajoznawcze, we współdziałaniu z Polskim Związkiem Żeglarskim i innymi partnerami, pod honorowym patronatem Ministra Sportu i Turystyki.
Charakterystyka i zasady.
Celem konkursu jest kształtowanie społecznej świadomości wartości wód Polski i wagi właściwego zagospodarowania ich brzegów z myślą o turystach wodnych. Nagrody przyznawane są przez jury złożone z przedstawicieli organizatorów. Kandydatami mogą być gminy, wsie, małe i duże miasta (w osobnych kategoriach), stanice kajakowe, mariny, przystanie, a także inicjatywy i przedsięwzięcia służące zagospodarowaniu i promocji polskich szlaków wodnych. Przyznawana jest Nagroda Główna (Grand Prix) i nagrody specjalne, które służą wyróżnieniu inicjatyw charakteryzujących się szczególnym nowatorstwem związanym z ochroną środowiska i działaniami na rzecz udziału osób niepełnosprawnych w turystyce wodnej. Nagrody specjalne przyznaje się również osobom fizycznym zasłużonych dla promocji polskich szlaków turystycznych i turystyki wodnej. Do zgłaszania kandydatów uprawnione są organizacje zajmujące się turystyką wodną, kluby, redakcje, komandorzy rejsów i spływów, a także osoby indywidualne. Termin zgłaszania kandydatów upływa 31 grudnia każdego roku, a ogłaszanie wyników w pierwszym kwartale roku następnego.

</doc>
<doc id="4304272" url="https://pl.wikipedia.org/wiki?curid=4304272" title="Fluorobenzen">
Fluorobenzen

Fluorobenzen, fluorek fenylu, – organiczny związek chemiczny z grupy fluorków arylowych, najprostsza fluoropochodna aromatyczna.
W skali laboratoryjnej fluorobenzen otrzymuje się przez termiczny rozkład tetrafluoroboranu benzenodiazoniowego:

</doc>
<doc id="4304278" url="https://pl.wikipedia.org/wiki?curid=4304278" title="Cornelia Schmalz-Jacobsen">
Cornelia Schmalz-Jacobsen

Cornelia Schmalz-Jacobsen (ur. 11 listopada 1934 w Berlinie) – niemiecka polityk i dziennikarz.
Urodzona jako Cornelia Helmrich w rodzinie protestanckiej. Pracowała w radiu, telewizji i wydawnictwach prasowych. Od 1968 członkini FDP. Od 1972 do 1985 była radną miejską w Monachium. Od 1985 do 1989 pełniła funkcję senatorki Berlina do spraw rodziny i młodzieży. W 1988 została sekretarzem generalnym FDP. Od 1990 zasiadała w Bundestagu, a od listopada 1991 była pełnomocnikiem rządu niemieckiego do spraw obcokrajowców.

</doc>
<doc id="4304284" url="https://pl.wikipedia.org/wiki?curid=4304284" title="Lista stadionów piłkarskich Malty">
Lista stadionów piłkarskich Malty

Lista stadionów piłkarskich Malty składa się z obiektów drużyn znajdujących się w Maltese Premier League (I poziomie ligowym Malty), Maltese First Division (II poziomie ligowym Malty), Maltese Second Division (III poziomie ligowym Malty), regionalnej Gozo Football League oraz piłkarskich reprezentacji młodzieżowych i żeńskich Malty, które znajdują się na Malcie lub Gozo - zamieszkałych wyspach archipelagu Wysp Maltańskich, tworzących Republikę Malty.

</doc>
<doc id="4304289" url="https://pl.wikipedia.org/wiki?curid=4304289" title="Prądnik (rzeka)">
Prądnik (rzeka)



</doc>
<doc id="4304292" url="https://pl.wikipedia.org/wiki?curid=4304292" title="Prądnik (województwo zachodniopomorskie)">
Prądnik (województwo zachodniopomorskie)



</doc>
<doc id="4304296" url="https://pl.wikipedia.org/wiki?curid=4304296" title="Zwalista Kopa">
Zwalista Kopa

Zwalista Kopa (słow. "Weszterova kopa", niem. "Weszter-Koppe", węg. "Weszter-púp") – turnia w słowackich Tatrach Wysokich, w bocznej grani odchodzącej na południowy wschód od Małej Wysokiej. Znajduje się pomiędzy Wyżnią Zwalistą Szczerbiną i Niżnią Zwalistą Szczerbiną. Wznosi się na wysokość 2420 m. W kierunku południowo-zachodnim opada do Doliny Wielickiej, w kierunku północno-zachodnim stromą ścianą do Klimkowego Żlebu.
Polskie nazewnictwo pochodzi od Zwalistej Turni, natomiast nazwy niemiecka, słowacka i węgierska zostały nadane na cześć Paula Wesztera, który w 1888 r. wraz ze swymi szwagrami założył miejscowość Tatrzańska Polanka.
Przez Zwalistą Kopę nie wiodą żadne znakowane szlaki turystyczne, natomiast prowadzi przez nią popularna wśród taterników tzw. Droga Tetmajera z Małej Wysokiej na Staroleśny Szczyt.
Pierwsze wejścia turystyczne letnie: Edward Koelichen, Jan Koelichen, Franciszek Krzyształowicz, Kazimierz Przerwa-Tetmajer, Tadeusz Boy-Żeleński, Klemens Bachleda, Jan Bachleda Tajber, Józef Haziak i Jan Obrochta Tomkowy, 14 sierpnia 1892 r.

</doc>
<doc id="4304305" url="https://pl.wikipedia.org/wiki?curid=4304305" title="Màxim Huerta">
Màxim Huerta

Màxim Huerta Hernández (ur. 26 stycznia 1971 w Utiel) – hiszpański dziennikarz i pisarz, w czerwcu 2018 minister kultury i sportu.
Życiorys.
Ukończył studia z zakresu informatologii na Universidad CEU San Pablo w Walencji. Uzyskał magisterium z grafiki i ilustracji prasowej w madryckim oddziale Europejskiego Instytutu Wzornictwa. Jako dziennikarz pracował początkowo w stacjach radiowych we wspólnocie autonomicznej Walencji, a także w prasie regionalnej (m.in. w „Las Provincias”). W 1997 dołączył do regionalnej stacji telewizyjnej Canal Nou, pracował jako redaktor i prezenter programów informacyjnych. W 1999 przeszedł do prywatnej telewizji Telecinco, prowadził w niej ogólnokrajowe wydanie programu "Informativos Telecinco". Od 2005 do 2015 był współgospodarzem magazynu porannego "El programa de AR". W 2016 był prezenterem cyklu dokumentalnego "Destinos de película" w La 1 wchodzącym w skład Televisión Española. Podjął również współpracę m.in. z Radio Nacional de España. Opublikował kilka pozycji książkowych, takich jak "Que sea la última vez...", "El Susurro de la Caracola", "Una tienda en París", "La noche soñada".
W czerwcu 2018 został ministrem kultury i sportu w nowo powołanym rządzie Pedra Sáncheza. Zakończył urzędowanie w tym samym miesiącu, sprawując funkcję przez tydzień. Powodem jego dymisji było ujawnienie przez media, że w 2017 został ukarany za oszustwa podatkowe z lat 2006–2008.

</doc>
<doc id="4304307" url="https://pl.wikipedia.org/wiki?curid=4304307" title="Bova Futura">
Bova Futura



</doc>
<doc id="4304309" url="https://pl.wikipedia.org/wiki?curid=4304309" title="Kościół Il Santissimo Nome di Maria e degli Angeli Custodi">
Kościół Il Santissimo Nome di Maria e degli Angeli Custodi

Kościół Il Santissimo Nome di Maria e degli Angeli Custodi (pol. kościół Najświętszego Imienia Maryi i Aniołów Stróżów), zwany popularnie chiesa delle Scuole Pie (pol. „kościołem szkół pobożnych”) – rzymskokatolicki kościół w Genui, będący kościołem rektorskim w parafii San Lorenzo, należącej do dekanatu Centro Est w Archidiecezji Genui.
Historia.
W 1623 roku przybyli z Savony do Genui pijarzy, aby założyć nową szkołę dla chłopców. Budowę kościoła rozpoczęto w 1708 roku przy wsparciu finansowym szlachcica Domenica Ignazia Marii Sauli. Prace nadzorował Giacomo Ricca, przyrodni brat architekta Giovanniego Antonia, który prawdopodobnie sporządził projekt. Prace budowlane napotykały na trudności z powodu gęstości miejskiej zabudowy w tym miejscu, a także z powodu sporów z właścicielami sąsiednich budynków. Budowa dobiegła końca w 1713 roku. Kościołowi nadano formę pojedynczej, wydłużonej sali na planie ośmiokąta, z kolegium w górnej części, przeznaczonym dla uczniów. W osi poprzecznej umieszczono niewielkie kaplice boczne.
W 1980 roku z pozbawionego dozoru kościoła skradziono dwa płótna: "Św. Józefa Kalasantego", pędzla Jacopa Cestara i "Anioła Stróża", pędzla Gian Paola Oderica, umieszczone w bocznych ołtarzach. Na ich miejscu umieszczono dwie zielone draperie, ale Urząd Konserwatorski Ligurii (Soprintendenza dei Beni Architettonici della Liguria) postanowił zlecić studentom miejscowej Akademii Sztuk Pięknych wykonanie kopii tych obrazów (na podstawie zachowanych fotografii) pod nadzorem malarza Raimonda Sirottiego.
W latach 1995–2001 pod nadzorem Urzędu Konserwatorskiego Ligurii odrestaurowano wnętrze kościoła, montując przy tej okazji system oświetleniowy dla podkreślenia urody artystycznej odnowionych dzieł sztuki.
Architektura.
Plac Scuole Pie (z widokiem na kościół) stanowił część Vico del Filo, dawnej trasy, którą podążały procesje od morza do katedry św. Wawrzyńca. Kościół pijarów jest jednym z najciekawszych przykładów architektury późnego genueńskiego baroku, w którym połączono architekturę z dekoracją, by uwypuklić rolę Najświętszej Maryi Panny w historii zbawienia. Fasada kościoła jest podzielona poziomo na trzy kondygnacje, oddzielone od siebie entablaturą. Dwie pierwsze kondygnacje są rozczłonkowane dwoma rzędami pilastrów. Pierwsza kondygnacja, w której znajduje się portal z trójkątnym tympanonem, jest zwieńczona centralnym, wspartym na półkolumnach, zaokrąglonym naczółkiem, nad którym znajduje się duże okno, oświetlające wnętrze kościoła. Na trzeciej kondygnacji znajdują się okna kolegium oraz trójkątny tympanon, wieńczący drugą kondygnację.
Wnętrze.
Wystrój wnętrza nawiązuje do kultu maryjnego. W ołtarzu głównym znajduje się rzeźba "Matka Boża Nauczycielka" dłuta Francesca Marii Fanellego, wsparta na unoszących się aniołach autorstwa genueńskiego artysty Francesca Marii Schiaffina. Na sklepieniu prezbiterium widnieje fresk "Uwielbienie Imienia Maryi" autorstwa Giuseppe Galeottiego i kwadraturzysty Andrei Leonciniego. Efekt kwadratury został tu wykorzystany dla iluzyjnego powiększenia istniejącej przestrzeni i zaakcentowania przedstawionej sceny. Autorstwa Galeottiego jest również zdobiący sklepienie nawy fresk "Chwała Najświętszej Maryi Panny ze św. Józefem Kalasantym" oraz obrazy przedstawiające czterech Doktorów Kościoła, umieszczone na ścianach bocznych. Wystroju dopełnia 9 płaskorzeźb z marmuru, zrealizowanych przez Francesca Marię Schiaffina. Ich tematem są sceny z życia Maryi, w tym: "Nawiedzenie", "Zwiastowanie", "Zesłanie Ducha Świętego" i "Wniebowzięcie". Cykl należy do najważniejszych dzieł tego artysty. Został ukończony przez jego ucznia, Carla Cacciatori. Autorem ostatniej sceny, "Ucieczka do Egiptu", a przypuszczalnie i innej, "Zaślubiny Marii z Józefem" był inny z jego uczniów, Nicolò Traverso.

</doc>
<doc id="4304320" url="https://pl.wikipedia.org/wiki?curid=4304320" title="Daniel Ortega Saavedra">
Daniel Ortega Saavedra



</doc>
<doc id="4304322" url="https://pl.wikipedia.org/wiki?curid=4304322" title="Reyes Maroto">
Reyes Maroto

María Reyes Maroto Illera (ur. 19 grudnia 1973 w Medina del Campo) – hiszpańska polityk, ekonomistka i nauczyciel akademicki, działaczka Hiszpańskiej Socjalistycznej Partii Robotniczej (PSOE), od 2018 do 2023 minister przemysłu, handlu i turystyki.
Życiorys.
Ukończyła nauki ekonomiczna na Universidad de Valladolid. Uzyskała magisterium z ekonomii i finansów w CEMFI (fundacji zorganizowanej przez Bank Hiszpanii) oraz w dziedzinie świadczeń zdrowotnych na Universidad Carlos III de Madrid. Została nauczycielem akademickim na ostatniej z tych uczelni. Od końca lat 90. pracowała także w różnych organizacjach pozarządowych i instytutach naukowych, m.in. w Fundación IDEAS (2011–2013).
Zaangażowała się w działalność polityczną w ramach PSOE. W 2015 została wybrana na posłankę do parlamentu wspólnoty autonomicznej Madrytu. W czerwcu 2018 objęła stanowisko ministra przemysłu, handlu i turystyki w nowo powołanym rządzie Pedra Sáncheza. W wyborach w kwietniu 2019 i listopadzie 2019 uzyskiwała mandat posłanki do Kongresu Deputowanych. W powołanym w styczniu 2020 drugim gabinecie dotychczasowego premiera pozostała na dotychczasowej funkcji rządowej. Urząd ten sprawowała do marca 2023, odchodząc z rządu w związku z kandydowaniem w wyborach lokalnych.

</doc>
<doc id="4304325" url="https://pl.wikipedia.org/wiki?curid=4304325" title="Antoni Rutkowski">
Antoni Rutkowski



</doc>
<doc id="4304329" url="https://pl.wikipedia.org/wiki?curid=4304329" title="Beretta Holding Group">
Beretta Holding Group



</doc>
<doc id="4304331" url="https://pl.wikipedia.org/wiki?curid=4304331" title="Terézia Páleníková">
Terézia Páleníková

Terézia Páleníková (ur. 16 sierpnia 1995 w Bratysławie) – słowacka koszykarka, reprezentantka kraju, występująca na pozycji niskiej skrzydłowej, obecnie zawodniczka Pieszczańskich Czajek.
23 maja 2018 została zawodniczką Ślęzy Wrocław. 19 czerwca 2019 przedłużyła umowę z wrocławskim klubem. 6 września klub poinformował, iż nie zagra w sezonie 2019/2020.
3 stycznia 2020 powróciła do słowackiego klubu Pieszczańskich Czajek.

</doc>
<doc id="4304336" url="https://pl.wikipedia.org/wiki?curid=4304336" title="Benelli Arms">
Benelli Arms



</doc>
<doc id="4304342" url="https://pl.wikipedia.org/wiki?curid=4304342" title="Enrico Tellini">
Enrico Tellini

Enrico Tellini (ur. 25 sierpnia 1871 w Castelnuovo di Garfagnana, zm. 27 sierpnia 1923 we wsi Zepe k. Leskoviku) – włoski generał i polityk.
Życiorys.
Był synem sędziego. Dzieciństwo spędził w Pontremoli, dokąd skierowano jego ojca. W wieku 13 lat wstąpił do Collegio Militare we Florencji, a po jego ukończeniu studiował w Akademii Wojskowej w Rzymie. Od 1901 służył w sztabie generalnym armii włoskiej w Rzymie. W 1911 wziął udział w wojnie włosko-tureckiej, w randze kapitana. Po zakończeniu działań wojennych został awansowany na majora i mianowany attaché wojskowym w ambasadzie włoskiej w Wiedniu.
W czasie I wojny światowej walczył na froncie włoskim. W bitwie pod Caporetto w 1917 został ranny i wzięty do niewoli. Po zakończeniu działań wojennych otrzymał awans na generała i został skierowany do włoskiego garnizonu, stacjonującego we Wlorze. Kiedy Rada Ambasadorów w 1922 podjęła decyzję o demarkacji granicy grecko-albańskiej na teren sporny skierowano komisję działającą z ramienia Ligi Narodów, której kierownictwo objął gen. Tellini. Komisja zebrała się po raz pierwszy w marcu 1922 w Paryżu. W maju 1923 komisja wyjechała do Albanii, gdzie miała zebrać niezbędne dane do przeprowadzenia demarkacji.
Okoliczności śmierci.
27 sierpnia 1923 członkowie komisji wyruszyli z Janniny do Kakaviji w konwoju złożonym z dwóch samochodów. O godzinie 9.10 w pobliżu wsi Zepe, w okolicach Leskoviku konwój zatrzymało kilka drzew, leżących na drodze. Jako pierwsi z samochodu wysiedli kierowca i tłumacz i zostali ostrzelani z broni palnej przez nieznanych sprawców. Obaj zginęli na miejscu, podobnie jak znajdujący się w samochodzie dr Luigji Corti. Adiutant generała Mario Bonacini próbował ukryć się za samochodem, a gen. Tellini strzelając z pistoletu próbował dobiec do pobliskiego lasu. Zanim tam dotarł zginął od strzału w plecy. Sprawców zabójstwa nigdy nie ujęto, ale o zabójstwo Włosi oskarżyli stronę grecką, która miała utrudniać pracę nad przeprowadzeniem delimitacji. Grecy obciążali odpowiedzialnością za incydent bandytów albańskich, działających na pograniczu. 31 sierpnia 1923 w ramach retorsji armia włoska dokonała ataku na wyspę Korfu, należącą do Grecji.
Pamięć.
W 1933, w miejscu śmierci generała wzniesiono jego pomnik, dłuta Odhise Paskaliego. Po dojściu komunistów do władzy pomnik został zniszczony.

</doc>
<doc id="4304349" url="https://pl.wikipedia.org/wiki?curid=4304349" title="ʔh">
ʔh



</doc>
<doc id="4304350" url="https://pl.wikipedia.org/wiki?curid=4304350" title="Bogdan Lesiński">
Bogdan Lesiński

Bogdan Lesiński (ur. 5 maja 1922 w Czarnkowie nad Notecią, zm. 30 marca 2001) – polski prawnik, historyk prawa, profesor nauk prawnych, profesor zwyczajny Wydziału Prawa i Administracji Uniwersytetu im. Adama Mickiewicza w Poznaniu.
Życiorys.
Był synem Antoniego Lesińskiego, adwokata, i Walerii z domu Ziętkowskiej, gospodyni domowej. Odbył naukę w liceum w Chojnicach. Walczył w wojnie obronnej Polski w 1939, znalazł się w niewoli niemieckiej, z której powrócił pod koniec 1939. W grudniu tego samego roku został wysiedlony wraz z rodziną do Generalnego Gubernatorstwa. W okresie okupacji pracował jako robotnik. Od grudnia 1944 do lutego 1946 służył w Ludowym Wojsku Polskim.
W 1946 zdał egzamin maturalny. W tym samym roku rozpoczął studia na Wydziale Prawno-Ekonomicznym Uniwersytetu Poznańskiego. Uczestniczył w seminarium prof. Józefa Matuszewskiego. W 1950 został asystentem w Katedrze Historii Prawodawstw Słowiańskich rodzimego wydziału. W 1958 uzyskał stopień naukowy doktora (kandydata nauk) na podstawie opublikowanej w 1956 rozprawy pt. "Stanowisko prawne kobiety w polskim prawie ziemskim do połowy XV w." Stopień doktora habilitowanego otrzymał na Wydziale Prawa UAM w 1966 na podstawie dorobku naukowego oraz monografii pt. "Kupno renty w średniowiecznej Polsce na tle ówczesnej doktryny i praktyki zachodnioeuropejskiej". W 1967 został docentem, a profesorem nadzwyczajnym w 1981. W 1991 objął stanowisko profesora zwyczajnego. 
W latach 1969–1981 był kierownikiem Zakładu Powszechnej Historii Państwa i Prawa na Wydziale Prawa i Administracji UAM, zaś w latach 1981–1990 kierownikiem Katedry Prawa Rzymskiego i Historii Prawa Sądowego na tym wydziale. Został pochowany na Cmentarzu Junikowo w Poznaniu (pole 9-5-F-25).

</doc>
<doc id="4304354" url="https://pl.wikipedia.org/wiki?curid=4304354" title="Farshad Ahmadzadeh">
Farshad Ahmadzadeh



</doc>
<doc id="4304359" url="https://pl.wikipedia.org/wiki?curid=4304359" title="Sebastian (Paşcanu)">
Sebastian (Paşcanu)

Sebastian, imię świeckie Sorin Petrică Paşcanu (ur. 5 listopada 1966 w Moreni) – duchowny Rumuńskiego Kościoła Prawosławnego, od 2001 biskup Slatiny i Romanați. 
Życiorys.
Święcenia diakonatu przyjął w 1988, a prezbiteratu w 1996. Chirotonię biskupią otrzymał 25 marca 2001. W latach 2001–2008 pełnił urząd wikariusza archieparchii Bukaresztu, z tytułem biskupa ilfowskiego.

</doc>
<doc id="4304368" url="https://pl.wikipedia.org/wiki?curid=4304368" title="Ireneusz (Pop)">
Ireneusz (Pop)

Ireneusz, imię świeckie Ionel Pop (ur. 2 lipca 1953 w Băseşti) – duchowny Rumuńskiego Kościoła Prawosławnego, od 2011 arcybiskup Alba Iulii. 
Życiorys.
Święcenia prezbiteratu przyjął w 1980. Chirotonię biskupią otrzymał 21 listopada 1990. W latach 1990–2011 pełnił urząd wikariusza archieparchii Vadu, Feleacu i Klużu, z tytułem biskupa bystrzyckiego. W czerwcu 2016 r. był członkiem delegacji Patriarchatu Rumuńskiego na Święty i Wielki Sobór Kościoła Prawosławnego.

</doc>
<doc id="4304370" url="https://pl.wikipedia.org/wiki?curid=4304370" title="Ignacy (Trif)">
Ignacy (Trif)

Ignacy, imię świeckie Ilie Trif (ur. 7 lipca 1976 w Bilbor) – duchowny Rumuńskiego Kościoła Prawosławnego, od 2017 biskup Huşi. 
Życiorys.
Święcenia diakonatu przyjął 6 sierpnia 2001, a prezbiteratu 11 sierpnia. Chirotonię biskupią otrzymał 11 grudnia 2011. W latach 2011–2017 pełnił urząd biskupa mureşańskiego, wikariusza eparchii Hiszpanii i Portugalii.

</doc>
<doc id="4304372" url="https://pl.wikipedia.org/wiki?curid=4304372" title="Kościół św. Kajetana w Ħamrunie">
Kościół św. Kajetana w Ħamrunie

Kościół św. Kajetana w Ħamrun, kościół parafialny św. Kajetana z Thieny (, ) – rzymskokatolicki kościół parafialny w Ħamrun na Malcie, pod wezwaniem św. Kajetana.
Kościół powstał w latach 1869–1875 według projektu Giorgio Costantino Schinasa, w kilku stylach architektonicznych. Oratorium i kopuła zostały dobudowane później, odpowiednio w latach 90. XIX wieku i 50. XX wieku, tę ostatnią zaprojektował Andrea Vassallo.
Historia.
Kiedy w połowie XIX wieku liczba mieszkańców wioski "Casale San Giuseppe" (jak Ħamrun był ówcześnie nazywany) zaczęła wzrastać, dwa stare kościoły, pod wezwaniem Matki Bożej z Atochy ("tas-Samra") oraz Matki Bożej Bezpiecznej Przystani (Our Lady of Porto Salvo - "ta' Nuzzu") zaczęły być za małe dla okolicznej populacji. Podjęto wtedy decyzję o budowie nowego kościoła, który został, na prośbę biskupa Gaetano Pace Forno, pod wezwaniem św. Kajetana, zamiast św. Józefa, którego kult jest lokalnie bardzo istotny.
Kamień węgielny nowego kościoła położony został 13 czerwca 1869, na działce ziemi podarowanej przez sędziego Giovanniego Conti. Fundusze na budowę zasilone zostały przez rząd, mieszkańców i kilku większych darczyńców, zaś budynek został zaprojektowany przez architekta Giorgio Costantino Schinasa. Budowę ukończono w 1875, a msza św. inauguracyjna odprawiona została 11 lipca tego roku przez biskupa Carmelo Sciclunę. W czasie, kiedy budowano kościół, miejscowość wciąż była częścią parafii Qormi, lecz 1 grudnia 1881 Ħamrun ustanowione zostało samodzielną parafią, z kościołem św. Kajetana jako parafialnym. Poświęcenie kościoła nastąpiło 26 września 1930.
Oratorium (stojąc twarzą do fasady kościoła - po prawej) dobudowane zostało w 1895, projektantem był Andrea Grima. Kopuła kościoła, zaprojektowana została w latach 20. XX wieku przez Andrea Vassallo, lecz jej budowa opóźniła się kilka dziesięcioleci. Została w końcu zbudowana pomiędzy 13 kwietnia 1953 a 20 kwietnia 1955, pod nadzorem Guzè D'Amato. Jakkolwiek konstrukcja powstała dekady po śmierci konstruktora, zbudowano ją według oryginalnych planów, jedynie z niewielkimi strukturalnymi poprawkami, dokonanymi przez budowniczego.
Wnętrze.
Tytularna rzeźba, przedstawiająca św. Kajetana, wykonana została w latach 1885–1888 przez Karlu Darmanina; cokół jest dziełem Giovanniego Farrugii, zaś "bradella", zdejmowana platforma używana podczas procesji, jest projektu Antonio Sciortino. Retabulum przedstawiające św. Kajetana otrzymującego Dzieciątko Jezus od Maryi, namalowane zostało przez włoskiego artystę w roku 1881. Pozostałe dzieła sztuki w tym kościele to obrazy maltańskich i zagranicznych artystów z drugiej połowy XIX i początku XX wieku.
Są to:
Wnętrze kopuły mieści malowidła Emvina Cremony. Część wnętrza kościoła została zmodyfikowana po Soborze Watykańskim II, główny ołtarz został przeniesiony, a część ołtarzy bocznych zastąpiono konfesjonałami.
Odnawianie malowideł.
W roku 2008 wykonano prace przy odnawianiu malowideł sufitu kościoła, będących dziełem Emvina Cremony. W roku 2009 przystąpiono do odnawiania dzieł tego artysty wewnątrz kopuły, oraz prac na jej zewnętrznej części. Ukończono je latem 2012. Do roku 2015 przeprowadzono renowację pozostałych malowideł wnętrza świątyni, przy bardzo dużym udziale wolontariuszy.
Obrazy pozostałych artystów odnowiono w latach 2014–2016. Wykonawcą tej pracy była firma „Prevarti – Art Restoration &amp; Conservation”. Koszt prac wyniósł około 65 000 euro.
Architektura.
Kościół parafialny św. Kajetana zbudowany jest na planie krzyża łacińskiego, z dwoma nawami bocznymi oraz krótkim prezbiterium. Dwie dzwonnice są najwyższe na Malcie, i razem z kopułą dominują w panoramie miasta. Kościół zaprojektowany został w kombinacji różnych stylów, eksponując wpływy z wielu źródeł średniowiecznych i klasycznych. W szczególności czerpie z gotyku francuskiego, zwłaszcza z katedry w Laon, oraz z weneckiej barokowej bazyliki Santa Maria della Salute.
Kopuła kościoła uważana jest za jedną z najwspanialszych na Malcie. Oryginalny plan Schinasa przewidywał strukturę w stylu romańskiej wieży, podobną do znajdujących się w katedrze w Moguncji, czy w Tuluzie, lecz byłaby ona obca środowisku maltańskiemu. Vassallo zaprojektował istniejącą kopułę dziesiątki lat po zbudowaniu kościoła, lecz harmonizuje ona z resztą budowli. Czerpał inspirację z kopuły kościoła Santa Maria della Salute, nosi ona też pewne podobieństwa do kopuły kościoła św. Mikołaja w Siġġiewi, który został zaprojektowany przez Vassallo w roku 1919.

</doc>
<doc id="4304374" url="https://pl.wikipedia.org/wiki?curid=4304374" title="Hilarion (Urs)">
Hilarion (Urs)

Hilarion, imię świeckie Ioan Urs (ur. 4 marca 1955 w Recea) – duchowny Rumuńskiego Kościoła Prawosławnego, od 2015 biskup făgăraşanski, w rzeczywistości pomocniczy Sybina. 
Życiorys.
Święcenia diakonatu przyjął 7 listopada 1984, a prezbiteratu 15 sierpnia 1987. Chirotonię biskupią otrzymał 7 czerwca 2015.

</doc>
<doc id="4304376" url="https://pl.wikipedia.org/wiki?curid=4304376" title="Agata Hołdyk">
Agata Hołdyk

Agata Hołdyk – polska pianistka, adiunkt w Instytucie Muzyki w Cieszynie na Wydziale Artystycznym Uniwersytetu Śląskiego w Katowicach.
Wykształcenie.
Naukę gry na fortepianie rozpoczęła w wieku 9 lat. Państwową Podstawową Szkołę Muzyczną im. Stanisława Moniuszki w Katowicach oraz Państwowe Liceum Muzyczne im. Karola Szymanowskiego w Katowicach ukończyła z wyróżnieniem w klasie fortepianu Marii Wróbel-Zegalskiej. Jest absolwentką Akademii Muzycznej im. Karola Szymanowskiego w Katowicach w klasie fortepianu prof. Andrzeja Jasińskiego. Tam też ukończyła klasę kameralistyki u prof. Reginy Strokosz-Michalak.
W 2003 roku odbyła staż w Uniwersität für Musik und darstellende Kunst w Grazu w Austrii, doskonaląc umiejętności pianistyczne u prof. Alexandra Satza oraz studiując w klasie kameralistyki u profesora Jontscho Bayrova.
Ukończyła studia podyplomowe (2009) w Akademii Muzycznej im. K.Szymanowskiego w Katowicach na kierunku instrumentalistyka w zakresie gry na fortepianie w klasie prof. Andrzeja Jasińskiego. W listopadzie 2013 roku obroniła dysertację doktorską, której promotorem był Andrzej Jasiński.
Działalność dydaktyczna.
Od 2003 do 2016 związana z Instytutem Muzyki Akademii im. Jana Długosza w Częstochowie. W latach 2005–2016 pracowała także w Zespole Szkół Muzycznych im. W.Kilara w Katowicach, gdzie uzyskała stopień nauczyciela dyplomowanego. Od 2016 roku pracuje w Instytucie Muzyki na Wydziale Artystycznym Uniwersytetu Śląskiego w Katowicach.
Najważniejsze osiągnięcia.
Jest laureatką wielu konkursów ogólnopolskich i międzynarodowych, m.in. V miejsca na XXI Międzynarodowym Konkursie Pianistycznym w Marsali (Włochy), I miejsca w III Śląskim Konkursie Pianistycznym w Zabrzu oraz II miejsca na VI Międzynarodowym Konkursie Pianistycznym im. Miłosza Magina w Paryżu. Jest stypendystką Ministra Kultury i Sztuki. Członek jury Międzynarodowego Konkursu Pianistycznego w Zgorzelcu i Görlitz oraz Ogólnopolskiego Konkursu Duetów Fortepianowych w Jeleniej Górze.
Koncertuje jako solistka i kameralistka w Polsce i za granicą (Niemcy, Austria, Francja, Włochy, Czechy, Ukraina, Norwegia, Dania, Wielka Brytania, Irlandia). Od kilku lat łączy też pasję pianistyczną z konferansjerką grając i prowadząc wydarzenia artystyczne organizowane przez instytucje publiczne i prywatne.
Od 2009 wraz z Aleksandrą Hałat współtworzy duet fortepianowy AHHA PIANO DUO, który zdobył m.in. II miejsce na Międzynarodowym Konkursie Pianistycznym Bradshaw &amp; Buono w Nowym Jorku (konkurs nagrań) oraz wyróżnienie na XI Międzynarodowych Konkursie Pianistycznym „Concours Grieg” w Oslo.
Nagrała dwie płyty: solową z utworami Clary Schumann „Clara &amp; Robert Schumann” oraz w duecie AHHA PIANO DUO „Our World Of Four Hands”.

</doc>
<doc id="4304381" url="https://pl.wikipedia.org/wiki?curid=4304381" title="Witold Milwid">
Witold Milwid

Witold Milwid vel Tadeusz Wysocki pseud. „T-5”, „Todek” (ur. w Jekaterynosławiu, zm. 12 listopada 1949 w Bydgoszczy) – polski działacz konspiracji niepodległościowej w czasie II wojny światowej, podporucznik kontrwywiadu Komendy Okręgu Wileńskiego AK, ofiara powojennych represji stalinowskich.
Życiorys.
Był absolwentem Uniwersytetu Stefana Batorego w Wilnie. Z zawodu był chemikiem. W czasie II wojny światowej związany był z konspiracją niepodległościową jako żołnierz Armii Krajowej na Wileńszczyźnie, będąc członkiem oddziału specjalnego odpowiedzialnego za wykonywanie egzekucji na kolaborantach niemieckich. Według relacji między innymi Mikołaja Matulewskiego ps. „Żbik” i swojej żony Ireny Milwid, Witold był uczestnikiem likwidacji redaktora Czesława Ancerewicza współpracującego z wileńską gadzinówką "„Goniec Codzienny”". 
Wraz ze zmianą granic na wiosnę 1945 opuścił ze swoją żoną Ireną Wileńszczyznę i wyjechał do Bydgoszczy. Od 1947 pracował w cukrowni w Pastuchowie na Dolnym Śląsku, gdzie 3 września 1948 został aresztowany przez funkcjonariuszy Ministerstwa Bezpieczeństwa Publicznego. W publicznym procesie odbywającym się w sali rozpraw w Resursie Kupieckie w Bydgoszczy, sądzony był wspólnie z porucznikiem Jerzym Łozińskim i podporucznikiem Władysławem Subortowiczem jako członkowie grupy kontrwywiadu wileńskiej AK o kryptonimie „Cecylia”. Łozińskiemu, Milwidowi i Subortowiczowi prokuratura zarzuciła, iż w roku 1944 zatrzymali i wydali Niemcom czworo działaczy komunistycznych. 3 września 1949 wyrokiem Wojskowego Sądu Rejonowego w Bydgoszczy został skazany na karę śmierci i 12 listopada 1949 stracony w więzieniu przy Wałach Jagiellońskich w Bydgoszczy. Ciało Witolda Milwida potajemnie pochowano na cmentarzu komunalnym w Bydgoszczy. Jego żona Irena Milwid za pomoc mężowi została skazana na rok i sześć miesięcy więzienia. 
W 1964 na emigracji ukazała się książka Sergiusza Piaseckiego pt. "Dla honoru Organizacji". Witold Milwid był pierwowzorem książkowego „R-9”. 
W 1991 Witold Milwid został pośmiertnie uhonorowany Krzyżem Kawalerskim Orderu Odrodzenia Polski. W 1994 Sąd Wojewódzki w Bydgoszczy uznał wydane wcześniej orzeczenia skazujące Witolda Milwida na śmierć za nieważne.

</doc>
<doc id="4304386" url="https://pl.wikipedia.org/wiki?curid=4304386" title="Andrzej (Moldovan)">
Andrzej (Moldovan)

Andrzej, imię świeckie Nicolae Moldovan (ur. 22 listopada 1967 w Chetani) – duchowny Rumuńskiego Kościoła Prawosławnego, od 2014 biskup Covasny i Harghity. 
Życiorys.
Święcenia diakonatu przyjął 20 lipca 1990, a prezbiteratu dzień później. Chirotonię biskupią otrzymał 15 sierpnia 2008. W latach 2008–2014 pełnił urząd biskupa făgărașkiego (w rzeczywistości pomocniczego Sybina).

</doc>
<doc id="4304394" url="https://pl.wikipedia.org/wiki?curid=4304394" title="Du Yun">
Du Yun

Du Yun (; ur. 18 czerwca 1977 w Szanghaju) – amerykańska kompozytorka pochodzenia chińskiego, laureatka Nagrody Pulitzera.
Życiorys.
Urodziła się i wychowała w Szanghaju. Od dziecka ćwiczyła grę na fortepianie. Po przeprowadzce do Stanów Zjednoczonych ukończyła Oberlin Conservatory of Music, uzyskując stopień magistra. Nagrodę Pulitzera w dziedzinie muzyki otrzymała w 2017 za operę do libretta Royce’a Vavreka "Angel's Bone", opowiadającą w metaforyczny sposób o handlu ludźmi.

</doc>
<doc id="4304397" url="https://pl.wikipedia.org/wiki?curid=4304397" title="Marzena Węgrzyn">
Marzena Węgrzyn

Marzena Węgrzyn (ur. 17 maja 1978) – polska judoczka. 
Była zawodniczka Klubu Judo AZS Opole (1991-2003). Trzykrotna medalistka zawodów pucharu świata: złota (Warszawa 1999 - kat. do 57 kg) i dwukrotna brązowa (Praga 1994 - kat. do 48 kg, Warszawa 1998 - kat do 57 kg). Wicemistrzyni Europy juniorek 1996 w kat. do 56 kg. Sześciokrotna medalistka mistrzostw Polski seniorek: złota (1999 - kat. do 57 kg), trzykrotna srebrna (1997 - kat. do 56 kg, 1998 - kat do 57 kg, 2002 - kat. do 63 kg) oraz dwukrotna brązowa (1994 - kat. do 48 kg, 2003 - kat. do 63 kg).

</doc>
<doc id="4304411" url="https://pl.wikipedia.org/wiki?curid=4304411" title="Ryūnosuke Haga">
Ryūnosuke Haga

Ryūnosuke Haga (ur. 28 kwietnia 1991) – japoński judoka, brązowy medalista letnich igrzysk olimpijskich w Rio de Janeiro w kategorii do 100 kilogramów.

</doc>
<doc id="4304419" url="https://pl.wikipedia.org/wiki?curid=4304419" title="Ami Kondo">
Ami Kondo

Ami Kondo (ur. 9 maja 1995 w Nagoja) – japońska judoczka, brązowa medalistka igrzysk olimpijskich w Rio de Janeiro w kategorii do 48 kilogramów.

</doc>
<doc id="4304420" url="https://pl.wikipedia.org/wiki?curid=4304420" title="Kanae Yamabe">
Kanae Yamabe

Kanae Yamabe (ur. 22 września 1990 w Hokkaido) – japońska judoczka, brązowa medalistka igrzysk olimpijskich w Rio de Janeiro w kategorii powyżej 78 kilogramów. Brązowa medalistka mistrzostw świata w 2015. Trzecia w Pucharze Świata w 2010 i 2011 i na igrzyskach Azji Wschodniej w 2013. Wygrała uniwersjadę w 2011; druga w 2009 roku. 

</doc>
<doc id="4304425" url="https://pl.wikipedia.org/wiki?curid=4304425" title="Hisayoshi Harasawa">
Hisayoshi Harasawa

Hisayoshi Harasawa (; ur. 3 lipca 1992 r. w Shimonoseki) – japoński judoka, srebrny medalista igrzysk olimpijskich, trzykrotny mistrz świata.
Igrzyska olimpijskie.
W 2016 roku na igrzyskach olimpijskich w Rio de Janeiro zdobył srebrny medal, przegrywając finałowy pojedynek z Francuzem Teddym Rinerem.

</doc>
<doc id="4304431" url="https://pl.wikipedia.org/wiki?curid=4304431" title="Mashu Baker">
Mashu Baker

Mashu Baker (ur. 25 września 1994 w Tokio) – japoński judoka występujący w kategorii do 90 kilogramów.
Życiorys.
Jego ojciec jest Amerykaninem. Jego rodzice rozwiedli się, kiedy był mały. Został wychowany przez matkę. Zaczął trenować judo w wieku 7 lat. Jego ulubioną techniką jest Ouchi Gari. W 2015 roku zdobył brązowy medal mistrzostw świata w kategorii do 90 kilogramów. Jest mistrzem olimpijskim z Rio de Janeiro w kategorii do 90 kilogramów.

</doc>
<doc id="4304434" url="https://pl.wikipedia.org/wiki?curid=4304434" title="Haruka Tachimoto">
Haruka Tachimoto

Haruka Tachimoto (ur. 3 sierpnia 1990 w Imizu) – japońska judoczka kategorii do 70 kilogramów, mistrzyni olimpijska z Rio de Janeiro.
W 2011 roku w Abu Zabi zdobyła srebrny medal mistrzostw Azji. W 2012 roku zajęła 7. miejsce na igrzyskach w Londynie. W 2014 roku drużynowo zdobyła brązowy medal mistrzostw świata w Czelabińsku. W 2015 roku wygrała zawody wielkiego szlema w Paryżu, a rok później zajęła w nich drugie miejsce. W 2016 roku zdobyła mistrzostwo olimpijskie w kategorii do 70 kg.

</doc>
<doc id="4304437" url="https://pl.wikipedia.org/wiki?curid=4304437" title="Kervin Olivares">
Kervin Olivares

Kervin Ramon Olivares Díaz (ur. 7 lipca 1986) – wenezuelski zapaśnik w stylu walczący w stylu wolnym. Zajął ósme miejsce na mistrzostwach panamerykańskich w 2018. Brązowy medalista igrzysk Ameryki Południowej w 2018. Trzeci na mistrzostwach Ameryki Środkowej i Karaibów w 2018. Mistrz panamerykański juniorów w 2006 roku.

</doc>
<doc id="4304466" url="https://pl.wikipedia.org/wiki?curid=4304466" title="Dave Andreychuk">
Dave Andreychuk

David John „Dave” Andreychuk (ur. 29 września 1963 w Hamilton) – kanadyjski hokeista.
Kariera klubowa.
Grał w Buffalo Sabres, Toronto Maple Leafs, New Jersey Devils, Boston Bruins, Colorado Avalanche oraz Tampa Bay Lightning. Puchar Stanleya zdobył tylko raz, z Tampa Bay Lightning w sezonie 2003/2004.

</doc>
<doc id="4304480" url="https://pl.wikipedia.org/wiki?curid=4304480" title="Błyskoporek dębowy">
Błyskoporek dębowy

Błyskoporek dębowy, włóknouszek dębowy ("Inocutis dryophila" (Berk.) Fiasson &amp; Niemelä) – gatunek grzybów z rodziny szczeciniakowatych ("Hymenochaetaceae").
Systematyka i nazewnictwo.
Pozycja w klasyfikacji według Index Fungorum: "Inocutis, Hymenochaetaceae, Hymenochaetales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1847 r. Miles Joseph Berkeley, nadając mu nazwę "Polyporus dryophilus". Obecną, uznaną przez Index Fungorum nazwę nadali mu w 1984 r. Fiasson &amp; Niemelä przenosząc go do rodzaju "Inocutis".
Synonimy:
Nazwę polską zaproponował Władysław Wojewoda w 1999 r. S. Domański w 1965 r. opisywał go pod nazwą włóknouszek dębowy. Wszystkie te nazwy są niespójne z aktualną nazwą naukową.
Morfologia.
Jednoroczna huba, wyrastająca pojedynczo, lub dachówkowato w grupach po kilka sztuk. Ma półkulisty, konsolowaty lub półeczkowaty kształt i wymiary 11-19 × 9 cm. Brzeg przeważnie równy. Do podłoża przyrasta bokiem. Górna powierzchnia owłosiona lub naga, o barwie od płowożółtej do czerwonawobrązowej, często strefowana.
Hymenofor na dolnej powierzchni, rurkowaty, początkowo płowożółty, potem ciemnoczerwonobrązowy. Pory kanciaste, z czasem poszarpane, w liczbie 1–3 na 1 mm, z rzadkimi szczecinkami. Kontekst złożony głównie z twardego, granulkowatego rdzenia zbudowanego z brązowej i białawej grzybni z cienką, włóknistą żółtobrązową warstewką na granicy między rdzeniem a rurkami. Rdzeń ma grubość do 8 cm, część włóknista do 3 cm, warstwa rurek do 3 cm.
System strzępkowy monomityczny. Strzępki w części włóknistej przeważnie cienkościenne, bladożółte, z prostymi septami, rzadko rozgałęziające się, o średnicy 5–10 μm. Strzępki w ziarnistej części rdzenia dwóch typów. Niektóre grubościenne, o średnicy 4-15 μm, pogięte i rozgałęzione na kształt cząsteczki skrobi, inne hialinowe (tzn. bezbarwne i przeźroczyste), bezprzegrodowe, cienkościenne, zazwyczaj o średnicy 4–5 μm, ale czasami nabrzmiałe do 15 μm. Strzępki tramy o średnicy 4–6 μm z maczugowatymi końcówkami o średnicy 4–8 μm. Podstawki maczugowate z nabrzmiałą podstawą, 4-sterygmowe, o wymiarach 17–20 × 6–8 μm. W hymenium brak elementów sterylnych. Zarodniki elipsoidalne lub jajowate, grubościenne, brązowawe, o wymiarach 16–8 × 4,5–6 μm.
Występowanie.
Występuje w Ameryce Północnej, Środkowej, Europie i Azji. W Polsce jest rzadki. Do 2003 r. w literaturze naukowej podano 4 stanowiska na terenie kraju. Znajduje się na "Czerwonej liście roślin i grzybów Polski". Ma status V – gatunek narażony na wymarcie. Znajduje się na listach gatunków zagrożonych także w Estonii, Czechach, Niemczech, Szwecji i Litwie.
Występuje w lasach i parkach na pniach żywych dębów. Notowany także na pniach eukaliptusów i jesionów. W Polsce występuje na dębach.
Znaczenie.
Pasożyt wywołujący białą zgniliznę drewna. Zapobiega się porażeniu drzew przez wygładzanie ran i zabezpieczanie ich fungicydami.
Gatunki podobne.
Podobny jest błyskoporek płaczący ("Pseudoinonotus dryadeus"), również rosnący na dębach i również rzadki. Odróżnia się mniejszymi owocnikami, powstającymi głównie na korzeniach i u podstawy pnia. Jego charakterystyczną cechą jest także wydzielanie kropel czerwonawej cieczy.

</doc>
<doc id="4304481" url="https://pl.wikipedia.org/wiki?curid=4304481" title="Rezerwat przyrody Łyczyńskie Olszyny">
Rezerwat przyrody Łyczyńskie Olszyny



</doc>
<doc id="4304484" url="https://pl.wikipedia.org/wiki?curid=4304484" title="Inocutis dryophila">
Inocutis dryophila



</doc>
<doc id="4304486" url="https://pl.wikipedia.org/wiki?curid=4304486" title="Włóknouszek dębowy">
Włóknouszek dębowy



</doc>
<doc id="4304487" url="https://pl.wikipedia.org/wiki?curid=4304487" title="Inonotus dryophilus">
Inonotus dryophilus



</doc>
<doc id="4304511" url="https://pl.wikipedia.org/wiki?curid=4304511" title="Ewa Kurek">
Ewa Kurek



</doc>
<doc id="4304514" url="https://pl.wikipedia.org/wiki?curid=4304514" title="25 (album)">
25 (album)



</doc>
<doc id="4304516" url="https://pl.wikipedia.org/wiki?curid=4304516" title="Rezerwat przyrody Na Torfach">
Rezerwat przyrody Na Torfach



</doc>
<doc id="4304520" url="https://pl.wikipedia.org/wiki?curid=4304520" title="Alchemia (album)">
Alchemia (album)



</doc>
<doc id="4304523" url="https://pl.wikipedia.org/wiki?curid=4304523" title="Andrzej Zaucha (piosenkarz)">
Andrzej Zaucha (piosenkarz)



</doc>
<doc id="4304525" url="https://pl.wikipedia.org/wiki?curid=4304525" title="Wei Shou">
Wei Shou

Wei Shou, imię publiczne Boqi, chiń. trad. 伯起, (ur. 506, lub 507, 502 - zm. 572) – chiński uczony i urzędnik związany ze Wschodnią dynastią Wei i Północną dynastią Qi, znany przede wszystkim jako autor "Księgi Wei".
Urodził się w Xiaquayang w komanderii Julu (na zachód od dzisiejszego miasta Jin w prowincji Hebei). Był synem Wei Zijiana, znaczącego dowódcy Północnej dynastii Wei. W trakcie swoich młodych lat towarzyszył swojemu ojcu w nadgranicznych wyprawach i rozważał nawet karierę wojskową. Jednak już w wieku 15 lat posiadał znaczącą wiedzę i potrafił tworzyć literackie kompozycje, tak że ostatecznie całkowicie poświęcił się nauce. W wieku 21 lat został mianowany profesorem narodowego uniwersytetu, by niedługo później za rekomendacją ministra personelu, Li Shenjuna, zostać sekretarzem w Ministerstwie Edukacji. W roku 531 cesarz Jiemin (531 - 532), szukając osób do swojej osobistej świty, poddał Wei Shou próbie, każąc mu skopiować "Traktat o ofiarach feng i shan", stanowiący część "Zapisków historyka". Wei Shou dokonał tego w zawrotnym tempie, przy czym bardzo niewiele z tysiąca znaków wymagało późniejszej poprawy. Będąc pod wrażeniem jego umiejętności pisarskich Jiemin podniósł jego urzędniczą rangę i ustanowił go nadzorcą nad procesem sporządzania cesarskich dzienników i kompilowania dynastycznej historii. Oprócz tego Wei Shou jednocześnie sprawował stanowisko zastępcy szefa Sekretariatu, pomimo tego że miał wówczas jedynie 26 lat.
Po upadku Jiemina Wei Shou znalazł się w świcie Yuan Zana, księcia Guangping i bratanka cesarza Xiaowu (532 - 534). Kiedy jednak cesarz wszedł konflikt z potężnym ministrem Gao Huanem Wei Shou wycofał się z dworu pod pretekstem choroby, nie chcąc brać udziału w tych niebezpiecznych politycznych zmaganiach. Pomimo to w roku 539 Wei Shou wraz z Wang Xinem odbyli w imieniu Wschodniej dynastii Wei misję dyplomatyczną na dworze Liang. Cesarz Wu (502 - 549) i jego dworzanie mieli być pod wielkim wrażeniem osobowości Wei Shou. W następnym roku został on przydzielony do sztabu Gao Huana rezydującego w Jinyangu (dzis. Taiyuan). Miał być jednak niezadowolony ze swojej pracy jako właściwie pisarza i poprosił o przydzielenie mu zadania skompilowania historii Wei, co też się stało. W roku 544 otrzymał kolejną urzędniczą rangę i rozpoczął służbę jako zastępca szefa Sekretariatu. Po śmierci Gao Huana w roku 547 faktyczne rządy w Wei przejął jego syn Gao Cheng, który nakazał Wei Shou sporządzenie ponad 50 proklamacji. Kiedy ten dokonał tego w jeden dzień Gao Cheng był pod takim wrażeniem, że ogłosił iż Wei Shou góruje zarówno nad Wei Zishengiem jak i Xing Shao, dwoma najbardziej poważanymi pisarzami dworu Wei (ta trójka była znana pod kolektywnym mianem „trzech talentów z Północy”).
Kiedy Gao Cheng zmarł w roku 549, jego następca Gao Yang (przyszły cesarz Wenxuan (550 - 559) wyznaczył Wei Shou, Cui Jishu i Gao Dezhenga, by przejęli krytyczne sprawy państwa. Gdy Gao Yang rok później ogłosił się cesarzem, to Wei Shou skomponował edykty i dekrety upoważniające go do akceptacji abdykacji cesarza Xiaojinga (534 - 550). Gao Yang mianował Wei Shou szefem sekretariatu i ponadto ustanowił go nadzorcą nad procesem redakcji urzędowych dokumentów. W roku 551 Wei Shou oficjalnie powierzono zadanie skomponowania historii dynastii Wei. Przedstawił on ukończoną "Księgę Wei" w roku 554. Jeszcze w tym samym roku został mianowany regionalnym inspektorem Liangzhou (dzis. Kaifeng), zaś trzy lata później młodszym wychowawcą następcy tronu i nadzorcą nad procesem sporządzania historii dynastii Qi. Brał także udział w sporządzeniu kodeksu prawa Qi. W roku 559 Gao Yang nadał mu honorowy tytuł „Niezrównany w Honorze”. W roku 560 otrzymał kolejne urzędnicze rangi, sługi pałacu i prawego mistrza doskonałej szczęśliwości. Została mu także przydzielona pozycja prawego zastępcy szefa ministerstwa stanu. W roku 563 Li Gongtong został skazany na śmierć za wspieranie rebelii Gao Guiyana. Jego matka fałszywie zawyżyła swój wiek, by uniknąć kary. Była ona młodszą siostrą żony Wei Shou i ten pomógł jej w ukryciu prawdziwego wieku, o co jednak został oskarżony przez księcia Pengcheng, Gao You. Za karę Wei Shou został usunięty z oficjalnego rejestru urzędników. Jednak już rok później mianowano go namiestnikiem Qingdu (na południowy zachód od dzisiejszego Linzhang w Hebei), zaś w roku 565 został lewym wielkim mistrzem doskonałej szczęśliwości. W latach 566 - 567 był pełniącym obowiązki regionalnego inspektora Qizhou (dzis. Jinan). W roku 567 powrócił na dwór cesarski z tytułem komandora. Jednocześnie działał jako nadzorca sekretariatu aż do roku 569, kiedy został ponownie mianowany prawym zastępcą szefa ministerstwa stanu. W roku 572 brał udział w sporządzaniu kompilacji "Xiuwen yulan" (修文御覽). W tym samym roku zmarł w wieku sześćdziesięciu sześciu lat.
Wei Shou miał opinię człowieka powierzchownego, rozwiązłego i apodyktycznego i ta ocena jego charakteru rzutowała na opinię współczesnych o jego twórczości. W roku 548 Wei Shou obraził posła Liang Xu Linga i za karę Gao Cheng wtrącił go na kilka dni do więzienia. Pierwsza redakcja "Księgi Wei" spotkała się z zarzutami ponad stu osób wytykających jej różne nieścisłości, najczęściej polegające na tym, że stanowiska zajmowane przez ich przodków miały zostać niewłaściwie podane lub nie wymieniono ich w ogóle (co było kluczową kwestią dla pozycji danego rodu). Cesarz Wenxuan zarządził publiczne wysłuchanie, jednak Wei Shou jeszcze pogorszył swoją sytuację, gdy w jego trakcie stracił panowanie nad sobą. Pomimo to jego pozycja na dworze była wówczas tak silna, iż tym razem nie tylko nic mu się nie stało, ale to wielu jego oskarżycieli zostało wychłostanych, a kilku nawet stracono. Poziom niechęci wielu współczesnych do Wei Shou oddaje słynna anegdota, zgodnie z którą przekazał on kopię swojej twórczości Xu Lingowi, by ten rozpowszechnił ją na Południu. Ten jednak kiedy osiągnął Jangcy wrzucił cały zbiór do rzeki. Kiedy później pytano go o to Xu miał odpowiadać, iż: „Wyświadczyłem Panu Wei przysługę ukrywając jego nieudolność”. Powszechnie uważano, iż w swojej twórczości Wei Shou jest zbyt zależny od prozaika z Południa, tworzącego w poprzednim stuleciu, Ren Fanga. Pewnego razu Xing Shao miał nawet powiedzieć, iż: „Styl Ren Fanga z Południa jest u swych podstaw surowy. Wei Shou nie tylko go naśladuje, ale w znacznym stopniu plagiatuje”.
Wei Shou miał pozostawić po sobie kolekcję pism w siedemdziesięciu zwojach ("juan"), zaginęła ona jednak w okresie Song. Późniejsze zbiory jego twórczości są rekonstrukcjami z epoki Ming. Yan Kejun zebrał piętnaście jego utworów prozatorskich w swoim "Quan shangdu Sandai Qin Han Liuchao wen", zaś "Han Wei Jin Nanbeichao shi" Lu Qinli zawiera czternaście wierszy Wei Shou, które są przeważnie w stylu pałacowym. Wei Shou był szczególnie dumny ze swoich "fu", który to gatunek uważał za prawdziwy sprawdzian pisarskich zdolności. Żadne jego "fu" nie przetrwało jednak do naszych czasów. Za życia Wei Shou był znany przede wszystkim ze swoich pism sporządzonych w cesarskiej służbie na dworze Wschodniego Wei i Północnego Qi. Według jego biografii z "Księgi Północnej Dynastii Qi" począwszy od roku 544 Wei Shou komponował wszystkie istotne państwowe dekrety i pisma powstające w dowództwach wojskowych. Kiedy tylko zachodziła nagła potrzeba Wei sporządzał pismo momentalnie po otrzymaniu polecenia. Współcześnie Wei Shou jest najbardziej znany z "Księgi Wei", która została zaliczona do oficjalnego zbioru "Dwudziestu czterech historii". Innym często podziwianym dziełem prozatorskim Wei Shou są "Pisma do poduszki" (枕中篇), napisane przez niego w późnym wieku jako upomnienia dla młodszych członków rodziny.

</doc>
<doc id="4304526" url="https://pl.wikipedia.org/wiki?curid=4304526" title="Aleja Unii Lubelskiej w Łodzi">
Aleja Unii Lubelskiej w Łodzi

Aleja Unii Lubelskiej w Łodzi – ulica znajdująca się w rejonie Polesia, przebiegająca przez osiedla Karolew i Zdrowie. Pierwsze wzmianki o ulicy pojawiają się w sprawozdaniu zarządu miasta za rok 1915/16, gdzie jest mowa o profilowaniu alei. Pierwotnie nosiła nazwę "alei Unii", którą to nosiła aż do 1994 roku (z przerwą w latach 1940-45, kiedy to była nazywana "Sportsallee"), kiedy to nadano obecną nazwę. Mimo to pierwotna nazwa jest wykorzystywana w mowie potocznej po dziś dzień.
Komunikacja.
Linie autobusowe.
Ulicę przecina trasa linii tramwajowej 9 biegnąca wzdłuż ulicy Konstantynowskiej.

</doc>
<doc id="4304527" url="https://pl.wikipedia.org/wiki?curid=4304527" title="Obecny - Tribute to Andrzej Zaucha">
Obecny - Tribute to Andrzej Zaucha



</doc>
<doc id="4304534" url="https://pl.wikipedia.org/wiki?curid=4304534" title="Wojciech Nowicki (polityk)">
Wojciech Nowicki (polityk)

Wojciech Nowicki (ur. 15 marca 1958) – polski menedżer, marketingowiec i urzędnik państwowy, w latach 2011–2013 podsekretarz stanu w Kancelarii Prezesa Rady Ministrów i jej wiceszef.
Życiorys.
Absolwent Wydziału Ekonomiki Transportu Uniwersytetu Gdańskiego. Ukończył podyplomowe studia Budowy Strategii Spółek w Kolegium Zarządzania i Finansów Szkoły Głównej Handlowej w Warszawie.
Od 1990 do 1993 kierował biurem marketingu w „Gazecie Gdańskiej”, następnie został dyrektorem naczelnym wydawnictwa Gazeta Gdańska sp. z o.o. W latach 1993–2002 pozostawał członkiem zarządu i dyrektorem ekonomicznym Radia Gdańsk. Od 2003 do 2010 kierował biurem Krajowej Rady Radiofonii i Telewizji. Zasiadał także w licznych radach nadzorczych: Przedsiębiorstwa Przemysłu Zbożowo-Młynarskiego PZZ Bydgoszcz, Zespołu Zarządców Nieruchomościami WAM i Pomorskiej Specjalnej Strefy Ekonomicznej.
11 kwietnia 2011 został podsekretarzem stanu w Kancelarii Premiera i zarazem zastępcą jej szefa. Odwołany z funkcji wiceszefa 7 marca 2013. W maju 2013 przestał być również podsekretarzem stanu.

</doc>
<doc id="4304535" url="https://pl.wikipedia.org/wiki?curid=4304535" title="Eshref Frashëri">
Eshref Frashëri

Eshref Frashëri też jako: Eshtref bej Frashëri (ur. 15 października 1874 we wsi Frashër k. Përmetu, zm. 17 października 1938 w Tiranie) – albański polityk i inżynier, wicepremier rządu Albanii w 1920, przewodniczący parlamentu w latach 1922-1924.
Życiorys.
Był synem Dyrmisha Frashëriego i kuzynem Abdyla i Naima. Ukończył szkołę w Korczy, a następnie odbył studia inżynieryjne (inżynieria budownictwa) w Stambule. w czasie studiów związał się z albańskim ruchem narodowym. Po studiach pracował jako inżynier w Turcji. W 1913 wrócił do Albanii i założył organizację narodową Krahu Kombētar (Skrzydło Narodowe). W czasie I wojny światowej internowany przez Czarnogórców. Jako przedstawiciel Komitetu Obrony Narodowej Kosowa w 1920 został wysłany na kongres albańskich działaczy narodowych w Lushnji, który miał doprowadzić do reaktywacji albańskiej państwowości. Na kongresie Frashëri został wybrany wicepremierem nowego rządu i ministrem robót publicznych.
W maju 1920 rząd albański wysłał go do Korczy z misją porozumienia z dowództwem garnizonu francuskiego, stacjonującego w tym mieście. Celem misji było przejęcie miasta z rąk francuskich, zanim uczynią to wojska greckie. W Korczy Frashëri wystąpił na wiecu, proklamując przyłączenie Autonomicznej Albańskiej Republiki Korczy do nowego państwa albańskiego.
W latach 1921-1934 związany politycznie z Ahmedem Zogu i kierowaną przez niego Partią Ludową (Partia e Popullit). W 1922 opracował pierwszy plan zagospodarowania przestrzennego Tirany. W październiku 1923 przewodniczył delegacji albańskiej, która udała się do Ankary w celu nawiązania stosunków dyplomatycznych z Republiką Turcji.
W latach 1922-1924 pełnił funkcję przewodniczącego parlamentu. W 1925 uzyskał mandat senatora i we wrześniu objął funkcję przewodniczącego senatu. W tym samym czasie ujawniono spisek przeciwko prezydentowi Zogu, kierowany przez jego szwagra Ceno bega Kryeziu. Frashëri był powiązany ze spiskowcami i po jego ujawnieniu podał się do dymisji, a następnie wyjechał na Korfu. W 1932 powrócił do kraju i ponownie został wybrany do parlamentu. W lutym 1938 zasiadał w radzie nadzorczej włosko-albańskiego przedsiębiorstwa eletrycznego SITA. Zmarł nagle w Tiranie. Pochowany na stołecznym cmentarzu bektaszyckim.
Imię Frashëriego nosi jedna z ulic w północno-zachodniej części Tirany.

</doc>
<doc id="4304538" url="https://pl.wikipedia.org/wiki?curid=4304538" title="Arkadiusz Bąk (polityk)">
Arkadiusz Bąk (polityk)



</doc>
<doc id="4304541" url="https://pl.wikipedia.org/wiki?curid=4304541" title="Experimental Eye Research">
Experimental Eye Research

Experimental Eye Research (skrót: Exp Eye Res) – naukowe czasopismo okulistyczne o zasięgu międzynarodowym; wydawane w Stanach Zjednoczonych od 1960. Oficjalny organ International Society for Eye Research.
Wydawcą jest koncern wydawniczy Elsevier. Czasopismo jest recenzowane i publikuje oryginalne prace badawcze dotyczące wszystkich aspektów eksperymentalnej biologii oka, które mają na celu określenie mechanizmów normalnej funkcji i/lub choroby. W szczególności publikowane są badania tkanek oka, które obejmują: biologię komórki, biologię rozwoju, genetykę, biologię molekularną, fizjologię, biochemię, biofizykę, immunologię lub mikrobiologię. Periodyk nie publikuje prac czysto klinicznych lub z obszaru chirurgii okulistycznej.
Czasopismo dzieli się na cztery sekcje: (1) ciecz wodnista i przepływ krwi; (2) powierzchnia rogówki i oczna; (3) soczewka oraz (4) siatkówka i naczyniówka. Każda sekcja ma redaktora prowadzącego i redaktorów wykonawczych, którzy mają doświadczenie w obszarze danego zagadnienia.
Redaktorem naczelnym „Experimental Eye Research" jest Steven J. Fliesler – profesor okulistyki związany z Uniwersytetem Stanu Nowy Jork w Buffalo oraz Ross Eye Institute. W skład rady redakcyjnej ("ang. editorial board") czasopisma wchodzą głównie profesorowie okulistyki z różnych ośrodków akademickich w USA oraz z Europy.
Pismo ma współczynnik wpływu impact factor (IF) wynoszący 3,332 (2016) oraz wskaźnik Hirscha równy 107 (2017). W międzynarodowym rankingu SCImago Journal Rank (SJR) mierzącym wpływ, znaczenie i prestiż poszczególnych czasopism naukowych „Experimental Eye Research" zostało sklasyfikowane na 17. miejscu wśród czasopism okulistycznych (na podstawie średniej liczby ważonych cytowań w latach 2013–2015). W polskich wykazach czasopism punktowanych przez Ministerstwo Nauki i Szkolnictwa Wyższego czasopismo otrzymało kolejno: 40 pkt (2013-2014), 35 pkt (2015-2016) oraz 100 pkt (2019).
Publikacje ukazujące się w tym czasopiśmie są indeksowane w EMBase, BIOSIS, Chemical Abstracts, Current Contents/Life Sciences, Excerpta Medica, Research Alert, Medline oraz w Scopusie.

</doc>
<doc id="4304608" url="https://pl.wikipedia.org/wiki?curid=4304608" title="Wissarion (Bălţat)">
Wissarion (Bălţat)

Wissarion, imię świeckie Dumitru Bălţat (ur. 19 października 1959 w Tălmaciu) – duchowny Rumuńskiego Kościoła Prawosławnego, od 2005 biskup Tulczy. 
Życiorys.
Święcenia diakonatu przyjął 15 sierpnia 1989, a prezbiteratu 5 października 1997. Chirotonię biskupią otrzymał 12 października 1997. W czerwcu 2016 r. był członkiem delegacji Patriarchatu Rumuńskiego na Święty i Wielki Sobór Kościoła Prawosławnego.

</doc>
<doc id="4304609" url="https://pl.wikipedia.org/wiki?curid=4304609" title="Guriasz (Georgiu)">
Guriasz (Georgiu)

Guriasz, imię świeckie Grigore Georgiu (ur. 31 grudnia 1968 w Hucie, zm. 21 października 2021 w Devie) – duchowny Rumuńskiego Kościoła Prawosławnego, od 2009 biskup Devy i Hunedoary. 
Życiorys.
Święcenia diakonatu przyjął w 1990, a prezbiteratu w 1992. Chirotonię biskupią otrzymał 5 sierpnia 2001.
Zmarł w 2021 r. na COVID-19.

</doc>
<doc id="4304611" url="https://pl.wikipedia.org/wiki?curid=4304611" title="Jerzy Osiński (dziennikarz)">
Jerzy Osiński (dziennikarz)

Jerzy Osiński (ur. 15 lutego 1906 w Warszawie, zm. 1 października 1982 tamże) – polski pilot balonowy, publicysta, dziennikarz, redaktor naczelny lotniczych czasopism, „Młody Lotnik” i „Skrzydlata Polska”.
Życiorys.
Już jako uczeń gimnazjum zainteresował się lotnictwem. Należał do Polskiego Lotniczego Związku Młodzieży, w którym zdobywał wiedzę lotniczą. W 1924 r. zdał maturę i studiował prawo na Uniwersytecie Warszawskim. Będąc studentem rozpoczął wydawanie czasopisma „Młody Lotnik", miesięcznika o tematyce lotniczej, w którym pełnił funkcję redaktora naczelnego i dziennikarza. W tym czasie czasopismo zyskało dużą popularność i przyczyniło się do rozwoju i popularyzacji sportu lotniczego w Polsce. Osiński był autorem hasła: „"Akademicy na lotnisko"”, pod tym hasłem powstały w Polsce akademickie aerokluby: w Krakowie, Lwowie, Poznaniu, Wilnie i Gdańsku liczące 339 członków. W 1927 r. był współorganizatorem pierwszego w Polsce Aeroklubu Akademickiego Warszawskiego, którego został wybrany prezesem i pełnił tę funkcję do 17 listopada 1929 roku. „Młody Lotnik” w 1930 r. przekształcił się w miesięcznik sportu lotniczego „Skrzydlata Polska” którego redaktorem naczelnym został Osiński i pełnił tę funkcję do 1939 r. Po wybuchu II wojny światowej w Turcji objął stanowisko sekretarza generalnego wytwórni samolotów zorganizowanej przez Polaków.
Sport lotniczy.
Osiński startował w zawodach lotniczych reprezentując Aeroklub Warszawski jako nawigator samolotowy brał udział po raz pierwszy w Lubelsko-Podlaskich Zawodach Lotniczych w 1931 r. z pilotem B. Skórzewskim na samolocie De Havilland DH.60 Moth (4 miejsce), w 1933, ponownie z pilotem Robertem Hirszbrandtem, na samolocie PZL-19 zajął 4 miejsce, w 1934 W Locie Północno-Wschodniej Polski zdobył I miejsce z pilotem Stefanem Iwanowskim na samolocie RWD-5. Ukończył kurs pilota balonowego, cywilną licencję otrzymał w 1936 r. W następnym roku wziął udział w IX Krajowych Zawodach Balonów Wolnych o Puchar im. płk. Aleksandra Wańkowicza, gdzie startował na balonie Syrena z Franciszkiem Janikiem (5 miejsce). W 1938 r. pilot balonu Jerzy Osiński i pomocnik pilota Walery Nowacki na balonie „Wisła” Aeroklubu Warszawskiego startuje w I Zawodach Balonowych Juniorów organizowanych przez Akademicki Aeroklub Warszawski. Pokonując 300 km w czasie 15 godz 25 min zdobył I miejsce.
Okres powojenny.
Po zakończeniu wojny wrócił do kraju, udzielał się w Aeroklubie Warszawskim. W 1946 r. w Warszawie na lotnisku mokotowskim odbyły się, pierwsze w Polsce po zakończeniu II wojny światowej, zawody modeli latających zorganizowane przez Jerzego Osińskiego. W tych zawodach uczestniczyło 100 modelarzy i 200 modeli . Podczas tworzenia Ligi Lotniczej w 1946 roku był przewodniczącym Komisji Sportowej w komitecie organizacyjnym, w którym znajdowali się reprezentanci organizacji społecznych, zawodowych i młodzieżowych działających w kraju. W 1947 na XVI Walnym Zgromadzeniu członków Aeroklubu Warszawskiego po raz drugi został wybrany prezesem i pozostał nim do 17 stycznia 1955. Jako wykładowca pracował na Wyższej Szkole Inżynierskiej w Szczecinie. W 1952 opracował podręcznik „"Transport Lotniczy"” wydany przez Wydawnictwa Komunikacyjne. W tym samym roku otrzymał pracę w Departamencie Lotnictwa Cywilnego Ministerstwa Komunikacji na stanowisku kierownika planowania, następnie objął stanowisko kierownika działu ekonomicznego w Krajowym Związku Transportu. W 1956 r. został wybrany prezesem Klubu Seniorów Lotnictwa. Międzynarodowa Federacja Lotnicza w 1977 roku wyróżniła Osińskiego dyplomem Paula Tissandiera za wyjątkowy wkład w dziedzinie lotnictwa. W 1981 powstała idea postawienia pomnika dla upamiętnienia profesorów Politechniki Warszawskiej udziału grupy pracowników naukowych tej uczelni w pracach nad rozszyfrowaniem systemu sterowania niemieckimi pociskami rakietowymi V1 i V2. Jerzy Osiński był członkiem Komitetu budowy pomnika i jako prezes Warszawskiego Klubu Seniorów Lotnictwa podjął decyzję afiliowania Komitetu budowy pomnika przy klubie aby komitet mógł działać legalnie pomimo nieprzychylności władz państwowych. Pomnik poświęcony udziałowi profesorów Politechniki Warszawskiej w akcji V1 i V2 odsłonięto po śmierci Osińskiego w 1991 r. Jerzy Osiński zmarł w 1982 roku, pochowany jest na Cmentarzu Bródnowskim w Warszawie (kwatera 42C-2).
Linki zewnętrzne.
Narodowe Archiwum Cyfrowe, zdjęcie z I Zawodów Balonowych Juniorów,1938r.

</doc>
<doc id="4304613" url="https://pl.wikipedia.org/wiki?curid=4304613" title="Petroniusz (Florea)">
Petroniusz (Florea)

Petroniusz, imię świeckie Petru Florea (ur. 30 listopada 1965 w Târgu Mureș) – duchowny Rumuńskiego Kościoła Prawosławnego, od 2008 biskup Sălaju.
Życiorys.
Święcenia diakonatu przyjął w 10 kwietnia 1999, a prezbiteratu dzień później. Chirotonię biskupią otrzymał 1 października 2000. W latach 2000–2008 pełnił urząd biskupa pomocniczego Oradei.
W czerwcu 2016 r. był członkiem delegacji Patriarchatu Rumuńskiego na Święty i Wielki Sobór Kościoła Prawosławnego.

</doc>
<doc id="4304616" url="https://pl.wikipedia.org/wiki?curid=4304616" title="Gary Kemp">
Gary Kemp

Gary James Kemp (ur. 10 października 1959 w Islington) – brytyjski muzyk pop i aktor, gitarzysta i autor tekstów piosenek grupy muzycznej Spandau Ballet, powstałej w 1979 roku.
Życiorys.
Urodził się w St Bartholomew’s Hospital w Islington w Londynie jako syn Eileen i Franka Kempów. Dorastał w Islington. Uczęszczał do Rotherfield Junior School i Dame Alice Owen’s School w Potters Bar. Brał także lekcje aktorstwa w klubie dramatycznym Anna Scher Children’s Theatre ze swoim młodszym bratem Martinem. W wieku dwunastu lat użyczył głosu Pete w animowanym edukacyjnym filmie krótkometrażowym "Never Go with Strangers" (1971). Rok później wystąpił jako Chris w przygodowym filmie familijnym "Hide and Seek" (1972) u boku Roya Dotrice.
W 1976 roku założył szkolny zespół. Później, w 1979 grupa przyjęła nazwę Spandau Ballet i stała się jednym z najbardziej udanych zespołów lat osiemdziesiątych, dzięki hitom na rynku, sprzedaży płyt i klasycznym popowym brzmieniom takim jak „Gold”, „Through The Barricades”, „True”, „Lifeline”, „Only When You Leave”, „To Cut A Long Story Short” czy „Once More”.
Razem z bratem Martinem wystąpił na srebrnym ekranie w filmie gangsterskim "Bracia Kray" ("The Krays", 1990), gdzie Gary grał osławionego kryminalistę z East Endu, Reginalda „Reggie’go” Kraya, a Martin był jego bratem Ronaldem „Ronnie” Krayem.
7 maja 1988 ożenił się z aktorką Sadie Frost. Ich syn, Finlay Munro, urodził się 20 września 1990. Po siedmiu latach małżeństwa, 19 sierpnia 1995 rozwiedli się. 5 września 2003 Kemp poślubił projektantkę kostiumów Lauren Barber, z którą ma trzech synów: Milo Wolfa (ur. 2004), Kita (ur. 2009) i Rexa (ur. 2012).
W 2012 zdobył Ivor Novello Awards.
Kemp jest ateistą i zagorzałym zwolennikiem Partii Pracy.

</doc>
<doc id="4304617" url="https://pl.wikipedia.org/wiki?curid=4304617" title="Nikodem (Nicolaescu)">
Nikodem (Nicolaescu)

Nikodem, imię świeckie Nicolae Nicolaescu (ur. 6 kwietnia 1962 w Godeanu) – duchowny Rumuńskiego Kościoła Prawosławnego, od 2004 biskup Severinu i Strehai. 
Życiorys.
Święcenia diakonatu przyjął w 1983, a prezbiteratu w 1985. Chirotonię biskupią otrzymał 19 sierpnia 2001. W latach 2001–2004 pełnił urząd biskupa pomocniczego Krajowej.
W czerwcu 2016 r. był członkiem delegacji Patriarchatu Rumuńskiego na Święty i Wielki Sobór Kościoła Prawosławnego.

</doc>
<doc id="4304620" url="https://pl.wikipedia.org/wiki?curid=4304620" title="Kościół św. Antoniego z Padwy w Katowicach-Dąbrówce Małej">
Kościół św. Antoniego z Padwy w Katowicach-Dąbrówce Małej

Kościół świętego Antoniego z Padwy – rzymskokatolicki kościół parafialny należący do dekanatu Katowice-Bogucice archidiecezji katowickiej. Znajduje się w katowickiej dzielnicy Dąbrówka Mała.
Jest to świątynia zaprojektowana przez architektów: J. Meyersa i R. Fiszera z Wrocławia i wzniesiona w latach 1911-1912. Posiada konstrukcję trzynawową i charakter bazylikowy. Została zbudowana w stylu neobarokowym z elementami modernizmu. Fasada kościoła jest ozdobiona okazałą wieżą. Wyposażenie świątyni reprezentuje styl neoromański (są to m.in. ołtarz główny, ambona, konfesjonały, balaski i rzeźba Piety) oraz neobarokowy (są to ołtarze boczne). Te ostatnie zostały zbudowane w pracowni rzeźbiarza M. Laua w 1916 roku we Wrocławiu. Z kolei autorem malowideł ściennych (1933-1934) nad wyżej wymienionymi ołtarzami był malarz Pawlikowski z Krakowa. Uroczyście świątynia została poświęcona w dniu 17 listopada 1912 roku. Dwa lata później w jej wnętrzu zostały zamontowane pięknie brzmiące organy. W 1948 roku w czasie wielkiej wichury, która przeszła nad Katowicami, została zniszczona część kopuły wieży świątyni. Natomiast w latach 80. XX wieku zostało przebudowane prezbiterium kościoła.

</doc>
<doc id="4304622" url="https://pl.wikipedia.org/wiki?curid=4304622" title="Sylwan (Șpan)">
Sylwan (Șpan)

Sylwan, imię świeckie Ciprian Șpan (ur. 5 marca 1970 w Gura Râului) – duchowny Rumuńskiego Kościoła Prawosławnego, od 2008 biskup Włoch. 
Życiorys.
Święcenia diakonatu przyjął 21 stycznia 1994, a prezbiteratu 6 marca. Chirotonię biskupią otrzymał 21 października 2001. W czerwcu 2016 r. był członkiem delegacji Patriarchatu Rumuńskiego na Święty i Wielki Sobór Kościoła Prawosławnego.

</doc>
<doc id="4304624" url="https://pl.wikipedia.org/wiki?curid=4304624" title="Czesława Ostrowska">
Czesława Ostrowska

Czesława Ostrowska (ur. 26 grudnia 1955 w Suwałkach) – polska polityk, socjolog i urzędnik państwowy, w latach 2007–2013 podsekretarz stanu w Ministerstwie Pracy i Polityki Społecznej.
Życiorys.
W 1980 roku ukończyła studia socjologiczne na Wydziale Ekonomiczno-Socjologicznym Uniwersytetu Łódzkiego. W 1994 roku została także absolwentką studiów podyplomowych w zakresie zarządzania w Szkole Głównej Handlowej. Odbyła również szkolenia z zakresu rynku pracy, zarządzania, polityki społecznej i funduszy unijnych, m.in. w Federalnym Urzędzie Pracy w Niemczech, Ministerstwie Pracy Zjednoczonego Królestwa Belgii (Bruksela), Ministerstwie Pracy Wielkiej Brytanii, Ministerstwie Pracy USA oraz Instytucie Europejskim w Łodzi. W 2000 ukończyła roczne szkolenie z tematyki Unii Europejskiej, organizowane przez Urząd Komitetu Integracji Europejskiej i Luiss Libera Universita Internazionale degli Studi Sociali Guido Carli w Rzymie. W 2001 zdała egzamin uprawniający do zasiadania w radach nadzorczych spółek Skarbu Państwa.
Od 1985 członek Zjednoczonego Stronnictwa Ludowego, z którego przeszła do Polskiego Stronnictwa Ludowego. Od 1990 pracowała w Wojewódzkim Biurze Pracy w Suwałkach, w 1991 została dyrektorem biura, a od 1993 do 1995 była jego szefem. Od 1993 do 1998 pracowała w Krajowym Urzędzie Pracy na stanowiskach wiceprezesa (1995–1997) i głównego specjalisty (1998). W latach 1999–2007 pracowała w Kancelarii Prezydenta m.in. na stanowisku dyrektora Biura Obszarów Wiejskich i Rolnictwa, wicedyrektora Biura ds. Polityki Regionalnej i Samorządów, eksperta w Zespole Doradców. Kierowała pracami Zespołu ds. Monitoringu Rynku Pracy i Bezrobocia. W 2007 została zatrudniona w Mazowieckiej Jednostce Wdrażania Programów Unijnych w Warszawie na stanowisku zastępcy dyrektora ds. Programu Operacyjnego Kapitał Ludzki.
21 listopada 2007 powołana na stanowiska podsekretarza stanu w Ministerstwie Pracy i Polityki Społecznej, odpowiedzialnego za rynek pracy i wdrażanie Europejskiego Funduszu Społecznego. Była przedstawicielem ministerstwa w Komisji Nadzoru Finansowego. Odwołana z funkcji 23 maja 2013.
Życie prywatne.
Jest instruktorem żeglarstwa. Od lat 90. mieszka w Warszawie.

</doc>
<doc id="4304625" url="https://pl.wikipedia.org/wiki?curid=4304625" title="Parafia św. Józefa w Brzeziu">
Parafia św. Józefa w Brzeziu

Parafia Świętego Józefa w Brzeziu – parafia rzymskokatolicka, znajdująca się w diecezji włocławskiej, w dekanacie brzeskim. 

</doc>
<doc id="4304626" url="https://pl.wikipedia.org/wiki?curid=4304626" title="Wyższa Szkoła Społeczno-Gospodarcza">
Wyższa Szkoła Społeczno-Gospodarcza



</doc>
<doc id="4304627" url="https://pl.wikipedia.org/wiki?curid=4304627" title="Parafia Świętej Trójcy w Dąbiu Kujawskim">
Parafia Świętej Trójcy w Dąbiu Kujawskim

Parafia Świętej Trójcy w Dąbiu Kujawskim – parafia rzymskokatolicka, znajdująca się w diecezji włocławskiej, w dekanacie brzeskim. 

</doc>
<doc id="4304638" url="https://pl.wikipedia.org/wiki?curid=4304638" title="Parafia Najświętszej Maryi Panny Królowej Polski w Kruszynie">
Parafia Najświętszej Maryi Panny Królowej Polski w Kruszynie

Parafia Najświętszej Maryi Panny Królowej Polski w Kruszynie – parafia rzymskokatolicka, znajdująca się w diecezji włocławskiej, w dekanacie brzeskim.

</doc>
<doc id="4304640" url="https://pl.wikipedia.org/wiki?curid=4304640" title="Towarzystwo Przyrodnicze &quot;Bocian&quot;">
Towarzystwo Przyrodnicze &quot;Bocian&quot;



</doc>
<doc id="4304647" url="https://pl.wikipedia.org/wiki?curid=4304647" title="Parafia św. Bartłomieja w Śmiłowicach">
Parafia św. Bartłomieja w Śmiłowicach

Parafia Świętego Bartłomieja w Śmiłowicach – parafia rzymskokatolicka z siedzibą w Śmiłowicach, znajdująca się w diecezji włocławskiej, w dekanacie brzeskim. 

</doc>
<doc id="4304649" url="https://pl.wikipedia.org/wiki?curid=4304649" title="Manfred Matuszewski">
Manfred Matuszewski

Manfred Matuszewski (ur. 6 stycznia 1941, zm. 5 czerwca 2018) – polski kolarz i trener kolarski.
Szczyt jego kariery przypadł na lata 60. XX wieku, kiedy to startował m.in. w Tour de Pologne, gdzie w 1965 roku był zwycięzcą 9. etapu wyścigu. Uprawiał również kolarstwo przełajowe. W 1964 został górskim mistrzem Polski. Po zakończeniu kariery zawodniczej był trenerem w dolnośląskich klubach: Górniku Słupiec, Piaście Nowa Ruda oraz RLKS Wrocław. Następnie pracował w sztabie trenerskim I kadry Polski, którą prowadził m.in. w wyścigu dookoła Australii w 1988 roku. Był jednym z inicjatorów powstania Stowarzyszenia Kolarzy Dolnośląskich. Najbardziej znanym z jego wychowanków był Jan Jankiewicz – dwukrotny olimpijczyk z Montrealu i Moskwy, szosowy amatorski wicemistrz świata z Valkenburga (1979).
Został pochowany w Osjakowie.

</doc>
<doc id="4304652" url="https://pl.wikipedia.org/wiki?curid=4304652" title="Parafia Przemienienia Pańskiego w Wieńcu">
Parafia Przemienienia Pańskiego w Wieńcu

Parafia Przemienienia Pańskiego w Wieńcu – parafia rzymskokatolicka, znajdująca się w diecezji włocławskiej, w dekanacie brzeskim. 

</doc>
<doc id="4304654" url="https://pl.wikipedia.org/wiki?curid=4304654" title="Wołyńska Inspekcja Etapowa">
Wołyńska Inspekcja Etapowa

Wołyńska Inspekcja Etapowa – organ kierowniczy służby etapowej Wojska Polskiego w okresie demobilizacji.
Formowanie i zmiany organizacyjne.
Wołyńska Inspekcja Etapowa Okręgu Demobilizacyjnego 6 Armii powstała w grudniu 1920 roku z przemianowania Wołyńskiego Dowództwa Okręgu Etapowego 6 Armii.
Celem zwolnienia wojsk liniowych ze służby w kordonie oraz celem szczelnego zamknięcia granicy państwowej i zlikwidowania zjawiska samowolnej repatriacji, Ministerstwo Spraw Wojskowych zarządziło obsadzenie Kordonu Granicznego Naczelnego Dowództwa Wojska Polskiego Batalionami Etapowymi i przekazało kierowanie służbą kordonową inspekcjom etapowym.
Rozkaz organizacyjny nr 2 Wołyńskiej Inspekcji Etapowej z 19 marca 1921 określa przebieg granicy państwa na froncie 6 Armii, podział kordonu na pododcinki, obsadę, numerację i podległość tychże.

</doc>
<doc id="4304656" url="https://pl.wikipedia.org/wiki?curid=4304656" title="Roman Malinowski (ur. 1935)">
Roman Malinowski (ur. 1935)



</doc>
<doc id="4304657" url="https://pl.wikipedia.org/wiki?curid=4304657" title="Portret Evarista Péreza de Castro">
Portret Evarista Péreza de Castro

Portret Evarista Péreza de Castro lub "Portret mężczyzny" lub "Portret rysownika" (hiszp. "Evaristo Pérez de Castro", "Retrato de un hombre" lub "Retrato de un dibujante") – obraz olejny hiszpańskiego malarza Francisca Goi (1746–1828), znajduje się w kolekcji Luwru. 
Okoliczności powstania.
Identyfikacja modela nie jest pewna. Tradycyjnie przyjmuje się, że jest nim polityk i pasjonat sztuki Evaristo Pérez de Castro (1778–1848). Wnuk polityka rozpoznał go na portrecie będącym częścią wystawy "Goya 1900", która odbyła się w 1900 w Madrycie. Nie ma jednak innych źródeł potwierdzających tożsamość modela, takich jak dokumentacja zlecenia czy inskrypcja. W katalogu wystawy z 1900 obraz figuruje pod tytułem "Portret rysownika". Poza i atrybuty wskazują, że był to artysta lub pasjonat sztuki, osoba z kręgu przyjaciół Goi. Możliwe, że przedstawia jednego z pomocników z warsztatu Goi lub jednego z licznych artystów epoki, których nazwiska i twórczość nie zostały udokumentowane. Poza mężczyzny jest bardzo zbliżona do portretu Bartolomé Suredy y Miserola oraz markiza de San Adrián, co sugeruje datę powstania ok. 1804. 
Opis obrazu.
Mężczyzna został przedstawiony w półpostaci, oparty o stół. Na stole leży kałamarz z piórem oraz rysunki, które zwisają z brzegu stołu. Artysta prawdopodobnie właśnie je wykonał. W prawej ręce trzyma metalową obsadkę z węglem rysowniczym na jednym końcu i białą kredą na drugim. Jest ubrany w elegancki szary frak z szerokimi klapami. Biała koszula wykończona wysoko pod szyją ożywia kompozycję. Pogodnie spogląda w kierunku widza. Światło pada z lewego górnego rogu, oświetlając głównie twarz i częściowo postać mężczyzny.
Proweniencja.
Obraz należał do kolekcji Manuela Solera y Alarcón w Madrycie i Paula Durand-Ruela w Paryżu. W 1902 został nabyty przez Muzeum w Luwrze.

</doc>
<doc id="4304662" url="https://pl.wikipedia.org/wiki?curid=4304662" title="Małopolska Inspekcja Etapowa">
Małopolska Inspekcja Etapowa

Małopolska Inspekcja Etapowa – organ kierowniczy służby etapowej Wojska Polskiego w okresie demobilizacji.
Formowanie i zmiany organizacyjne.
Małopolska Inspekcja Etapowa Okręgu Demobilizacyjnego 6 Armii powstała w grudniu 1920 roku z przemianowania Małopolskiego Dowództwa Okręgu Etapowego 6 Armii.
Celem zwolnienia wojsk liniowych ze służby w kordonie oraz celem szczelnego zamknięcia granicy państwowej i zlikwidowania zjawiska samowolnej repatriacji, Ministerstwo Spraw Wojskowych zarządziło obsadzenie Kordonu Granicznego Naczelnego Dowództwa Wojska Polskiego Batalionami Etapowymi i przekazało kierowanie służbą kordonową inspekcjom etapowym.
Rozkaz organizacyjny nr 2 Wołyńskiej Inspekcji Etapowej z 19 marca 1921 określa przebieg granicy państwa na froncie 6 Armii, podział kordonu na pododcinki, numerację i podległość tychże.

</doc>
<doc id="4304666" url="https://pl.wikipedia.org/wiki?curid=4304666" title="Zeus (wirus komputerowy)">
Zeus (wirus komputerowy)

Zeus, ZeuS, Zbot – koń trojański modyfikujący wygląd stron internetowych w celu wyłudzenia pieniędzy.
Infekcja Zeusem następuje wskutek pobrania i uruchomienia zainfekowanego pliku przez użytkownika lub odwiedzenia zainfekowanej strony internetowej. Po infekcji trojan modyfikuje wygląd i działanie oryginalnej strony internetowej po stronie klienta. Podczas wizyty na stronie internetowej banku wirus ładuje fałszywą, wcześniej spreparowaną, stronę. Użytkownik otrzymuje rzekomo pochodzącą z banku informację o tym, że bank w ramach testowania bankowości internetowej prosi o wpłacenie podanej kwoty na określony rachunek. Komunikat ten skłania użytkownika, dzięki socjotechnice, do dokonania wpłaty na konto „słupa”. Wymieniona kwota jest najwyższą możliwą do wyprowadzenia z danego rachunku bankowego. Operacja ta jest autoryzowana przy użyciu metody autoryzacji banku, z której korzysta użytkownik (na przykład kodem SMS).

</doc>
<doc id="4304667" url="https://pl.wikipedia.org/wiki?curid=4304667" title="Selenoproteiny">
Selenoproteiny

Selenoproteiny – grupa białek zawierających przynajmniej jedną resztę selenocysteiny (Sec, U, Se-Cys). 
Do białek tych zalicza się peroksydazę glutationową (GPX) oraz reduktazę tioredoksyny (TrxR/TXNRD) - obie posiadające po jednej reszcie Sec. Inną selenoproteiną jest selenoproteina P pospolicie występującą w osoczu krwi. Białko to ma aż 10 reszt Sec (9 w krótkiej C-terminalnej domenie oraz 1 w N-terminalnej domenie katalitycznej). Prawdopodobnie domena C-końcowa bogata w wysoko reaktywne atomy selenu służy jako bezpieczna forma transportu tego pierwiastka w krwiobiegu.

</doc>
<doc id="4304668" url="https://pl.wikipedia.org/wiki?curid=4304668" title="Cattleya warscewiczii">
Cattleya warscewiczii

Cattleya warscewiczii – gatunek epifitycznej rośliny z rodziny storczykowatych występujący w Ameryce Południowej.
Roślina tego gatunku została po raz pierwszy zebrana przez Józefa Warszewicza w Kolumbii w latach 1848–1849 i formalnie opisana przez Heinricha Gustava Reichenbacha w 1855 roku. Jest rośliną o sympodialnym typie wzrostu. Pseudobulwy osiągają długość 20–40 cm, są jednoliścienne, cylindryczne lub w kształcie cygara, rowkowane. Kwiaty mają 17,5–27,5 cm średnicy, należą do największych u gatunków z rodzaju katleja, efektowne, pachnące.

</doc>
<doc id="4304671" url="https://pl.wikipedia.org/wiki?curid=4304671" title="Wirus metamorficzny">
Wirus metamorficzny

Wirus metamorficzny – typ wirusa posiadający zdolność edycji, oraz duplikowania swojego kodu źródłowego. W przeciwieństwie do wirusa polimorficznego, wirus metamorficzny nie jest zaszyfrowany. Cechą charakterystyczną wirusa metamorficznego jest ciągła edycja jego kodu, która utrudnia jego wykrycie przez program antywirusowy.

</doc>
<doc id="4304678" url="https://pl.wikipedia.org/wiki?curid=4304678" title="Toufen">
Toufen

Toufen () – miasto w północno-zachodnim Tajwanie, w powiecie Miaoli, nad Cieśniną Tajwańską. W 2017 roku miasto liczyło 103 147 mieszkańców.

</doc>
<doc id="4304679" url="https://pl.wikipedia.org/wiki?curid=4304679" title="Symultagnozja">
Symultagnozja

Symultagnozja (od łac. "simultaneus" jednoczesny i gr. "gnosis" wiedza) – zdolność zmysłowego rozróżniania równocześnie dotykanych różnych części ciała. Przykładowo, jeśli ktoś dotknie równocześnie lewego ucha i prawego nadgarstka osoby mającej zdolność symultagnozji, osoba ta będzie w stanie stwierdzić, które części ciała zostały dotknięte.

</doc>
<doc id="4304682" url="https://pl.wikipedia.org/wiki?curid=4304682" title="Grafestezja">
Grafestezja

Grafestezja (gr. "γραφὴ" pisanie i "αἴσθησις" odczuwanie) – zdolność „odczytywania” (bez udziału wzroku) przez daną osobę kształtów (np. liter, symboli, figur geometrycznych) kreślonych na jej ciele

</doc>
<doc id="4304686" url="https://pl.wikipedia.org/wiki?curid=4304686" title="Richard Henning">
Richard Henning

Richard Garth Henning (ur. 17 października 1964 w Nowym Jorku) – amerykański duchowny katolicki, biskup pomocniczy Rockville Centre w latach 2018-2022, biskup koadiutor Providence od 2023.
Życiorys.
Święcenia kapłańskie otrzymał w dniu 30 maja 1992 i został inkardynowany do diecezji Rockville Centre. Przez wiele lat pracował w seminarium w Huntington, a w 2012 został jego rektorem. Był też m.in. dyrektorem instytutu formacyjnego dla księży oraz wikariuszem biskupim dla centralnej części diecezji.
8 czerwca 2018 mianowany biskupem pomocniczym Rockville Centre ze stolicą tytularną "Tabla". Sakry udzielił mu 24 lipca 2018 biskup John Barres.
23 listopada 2022 papież Franciszek przeniósł go na urząd biskupa koadiutora diecezji Providence.

</doc>
<doc id="4304691" url="https://pl.wikipedia.org/wiki?curid=4304691" title="4Dreamers">
4Dreamers

4Dreamers – polski boys band założony 24 lutego 2018. W skład zespołu wchodzili: Kuba Szmajkowski, Mateusz Gędek, Maksymilian Więckowski i Tomasz Gregorczyk, czyli uczestnicy pierwszej edycji programu TVP2 "The Voice Kids".
Historia.
Przed rozpoczęciem współpracy Jakub Szmajkowski, Mateusz Gędek, Maksymilian Więckowski i Tomasz Gregorczyk brali udział solowo w pierwszej edycji programu TVP2 "The Voice Kids", emitowanego od stycznia do lutego 2018; Jakub był podopiecznym drużyny Dawida Kwiatkowskiego, Tomasz i Mateusz byli członkami grupy Edyta Górniak, a Maksymilian należał do zespołu Tomsona i Barona. Na kilka tygodni przed emisją odcinka finałowego, w którym uczestniczyli Jakub i Mateusz, wokaliści podpisali kontrakt z wytwórnią Universal Music Polska i założyli boys band o nazwie 4Dreamers.
Pierwszy wspólny występ zespołu odbył się 24 lutego 2018 w finale pierwszej edycji programu "The Voice Kids". Tego samego dnia w sieci pojawił się teledysk do singla „Sekret”, który uzyskał ponad 5 mln wyświetleń w serwisie YouTube. W marcu zagrali pierwszy pełny koncert w Elblągu. 16 maja zaprezentowali wideoklip do piosenki „Drugi raz”, będącej kolejnym singlem promującym ich debiutancki album studyjny, zatytułowany po prostu "4Dreamers", który wydali 18 maja. Z wydawnictwem zadebiutowali na 6. miejscu polskiej listy najczęściej kupowanych płyt – OLiS. Między majem a lipcem odbyli cykl spotkań w salonach sieci Empik. 29 lipca wystąpili na koncercie „Lato, muzyka, zabawa”, wakacyjnej trasie przygotowanej przez TVP. 1 czerwca zaprezentowali teledysk do utworu „Też tak masz”, a 24 sierpnia – do piosenki „Dni”. Oba wideoklipy nagrali na Cyprze. 31 sierpnia rozpoczęli pierwszą trasę koncertową. Z powodu ogromnego zainteresowania występem, warszawski koncert musiał zostać przeniesiony do większego klubu. W związku z sukcesem komercyjnym debiutanckiej płyty wydali reedycję albumu, wzbogaconą o covery piosenek „Zawsze tam gdzie ty” Lady Pank i „As Long as You Love Me” Backstreet Boys oraz dwa autorskie, premierowe utwory: „Pierwszy raz” i „InstaGirl”. Do reedycji dołączono specjalnie przygotowany sekretnik dla fanów zespołu zawierający m.in. wcześniej niepublikowane zdjęcia wokalistów, którzy podzielili się także ciekawostkami ze swojego życia prywatnego.
1 marca 2019 wydali album pt. "nb.". Dzień po premierze rozpoczęli ogólnopolską trasę koncertową promującą płytę. 15 czerwca wystąpili na 56. KFPP w Opolu, z przebojem „Słowa na pół” i zakwalifikowali się do ścisłej trójki w finale konkursu. W listopadzie zaśpiewali utwór „Inapropro” na ceremonio otwarcia 17. Konkursu Piosenki Eurowizji dla Dzieci w Gliwicach.
24 stycznia 2020 wystąpili podczas koncertu charytatywnego "Artyści dla Mai", który odbył się w warszawskim klubie Stodoła. 18 grudnia 2020 ogłosili zakończenie wspólnej drogi muzycznej, a 17 lutego 2021 premierę miała książka pt. "4Dreamers. O czterech takich co nie bali się marzyć", w której opisano historię zespołu i nad którą pracowali od września 2020.

</doc>
<doc id="4304700" url="https://pl.wikipedia.org/wiki?curid=4304700" title="Soteria">
Soteria

Soteria – specyficzna odmiana społeczności leczniczej, abstrahująca od modelu medycznego, nie definiująca chorych wyłącznie przez stany patologiczne, według twórców działająca na zasadzie fundamentalnej zmiany paradygmatu postrzegania pacjenta.
Historia.
Nazwa wywodzi się od greckiego słowa σωτηρια (soteria) – "zbawienie".
Pierwowzorem Soterii była społeczność zorganizowana w San Jose w Kalifornii (USA) w latach 1971-1983. Profesjonalny personel psychiatryczny leczący chorych na schizofrenię zwrócił się do pozaprofesjonalistów z prośbą o zaopiekowanie się chorymi. Inicjatorami modelu byli psychiatra Loren Mosher i Ronald Liang (ten drugi, wraz z Davidem Cooperem współtworzył alternatywny projekt opieki psychiatrycznej "Kingslay Hall" w Londynie).
Nowatorskie podejście twórców polegało na odejściu od tradycyjnego, głównego celu terapii, jakim było przywrócenie jednostce zdolności do funkcjonowania w społeczeństwie i dostosowanie jej do rzeczywistości osób w pełni zdrowych. W miejsce tego umożliwiano pacjentom przeżywanie swoich konfliktów w obrębie zamkniętej grupy, licząc na samoczynne zaistnienie procesu reintegracyjnego jako następstwa dogłębnego przepracowania kryzysu wewnętrznego. Kryzys traktuje się przy tym kreatywnie, a nie wyłącznie w kategoriach patologicznych, jako niedostosowanie społeczne. Mosher uważał, że epizod chorobowy można zintegrować z osią przebiegu życia, jako incydent, w efekcie czego świat „chory” i „zdrowy” przestaną się ze sobą wykluczać. Takie podejście pozwolić ma pacjentowi odzyskać właściwy stosunek do rzeczywistości.
Charakterystyka.
W Soteriach w daleko idący sposób ogranicza się podawanie substancji psychofarmakologicznych, choć całkowicie się z nich nie rezygnuje, zwłaszcza w okresach zaostrzonych objawów. Pacjent może jednak osobiście odnosić się do faktu przyjmowania lekarstw.
Za pierwsze projekty Soterii odpowiedzialni byli psychiatrzy. Wybór pomagających, jako osób niebędących profesjonalnymi psychiatrami lub psychoterapeutami, motywowano tym, że profesjonaliści kierują się częstokroć teoriami ograniczającymi holistyczne podejście do problemów człowieka ze schizofrenią (osób wyłącznie „chorych”). Nieprofesjonaliści są bardziej spontaniczni, swobodniejsi oraz mniej związani diagnozą, czy medycznymi definicjami. Mimo tego wybór osób do pracy nie był całkowicie przypadkowy – wybrano ludzi wnikliwych, opanowanych, spokojnych, zrównoważonych (zwłaszcza w sytuacjach nietypowych), o ograniczonych i niespektakularnych reakcjach. Nad działalnością wspólnoty zawsze czuwa psychiatra, ale odpowiedzialność za istotne aspekty działania Soterii spoczywa w równej mierze na opiekunach, jak i podopiecznych.
Ewaluacja wykazała, że pacjenci Soterii lepiej integrują się z otoczeniem społecznym, niż pacjenci tradycyjnych metod opieki psychiatrycznej, mimo że ci pierwsi przyjmowali minimalne dawki środków psychofarmakologicznych. M.in. regularnie wykonywali pracę przez określony czas, uczęszczali do szkół, zdawali egzaminy szkolne i zawodowe, opuszczali dotychczasowe miejsce zamieszkania i rozpoczynali samodzielne życie. W grupie podopiecznych Soterii niższy był także współczynnik powtórnej hospitalizacji. Najlepiej funkcjonowali pacjenci, którzy podczas pobytu w Soterii nie stosowali leków przeciwpsychotycznych.
Na dobre wyniki działalności Soterii wpływ ma organizacja takiej grupy: prostota zasad, jasność, jednoznaczność, spokój i odprężenie, a także unikanie nadmiernej stymulacji, nacisk na właściwą strukturyzację dnia i zbliżenie do życia domowego (nadanie cech wspólnoty rodzinnej zbliża pacjentów do zwykłej codzienności). Zasadniczą regułą jest też maksymalne zindywidualizowanie podejścia do pacjenta i odejście od szufladkowego traktowania schorzeń (zaliczania z góry do określonych diagnoz). Innowacją jest tzw. "miękki pokój", do którego mają możliwość wycofania się pacjenci przeżywający szczególne kryzysy. Pokój taki urządzony jest bardzo prosto i skromnie, z nastawieniem na małą liczbę bodźców (w zasadzie wyłącznie materace, poduszki i koce oraz miękki dywan). Okna są tu pleksiglasowe, a malatura jasna. Do "miękkiego pokoju" trafiają najczęściej pacjenci nowi i zagrożeni samobójstwem. Spędzają tu nawet wiele dni pod troskliwą pieczą opiekunów.
Krytyka.
Jako że w Soteriach zamieszkują pacjenci z poważnymi zaburzeniami psychicznymi, w tym psychozami, to wymagania personalne odnośnie do opiekunów są bardzo wysokie. Wątek ten podkreślają krytycy Soterii, wskazując na utopijność projektu, niemożliwy do osiągnięcia ideał, a nie realistyczną alternatywę dla tradycyjnego leczenia psychiatrycznego.

</doc>
<doc id="4304704" url="https://pl.wikipedia.org/wiki?curid=4304704" title="Tinus Bosselaar">
Tinus Bosselaar

Martinus „Tinus” Bosselaar (ur. 16 stycznia 1936 w Rotterdamie, zm. 6 czerwca 2018 w Capelle aan den IJssel) – holenderski piłkarz, pomocnik – lewoskrzydłowy.
Bosselaar rozegrał swój pierwszy mecz międzynarodowy 16 października 1955 r. W meczu z Belgią (2:2). W swoim drugim meczu przeciwko Norwegii zdobył dwie bramki, a jego reprezentacja wygrała 3:0.

</doc>
<doc id="4304705" url="https://pl.wikipedia.org/wiki?curid=4304705" title="Jacek Sztuka">
Jacek Sztuka

Jacek Sztuka (ur. 1976 w Częstochowie) – polski malarz, rysownik, grafik i projektant, profesor Politechniki Częstochowskiej.
Życiorys.
Studiował w krakowskiej Akademii Sztuk Pięknych (1996–2001) na Wydziale Malarstwa w pracowni prof. Jacka Waltosia oraz w pracowni rysunku prof. Teresy Kotkowskiej-Rzepeckiej. Był stypendystą w Akademii Sztuk Pięknych w Norymberdze w pracowni malarstwa prof. Johannesa Grützke w 1999/2000. W 2001 otrzymał dyplom z wyróżnieniem w pracowni prof. Stanisława Rodzińskiego. W 2006 obronił doktorat na Akademii Sztuk Pięknych w Krakowie. Stopień doktora habilitowanego uzyskał w 2012. Od tego czasu pracuje jako profesor nadzwyczajny na Wydziale Zarządzania Politechniki Częstochowskiej.
Jest członkiem Związku Polskich Artystów Plastyków, Bundesverband Bildender Künstlerinnen und Künstler i Międzynarodowego Stowarzyszenia Sztuk Plastycznych. Brał udział w ponad 100 wystawach zbiorowych krajowych i zagranicznych. Juror konkursów malarskich, m.in.: V Ogólnopolskiego Konkursu im. Mariana Michalika na Obraz dla Młodych Malarzy, MGS Częstochowa 2013/14 oraz XXV Festiwalu Polskiego Malarstwa Współczesnego, Szczecin 2016.
Malarstwo Jacka Sztuki jest zarówno głęboko osadzone w tradycji, jak i świadome współczesności. Można znaleźć tu odniesienia do estetyki okresu baroku, realizmu oraz surrealizmu. Ze względu na ikonograficzną odwagę twórczość Jacka Sztuki bywa porównywana do symbolizmu Jacka Malczewskiego. W centrum zainteresowań malarza znajduje się kondycja współczesnego człowieka osadzonego w technokratycznych realiach. Człowiek ten zmaga się z własnymi duchowymi pragnieniami, namiętnościami oraz przemijaniem. Artysta zrealizował cykle malarskie: W samochodzie, Mięso-złom, Mięso na masce, Podróżni, Żywią i bronią, Hybrydy, Zanurzenia i Portrety. Realizacje monumentalnych murali: 2014 Brama cyklopa w Al. NMP 65 w Częstochowie, 2020- mural panoramiczny Układ Leonarda na terenie kampusu Politechniki Częstochowskiej. 

</doc>
<doc id="4304707" url="https://pl.wikipedia.org/wiki?curid=4304707" title="Dom ucieczki">
Dom ucieczki

Dom ucieczki (nid. "Wegloophuis" lub "Wegloophuizen") – holenderska odmiana ośrodków terapeutycznych dla pacjentów ze schorzeniami psychicznymi.
Historia.
Pierwsze domy ucieczki powstały w Holandii w końcu lat 90. XX wieku. Nazwa nawiązywała do licznych ucieczek pacjentów z tradycyjnych miejsc leczenia psychiatrycznego. Pierwszy dom ucieczki powstał jednak już w 1979 w Haarlemie. Potem idea zaczęła się rozprzestrzeniać, tak że obecnie domy ucieczki znajdują się we wszystkich większych ośrodkach miejskich w Holandii (w większych po kilka), w sąsiedztwie innych zamieszkałych budynków i kamienic. Nie posiadają specjalnego położenia lub wygrodzenia. W Amsterdamie, w 2007, dawni klienci opieki psychicznej założyli grupę mieszkaniową KAOS.
Charakterystyka.
Zadaniem domów ucieczki jest zapewnienie schronienia i wyżywienia pacjentowi, który przerwał stacjonarne leczenie psychiatryczne. Priorytetem jest brak stosowania środków psychofarmakologicznych i przymusu. Personel stanowią przede wszystkim wolontariusze (w tym dawni pacjenci psychiatryczni), którzy nie stosują diagnoz psychiatrycznych, nie operują słownictwem lekarskim (medycznym) i nie dzielą pacjentów według jednostek chorobowych. 
Pacjenci są zobowiązani do akceptowania regulaminu domu, ze szczególnym uwzględnieniem niestosowania przemocy i niezażywania narkotyków. W większości domów przebywać można przez trzy miesiące, o czym na wstępie informuje się nowo przybyłych (ma to służyć zmotywowaniu podopiecznych do realistycznego wdrażania planów zmian w swoim życiu). Jest to przeważnie okres umożliwiający stabilizację, a w przypadku, gdy do tego nie dochodzi, pobyt można wydłużyć. 
Domy ucieczki oferują najczęściej profesjonalną interwencję kryzysową, regularne rozmowy, poradnictwo i konsultacje, przygotowanie do życia poza ośrodkiem, pomoc w zakresie załatwienia mieszkania, pomoc prawną, administracyjną i inne. Nadrzędnym celem działalności ośrodków jest nauczenie podopiecznych odpowiedzialności za swoje życie, aktywności społecznej i autonomii, a także zwalczanie wyuczonej bezradności. Personel domów ucieczki nie jest podzielony hierarchicznie, a decyzje podejmowane są kolegialnie. Pacjenci mają prawo do ciągłego wglądu we wszystkie dotyczące ich opinie, sprawozdania i dokumenty, które sporządzane są do instytucji trzecich. Bez zatwierdzenia przez pacjenta nie koresponduje się w jego sprawach z urzędami i instytucjami. Pacjent ma też prawo do brania udziału w zebraniach personelu dotyczących jego osoby. Pobyt jest organizowany przez samych pacjentów, bez ścisłego harmonogramu, jednak z naciskiem na niemarnotrawienie czasu. 

</doc>
<doc id="4304708" url="https://pl.wikipedia.org/wiki?curid=4304708" title="Marian Stamm">
Marian Stamm

Marian Stamm (ur. 9 grudnia 1911 w Poznaniu, zm. 9 października 2005 w Poznaniu) – polski artysta fotograf. Członek Okręgu Wielkopolskiego Związku Polskich Artystów Fotografików. Członek Stowarzyszenia Miłośników Fotografii w Poznaniu. Członek poznańskiego oddziału Polskiego Towarzystwa Fotograficznego.
Życiorys.
Marian Stamm związany z wielkopolskim środowiskiem fotograficznym, mieszkał i pracował w Poznaniu. Fotografował od 1924 roku, wówczas mając 13 lat – samodzielnie zaprojektował i zbudował swój pierwszy aparat fotograficzny, z pudełka po cygarach. W 1928 roku został członkiem poznańskiego Towarzystwa Miłośników Fotografii, prowadzonego przez Tadeusza Cypriana, ówczesnego redaktora "Polskiego Przeglądu Fotograficznego" (m.in. organizatora konkursu fotograficznego, w którym Marian Stamm po raz pierwszy zdobył nagrodę – aparat fotograficzny ufundowany przez firmę Foto-Greger). W 1945 roku był współzałożycielem Stowarzyszenia Miłośników Fotografii funkcjonującego przy Urzędzie Wojewódzkim w Poznaniu. W tym czasie był inicjatorem, organizatorem i aktywnym uczestnikiem wielu wystaw fotograficznych, organizowanych w ramach działalności w poznańskim SMF – w Polsce i za granicą (m.in. w Holandii, Francji, Szwajcarii). W 1948 roku został jednym z pierwszych członków Polskiego Towarzystwa Fotograficznego – poznańskiego oddziału PTF powstałego na bazie Stowarzyszenia Miłośników Fotografii w Poznaniu. W latach 1955–1958 prowadził sekcję artystyczną PTF. Od roku 1957 do 1961 był wiceprezesem Zarządu ówczesnego poznańskiego oddziału Polskiego Towarzystwa Fotograficznego, od 1961 do 1963 był wiceprezesem Zarządu Poznańskiego Towarzystwa Fotograficznego. W 1961 roku był twórcą i opiekunem sekcji przyrodniczej PTF. 
Marian Stamm był autorem i współautorem wielu wystaw fotograficznych; indywidualnych i zbiorowych; krajowych i międzynarodowych. Jego fotografie były prezentowane na wielu wystawach pokonkursowych, na których otrzymywały wiele akceptacji, nagród, wyróżnień, dyplomów i listów gratulacyjnych. Szczególne miejsce w jego twórczości zajmowała fotografia krajoznawcza, krajobrazowa, fotografia dokumentalna oraz fotografia przyrodnicza. W latach 1950–1953 był członkiem Okręgu Wielkopolskiego Związku Polskich Artystów Fotografików i ponownie wstąpił do ZPAF w 1961 roku. Był dwukrotnym laureatem nagrody Ministerstwa Kultury i Sztuki. 

</doc>
<doc id="4304712" url="https://pl.wikipedia.org/wiki?curid=4304712" title="Małgorzata Wielek-m">
Małgorzata Wielek-m



</doc>
<doc id="4304718" url="https://pl.wikipedia.org/wiki?curid=4304718" title="Jacob Zeilin">
Jacob Zeilin

Jacob Zeilin (ur. 16 lipca 1806 w Filadelfii, zm. 18 listopada 1880 w Waszyngtonie) – amerykański generał, komendant Korpusu Piechoty Morskiej Stanów Zjednoczonych w latach 1864-1876.
Życiorys.
Służbę w Korpusie Piechoty Morskiej rozpoczął 1 października 1831 w stopniu "second lieutenanta." Pełnił służbę w bazach lądowych i na okrętach (USS Erie, USS Columbus, USS Congress). W czasie wojny amerykańsko-meksykańskiej brał udział w kilku bitwach. Za zasługi był brevetowany do stopnia majora.
Po zakończeniu wojny służył na lądzie, a w 1852-1853, na pokładzie USS Mississippi, brał udział w ekspedycji Perry'ego do Japonii. 
W czasie wojny secesyjnej brał udział w I bitwie nad Bull Run, gdzie został lekko ranny. 
10 czerwca 1864 został mianowany komendantem Korpusu Piechoty Morskiej w stopniu pułkownika. W uznaniu zasług na tym stanowisku, 2 marca 1867 został, awansowany do stopnia generała ("Brigadier general"). Dowodził Korpusem do 1 listopada 1876, kiedy to przeszedł na emeryturę. 
Zmarł w Waszyngtonie 18 listopada 1880 i został pochowany na Laurel Hill Cemetery w Filadelfii. 
Upamiętnienie.
Na jego cześć nazwano dwa okręty US Navy: USS Zeilin (DD-313) niszczyciel z 1920 oraz transportowiec USS Zeilin (APA-3) w 1941. 

</doc>
<doc id="4304721" url="https://pl.wikipedia.org/wiki?curid=4304721" title="Żaksylyk Uszkempirow">
Żaksylyk Uszkempirow



</doc>
<doc id="4304722" url="https://pl.wikipedia.org/wiki?curid=4304722" title="Wołodymyr Błażenczuk">
Wołodymyr Błażenczuk

Wołodymyr Iwanowycz Błażenczuk, Володимир Блаженчук Іванович (ur. 7 września 1945 w Chołopiczach w obwodzie wołyńskim, zm. 2 listopada 2019 w Łucku) – ukraiński rolnik, funkcjonariusz młodzieżowy i partyjny, działacz państwowy, urzędnik konsularny i dyplomata.
Życiorys.
Od 1959 był rolnikiem kołchozu „Bat'kiwszczyna” ("Батьківщина") w rejonie łokackim na Wołyniu. Absolwent Technikum Rolniczego w Horochowie.
W 1966 wstąpił do KPZR i przeszedł do aparatu władzy – był kierownikiem referatu Komitetu Rejonowego Komsomołu w Horochowie (-1973), instruktorem, zastępcą kierownika wydziału Wołyńskiego Komitetu Obwodowego Komsomołu, I sekretarzem KR Komsomołu w Łokaczach.
W międzyczasie ukończył Państwowy Instytut Pedagogiczny im. Lesi Ukrainki w Łucku (-1971) i Wyższą Szkołę Partyjną przy Komitecie Centralnym Komunistycznej Partii Ukrainy w Kijowie.
Kontynuował pracę w aparacie władzy – był pierwszym sekretarzem Wołyńskiego Komitetu Obwodowego Komsomołu (1973-1978), drugim sekretarzem (1978-1979) i pierwszym sekretarzem komitetu rejonowego KPU w Iwaniczach (1979-1983), pierwszym sekretarzem komitetu miejskiego KPU w Kowlu (1983-1986), kierownikiem wydziału Komitetu Obwodowego KPU w Łucku (1986-1987), drugim sekretarzem KO KPU w Łucku (1987-1990), przewodniczącym Wołyńskiej Rady Obwodowej Deputowanych Ludowych (1990-1991), pierwszym sekretarzem KO KPU w Łucku (1990), ponownie przewodniczącym Wołyńskiej Rady Obwodowej Deputowanych Ludowych i szefem Administracji Obwodu (1991-1992), oraz przedstawicielem prezydenta Ukrainy w Łucku (1992-1994).
W 1994 przeszedł do ukraińskiej służby zagranicznej – powierzono mu pełnienie funkcji konsula generalnego w Gdańsku (1994-1998) i radcy ambasady w Gruzji (1998-1999).
Po przejściu na emeryturę zamieszkał w Łucku. Nadano mu stopień pułkownika rezerwy.

</doc>
<doc id="4304723" url="https://pl.wikipedia.org/wiki?curid=4304723" title="Człowiek z Wysokiego Zamku (ujednoznacznienie)">
Człowiek z Wysokiego Zamku (ujednoznacznienie)



</doc>
<doc id="4304724" url="https://pl.wikipedia.org/wiki?curid=4304724" title="3/VI Batalion Wartowniczy">
3/VI Batalion Wartowniczy

3/VI Batalion Wartowniczy – batalion wartowniczy Wojska Polskiego.
Baon wartowniczy nr 3/VI został sformowany w 1919 roku w Okręgu Generalnym Lwów. W tym samym roku stacjonował w Sokalu, a na początku 1921 roku w Stryju.
W listopadzie 1920 roku, razem z batalionami wartowniczymi 2/VI i 3/II, zluzował 2 Pułk Strzelców Granicznych na południowym odcinku granicy, od miejscowości Sianki aż do Dniestru, wzdłuż dawnej granicy galicyjsko-węgierskiej. Przed luzowaniem, baon otrzymał komplet instrukcji i regulaminów służby granicznej obowiązujących w formacji Strzelcy Graniczni oraz odbył krótkie szkolenie w zakresie pełnienia służby granicznej i wywiadu wojskowego. Funkcję instruktorów pełnili oficerowie Strzelców Granicznych. Przy dowództwie baonu funkcjonował łącznik z Ministerstwem Skarbu. Żołnierze batalionu ochraniali „zieloną granicę”, natomiast służbę na przejściach granicznych pełnili funkcjonariusze Policji Państwowej i urzędów celnych. Wiosną 1921 roku na bazie oddziału został zorganizowany 12 Batalion Celny.

</doc>
<doc id="4304728" url="https://pl.wikipedia.org/wiki?curid=4304728" title="Dallas (serial telewizyjny)">
Dallas (serial telewizyjny)



</doc>
<doc id="4304730" url="https://pl.wikipedia.org/wiki?curid=4304730" title="Dynastia (2017)">
Dynastia (2017)



</doc>
<doc id="4304732" url="https://pl.wikipedia.org/wiki?curid=4304732" title="Dynastia (serial telewizyjny)">
Dynastia (serial telewizyjny)



</doc>
<doc id="4304737" url="https://pl.wikipedia.org/wiki?curid=4304737" title="Dynastia (ujednoznacznienie)">
Dynastia (ujednoznacznienie)



</doc>
<doc id="4304741" url="https://pl.wikipedia.org/wiki?curid=4304741" title="Marian Janicki (żołnierz)">
Marian Janicki (żołnierz)

Marian Janicki (ur. 19 stycznia 1914 w Radomiu, zm. 12 maja 1944 na Monte Cassino) – kapitan piechoty Polskich Sił Zbrojnych.
Życiorys.
Marian Janicki urodził się w Radomiu, jako syn Ludwika i Julii z Barańskich. Po ukończeniu Korpus Kadetów nr 2 w Chełmnie został przyjęty do Szkoły Podchorążych Piechoty w Komorowie k. Ostrowi Mazowieckiej. Na stopień podporucznika został mianowany ze starszeństwem z dniem 15 października 1936 i 250. lokatą w korpusie oficerów piechoty. W marcu 1939 pełnił służbę w 5 Pułku Piechoty Legionów w Wilnie na stanowisku dowódcy plutonu.
Ukończył Kurs Dowódców Kompanii w Centrum Wyszkolenia Armii. Razem z 2 Korpusem Polski pod dowództwem gen. Władysława Andersa, brał udział w operacji „Honker” podczas Bitwy o Monte Cassino. Zadaniem 14 batalionu pod dowództwem mjr. Ludwika Ziobrowskiego było utrzymanie pozycji na wzgórzu 706. Zostało ono obsadzone przez dwie kompanie: 3. kompanię „Marian” dowodzoną przez kpt. Mariana Janickiego oraz 4. kompanię „Czesław” dowodzoną przez por. Czesława Bednarczyka. Podczas silnego ostrzału niemieckiej artylerii, członkowie batalionu 14 wspomagali żołnierzy 13 i 15 batalionu. Kpt. Janicki osobiście kierował ewakuacją rannych z przedpola. Zginął podczas walk, w nocy z 11 na 12 maja 1944 roku, na skutek trafienia pociskiem artyleryjskim. Pochowany na Polskim Cmentarzu Wojennym na Monte Cassino (miejsce: 8-D-16).

</doc>
<doc id="4304742" url="https://pl.wikipedia.org/wiki?curid=4304742" title="Sepedophilus immaculatus">
Sepedophilus immaculatus



</doc>
<doc id="4304749" url="https://pl.wikipedia.org/wiki?curid=4304749" title="Selenoproteina">
Selenoproteina



</doc>
<doc id="4304751" url="https://pl.wikipedia.org/wiki?curid=4304751" title="Kościół św. Mikołaja w Siġġiewi">
Kościół św. Mikołaja w Siġġiewi

Kościół św. Mikołaja (, ) – jest to rzymskokatolicki kościół parafialny w wiosce Siġġiewi na Malcie.
Pierwszy kościół.
Pierwszy kościół parafialny w Siġġiewi został zbudowany w XV wieku, lecz do dziś pozostały z niego jedynie ruiny, które znajdują się przy Triq il-Knisja l-Qadima (Old Church Street). W roku 1436 parafia w Siġġiewi ujęta była spisie biskupa Senatore de Mello, jako jedna z ośmiu działających parafii; biskup Pietro Dusina odwiedził ją podczas swojej wizyty duszpasterskiej w roku 1575. 
Aktualny kościół.
Prace przygotowawcze do budowy istniejącego do dziś kościoła św. Mikołaja rozpoczęto w listopadzie 1675. Kamień węgielny położony został przez ówczesnego proboszcza Dominika Farrugię 19 kwietnia 1676. Budowę nawy zakończono 22 listopada 1682. Krótko po tym ruszyła budowa chóru, transeptu i obu dzwonnic. W 1727 zakończono budowę krypty kościoła.&lt;br&gt;
Budowla, według projektu Lorenzo Gafy, powstała na planie krzyża łacińskiego. Świątynia została konsekrowana 1 maja 1729 przez biskupa Paula Alphéran de Bussan.
Pierwszy zestaw dzwonów został zawieszony w listopadzie 1734. W roku 1862 budynek został powiększony według planów Nikoli Zammita. 14 września tego roku położono kamień węgielny pod nawy boczne oraz portyk. Prace ukończono w 1864.
Budowę kopuły kościoła rozpoczęto w 1917, i zakończono dwa lata później, w 1919. Jej architektem był Andrea Vassallo z Lija, natomiast budowniczym Peter Mallia z Siġġiewi. Krzyż na kopule został zainstalowany 23 listopada 1919.
Obraz tytularny w ołtarzu głównym, "The Miracle of St Nicholas", jest dziełem artysty Mattia Pretiego, który wykonał również malowidła sklepienia w katedrze św. Jana w Valletcie. Prace rzeźbiarskie w kościele rozpoczął w 1707 Pawlu Galea z synem Ġużeppi. W prezbiterium znajdują się figury św. Piotra i św. Pawła, pochodzące z tego samego okresu.
Drewniana rzeźba św. Mikołaja, noszona w procesji podczas corocznej "fiesty" ku czci patrona (ostatnia niedziela czerwca), wykonana została przez Pietro Felici w 1736. Cztery lata wcześniej, w 1732, ten sam rzeźbiarz wykonał kamienną figurę, wciąż stojącą na Pjazza San Nikola.
Budynek kościoła umieszczony jest na liście National Inventory of the Cultural Property of the Maltese Islands.

</doc>
<doc id="4304756" url="https://pl.wikipedia.org/wiki?curid=4304756" title="2/VI Batalion Wartowniczy">
2/VI Batalion Wartowniczy

2/VI Batalion Wartowniczy – batalion wartowniczy Wojska Polskiego.
Baon wartowniczy nr 2/VI został sformowany w 1919 roku w Okręgu Generalnym Lwów. W tym samym roku stacjonował we Lwowie, a na początku 1921 roku w Horodence.
W listopadzie 1920 roku, razem z batalionami wartowniczymi 3/VI i 3/II, zluzował 2 Pułk Strzelców Granicznych na południowym odcinku granicy, od miejscowości Sianki aż do Dniestru, wzdłuż dawnej granicy galicyjsko-węgierskiej. Przed luzowaniem, baon otrzymał komplet instrukcji i regulaminów służby granicznej obowiązujących w formacji Strzelcy Graniczni oraz odbył krótkie szkolenie w zakresie pełnienia służby granicznej i wywiadu wojskowego. Funkcję instruktorów pełnili oficerowie Strzelców Granicznych. Przy dowództwie baonu funkcjonował łącznik z Ministerstwem Skarbu. Żołnierze batalionu ochraniali „zieloną granicę”, natomiast służbę na przejściach granicznych pełnili funkcjonariusze Policji Państwowej i urzędów celnych. Wiosną 1921 roku na bazie oddziału został zorganizowany 11 Batalion Celny.

</doc>
<doc id="4304758" url="https://pl.wikipedia.org/wiki?curid=4304758" title="Sulfadiazyna">
Sulfadiazyna

Sulfadiazyna () – wielofunkcyjny organiczny związek chemiczny, sulfonamid o działaniu bakteriostatycznym.
Mechanizm działania.
Mechanizm działania sulfadiazyny polega na zaburzeniu syntezy kwasów nukleinowych bakterii poprzez hamowanie przemiany kwasu p-aminobenzoesowego w kwas foliowy.
Zastosowanie.
Sulfadiazyna znajduje się na wzorcowej liście podstawowych leków Światowej Organizacji Zdrowia ("") (2015).
Sulfadiazyna nie jest dopuszczona do obrotu w Polsce (2018).
Działania niepożądane.
Działania niepożądane sulfadiazyny są częstsze u wolnych acetylatorów. Głównymi działania ubocznymi sulfonamidów są ból głowy, nudności, biegunka, wysypka oraz hiperkaliemia.

</doc>
<doc id="4304761" url="https://pl.wikipedia.org/wiki?curid=4304761" title="Działalność nierejestrowa">
Działalność nierejestrowa

Działalność nierejestrowa, działalność nierejestrowana (działalność nieewidencjonowana) – działalność prowadzona przez osobę fizyczną i dająca niski dochód. Przepis jej dotyczący został wprowadzony ustawą z dnia 6 marca 2018 roku "Prawo przedsiębiorców" (zwaną "Konstytucją biznesu"), która weszła w życie 30 kwietnia 2018 r. (Dz. U. 2018 poz. 646)
Uprawnienia.
Działalność nierejestrowa może być prowadzona, jeśli dana osoba:
Jeśli miesięczny limit przychodu (50% płacy minimalnej) zostanie przekroczony, to dana działalność zostanie uznana za działalność gospodarczą. Wówczas w ciągu siedmiu dni należy zarejestrować działalność gospodarczą w CEIDG i w terminie sześciu miesięcy przystąpić do obowiązkowych ubezpieczeń społecznych. W tym celu należy wypełnić wniosek CEIDG-1, mający na celu nadanie numeru REGON oraz zgłoszenie identyfikacyjne NIP do naczelnika Urzędu Skarbowego, oświadczenie o wyborze formy opodatkowania, a także zgłoszenie lub zmianę płatnika składek do ZUS. Konieczne jest również złożenie oświadczenia o kontynuowaniu ubezpieczenia społecznego rolników. Informacja o dokonanej rejestracji zostanie automatycznie przesłana do GUS.
Działalności nierejestrowanej nie można prowadzić, pomimo spełnienia powyższych warunków, w:
Korzyści.
Prowadzenie działalności nierejestrowej wiąże się z następującymi korzyściami:
Obowiązki.
Osoby prowadzące działalność nierejestrową są zobowiązane do:
Dodatkowo w pewnych wyjątkach może wystąpić obowiązek rejestracji dla celów VAT, w szczególności gdy dana osoba fizyczna będzie świadczyła usługi prawnicze, doradcze lub jubilerskie, które podlegają obowiązkowej rejestracji dla celów VAT.
Niejasne zapisy ustawy.
Niestety ZUS interpretuje świadczącego usługę jako osobę, która musi opłacać składki ZUS. Takie stanowisko można znaleźć w opinii ZUS z dnia 24 lipca 2018 r.
Dodatkowo problemy mogą mieć zlecający usługę osobie prowadzącą nierejestrowaną działalność. Otóż wg ZUS "powinni siebie zarejestrować w ZUS jako płatnika składek".

</doc>
<doc id="4304762" url="https://pl.wikipedia.org/wiki?curid=4304762" title="II Festiwal Zespołów i Wokalistów Jazzowych &quot;Jazz nad Odrą&quot;">
II Festiwal Zespołów i Wokalistów Jazzowych &quot;Jazz nad Odrą&quot;



</doc>
<doc id="4304763" url="https://pl.wikipedia.org/wiki?curid=4304763" title="III Ogólnopolski Festiwal Zespołów i Wokalistów Jazzowych &quot;Jazz nad Odrą&quot;">
III Ogólnopolski Festiwal Zespołów i Wokalistów Jazzowych &quot;Jazz nad Odrą&quot;



</doc>
<doc id="4304764" url="https://pl.wikipedia.org/wiki?curid=4304764" title="IV Krajowy Festiwal Zespołów i Wokalistów Jazzowych &quot;Jazz nad Odrą&quot;">
IV Krajowy Festiwal Zespołów i Wokalistów Jazzowych &quot;Jazz nad Odrą&quot;



</doc>
<doc id="4304766" url="https://pl.wikipedia.org/wiki?curid=4304766" title="V Studencki Festiwal Jazzowy &quot;Jazz nad Odrą&quot;">
V Studencki Festiwal Jazzowy &quot;Jazz nad Odrą&quot;



</doc>
<doc id="4304767" url="https://pl.wikipedia.org/wiki?curid=4304767" title="VI Studencki Festiwal Jazzowy &quot;Jazz nad Odrą&quot;">
VI Studencki Festiwal Jazzowy &quot;Jazz nad Odrą&quot;



</doc>
<doc id="4304773" url="https://pl.wikipedia.org/wiki?curid=4304773" title="Oriana Małachowska">
Oriana Małachowska

Oriana Małachowska (ur. 16 lipca 1981) – polska judoczka.
Kariera.
Była zawodniczka klubów: KS Gwardia Piła (1992-2000), AZS OŚ Poznań (2000-2004). Dwukrotna medalistka mistrzostw Europy juniorek w kategorii do 57 kg (srebro w 2000 i brąz w 1998). Brązowa medalistka mistrzostw Polski seniorek 2003 w kategorii do 52 kg. Ponadto m.in. młodzieżowa mistrzyni Polski 2003 w kategorii do 52 kg oraz mistrzyni Polski juniorek 1998 w kategorii do 57 kg.

</doc>
<doc id="4304774" url="https://pl.wikipedia.org/wiki?curid=4304774" title="Il-Qbajjar">
Il-Qbajjar

Il-Qbajjar – zatoka znajdująca się u wybrzeża maltańskiej wyspy Gozo i będąca częścią Morza Śródziemnego.
Zlokalizowana jest pomiędzy zatoką Xwejni na zachodzie i zatoką Il-Bajja ta' Marsalforn na wschodzie. Niedaleko zatoki leży miejscowość Marsalforn. Nad zatoką zachowała się XVIII-wieczna Bateria Qolla l-Bajda, jedna z nielicznych na wyspie Gozo, umiejscowiona jest niedaleko cypla Reqqa Point.

</doc>
<doc id="4304776" url="https://pl.wikipedia.org/wiki?curid=4304776" title="Magomedgasan Abuszew">
Magomedgasan Abuszew



</doc>
<doc id="4304783" url="https://pl.wikipedia.org/wiki?curid=4304783" title="Władimir Aresentijew">
Władimir Aresentijew



</doc>
<doc id="4304784" url="https://pl.wikipedia.org/wiki?curid=4304784" title="Sovjak (gmina Sveti Jurij ob Ščavnici)">
Sovjak (gmina Sveti Jurij ob Ščavnici)

Sovjak – wieś w Słowenii, w gminie Sveti Jurij ob Ščavnici. 1 stycznia 2017 liczyła 301 mieszkańców.

</doc>
<doc id="4304787" url="https://pl.wikipedia.org/wiki?curid=4304787" title="Wachtang Błagidze">
Wachtang Błagidze



</doc>
<doc id="4304791" url="https://pl.wikipedia.org/wiki?curid=4304791" title="Trójkąt bermudzki (film)">
Trójkąt bermudzki (film)



</doc>
<doc id="4304793" url="https://pl.wikipedia.org/wiki?curid=4304793" title="Jamna (Słowenia)">
Jamna (Słowenia)

Jamna – wieś w Słowenii, w gminie Sveti Jurij ob Ščavnici. 1 stycznia 2017 liczyła 121 mieszkańców.

</doc>
<doc id="4304794" url="https://pl.wikipedia.org/wiki?curid=4304794" title="Gabrc">
Gabrc

Gabrc – wieś w Słowenii, w gminie Sveti Jurij ob Ščavnici. 1 stycznia 2017 liczyła 21 mieszkańców.

</doc>
<doc id="4304795" url="https://pl.wikipedia.org/wiki?curid=4304795" title="Illia Mate">
Illia Mate



</doc>
<doc id="4304797" url="https://pl.wikipedia.org/wiki?curid=4304797" title="Galušak">
Galušak

Galušak – wieś w Słowenii, w gminie Sveti Jurij ob Ščavnici. 1 stycznia 2017 liczyła 64 mieszkańców.

</doc>
<doc id="4304798" url="https://pl.wikipedia.org/wiki?curid=4304798" title="Grabonoš">
Grabonoš

Grabonoš – wieś w Słowenii, w gminie Sveti Jurij ob Ščavnici. 1 stycznia 2017 liczyła 201 mieszkańców.

</doc>
<doc id="4304799" url="https://pl.wikipedia.org/wiki?curid=4304799" title="Grabšinci">
Grabšinci

Grabšinci – wieś w Słowenii, w gminie Sveti Jurij ob Ščavnici. 1 stycznia 2017 liczyła 72 mieszkańców.

</doc>
<doc id="4304800" url="https://pl.wikipedia.org/wiki?curid=4304800" title="Kočki Vrh">
Kočki Vrh

Kočki Vrh – wieś w Słowenii, w gminie Sveti Jurij ob Ščavnici. 1 stycznia 2017 liczyła 44 mieszkańców.

</doc>
<doc id="4304801" url="https://pl.wikipedia.org/wiki?curid=4304801" title="Kokolajnščak">
Kokolajnščak

Kokolajnščak – wieś w Słowenii, w gminie Sveti Jurij ob Ščavnici. 1 stycznia 2017 liczyła 81 mieszkańców.

</doc>
<doc id="4304803" url="https://pl.wikipedia.org/wiki?curid=4304803" title="Ignacio Prado">
Ignacio Prado

Ignacio de Jesus Prado Juárez (ur. 21 września 1993 w León) – meksykański kolarz torowy i szosowy, srebrny medalista torowych mistrzostw świata.
Kariera.
Pierwszy sukces w karierze osiągnął w 2014 roku, kiedy zdobył srebrny medal w indywidualnej jeździe na czas młodzieżowców podczas kolarskich mistrzostw panamerykańskich w Puebli. Na rozgrywanych rok później igrzyskach panamerykańskich w Toronto zdobył srebrne medale w omnium i indywidualnej jeździe na czas. W tym samym roku wywalczył też złoto w scratchu i srebro w omnium na kolarskich mistrzostwach panamerykańskich w Santiago. W 2016 roku zdobył srebrny medal w scratchu podczas torowych mistrzostw świata w Londynie. Rozdzielił tam na podium Hiszpana Sebastiána Morę i Claudio Imhofa ze Szwajcarii. Rok później zdobył złoty medal w omnium na kolarskich mistrzostwach panamerykańskich w Couvie.

</doc>
<doc id="4304804" url="https://pl.wikipedia.org/wiki?curid=4304804" title="Plażowa piłka ręczna na World Games 2001">
Plażowa piłka ręczna na World Games 2001

Turniej plażowej piłki ręcznej na World Games 2001 odbył się w dniach 23–25 sierpnia w japońskim mieście Akita. Była to pierwsza edycja zawodów w tej dyscyplinie na World Games.
W zawodach triumfowali Białorusini i Ukrainki. Najlepszymi graczami zostali uznani Juan Carlos Cortes oraz Li Jing Jing, zaś najwięcej bramek zdobyli odpowiednio Serguei Oubojenko i Christiane Otten.
Turniej mężczyzn.
Faza pucharowa.
Półfinały
Mecz o 5. miejsce
Mecz o 3. miejsce
Mecz o 1. miejsce
Turniej kobiet.
Faza pucharowa.
Półfinały
Mecz o 5. miejsce
Mecz o 3. miejsce
Mecz o 1. miejsce

</doc>
<doc id="4304811" url="https://pl.wikipedia.org/wiki?curid=4304811" title="Life (singel Des'ree)">
Life (singel Des'ree)



</doc>
<doc id="4304813" url="https://pl.wikipedia.org/wiki?curid=4304813" title="Igor Dzialuk">
Igor Dzialuk

Igor Dzialuk (ur. 7 października 1961 w Cieplicach Śląskich-Zdroju, obecnie część Jeleniej Góry) – polski prokurator, pracownik naukowy i urzędnik państwowy, w latach 2009–2012 podsekretarz stanu w Ministerstwie Sprawiedliwości.
Życiorys.
W 1985 ukończył studia na Wydziale Prawa i Administracji UW. Od 1984 do 1991 był pracownikiem naukowym (asystentem i starszym asystentem) Instytutu Badania Prawa Sądowego (od 1990 po przekształceniu Instytutu Wymiaru Sprawiedliwości). W latach 1987–1990 odbywał aplikację sądową w Warszawie.
Od 1991 do 1993 był sekretarzem Zespołu w Radzie Legislacyjnej przy Prezesie Rady Ministrów. Następnie rozpoczął pracę jako prokurator. W latach 1993–1995 był asesorem i prokuratorem Prokuratury Rejonowej Warszawa-Żoliborz. W 1995 przeszedł do Prokuratury Wojewódzkiej (później Okręgowej) w Warszawie, w latach 1996–2007 został delegowany do Ministerstwa Sprawiedliwości. W resorcie sprawował kolejno stanowiska głównego specjalisty, naczelnika wydziału i wicedyrektora departamentu. Od 1999 do 2001 uczestniczył w negocjacjach w sprawie przystąpienia Polski do Unii Europejskiej, odpowiadając za obszary prawa spółek, spraw wewnętrznych oraz wymiaru sprawiedliwości. W latach 2004–2005 był prokuratorem Prokuratury Apelacyjnej w Warszawie, w 2005 przeszedł do Prokuratury Krajowej. W 2008 został w niej pełniącym funkcję dyrektora Biura Prezydialnego. Został później prokuratorem Prokuratury Krajowej w stanie spoczynku.
9 marca 2009 powołany na stanowisko podsekretarza stanu w Ministerstwie Sprawiedliwości. Odwołany z funkcji 3 lutego 2012. Pozostał następnie pracownikiem MS.
Życie prywatne.
Jego żona pracuje naukowo w Instytucie Nauk Prawnych Polskiej Akademii Nauk, ma dwoje dzieci.

</doc>
<doc id="4304814" url="https://pl.wikipedia.org/wiki?curid=4304814" title="Claudio Imhof">
Claudio Imhof

Claudio Imhof (ur. 26 września 1990 w Fahrni) – szwajcarski kolarz torowy i szosowy, brązowy medalista torowych mistrzostw świata i dwukrotny medalista torowych mistrzostw Europy.
Kariera.
Pierwsze sukcesy w karierze osiągnął w 2008 roku, kiedy zdobył dwa medale. Najpierw zdobył brązowy medal w madisonie podczas torowych mistrzostw świata juniorów w Kapsztadzie, a następnie zwyciężył w scratchu na mistrzostwach Europy juniorów w Pruszkowie. Następnie zdobył srebrny medal w madisonie podczas mistrzostw Europy w Apeldoorn. Na rozgrywanych cztery lata później mistrzostwach Europy w Grenchen zajął trzecie miejsce w wyścigu punktowym. Ponadto na torowych mistrzostwach świata w Londynie w 2016 roku wywalczył brązowy medal w scratchu. Wyprzedzili go jedynie Hiszpan Sebastián Mora i Ignacio Prado z Meksyku.

</doc>
<doc id="4304817" url="https://pl.wikipedia.org/wiki?curid=4304817" title="Terence Trent D’Arby">
Terence Trent D’Arby



</doc>
<doc id="4304822" url="https://pl.wikipedia.org/wiki?curid=4304822" title="Xavier de Salas Bosch">
Xavier de Salas Bosch

Xavier de Salas Bosch (ur. 1907 w Barcelonie, zm. 3 czerwca 1982 w Madrycie) – hiszpański historyk i krytyk sztuki, dyrektor Muzeum Prado w latach 1970–1978. Członek Królewskiej Akademii Sztuk Pięknych św. Ferdynanda i Królewskiej Katalońskiej Akademii Sztuk Pięknych św. Jerzego w Barcelonie.

</doc>
<doc id="4304824" url="https://pl.wikipedia.org/wiki?curid=4304824" title="Wakacje pana Hulot">
Wakacje pana Hulot

Wakacje pana Hulot (fr. "Les Vacances de Monsieur Hulot") – francuska komedia filmowa z 1953 roku w reżyserii Jacques’a Tatiego. Drugi film francuskiego komika jest zarazem debiutem granej przez niego postaci pana Hulota, przygarbionego poczciwca z fajką w ustach, który podczas wakacji nad morzem nieświadomie wywołuje chaos w uporządkowanym i monotonnym życiu innych turystów.
Gdy Tati odmówił nakręcenia kontynuacji przygód listonosza z filmu "Dnia świątecznego", jego celem stało się powołanie własnego "alter ego" w postaci Hulota. Za wzorzec dla osobliwej ekranowej postaci posłużył kolega Tatiego z wojska oraz architekt pracujący nad domem komika. a także skecz z 1900 roku – "Little Tich And His Funny Feet".
"Wakacje pana Hulot" cieszyły się niebywałym powodzeniem, zdobywając nagrodę Louis Delluca dla najlepszego filmu. Jamie Russell na stronie BBC ocenił film jako najlepszy w karierze reżysera, podczas gdy Jonathan Rosenbaum porównał kreację Tatiego do dzieł Charliego Chaplina i Bustera Keatona"." Wpływ dzieła Tatiego sięga takich komików jak Rowan Atkinson, którego film "Wakacje Jasia Fasoli" odwołuje się do podobnego tematu i walorów komicznych.

</doc>
<doc id="4304833" url="https://pl.wikipedia.org/wiki?curid=4304833" title="Corpus Christi Church (Għasri)">
Corpus Christi Church (Għasri)



</doc>
<doc id="4304834" url="https://pl.wikipedia.org/wiki?curid=4304834" title="Wiatraki (część miasta w powiecie ostrowieckim)">
Wiatraki (część miasta w powiecie ostrowieckim)



</doc>
<doc id="4304835" url="https://pl.wikipedia.org/wiki?curid=4304835" title="Enriqueta Harris">
Enriqueta Harris

Enriqueta Harris Frankfort (ur. 17 maja 1910 w Londynie, zm. 22 kwietnia 2006 w Madrycie) – angielska pisarka i historyczka sztuki, naturalizowana Hiszpanka. Zajmowała się m.in. twórczością malarzy El Greca, Velázqueza i Goi. Od 1971 była członkinią Hispanic Society of America, a od 1990 Królewskiej Akademii Sztuk Pięknych św. Ferdynanda. W 1989 otrzymała złoty medal Zasługi dla Sztuk Piękych ("Medalla de Oro al mérito en las Bellas Artes") a w 2002 Wielki Krzyż Orderu Izabeli Katolickiej..

</doc>
<doc id="4304841" url="https://pl.wikipedia.org/wiki?curid=4304841" title="Rabsztyn (województwo małopolskie)">
Rabsztyn (województwo małopolskie)



</doc>
<doc id="4304843" url="https://pl.wikipedia.org/wiki?curid=4304843" title="McGill University">
McGill University



</doc>
<doc id="4304849" url="https://pl.wikipedia.org/wiki?curid=4304849" title="Andreas Graf">
Andreas Graf

Andreas Graf (ur. 7 sierpnia 1985 w Ebreichsdorfie) – austriacki kolarz torowy i szosowy, srebrny medalista torowych mistrzostw świata i złoty medalista torowych mistrzostw Europy.
Kariera.
W 2014 roku wspólnie z Andreasem Müllerem zdobył złoty medal w madisonie podczas mistrzostw Europy w Baie-Mahault. Był to pierwszy w historii złoty medal dla Austrii w tej konkurencji na zawodach tego cyklu. Na rozgrywanych dwa lata później torowych mistrzostwach świata w Londynie wywalczył srebrny medal w wyścigu punktowym. W zawodach tych rozdzielił na podium Jonathana Dibbena z Wielkiej Brytanii i Belga Kenny'ego De Ketele.

</doc>
<doc id="4304850" url="https://pl.wikipedia.org/wiki?curid=4304850" title="Piotr Kluz">
Piotr Kluz

Piotr Grzegorz Kluz (ur. 13 lutego 1972 w Jarosławiu) – polski sędzia, doktor nauk prawnych i urzędnik państwowy, w latach 2009–2012 podsekretarz stanu w Ministerstwie Sprawiedliwości.
Życiorys.
W 1996 ukończył studia prawnicze w rzeszowskiej filii Uniwersytetu Marii Curie-Skłodowskiej. W 2006 na UMCS ukończył studia podyplomowe z prawa europejskiego dla sędziów, a w 2009 na Uniwersytecie Warszawskim studia podyplomowe z prawa karnego dla sędziów i prokuratorów. Od 2009 prowadził zajęcia dydaktyczne na Wydziale Prawa i Administracji Uniwersytetu Rzeszowskiego, a także z podstaw prawa na Wydziale Zdrowia UR i wykłady dla syndyków i likwidatorów. 21 marca 2013 obronił na Wydziale Prawa i Administracji Uniwersytetu Warmińsko-Mazurskiego pracę doktorską pt. „Informatyzacja wymiaru sprawiedliwości a prawo do sądu”. Prowadził zajęcia dydaktyczne w Wyższej Szkole Gospodarki Euroregionalnej im. Alcide De Gasperi w Józefowie, Wyższej Szkole Nauk Społecznych im. Ks. J. Majki w Mińsku Mazowieckim i na Wydziale Stosowanych Nauk Społecznych Akademii Pedagogiki Specjalnej im. Marii Grzegorzewskiej w Warszawie.
Od 1996 odbywał aplikację sądową w Sądzie Okręgowym w Przemyślu. W listopadzie 1998 został asesorem w Sądzie Rejonowym w Jarosławiu, a w styczniu 2001 przeszedł do Sądu Okręgowego w Rzeszowie, gdzie został szefem X Wydziału Grodzkiego. W sierpniu 2011 został sędzią Sądu Okręgowego w Przemyślu, później powrócił do rzeszowskiego Sądu Okręgowego, z którego oddelegowano go do Sądu Okręgowego w Warszawie.
20 lipca 2009 powołany na stanowisko podsekretarza stanu w Ministerstwie Sprawiedliwości z rekomendacji premiera. Odwołany z funkcji 3 lutego 2012.

</doc>
<doc id="4304860" url="https://pl.wikipedia.org/wiki?curid=4304860" title="Karol Serreqi">
Karol Serreqi

Karol Serreqi OFM właśc. Ndue Serreqi (ur. 26 lutego 1911 w Szkodrze, zm. 4 kwietnia 1954 w więzieniu w Burrelu) – albański duchowny katolicki, więzień sumienia, błogosławiony Kościoła katolickiego.
Życiorys.
Uczył się początkowo w szkole prowadzonej przez Franciszkanów w Szkodrze. Studia teologiczne odbył w Brescii. Tam też został wyświęcony na księdza 29 czerwca 1936. W latach 1937–1939 sprawował posługę duszpasterską w parafii Curraj të Epërme, następnie jako proboszcz w parafiach Berishë (1939–1943) i Rajë (1943–1946). 9 października 1946 został aresztowany we wsi Rajë przez funkcjonariuszy Departamentu Obrony Ludu. Pretekstem do aresztowania była ostrzelanie grupy żołnierzy przez mieszkańców wsi. Serreqi odmówił ujawnienia informacji, które uzyskał podczas spowiedzi. Więziony i torturowany początkowo w Dukagjini, a następnie w Szkodrze. 18 stycznia 1947 Sąd Okręgowy w Szkodrze skazał go na karę śmierci przez powieszenie. Z czasem wyrok zamieniono na dożywotnie więzienie i pracę przymusową na bagnach Maliq k. Korczy. Ostatnie miesiące życia spędził w więzieniu w Burrelu, gdzie 4 kwietnia 1954 zmarł na atak serca.
Serreqi znalazł się w gronie 38 albańskich duchownych, którzy 5 listopada 2016 w Szkodrze zostali ogłoszeni błogosławionymi. Beatyfikacja duchownych, którzy zginęli "in odium fidei" została zaaprobowana przez papieża Franciszka 26 kwietnia 2016.

</doc>
<doc id="4304861" url="https://pl.wikipedia.org/wiki?curid=4304861" title="Domenic Weinstein">
Domenic Weinstein

Domenic Weinstein (ur. 27 sierpnia 1994 w Villingen-Schwenningen) – niemiecki kolarz torowy i szosowy, srebrny medalista torowych mistrzostw świata i dwukrotny medalista torowych mistrzostw Europy.
Kariera.
Pierwszy sukces w karierze osiągnął w 2011 roku, kiedy zdobył złoty medale w wyścigu punktowym podczas torowych mistrzostw świata juniorów w Moskwie. W kategorii elite pierwszy medal wywalczył w 2015 roku, zajmując drugie miejsce w indywidualnym wyścigu na dochodzenie podczas mistrzostw Europy w Grenchen. Rok później zajął w tej konkurencji drugie miejsce na torowych mistrzostwach świata w Londynie. W zawodach tych rozdzielił na podium Włocha Filippo Gannę i Andrew Tennanta z Wielkiej Brytanii. Ponadto na mistrzostwach Europy w Berlinie w 2017 roku indywidualny wyścig na dochodzenie ukończył na trzeciej pozycji.

</doc>
<doc id="4304869" url="https://pl.wikipedia.org/wiki?curid=4304869" title="Carmelo Scicluna">
Carmelo Scicluna

Carmelo Scicluna (ur. 1800, zm. 1888) – maltański prałat i hrabia, służący jako biskup Malty od 1875 do 1888.
Carmelo Scicluna urodził się 3 sierpnia 1800 w Qormi na Malcie. Święcenia kapłańskie otrzymał 18 grudnia 1824, zaś 51 lat później został konsekrowany na biskupa Malty i tytularnego arcybiskupa Rodos. Sakry udzielił mu Francesco Converti, arcybiskup Reggio Calabria.
Arcybiskup Scicluna zmarł 12 lipca 1888, w wieku lat 87. Ceremonia pogrzebowa miała miejsce w katedrze św. Jana w Valletcie, ciało biskupa spoczęło w katedrze św. Pawła w Mdinie.

</doc>
<doc id="4304874" url="https://pl.wikipedia.org/wiki?curid=4304874" title="Yellowstone (serial telewizyjny)">
Yellowstone (serial telewizyjny)

Yellowstone – amerykański serial telewizyjny (dramat, western) wyprodukowany przez Linson Entertainment, którego twórcą jest Taylor Sheridan. Serial jest emitowany od 20 czerwca 2018 roku przez Paramount Network. Natomiast w Polsce serial jest emitowany od 7 kwietnia 2019 roku przez Paramount Channel.
Fabuła.
Serial opowiada historię Johna Duttona, właściciela największego rancza w Montanie. Jego posiadłość chcą kupić firmy deweloperskie, indiański rezerwat oraz przedstawiciele parku narodowego Yellowstone.
Produkcja.
3 maja 2017 roku, stacja Paramount Network zamówiła pierwszy sezon serialu, w którym główną rolę zagra Kevin Costner.
W kolejnym miesiącu do obsady dołączyli: Kelly Reilly, Cole Hauser oraz Wes Bentley.
W połowie lipca 2017 roku, poinformowano, że Kelsey Asbille wcieli się w rolę Monicy Dutton.
W następnym miesiącu, ogłoszono, że obsada powiększyła się o: Wendy Moniz, Gil Birmingham Dave, Dave Annable, Gretchen Mol, Jefferson White, Denim Richards, Jill Hennessy, Patrick St. Esprit, Ian Bohen.
Na początku listopada 2017 roku, poinformowano, że Michaela Conlin zagra rolę powracającą jako Saraha Nguyin.
W kolejnym miesiącu ogłoszono, że Heather Hemmens dołączyła do obsady.
25 lipca 2018 roku, stacja Paramount Network ogłosiła przedłużenie serialu o drugi sezon.

</doc>
<doc id="4304875" url="https://pl.wikipedia.org/wiki?curid=4304875" title="Grégoire Defrel">
Grégoire Defrel

Grégoire André Defrel (ur. 17 czerwca 1991 w Meudon) – francuski piłkarz martynikańskiego pochodzenia występujący na pozycji napastnika we włoskim klubie US Sampdoria, do którego jest wypożyczony z AS Romy. Wychowanek Parmy, w swojej karierze grał także w takich zespołach jak Foggia, Cesena oraz Sassuolo.

</doc>
<doc id="4304878" url="https://pl.wikipedia.org/wiki?curid=4304878" title="Chacra">
Chacra

Chacra – jednostka osadnicza w Stanach Zjednoczonych, w stanie Kolorado, w hrabstwie Garfield.

</doc>
<doc id="4304879" url="https://pl.wikipedia.org/wiki?curid=4304879" title="Minami Uwano">
Minami Uwano

 – japońska kolarka torowa i szosowa, srebrna medalistka torowych mistrzostw świata.
Kariera.
Pierwsze sukcesy w karierze osiągnęła w 2012 roku, kiedy na kolarskich mistrzostwach Azji w Kuala Lumpur zdobyła dwa medale. Najpierw zajęła drugie miejsce w drużynowym wyścigu na dochodzenie, a następnie była druga w indywidualnej jeździe na czas. Na rozgrywanych rok później mistrzostwach Azji w Nowym Delhi była druga w scratchu, drużynowym wyścigu na dochodzenie oraz indywidualnej jeździe na czas. W 2015 roku wywalczyła srebrny medal w wyścigu punktowym na mistrzostwach świata w Paryżu. W zawodach tych rozdzieliła na podium Niemkę Stephanie Pohl i Kimberly Geist z USA. Była także trzecia w tej samej konkurencji na kolarskich mistrzostwach Azji w Izu.

</doc>
<doc id="4304882" url="https://pl.wikipedia.org/wiki?curid=4304882" title="Cattle Creek">
Cattle Creek

Cattle Creek – jednostka osadnicza w Stanach Zjednoczonych, w stanie Kolorado, w hrabstwie Garfield.

</doc>
<doc id="4304883" url="https://pl.wikipedia.org/wiki?curid=4304883" title=".design">
.design

.design – internetowa domena najwyższego poziomu, przeznaczona dla serwisów związanych tematycznie z projektowaniem graficznym. Domena została zatwierdzona przez ICANN 7 listopada 2014 roku. Dodana do serwerów głównych w maju 2015 roku.

</doc>
<doc id="4304886" url="https://pl.wikipedia.org/wiki?curid=4304886" title="Kriton (dialog)">
Kriton (dialog)



</doc>
<doc id="4304891" url="https://pl.wikipedia.org/wiki?curid=4304891" title="Fileb (dialog)">
Fileb (dialog)



</doc>
<doc id="4304893" url="https://pl.wikipedia.org/wiki?curid=4304893" title="Fernán Caballero (pseudonim)">
Fernán Caballero (pseudonim)



</doc>
<doc id="4304894" url="https://pl.wikipedia.org/wiki?curid=4304894" title="Catherine (Kolorado)">
Catherine (Kolorado)

Catherine – jednostka osadnicza w Stanach Zjednoczonych, w stanie Kolorado, w hrabstwie Garfield.

</doc>
<doc id="4304895" url="https://pl.wikipedia.org/wiki?curid=4304895" title="Poszerzenie">
Poszerzenie



</doc>
<doc id="4304896" url="https://pl.wikipedia.org/wiki?curid=4304896" title="Uczta (Platon)">
Uczta (Platon)



</doc>
<doc id="4304898" url="https://pl.wikipedia.org/wiki?curid=4304898" title="Battlement Mesa">
Battlement Mesa

Battlement Mesa – jednostka osadnicza w Stanach Zjednoczonych, w stanie Kolorado, w hrabstwie Garfield.

</doc>
<doc id="4304899" url="https://pl.wikipedia.org/wiki?curid=4304899" title="In Pieces">
In Pieces

„In Pieces” – piosenka grupy Linkin Park z albumu "Minutes to Midnight".
O utworze.
Utwór jest jedenastą piosenką na płycie. Opowiada ona o rozstaniu wokalisty z jego pierwszą żoną. Utwór ma podobną strukturę muzyczną, co inny utwór z albumu – "Valentine's Day", czyli Mike Shinoda gra w nim najdłużej na syntezatorze, a rzadziej na gitarze rytmicznej. Perkusja pojawia się w nim dopiero przed drugą zwrotką. Jest to także kolejny utwór zespołu z płyty, w którym pojawia się mocne i charakterystyczne solo gitary Brada.
Wykonania "na żywo".
Utwór był grany regularnie podczas dwóch tras koncertowych promujących album "Minutes to Midnight", podobnie jak np. kompozycja "The Little Things Give You Away".

</doc>
<doc id="4304900" url="https://pl.wikipedia.org/wiki?curid=4304900" title="Giorgio Costantino Schinas">
Giorgio Costantino Schinas

Giorgio Costantino Schinas (ur. 1834, zm. 1894) – maltański architekt i inżynier. Miał greckie korzenie.
Urodził się w Valletcie w 1834, jako syn Costantino Schinasa i jego żony Elisabetty Camilleri. Studiował na Royal University of Pavia, Reale Scuola d’Applicazione degli Ingegneri of Turin, oraz na University of Malta, uzyskując w 1863 stopień naukowy inżyniera budownictwa cywilnego. Pracował w służbie cywilnej, od 1888 do śmierci był nadinspektorem robót publicznych. Posiadał uprawnienia architekta i geodety.
Jego najwspanialszymi pracami są kościół parafialny św. Kajetana w Ħamrun (1869–75) oraz stacja przepompowywania wody w Luqa. W tym pierwszym projekcie użył kombinacji kilku stylów architektonicznych, w tym neogotyckiego oraz barokowego. Planował również neoromańskie, podobne do wieżyczek, struktury, budowane zamiast kopuły, lecz nie doszło do ich realizacji.
Schinas był również profesorem na University of Malta, gdzie wykładał matematykę i fizykę; oraz "ex officio" członkiem Rady Rządowej. Jego żoną była Marianna Cassar Torreggani. Schinas zmarł 27 czerwca 1894.

</doc>
<doc id="4304902" url="https://pl.wikipedia.org/wiki?curid=4304902" title="Rollinsville">
Rollinsville

Rollinsville – jednostka osadnicza w Stanach Zjednoczonych, w stanie Kolorado, w hrabstwie Gilpin.

</doc>
<doc id="4304906" url="https://pl.wikipedia.org/wiki?curid=4304906" title="Parshall (Kolorado)">
Parshall (Kolorado)

Parshall – jednostka osadnicza w Stanach Zjednoczonych, w stanie Kolorado, w hrabstwie Grand.

</doc>
<doc id="4304910" url="https://pl.wikipedia.org/wiki?curid=4304910" title="Tabernash">
Tabernash

Tabernash – jednostka osadnicza w Stanach Zjednoczonych, w stanie Kolorado, w hrabstwie Grand.

</doc>
<doc id="4304914" url="https://pl.wikipedia.org/wiki?curid=4304914" title="Fernán Caballero">
Fernán Caballero



</doc>
<doc id="4304916" url="https://pl.wikipedia.org/wiki?curid=4304916" title="Przędzalnia „Frotex”">
Przędzalnia „Frotex”

Przędzalnia „Frotex” – była przędzalnia bawełny należąca do Zakładów Przemysłu Bawełnianego „Frotex”, która znajdowała się w Podlesiu.
Historia.
Zakład został założony w 1874 przez WIlhelma Hassmanna jako huta, w której produkowano różne materiały metalowe, m.in. maszyny do obróbki drzewa, maszyny rolnicze oraz turbiny wodne. Kilka lat później firma wykupiła piec hutniczy znajdujący się po drugiej stronie potoku. Podczas pierwszej i drugiej wojny światowej produkowano tu głównie amunicję do karabinów i artylerii i części do czołgów.
Po wojnie huta została wykupiona przez ZPB „Frotex” i zamieniona w przędzalnię. Przerabiano tu bawełnę z Ukrainy i Turcji, która następnie (już jako przędza) była transportowana do Prudnika. W marcu 2009 roku przędzalnia została zamknięta. Pracę utraciło około 55 osób.

</doc>
<doc id="4304917" url="https://pl.wikipedia.org/wiki?curid=4304917" title="Piedra">
Piedra

Piedra – jednostka osadnicza w Stanach Zjednoczonych, w stanie Kolorado, w hrabstwie Hinsdale.

</doc>
<doc id="4304919" url="https://pl.wikipedia.org/wiki?curid=4304919" title="Cathedral (Kolorado)">
Cathedral (Kolorado)

Cathedral – jednostka osadnicza w Stanach Zjednoczonych, w stanie Kolorado, w hrabstwie Hinsdale.

</doc>
<doc id="4304927" url="https://pl.wikipedia.org/wiki?curid=4304927" title="Ministerstwo Ochrony Zdrowia Federacji Rosyjskiej">
Ministerstwo Ochrony Zdrowia Federacji Rosyjskiej

Ministerstwo Ochrony Zdrowia Federacji Rosyjskiej (, "Ministierstwo zdrawoochranienia Rossijskoj Fiedieracjii") – federalny organ władzy wykonawczej w Federacji Rosyjskiej, odpowiedzialny za opracowywanie oraz wdrażanie polityki państwowej z zakresu: 

</doc>
<doc id="4304928" url="https://pl.wikipedia.org/wiki?curid=4304928" title="Batalion Zapasowy Wojsk Wartowniczych i Etapowych Nr V">
Batalion Zapasowy Wojsk Wartowniczych i Etapowych Nr V

Batalion Zapasowy Wojsk Wartowniczych i Etapowych Nr V (Baon Zap. W. Wart. i Etap. V) – oddział Wojsk Wartowniczych i Etapowych Wojska Polskiego.
Jesienią 1919 roku Batalion Zapasowy 20 Pułku Piechoty w Krakowie wydzielił tzw. kadrę wartowniczą, która posłużyła do sformowania Batalionu Zapasowego Wojsk Wartowniczych i Etapowych Nr V. Batalion był podporządkowany Dowództwu Okręgu Generalnego Kraków. Stacjonował w Krakowie. 22 sierpnia 1920 roku stan bojowy oddziału wynosił 6 oficerów oraz 982 podoficerów i szeregowców. Organizacja baonu została określona w rozkazie MSWojsk. Dep. I L. 633/Mob. z 1 sierpnia 1919 roku. Stan etatowy (stały) baonu liczył 9 oficerów i 42 szeregowców oraz 4 konie i 2 wozy.
Batalion wydzielił wówczas ze swego składu batalion rezerwowy nr VI, który został podporządkowany dowództwu okręgu obronnego Lwów. W styczniu 1921 roku znajdował się w stanie likwidacji. 

</doc>
<doc id="4304931" url="https://pl.wikipedia.org/wiki?curid=4304931" title="Città Vecchia">
Città Vecchia



</doc>
<doc id="4304932" url="https://pl.wikipedia.org/wiki?curid=4304932" title="Città Notabile">
Città Notabile



</doc>
<doc id="4304935" url="https://pl.wikipedia.org/wiki?curid=4304935" title="Città Vittoriosa">
Città Vittoriosa



</doc>
<doc id="4304937" url="https://pl.wikipedia.org/wiki?curid=4304937" title="Città Pinto">
Città Pinto



</doc>
<doc id="4304938" url="https://pl.wikipedia.org/wiki?curid=4304938" title="Città Victoria">
Città Victoria



</doc>
<doc id="4304939" url="https://pl.wikipedia.org/wiki?curid=4304939" title="Città Invicta">
Città Invicta



</doc>
<doc id="4304940" url="https://pl.wikipedia.org/wiki?curid=4304940" title="Città Ferdinand">
Città Ferdinand



</doc>
<doc id="4304941" url="https://pl.wikipedia.org/wiki?curid=4304941" title="Città Umilissima">
Città Umilissima



</doc>
<doc id="4304942" url="https://pl.wikipedia.org/wiki?curid=4304942" title="Città Hompesch">
Città Hompesch



</doc>
<doc id="4304944" url="https://pl.wikipedia.org/wiki?curid=4304944" title="Città Rohan">
Città Rohan



</doc>
<doc id="4304945" url="https://pl.wikipedia.org/wiki?curid=4304945" title="Città Beland">
Città Beland



</doc>
<doc id="4304949" url="https://pl.wikipedia.org/wiki?curid=4304949" title="Exo-CBX">
Exo-CBX

EXO-CBX (hangul: 엑소-첸백시) – pierwsza oficjalna podgrupa południowokoreańskiego boysbandu EXO. Została założona przez SM Entertainment w 2016 roku, składa się z trzech członków EXO: Chena, Baekhyuna oraz Xiumina. Zadebiutowali 31 października 2016 roku z minialbumem "Hey Mama!".
Historia.
2016: Powstanie i debiut z "Hey Mama!".
29 lipca 2016 roku Chen, Baekhyun i Xiumin pojawili się na nagraniu zatytułowanym "Reservoir Idols" podczas trasy EXO – "Exo Planet 3 – The Exo'rdium". Następnie 23 sierpnia 2016 roku wydali piosenkę „For You” do ścieżki dźwiękowej serialu telewizyjnego stacji SBS "Dar-ui yeon-in – Bobogyeongsim ryeo". W wyniku tego spekulowano, że utworzą pierwszą podgrupę zespołu. Zostało to potwierdzone przez SM Entertainment 5 października. 23 października po raz pierwszy wykonali piosenkę „For You” jako unit na festiwalu 2016 Busan One Asia Festival. Tego samego dnia ogłoszono nazwę grupy – EXO-CBX (skrót od ChenBaekXi), od pierwszych liter pseudonimów członków.
31 października EXO-CBX wydali swój debiutancki minialbum "Hey Mama!", Który zawierał pięć utworów z różnych gatunków muzycznych, w tym EDM, ballada R&amp;B i retro pop, razem z teledyskiem do utworu tytułowego. Pierwszy występ grupy odbył się w programie muzycznym "M Countdown" 3 listopada. 6 listopada został oficjalnie wydany film "Reservoir Idols" jako teledysk do utworu „The One”, jednego z utworów z minialbumu. "Hey Mama!" znalazł się na szczycie listy Billboard World Albums i południowokoreańskiej listy albumów Gaon. 15 listopada grupa zdobyła pierwsze trofeum w programie muzycznym "The Show" „Hej Mama!”. W listopadzie EXO-CBX nagrali remake piosenki ze ścieżki dźwiękowej gry "Blade &amp; Soul" – „Crush U”. Piosenkę wykonali 18 listopada na koncercie N-Pop Showcase, będącym częścią światowego turnieju "Blade &amp; Soul" w 2016 roku. 25 grudnia ukazał się teledysk do tej piosenki.
2017: Debiut w Japonii z "GIRLS".
10 marca 2017 roku ujawniono przez livestream, że EXO-CBX zadebiutują w Japonii w maju. 1 kwietnia grupa ogłosiła wydanie debiutanckiego minialbumu "GIRLS", który ukazał się 24 maja. Krótki teledysk do głównego utworu z płyty „Ka-CHING!” został wydany 30 kwietnia.
14 czerwca ujawniono, że grupa wykona piosenkę przewodnią animowanego serialu "Running Man".
15 września poinformowano, że EXO-CBX zaśpiewają utwór ze ścieżki dźwiękowej japońskiego serialu , zatytułowany „Cry”, który został oficjalnie wydany 2 listopada.
2018: Pierwsza trasa "Japan Arena Tour", "Blooming Days" oraz "MAGIC".
W styczniu 2018 roku, przez program "on LINE", EXO-CBX zapowiedzieli, że szykują się do swojej pierwszej japońskiej trasy Arena Tour, zatytułowanej "Magical Circus" w maju i czerwcu. Trasa składała się z ośmiu koncertów w czterech miastach – Jokohamie, Fukuoce, Nagoi i Osace. 8 marca zapowiedzieli koreański comeback na kwiecień, a 20 marca zapowiedziano premierę japońskiego albumu studyjnego, "MAGIC", na maj. 24 marca grupa wydała piosenkę „Someone Like You” do serialu "Live". 10 kwietnia ukazał się drugi minialbum "Blooming Days".
9 maja EXO-CBX wydali swój pierwszy japoński album studyjny, pt. "MAGIC", promowany przez piosenkę „Horololo”.

</doc>
<doc id="4304950" url="https://pl.wikipedia.org/wiki?curid=4304950" title="Tymoteusz (Lauran)">
Tymoteusz (Lauran)

Tymoteusz, imię świeckie Felician Lauran (ur. 12 kwietnia 1975 w Satu Mare) – duchowny Rumuńskiego Kościoła Prawosławnego, od 2008 biskup Hiszpanii i Portugalii. 
Życiorys.
Święcenia diakonatu przyjął 25 marca 1998, a prezbiteratu 14 czerwca. Chirotonię biskupią otrzymał 8 marca 2008. W czerwcu 2016 r. był członkiem delegacji Patriarchatu Rumuńskiego na Święty i Wielki Sobór Kościoła Prawosławnego.

</doc>
<doc id="4304951" url="https://pl.wikipedia.org/wiki?curid=4304951" title="Orazio Giustiniani">
Orazio Giustiniani

Orazio Giustiniani (ur. 28 lutego 1580 na Chios, zm. 25 lipca 1649 w Rzymie) – włoski kardynał.
Życiorys.
Urodził się 28 lutego 1580 roku na wyspie Chios. W 1603 roku wstąpił do zakonu filipinów, a jedenaście lat później złożył profesję zakonną. 13 lutego 1640 roku został biskupem Montalto delle Marche, a 16 września przyjął sakrę. W styczniu 1645 roku został przeniesiony do diecezji Nocera Umbra. 6 marca tego samego roku został kreowany kardynałem prezbiterem i otrzymał kościół tytularny Sant’Onofrio. Jesienią 1646 roku został Bibliotekarzem Kościoła Rzymskiego, a pod koniec roku 1647 – penitencjariuszem większym. Oba urzędy sprawował do śmierci, która nastąpiła 25 lipca 1649 roku w Rzymie.

</doc>
<doc id="4304953" url="https://pl.wikipedia.org/wiki?curid=4304953" title="Maltese Premier League (2017/2018)">
Maltese Premier League (2017/2018)

Premier League Malti 2017/2018 (ze względów sponsorskich zwana jako "BOV Premier League") – była 103. edycją najwyższej klasy rozgrywkowej piłki nożnej na Malcie. 
Brało w niej udział 14 drużyn, które w okresie od 18 sierpnia 2017 do 21 kwietnia 2018 rozegrały 26 kolejek meczów. 
Obrońcą tytułu była drużyna Hibernians.
Mistrzostwo po raz dwudziesty czwarty w historii zdobyła drużyna Valletta.
Format rozgrywek.
Wprowadzono nowy format ligi.
Liczba drużyn wchodzących w skład Premier League wzrosła z 12 do 14. Drużyny grały klasycznie, rozgrywając mecz i rewanż w 26 kolejkach.
Baraż o Maltese Premier League.
Tarxien Rainbows wygrał baraż z trzecią drużyną Maltese First Division Żejtun Corinthians o miejsce w Maltese Premier League na sezon 2018/2019.

</doc>
<doc id="4304957" url="https://pl.wikipedia.org/wiki?curid=4304957" title="Kaplica Narodzenia Najświętszej Maryi Panny w Toruniu">
Kaplica Narodzenia Najświętszej Maryi Panny w Toruniu

Kaplica Narodzenia Najświętszej Maryi Panny w Toruniu – zabytkowa kaplica w jurysdykcji parafii polskokatolickiej Narodzenia Najświętszej Maryi Panny w Toruniu.
Położenie.
Kaplica znajduje się w południowej części dzielnicy Chełmińskie Przedmieście, na terenie cmentarza św. Jerzego, przy ul. Gałczyńskiego 30/36.
Historia.
Kaplica powstała w 1885 roku i pierwotnie pełniła funkcję ewangelickiej kostnicy cmentarnej. W 1913 roku w jej sąsiedztwie wybudowano dom grabarza, który dziś należy do osoby prywatnej. 
Na początku lat 80. XX wieku, kiedy to parafia polskokatolicka w Toruniu straciła swoją dotychczasową siedzibę przy ul. Poniatowskiego 1, jej władze postanowiły zaadaptować na swoje potrzeby kaplicę, o której mowa. 
Jej prace adaptacyjne rozpoczęto na początku lat 90. XX wieku, a kierował nimi ks. Bogdan Skowroński, ówczesny proboszcz parafii. Uroczyste otwarcie kaplicy miało miejsce w 1993 roku.
5 września 1999 roku w kaplicy zorganizowano uroczyste obchody 75-lecia istnienia parafii polskokatolickiej w Toruniu.
Przebudowana na wzór Kaplicy Baptystów, używając do budowy materiałów po jej likwidacji.

</doc>
<doc id="4304958" url="https://pl.wikipedia.org/wiki?curid=4304958" title="Krzysztof Szumski">
Krzysztof Szumski

Krzysztof Tadeusz Szumski (ur. 11 maja 1944 w Pilźnie) – polski dyplomata specjalizujący się w stosunkach z państwami azjatyckimi; ambasador Rzeczypospolitej w Filipinach (1991–1993), Tajlandii (1993–1997), Indonezji (2000–2005), Chinach (2005–2009).
Życiorys.
Absolwent wydziału handlu zagranicznego Szkoły Głównej Planowania i Statystyki. Po ukończeniu studiów pracował na tym samym wydziale. Członek ZMS od 1960 i ZSP w latach 1962–1968. W PZPR od 1965. Od 1970 tajny współpracownik wywiadu PRL ps. „Tadeusz”. Od 1972 etatowy funkcjonariusz Departamentu I MSW. W latach 1973–1974 członek egzekutywy, a następnie I sekretarz Oddziałowej Organizacji Partyjnej PZPR słuchaczy Ośrodka Kształcenia Kadr Wywiadowczych w Starych Kiejkutach. W 2012 sąd apelacyjny w Warszawie prawomocnie uznał Szumskiego za kłamcę lustracyjnego.
W 1971 rozpoczął pracę Ministerstwie Spraw Zagranicznych, przechodząc kolejne szczeble kariery dyplomatycznej. W latach 80. pracował w ambasadzie PRL w Paryżu. Pełnił wiele funkcji kierowniczych, m.in. jako dyrektor departamentu konsularnego (1988–1991) odpowiadał za wprowadzenie instytucji konsulów honorowych. W lutym 1989 wszedł w skład działającej przy Radzie Ochrony Pamięci Walk i Męczeństwa Komisji do spraw Upamiętnienia Ofiar Represji Okresu Stalinowskiego. 
W 1991 został ambasadorem w Filipinach, funkcję pełnił do zamknięcia placówki w Manili. Następnie kierował placówką w Bangkoku (1993–1997), później zaś był ambasadorem w Indonezji (2000–2005) i w ChRL (2005–2009).

</doc>
<doc id="4304960" url="https://pl.wikipedia.org/wiki?curid=4304960" title="Daniel (Stoenescu)">
Daniel (Stoenescu)

Daniel, imię świeckie Nacu Stoenescu (ur. 23 września 1957 w Hăţăgel) – duchowny Rumuńskiego Kościoła Prawosławnego, od 2001 "locum tenens" eparchii Dacia Felix. 
Życiorys.
Święcenia diakonatu przyjął 30 marca 1984, a prezbiteratu 1 kwietnia tego samego roku. Chirotonię biskupią otrzymał 1 kwietnia 2001.

</doc>
<doc id="4304963" url="https://pl.wikipedia.org/wiki?curid=4304963" title="Phillipa Soo">
Phillipa Soo

Phillipa Soo (/ fɪlɪpə /; ur. 31 maja 1990 w Libertyville) – amerykańska aktorka i piosenkarka.
Występowała w roli Elizy Schuyler Hamilton w broadwayowskim musicalu Hamilton, dzięki której została nominowana do Tony Award 2016 w kategorii Tony Award for Best Actress in a Musical. Grała także Nataszę Rostova z musicalu "Natasha, Pierre &amp; The Great Comet of 1812", oraz tytułową rolę w "Amélie", w której Soo gra na Broadwayu od 2017 roku.
Występowała także w musicalu "The Parisian Woman", który był wystawiany od listopada 2017 do marca 2018 roku.
Życie prywatne.
W lutym 2016 roku zaręczyła się z aktorem Stevenem Pasquale. 24 sierpnia 2017 roku wzięli ślub.

</doc>
<doc id="4304964" url="https://pl.wikipedia.org/wiki?curid=4304964" title="Sylwan (Mănuilă)">
Sylwan (Mănuilă)

Sylwan, imię świeckie Cristian Constantin Mănuilă (ur. 16 września 1971 w Lipova) – duchowny Rumuńskiego Kościoła Prawosławnego, od 2007 biskup Węgier.
Życiorys.
Chirotonię biskupią otrzymał 8 lipca 2007. W czerwcu 2016 r. był członkiem delegacji Patriarchatu Rumuńskiego na Święty i Wielki Sobór Kościoła Prawosławnego.

</doc>
<doc id="4304966" url="https://pl.wikipedia.org/wiki?curid=4304966" title="Christian Djoos">
Christian Djoos

Christian Djoos (ur. 6 sierpnia 1994 w Göteborgu, Szwecja) – hokeista szwedzki, gracz ligi NHL, reprezentant Szwecji.

</doc>
<doc id="4304967" url="https://pl.wikipedia.org/wiki?curid=4304967" title="Wiesław Wołosz">
Wiesław Wołosz

Wiesław Wołosz (ur. 31 lipca 1937 w Zambrowie, zm. 26 września 2017 tamże) – polski ślusarz i polityk, poseł na Sejm PRL IV kadencji.
Życiorys.
Syn Aleksandra i Marii. Uzyskał wykształcenie średnie, z zawodu ślusarz maszynowy. Ukończył technikum włókiennicze, pracował jako mistrz tkalni w Zambrowskich Zakładach Przemysłu Bawełnianego. Należał do Polskiej Zjednoczonej Partii Robotniczej, z jej ramienia pełnił mandat radnego Miejskiej Rady Narodowej w Zambrowie. W 1965 uzyskał mandat posła na Sejm PRL w okręgu Łomża, w parlamencie zasiadał w Komisji Przemysłu Lekkiego, Rzemiosła i Spółdzielczości Pracy.
Został pochowany na cmentarzu parafialnym w Zambrowie.

</doc>
<doc id="4304969" url="https://pl.wikipedia.org/wiki?curid=4304969" title="Skocznie narciarskie w Rajczy">
Skocznie narciarskie w Rajczy

Skocznie narciarskie w Rajczy – nieczynne obecnie skocznie narciarskie, położone w Rajczy, funkcjonujące w latach 50. oraz na początku lat 60. XX w.
Historia.
Dwie skocznie narciarskie na północno-wschodnim stoku Góry Hutyrów na terenie Rajczy (blisko granicy z Ujsołami) powstały w latach 1950-1951. Wśród inicjatorów budowy znaleźli się leśnik inż. Tadeusz Sporek oraz kierownik miejscowej szkoły Ludwik Kocoń. Udział w powstaniu obiektów mieli także działacze Urzędu Gminy oraz GS-u. 
Oficjalne otwarcie skoczni nastąpiło 1952 podczas zawodów o mistrzostwo Ludowych Zespołów Sportowych. Tego typu konkurs rozegrano także w kolejnym roku, a w kategorii seniorów zwyciężył Antoni Wieczorek, z odległościami 47,5 i 47 m, wyprzedzając Rudolfa Frosa i Stefana Przybyłę. Zawody te uwieczniły kamery Polskiej Kroniki Filmowej. W 1953 odbyły się tam także mistrzostwa województwa krakowskiego. Zawody na skoczniach w Rajczy rozgrywano także w ramach corocznych Rajdów Chłopskich. Wśród nagród, jakie wręczano zwycięzcom tych konkursów były kupony na ubranie oraz żywy wieprz. 
W 1963 obiekty zamknięto. Z czasem, w latach 70. XX w. popadły w ruinę, w którym to stanie trwają do dziś (stan na czerwiec 2018). W latach 90. XX w. oraz na początku XXI w. pojawiały się pomysły reaktywacji skoczni. Budowę nowej skoczni K 30 w Rajczy zakładał Narodowy Program Rozwoju Skoków Narciarskich PZN-u, opublikowany w 2004. Koszt prac oszacowano na 220 tys. zł, a 30% finansowania miało pochodzić ze środków samorządowych. Inwestycja ostatecznie nie doszła do skutku. 
Rozmiary skoczni.
Według Władysława Bułki rekord większego obiektu wynosił "ok. 52 m" lub 59 m (ustanowiony przez Kazimierza Maciejowskiego z Czarnych Żywiec). Na mniejszej skoczni najdłuższy skok (33 m) uzyskać miał Michał Zając z LZS Rajcza. Na podstawie wyników zawodów i informacji o rekordach można wywnioskować, że większy obiekt mógł mieć punkt K usytuowany w okolicach 50-55 metra zeskoku, a mniejszy - ok. 30 m. Większa skocznia została wymieniona w spisie obiektów zatwierdzonych przez Główny Komitet Kultury Fizycznej w 1956 roku jako obiekt o punkcie L (wówczas był to punkt oznaczający początek strefy lądowania) przedziału 40-50 m. 

</doc>
<doc id="4304973" url="https://pl.wikipedia.org/wiki?curid=4304973" title="Zygmunt Czarzasty">
Zygmunt Czarzasty

Zygmunt Czarzasty (ur. 28 marca 1942 w Polnym Młynie) – polski prawnik, prokurator, działacz PZPR.
Życiorys.
W 1956 został członkiem Związku Młodzieży Socjalistycznej, w 1964 ukończył studia prawnicze na Uniwersytecie Mikołaja Kopernika w Toruniu, następnie rozpoczął aplikację prokuratorską w Prokuraturze Wojewódzkiej w Gdańsku. W 1965 został członkiem PZPR. Od 1965 pracował jako asesor w Prokuraturze dla m. Gdyni, w latach 1966–1968 jako podprokurator w Prokuraturze dla miasta Gdańska.
W latach 1968–1969 był wiceprzewodniczącym, w latach 1969–1973 przewodniczącym Zarządu Wojewódzkiego Związku Młodzieży Socjalistycznej w Gdańsku, w latach 1973–1978 pracował w Wydziale Administracyjnym KC PZPR, kolejno jako starszy instruktor, następnie inspektor. W latach 1978–1980 był zatrudniony jako wiceprokurator w Prokuraturze Generalnej.
W październiku 1980 został zastępcą kierownika, a w październiku 1981 I zastępcą kierownika Wydziału Społeczno-Zawodowego KC PZPR (początkowo funkcjonującego pod nazwą Wydział Socjalno-Zawodowy). Od stycznia 1986 był I sekretarzem KW PZPR w Słupsku. Tam kierował tzw. eksperymentem słupskim, w ramach którego testowano nowe zasady zarządzania gospodarką przez partię komunistyczną oraz zmiany w sposobie sprawowania władzy. Słupska organizacja partyjna była wówczas proporcjonalnie do liczby ludności największą w Polsce, a także najmłodszą, jeżeli chodzi o wiek członków. Od lipca 1986 do grudnia 1988 był także członkiem Prezydium Centralnej Komisji Kontrolno-Rewizyjnej PZPR.
W grudniu 1988 został sekretarzem KC PZPR, odpowiadał za sprawy wewnątrzpartyjne. W lutym 1989 Biuro Polityczne KC PZPR powierzyło mu organizację kampanii wyborczej na szczeblu centralnym przed wyborami parlamentarnymi w czerwcu 1989, w marcu tegoż roku został członkiem Centralnego Koordynacyjnego Zespołu Wyborczego, w skład którego weszli także członkowie partii i organizacji społecznych tworzących koalicję wyborczą. Równocześnie od marca 1989 pełnił także funkcję przewodniczącego Komisji Pracy Partyjnej KC PZPR. W kwietniu 1989 został z ramienia PZPR zastępcą przewodniczącego Państwowej Komisji Wyborczej. W kręgach partyjnych zasłynął przy tym z nadmiernego, jak się później okazało, optymizmu, obawiał się m.in., że wyborcza klęska „Solidarności” da powód do oskarżeń o sfałszowanie wyborów. Z funkcji sekretarza KC PZPR odszedł pod koniec lipca 1989, ale pozostał członkiem KC do rozwiązania partii, przewodniczącym Komisji Pracy Partyjnej KC PZPR był także do rozwiązania partii w styczniu 1990.
W latach 90. ponownie pracował jako prokurator, w Prokuraturze Rejonowej Warszawa-Ochota.

</doc>
<doc id="4304978" url="https://pl.wikipedia.org/wiki?curid=4304978" title="Bauch und Kopf">
Bauch und Kopf

Bauch und Kopf to drugi studyjny album niemieckiego piosenkarza Marka Forstera. Został wydany w krajach niemieckojęzycznych 16 maja 2014 roku przez wytwórnię Four Music. Pierwszym singlem promującym krążek został wydany 9 maja 2014 roku utwór „Au revoir”, w którym gościnnie wystąpił raper Sido. Singel stał się ogromnym przebojem rozchodząc się w samych tylko Niemczech w nakładzie ponad 600 tysięcy egzemplarzy. 
Album osiągnął dziesiąte miejsce w notowaniu najlepiej sprzedających się albumów w Niemczech, utrzymując się w top 100 przez 117 tygodni. Za sprzedaż ponad 400 tysięcy kopii krążek uzyskał status podwójnej platyny w Niemczech. 

</doc>
<doc id="4304979" url="https://pl.wikipedia.org/wiki?curid=4304979" title="Makary (Drăgoi)">
Makary (Drăgoi)

Makary, imię świeckie Marius Dan Drăgoi (ur. 9 maja 1977 w Căianu-Mic) – duchowny Rumuńskiego Kościoła Prawosławnego, od 2008 biskup Europy Północnej. 
Życiorys.
Święcenia diakonatu przyjął 24 czerwca 2003, a prezbiteratu 6 stycznia 2004. Chirotonię biskupią otrzymał 2 maja 2008.
W czerwcu 2016 r. był członkiem delegacji Patriarchatu Rumuńskiego na Święty i Wielki Sobór Kościoła Prawosławnego.

</doc>
<doc id="4304984" url="https://pl.wikipedia.org/wiki?curid=4304984" title="Hanna Trojanowska">
Hanna Trojanowska

Hanna Trojanowska (ur. 14 czerwca 1958 w Bydgoszczy) – polska inżynier energetyk, menedżer i urzędnik państwowy, w latach 2009–2014 podsekretarz stanu w Ministerstwie Gospodarki i pełnomocnik rządu ds. polskiej energetyki jądrowej.
Życiorys.
Ukończyła studia na Wydziale Elektrycznym Politechniki Praskiej ze specjalnością energetyka jądrowa. Odbyła staż projektowy w Instytucie Energii Atomowej w Świerku. Ukończyła kurs doskonalenia zawodowego „Zarządzanie Strategiczne w Firmie” na Uniwersytecie Technologicznym w Kolonii i podyplomowe studium menedżerskie w Szkole Głównej Handlowej w Warszawie.
W latach 1982–1991 pracowała jako asystent projektanta i projektant w gdańskim i warszawskim oddziale Biura Studiów i Projektów Energetycznych „Energoprojekt”. Od 1990 do 1991 była stypendystką Międzynarodowej Agencji Energii Atomowej m.in. w Departamencie Bezpieczeństwa Jądrowego w Wielkiej Brytanii i UK Nuclear Electric. Od 1991 do 1997 pracował jako główny specjalista ds. instalacji odsiarczania spalin w Fundacji Ochrony Powietrza Atmosferycznego w Warszawie. Od 1997 zatrudniona w Polskich Sieciach Elektroenergetycznych S.A. (od 2007 PGE Polska Grupa Energetyczna), pracowała na stanowiskach: Dyrektora Departamentu Współpracy z Zagranicą, Dyrektora Departamentu Spraw Międzynarodowych i Nowych Technologii, Dyrektora Departamentu Badań i Rozwoju i ostatecznie Dyrektora Departamentu Energetyki Atomowej.
Należy do organizacji branżowych: m.in. Polskiego Towarzystwa Nukleonicznego (w którym jest członkiem Rady Zarządzającej), Rady do spraw Atomistyki, Polskiego Komitetu Światowej Rady Energetycznej, Polskiego Komitetu Energii Elektrycznej, a także Rady Naukowej Instytutu Chemii i Techniki Jądrowej w Warszawie.
15 maja 2009 powołana na stanowisko podsekretarza stanu w Ministerstwie Gospodarki i pełnomocnika rządu ds. polskiej energetyki jądrowej. Odwołana z obydwu funkcji 11 kwietnia 2014.
Zna biegle język angielski i czeski.

</doc>
<doc id="4304985" url="https://pl.wikipedia.org/wiki?curid=4304985" title="II liga polska w piłce nożnej (2018/2019)/Wyniki spotkań">
II liga polska w piłce nożnej (2018/2019)/Wyniki spotkań

Runda jesienna (30 lipca – 29 listopada).
"Źródło:"
"Źródło 2:"
1. kolejka (21 lipca – 22 lipca).
 
 
2. kolejka (28 lipca – 29 lipca).
 
 
3. kolejka (4 sierpnia – 5 sierpnia).
 
 
4. kolejka (10 sierpnia – 12 sierpnia).
 
 
5. kolejka (17 sierpnia - 18 sierpnia).
 
 
6. kolejka (22 sierpnia).
 
 
7. kolejka (25 sierpnia - 26 sierpnia).
 
 
8. kolejka (1 września – 2 września).
 
 
9. kolejka (8 września – 9 września).
 
 
10. kolejka (15 września – 16 września).
 
 
11. kolejka (22 września - 23 września).
 
 
12. kolejka (29 września - 30 września).
 
13. kolejka (6 października – 7 października).
 
 
15. kolejka (20 października – 21 października).
 

</doc>
<doc id="4304988" url="https://pl.wikipedia.org/wiki?curid=4304988" title="Jerzy Mastyński">
Jerzy Mastyński

Jerzy Mastyński (ur. 4 kwietnia 1941, zm. 19 lutego 2018 w Poznaniu) – polski ichtiolog, profesor doktor habilitowany.
Życiorys.
W 1959 ukończył VI Liceum Ogólnokształcące im. Ignacego Jana Paderewskiego w Poznaniu. Był profesorem zwyczajnym, wykładowcą Uniwersytetu Przyrodniczego w Poznaniu i kierownikiem Katedry Rybactwa Śródlądowego i Akwakultury tej uczelni w latach 1991-1995. Był też wieloletnim działaczem Polskiego Związku Wędkarskiego, wiceprezesem Zarządu Głównego PZW oraz przewodniczącym Komisji ochrony i zagospodarowania wód przy Zarządzie Głównym PZW. Propagował stanowisko, że grodzenie dostępu do wód jest sprzeczne z polskim prawem wodnym. Od 2015 był członkiem Rady Naukowej Wielkopolskiego Parku Narodowego.
Został pochowany 26 lutego 2018 na cmentarzu junikowskim w Poznaniu (pole 6-5-7-193). 

</doc>
<doc id="4304990" url="https://pl.wikipedia.org/wiki?curid=4304990" title="Egipsko-arabska Wikipedia">
Egipsko-arabska Wikipedia



</doc>
<doc id="4304993" url="https://pl.wikipedia.org/wiki?curid=4304993" title="Herb gminy Kramsk">
Herb gminy Kramsk

Herb gminy Kramsk przedstawia zachodzące za wzgórzem słońce na czerwonym tle oraz płynącą rzeczkę z pobliskimi pałkami.
Herb stanowi odzwierciedlenie historii gminy Kramsk. Kolor zielony, pałki oraz widoczna rzeczka nawiązują do nazwy Kramska, która wywodzi się od strumienia Krompiny, płynącego z północy na południe przez łąki należące do wsi Kramsk i wpadającego do rzeki Warty na prawym jej brzegu. Słońce sugeruje pejzaż i radość. Herb jest także nawiązaniem do krajobrazu Kramska i okolic, które zarówno bogate są w nizinne łąki oraz liczne cieki wodne, a także we wzgórza. Jest to spowodowane położeniem gminy na pograniczu Pojezierzy oraz Nizin.
Herb został ustanowiony przez radę gminy w 1998 r. Autorką projektu była Krystyna Mikołajczak z Konina, a inicjatorem nadania herbu gminie, był ówczesny wójt - Józef Karmowski.

</doc>
<doc id="4304995" url="https://pl.wikipedia.org/wiki?curid=4304995" title="Liga Narodów w Piłce Siatkowej Mężczyzn 2018 (tydzień 2)">
Liga Narodów w Piłce Siatkowej Mężczyzn 2018 (tydzień 2)

W drugim tygodniu fazy grupowej Ligi Narodów 2018 odbyły się mecze w ramach turniejów w: Argentynie (San Juan), Bułgarii (Sofia), Brazylii (Goiânia) oraz Polsce (Łódź). Spotkania rozgrywane były w dniach 1-3 czerwca.
Liderem po drugim tygodniu pozostała reprezentacja Polski.
Rozkład drużyn w poszczególnych turniejach.
Poniżej przedstawione zostało zestawienie drużyn w poszczególnych turniejach rozegranych w drugim tygodniu Ligi Narodów.

</doc>
<doc id="4304997" url="https://pl.wikipedia.org/wiki?curid=4304997" title="Bolesław Wicenty">
Bolesław Wicenty

Bolesław Wicenty (ur. 6 lutego 1921 w Mylinie, zm. 21 marca 1999) – polski rolnik i polityk, poseł na Sejm PRL III i IV kadencji.
Życiorys.
Uzyskał wykształcenie podstawowe, z zawodu rolnik. Prowadził własne gospodarstwo rolne. Pełnił funkcję prezesa kółka rolniczego w Mylinie i Powiatowego Związku Kółek Rolniczych. Należał do Polskiej Zjednoczonej Partii Robotniczej, był członkiem komitetu powiatowego partii. Pełnił obowiązki ławnika sądu powiatowego oraz radnego powiatowej rady narodowej.
W 1961 i 1965 uzyskiwał mandat posła na Sejm PRL w okręgu Szamotuły, w parlamencie zasiadał w Komisji Handlu Wewnętrznego.
Syn Stanisława i Anastazji z domu Jóźwiak, żonaty z Jadwigą. Mieszkał w Chrzypsku Wielkim.

</doc>
<doc id="4304998" url="https://pl.wikipedia.org/wiki?curid=4304998" title="Rajd Cypru 2017">
Rajd Cypru 2017

Rajd Cypru 2017 (46. Cyprus Rally) – 46 edycja Rajdu Cypru rozgrywanego na Cyprze. Rozgrywany był od 16 do czerwca 2017 roku. Była to czwarta runda Rajdowych Mistrzostw Europy w roku 2017. Składała się z 14 odcinków specjalnych.

</doc>
<doc id="4305000" url="https://pl.wikipedia.org/wiki?curid=4305000" title="Michał (Filimon)">
Michał (Filimon)

Michał, imię świeckie Maricel Filimon (ur. 25 stycznia 1964 w Matca) – duchowny Rumuńskiego Kościoła Prawosławnego, od 2008 biskup Australii i Nowej Zelandii. 
Życiorys.
Święcenia diakonatu przyjął 18 kwietnia 1987, a prezbiteratu 11 września 1988. Chirotonię biskupią otrzymał 2 maja 2008.

</doc>
<doc id="4305003" url="https://pl.wikipedia.org/wiki?curid=4305003" title="Oslo Stock Exchange">
Oslo Stock Exchange



</doc>
<doc id="4305005" url="https://pl.wikipedia.org/wiki?curid=4305005" title="Jan Kasjan (Tunaru)">
Jan Kasjan (Tunaru)

Jan Kasjan, imię świeckie Liviu Ionel Tunaru (ur. 20 lutego 1969 w Comăneşti) – duchowny Rumuńskiego Kościoła Prawosławnego, od 2016 biskup Kanady. 
Życiorys.
Święcenia diakonatu przyjął 1 czerwca 2001, a prezbiteratu dzień później. Chirotonię biskupią otrzymał 2 marca 2006. W latach 2006–2016 był wikariuszem eparchii Ameryki, z tytułem biskupa vicińskiego. W czerwcu 2016 r. był członkiem delegacji Patriarchatu Rumuńskiego na Święty i Wielki Sobór Kościoła Prawosławnego. W październiku tegoż roku, w związku z utworzeniem eparchii Kanady, został jej pierwszym ordynariuszem.

</doc>
<doc id="4305006" url="https://pl.wikipedia.org/wiki?curid=4305006" title="Amélie (musical)">
Amélie (musical)

Amélie – musical oparty na komedii romantycznej z 2001 roku, z muzyką Daniela Messé, tekstami Messé i Nathana Tysena oraz historią Craiga Lucasa. Premiera musicalu odbyła się w Berkeley Repertory Theatre we wrześniu 2015 roku. Można było go obejrzeć na Broadwayu od marca 2017 roku do 21 maja 2017 roku.
Utwory i oryginalne wykonania.
Oryginalne nagranie z Broadwayu zostało wydane przez Warner Classics, cyfrowo 19 maja i fizycznie 9 czerwca 2017 roku.

</doc>
<doc id="4305007" url="https://pl.wikipedia.org/wiki?curid=4305007" title="Giełda Papierów Wartościowych w Oslo">
Giełda Papierów Wartościowych w Oslo



</doc>
<doc id="4305008" url="https://pl.wikipedia.org/wiki?curid=4305008" title="Jan Kasjan (Tumaru)">
Jan Kasjan (Tumaru)



</doc>
<doc id="4305011" url="https://pl.wikipedia.org/wiki?curid=4305011" title="Paisjusz (Gheorghe)">
Paisjusz (Gheorghe)

Paisjusz, imię świeckie Ion Gheorghe (ur. 24 października 1971) – biskup Rumuńskiego Kościoła Prawosławnego, od 2006 wikariusz archieparchii Timişoary z tytułem biskupa lugojańskiego. 
Życiorys.
Święcenia diakonatu przyjął 6 sierpnia 1999, a prezbiteratu dzień później. Chirotonię biskupią otrzymał 9 lutego 2006.

</doc>
<doc id="4305014" url="https://pl.wikipedia.org/wiki?curid=4305014" title="Exodus (zespół muzyczny)">
Exodus (zespół muzyczny)



</doc>
<doc id="4305015" url="https://pl.wikipedia.org/wiki?curid=4305015" title="Marek (Alric)">
Marek (Alric)

Marek, imię świeckie Marc Alric (ur. 11 maja 1958 w Paryżu) – biskup Rumuńskiego Kościoła Prawosławnego, od 2005 wikariusz archieparchii Europy Zachodniej z tytułem biskupa Neamt. 
Życiorys.
Święcenia diakonatu przyjął 9 września 1992, a prezbiteratu 20 sierpnia 1994. Chirotonię biskupią otrzymał 7 maja 2005.

</doc>
<doc id="4305016" url="https://pl.wikipedia.org/wiki?curid=4305016" title="Natasha, Pierre &amp; The Great Comet of 1812">
Natasha, Pierre &amp; The Great Comet of 1812

Natasha, Pierre &amp; The Great Comet of 1812 – musical, będący adaptacją powieści "Wojna i pokój" Lwa Tołstoja, stworzony przez kompozytora, librecistę i autora tekstów piosenek Dave'a Malloya, w reżyserii Rachel Chavkin. Opiera się na tomie 2 części 5 powieści Tołstoja, koncentrując się na romansie Nataszy i Anatola oraz na poszukującym sensu życia Piotrze.

</doc>
<doc id="4305018" url="https://pl.wikipedia.org/wiki?curid=4305018" title="Andrzej Ręgowski">
Andrzej Ręgowski

Andrzej Ręgowski – polski informatyk oraz urzędnik administracji celnej i państwowej, w latach 2012–2014 podsekretarz stanu w Ministerstwie Administracji i Cyfryzacji.
Życiorys.
Absolwent Wydziału Elektroniki Politechniki Warszawskiej.
Od 1990 związany z administracją państwową, zajmuje się przede wszystkim kwestiami informatyzacji, współpracy unijnej i systemem celnym. Był przez wiele lat doradcą prezesa Głównego Urzędu Ceł, następnie – dyrektorem Departamentu Administracyjno-Inwestycyjnego tego urzędu i w latach 1999–2002 – pełnomocnikiem prezesa GUC ds. informatyzacji administracji celnej. Należał do współautorów „Strategii działania administracji celnej do 2002 roku” oraz „Strategii informatyzacji administracji celnej do 2002 roku”. Pracował również przy programach unijnych, m.in. kierując działaniami związanymi z PHARE oraz inicjatywach ujednolicających działalność służb celnych państw-członków. W 1994 odbył staż w Dyrekcji Generalnej XXI w Komisji Europejskiej (TAXUD).
W latach 2003–2010 pracował jako ekspert w projektach na rzecz administracji państwowych w krajach przygotowujących się do członkostwa: na Słowacji, w Rumunii, Macedonii, Turcji i na Litwie. Pod koniec 2010 rozpoczął pracę w Ministerstwie Finansów i został pełnomocnikiem szefa Służby Celnej ds. Programu e-cło.
27 kwietnia 2012 powołany na stanowisko podsekretarza stanu w Ministerstwie Administracji i Cyfryzacji, odpowiedzialnego m.in. za cyfryzację administracji państwowej i system ePUAP. Odwołany z funkcji 24 stycznia 2014. Został później pracownikiem Departamentu Zarządzania Strategicznego w Ministerstwie Finansów i od lutego 2016 jego wicedyrektorem. Objął także funkcję zastępcy dyrektora Departamentu Służby Celnej w tym resorcie. Zasiadł w radzie programowej studiów podyplomowych Politechniki Warszawskiej.

</doc>
<doc id="4305019" url="https://pl.wikipedia.org/wiki?curid=4305019" title="Zdzisław Biernacki">
Zdzisław Biernacki

Zdzisław Biernacki (ur. 27 lipca 1926, zm. 25 maja 2018) – doktor inżynier, leśnik, geolog, urbanista, fizjograf.
Żołnierz Armii Krajowej, walczył w Zgrupowaniu „Rajski Ptak” oraz w Armii Stanów Zjednoczonych – w kompanii wartowniczej w Mittenwaldzie. Był członkiem Komisji Kombatanckiej przy Dyrektorze Generalnym Lasów Państwowych. 
Pracował w Biurze Odbudowy Stolicy, Wydziale Architektury Prezydium Stołecznej Rady Narodowej oraz w Warszawskim Przedsiębiorstwie Geodezyjnym. Był współautorem planów zagospodarowania przestrzennego Warszawy i Skopje.
Wieloletni działacz i członek honorowy Towarzystwa Urbanistów Polskich, przewodniczący Sekcji Fizjografii TUP w latach 1974–1977. Autor wielu pionierskich badań i opracowań z zakresu przyrodniczych podstaw planowania przestrzennego. Wybitny znawca problemów środowiskowych Warszawy i Mazowsza, współautor opracowań o środowisku przyrodniczym Warszawy, jej geomorfologii i hydrografii.
Odznaczenia.
.Pochowany na cmentarzu Powązkowskim.

</doc>
<doc id="4305023" url="https://pl.wikipedia.org/wiki?curid=4305023" title="Anna B. Shephard">
Anna B. Shephard



</doc>
<doc id="4305024" url="https://pl.wikipedia.org/wiki?curid=4305024" title="Anna Shephard">
Anna Shephard



</doc>
<doc id="4305025" url="https://pl.wikipedia.org/wiki?curid=4305025" title="Anna Biedrzycka">
Anna Biedrzycka



</doc>
<doc id="4305032" url="https://pl.wikipedia.org/wiki?curid=4305032" title="Lipowiec (Międzychód Nowe Miasto)">
Lipowiec (Międzychód Nowe Miasto)

Lipowiec (Międzychód Nowe Miasto) – dawne miasto lokowane w 1671 roku na terenie obecnego miasta Międzychód, zdegradowane przed 1800 rokiem.

</doc>
<doc id="4305033" url="https://pl.wikipedia.org/wiki?curid=4305033" title="Liw Nowy">
Liw Nowy

Liw Nowy – dawne miasto położone na terenie obecnej wsi Liw, uzyskało lokację miejską w 1446 roku, zdegradowane przed 1678 rokiem.

</doc>
<doc id="4305034" url="https://pl.wikipedia.org/wiki?curid=4305034" title="Nilton Soto">
Nilton Soto

Nilton Gonzalo Marcos Soto García (ur. 30 grudnia 1997) – peruwiański zapaśnik walczący w stylu klasycznym. Brązowy medalista igrzysk panamerykańskich w 2019 oraz mistrzostw panamerykańskich w 2022. Siódmy w indywidualnym Pucharze Świata w 2020. Srebrny medalista mistrzostw Ameryki Południowej w 2016 i 2019. Czwarty na igrzyskach Ameryki Południowej w 2018. Siódmy na igrzyskach boliwaryjskich w 2022 roku.

</doc>
<doc id="4305035" url="https://pl.wikipedia.org/wiki?curid=4305035" title="Liw Stary">
Liw Stary



</doc>
<doc id="4305037" url="https://pl.wikipedia.org/wiki?curid=4305037" title="Wyżnia Zwalista Szczerbina">
Wyżnia Zwalista Szczerbina

Wyżnia Zwalista Szczerbina (słow. "Vyšná Weszterova štrbina", niem. "Obere Weszter-Scharte", węg. "Felső-Weszter-csorba") – przełęcz w słowackich Tatrach Wysokich, w bocznej grani odchodzącej na południowy wschód od Małej Wysokiej. Oddziela Zwalistą Kopę od Zwalistej Turni. Stoki południowo-zachodnie opadają do Zadniej Doliny Wielickiej, północno-wschodnie do Klimkowego Żlebu.
Na przełęcz nie wiodą żadne znakowane szlaki turystyczne. Polskie nazewnictwo przełęczy pochodzi od Zwalistej Turni, natomiast słowackie, niemieckie i węgierskie zostało nadane na cześć Paula Wesztera, który w 1888 r. wraz ze swymi szwagrami założył miejscowość Tatrzańska Polanka.
Historia.
Pierwsze wejścia turystyczne:

</doc>
<doc id="4305038" url="https://pl.wikipedia.org/wiki?curid=4305038" title="Łaskarzew Nowy">
Łaskarzew Nowy

Łaskarzew Nowy – dawne miasto położone w obrębie współczesnego miasta Łaskarzew, uzyskał lokację miejską w 1514 roku, zdegradowany przed 1800 rokiem.

</doc>
<doc id="4305040" url="https://pl.wikipedia.org/wiki?curid=4305040" title="Łeba Stara">
Łeba Stara

Łeba Stara – dawne miasto położone w obrębie współczesnego miasta Łeba, uzyskała lokację miejską w 1357 roku, zdegradowana w 1558 roku. Rozwój miasta utrudniały wędrujące wydmy, które po każdym sztormie zasypywały jego nowe części. Okres od XIV do XVI wieku to stała walka z piaskiem, rzeką i morzem. W latach 1550-1570 podjęto decyzję o przeniesieniu miasta 2 km na południowy wschód, na wschodni brzeg rzeki.

</doc>
<doc id="4305041" url="https://pl.wikipedia.org/wiki?curid=4305041" title="Łęgonice Rawskie">
Łęgonice Rawskie



</doc>
<doc id="4305042" url="https://pl.wikipedia.org/wiki?curid=4305042" title="Łęgonice Sandomierskie">
Łęgonice Sandomierskie



</doc>
<doc id="4305043" url="https://pl.wikipedia.org/wiki?curid=4305043" title="Łobżenica Nowe Miasto">
Łobżenica Nowe Miasto

Łobżenica Nowe Miasto – dawne miasto położone w obrębie współczesnego miasta Łobżenica, uzyskała lokację miejską przed 1450 rokiem, zdegradowana w 1574 roku.

</doc>
<doc id="4305045" url="https://pl.wikipedia.org/wiki?curid=4305045" title="Michael Fisher (duchowny katolicki)">
Michael Fisher (duchowny katolicki)

 
Michael William Fisher (ur. 3 marca 1958 w Baltimore, Maryland) – amerykański duchowny katolicki, biskup pomocniczy waszyngtoński w latach 2018–2020, biskup diecezjalny Buffalo od 2021.
Życiorys.
Święcenia kapłańskie otrzymał w dniu 23 czerwca 1990 i został inkardynowany do archidiecezji waszyngtońskiej. Przez kilkanaście lat pracował jako duszpasterz parafialny. W 2005 mianowany wikariuszem generalnym archidiecezji, a rok później został przeniesiony na stanowisko wikariusza biskupiego ds. duchowieństwa.
8 czerwca 2018 papież Franciszek mianował go biskupem pomocniczym Waszyngtonu ze stolicą tytularną "Truentum". Sakry udzielił mu 29 czerwca 2018 ówczesny metropolita waszyngtoński – kardynał Donald Wuerl.
1 grudnia 2020 papież Franciszek przeniósł go na urząd biskupa diecezjalnego Buffalo. Ingres do katedry świętego Józefa w Buffalo odbył 15 stycznia 2021.

</doc>
<doc id="4305048" url="https://pl.wikipedia.org/wiki?curid=4305048" title="Łowicz Nowe Miasto">
Łowicz Nowe Miasto

Łowicz Nowe Miasto – dawne miasto położone w obrębie współczesnego miasta Łowicz, uzyskało lokację miejską w 1405 roku, zdegradowane przed 1600 rokiem.

</doc>
<doc id="4305049" url="https://pl.wikipedia.org/wiki?curid=4305049" title="Soil (gatunek muzyczny)">
Soil (gatunek muzyczny)

Soil (gatunek muzyczny) – został zapoczątkowany przez System of a Down. Termin "Soil" wziął się od pierwotnej nazwy grupy. Jest połączeniem różnych styli a w przypadku prekursora przede wszystkim: metal, punk rock, jazz, pop a nawet ormiańskiej muzyki etnicznej. "Soil" jest szerokim pojęciem zarezerwowanym dla wykonawców rockowych, nie mogących się zakwalifikować pod inny gatunek.
Najbardziej znani przedstawiciele "Soil" to:

</doc>
<doc id="4305050" url="https://pl.wikipedia.org/wiki?curid=4305050" title="Rezerwat przyrody Wrota Pośny">
Rezerwat przyrody Wrota Pośny



</doc>
<doc id="4305051" url="https://pl.wikipedia.org/wiki?curid=4305051" title="Staroleśne Wrótka">
Staroleśne Wrótka

Staroleśne Wrótka (słow. "Starolesnianska bránka", niem. "Altwalddofer Törl", węg. "Szekrényes-kapu") – turnia w bocznej grani słowackich Tatr Wysokich. Znajduje się w górnej części wschodniej grani Staroleśnego Szczytu, pomiędzy jednym z jego wierzchołków – Tajbrową Turnią ("Bradavica V vrchol") a Staroleśną Kopą ("Starolesnianska kopa").
Przez Staroleśne Wrótka przechodzą taternicy podczas przejścia grani Sławkowski Szczyt – Mała Wysoka. Jest to długa i miejscami krucha grań. Przejście to najlepiej wykonać w kierunku Sławkowski Szczyt – Mała Wysoka.

</doc>
<doc id="4305053" url="https://pl.wikipedia.org/wiki?curid=4305053" title="Wiedeńska Giełda Papierów Wartościowych">
Wiedeńska Giełda Papierów Wartościowych



</doc>
<doc id="4305054" url="https://pl.wikipedia.org/wiki?curid=4305054" title="Staroleśna Kopa">
Staroleśna Kopa

Staroleśna Kopa (słow. "Starolesnianska kopa", niem. "Altwalddofer Koppe", węg. "Szekrényes-púp") – turnia w bocznej grani słowackich Tatr Wysokich. Znajduje się we wschodniej grani Staroleśnego Szczytu, pomiędzy Staroleśnymi Wrótkami ("Starolesnianska bránka") i Wyżnią Staroleśną Szczerbiną ("Vyšná Starolesnianska štrbina").
Przez Staroleśną Kopę przechodzą taternicy podczas przejścia grani Sławkowski Szczyt – Mała Wysoka. Jest to długa i miejscami krucha grań. Przejście to najlepiej wykonać w kierunku Sławkowski Szczyt – Mała Wysoka.

</doc>
<doc id="4305055" url="https://pl.wikipedia.org/wiki?curid=4305055" title="Miejska Górka Nowe Miasto">
Miejska Górka Nowe Miasto

Miejska Górka Nowe Miasto – dawne miasto w obrębie współczesnego miasta Miejska Górka, uzyskała lokację miejską przed 1600 rokiem, zdegradowana przed 1700 rokiem.

</doc>
<doc id="4305056" url="https://pl.wikipedia.org/wiki?curid=4305056" title="Laerdal Medical AS">
Laerdal Medical AS



</doc>
<doc id="4305058" url="https://pl.wikipedia.org/wiki?curid=4305058" title="Kverneland Group">
Kverneland Group



</doc>
<doc id="4305060" url="https://pl.wikipedia.org/wiki?curid=4305060" title="Oskar Heinroth">
Oskar Heinroth

Oskar Heinroth (ur. 1 marca 1871 w Mainz-Kastel, zm. 31 maja 1945 w Berlinie) – niemiecki zoolog, ornitolog i psycholog zwierząt, twórca etologii. Heinroth niezależnie od Charlesa O. Whitmana odkrył homologiczny charakter sposobów zachowywania się istot żywych, czyli typowość i dziedziczność zachowań osobników w ramach określonego gatunku. 

</doc>
<doc id="4305063" url="https://pl.wikipedia.org/wiki?curid=4305063" title="Kureczka polinezyjska">
Kureczka polinezyjska

Kureczka polinezyjska ("Zapornia nigra") – gatunek małego ptaka z rodziny chruścieli (Rallidae). Występował na Tahiti, znany jest wyłącznie z dwóch ilustracji, z czego jedna jest prawdopodobnie kopią poprzedniej. Uznany za wymarłego.
Taksonomia.
Po raz pierwszy gatunek został wspomniany przez angielskiego ilustratora Johna Fredericka Millera w 1784 w dziele "Various subjects of Natural History, wherein are delineated Birds, Animals and many curious Plants". Pozycja ta, niezwykle rzadka, zawierała tablicę barwną podpisaną "Rallus nigra". Wpleciony między tablice tekst informował wyłącznie o nazwie i miejscu pozyskania holotypu: "Otaheite" (dawna nazwa Tahiti). Averil Margaret Lysaght przekonana była, że przedstawia ona występującą powszechnie w Australii i Oceanii kureczkę posępną ("Zapornia tabuensis") i uznała nazwę "R. nigra" za synonim. Jednak kureczka polinezyjska uwieczniona została jeszcze przed tablicą Millera. Uwiecznił ją Georg Forster, który odkrył ten gatunek podczas drugiej podróży Jamesa Cooka. Bazując na ubarwieniu przedstawionego ptaka, Lysaght nie miała racji i na żadnej z ilustracji nie widniała kureczka posępna. Tablica barwna została później powielona przez Millera w "Cimelia Physica" (1796) – dziele wydanym w roku śmierci jej autora. Zachowało się więcej kopii niż w przypadku pierwowzoru. Obecnie (2021) kureczka polinezyjska umieszczana jest w rodzaju "Zapornia", wcześniej często zaliczano ją do rodzaju "Porzana".
Morfologia.
W "Cimelia Physica" prócz tablicy barwnej zamieszczono również tekst dotyczący kureczki polinezyjskiej. Na tablicy barwnej przedstawiona została w naturalnej wielkości (długość ciała około 15 cm). Na oryginalnej tablicy widniał ptak w całości czarny, o kolorze węgla drzewnego. Pióra zdają się mieć różne natężenie barwy, jednak może to być złudzenie wywołane liniami pozostałymi po wydruku. Dziób również ma barwę czarną, przedstawiony został jednak jako cieńszy niż na ilustracji Forstera, głowa natomiast wygląda na okrąglejszą. Górną szczękę i żuchwę oddziela żółtozielona linia. Nogi narysowano jako bardziej matowe, ciemniejsze niż u Fostera, czerwonobrązowe. Pazury szare. Tęczówka czerwona.
Status.
IUCN uznaje kureczkę polinezyjską za gatunek wymarły (EX, "Extinct"). Prace paleontologiczne na wyspie Mangaia (południowe Wyspy Cooka) ujawniły występowanie tam dwóch populacji kureczek, przy czym jedną z nich była wymarła "Zapornia rua", zaś drugą kureczka posępna lub jakaś jej odmiana. D.W. Steadman wypytał rdzenną ludność o tajemnicze czarne ptaki. Okazało się, że były im znane pod nazwą "moʻo moʻo", zamieszkiwały bagna w środku wyspy i słabo latały. Widywano i słyszano je nieczęsto. Nie wiadomo jednak o tym, by kureczki posępne występowały kiedykolwiek na Mangaia. Być może na Mangaia występowały kureczki polinezyjskie lub, równolegle, dwa różne gatunki. Prawdopodobnie kureczki polinezyjskie były nielotami i wymarły krótko po odkryciu.

</doc>
<doc id="4305065" url="https://pl.wikipedia.org/wiki?curid=4305065" title="Staroleśna Igła">
Staroleśna Igła

Staroleśna Igła (słow. "Starolesnianska ihla", "Skrinicová ihla", "Ihla v Skriniciach", niem. "Kastenbergnadel", węg. "Szekrényes-tű") – turnia w bocznej grani słowackich Tatr Wysokich. Znajduje się we wschodniej grani Staroleśnego Szczytu, pomiędzy Wyżnią Staroleśną Szczerbiną ("Vyšná Starolesnianska štrbina") i Staroleśną Szczerbiną ("Starolesňanská štrbina").
Przez Staroleśną Igłę, lub obok niej przechodzą taternicy podczas przejścia grani Sławkowski Szczyt – Mała Wysoka. Jest to długa i miejscami krucha grań. Przejście to najlepiej wykonać w kierunku Sławkowski Szczyt – Mała Wysoka.

</doc>
