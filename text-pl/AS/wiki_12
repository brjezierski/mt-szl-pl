<doc id="4305066" url="https://pl.wikipedia.org/wiki?curid=4305066" title="Krzysztof Ślachciak">
Krzysztof Ślachciak

Krzysztof Ślachciak (ur. 19 czerwca 1983 w Poznaniu) – polski artysta fotograf. Członek Związku Polskich Artystów Fotografików. 
Życiorys.
Krzysztof Ślachciak mieszka i pracuje w Pobiedziskach k. Poznania. Ukończył studia na wydziale Neofilologii Uniwersytetu im. Adama Mickiewicza oraz studia podyplomowe – Zarządzanie Marketingowe na Rynku Business to Business na Uniwersytecie Ekonomicznym w Poznaniu. Od 2009 roku prowadzi Pracownię Fotografii Reklamowej Luminix. Uczy fotografii na Wydziale Architektury Politechniki Poznańskiej. Jest opiekunem sekcji fotograficznej, działającego na Politechnice Poznańskiej, Koła Naukowego Edu-Art. W grudniu 2016 roku został przyjęty do Związku Polskich Artystów Fotografików. W 2020 uzyskał stypendium Ministra Kultury i Dziedzictwa Narodowego. Współpracuje z poznańską Galerią Sztuki Rozruch oraz warszawską galerią Spot\W. Organizator i kurator wystaw, autor i organizator programu edukacyjnego ZPAF "Fotografia u podstaw". Członek zarządu ZPAF Okręgu Wielkopolski na kadencję 2017–2020 oraz 2020–2023. 
Działalność artystyczna.
Twórczość Krzysztofa Ślachciaka jest wizualnie inspirowana pracami artystów nurtu fotografii subiektywnej. Stałymi metodami ekspresji w jego pracach są multiekspozycja, malowanie światłem, poruszenie. Tworzy zarówno w technice cyfrowej jak tradycyjnej i hybrydowej, a wśród jego realizacji znaleźć można również projekcje, instalacje i obiekty fotograficzne. Jego prace dotykają tematów miejsca człowieka wobec natury i nauki oraz pojmowania rzeczywistości. Jest autorem i uczestnikiem przeszło 50 wystaw, w tym wystaw indywidualnych m.in. w Starej Galerii ZPAF, galerii PAcamera, Forum Fotografii, Galerii Pustej, Galerii Sztuki Rozruch i w ramach Rybnickiego Festiwalu Fotografii 2018 oraz w trakcie "Festiwalu Nowej Sztuki Labirynt" 2021. Ważniejsze wystawy zbiorowe to "Wokół Portretu" podczas II Dni Fotografii Alternatywnej w Warszawie prezentowanej później również w Galerii Miasta Ogrodów w Katowicach i wystawa towarzysząca ostatniemu Biennale Fotografii w Poznaniu "Moja Wielkopolska Analog (Anex)". Brał udział w pokazie cyfrowym finalistów "SeeMe Exposure Awards" 2015 w muzeum Luwru, oraz w pokazie fotokastow na Foto Art Festiwalu w BIelsku-BIałej 2019, jest zdobywcą międzynarodowych nagród i wyróżnień. W grudniu 2021 roku wydał książkę artystyczną pt. "Bardziej prawdopodobne, że nie jesteśmy wyjątkowi". 

</doc>
<doc id="4305071" url="https://pl.wikipedia.org/wiki?curid=4305071" title="Międzychód Nowe Miasto">
Międzychód Nowe Miasto

Międzychód Nowe Miasto – dawne miasto w obrębie współczesnego miasta Międzychód, uzyskało lokację miejską po 1590 roku, zdegradowane przed 1800 rokiem.

</doc>
<doc id="4305072" url="https://pl.wikipedia.org/wiki?curid=4305072" title="Pali Miska">
Pali Miska

Pali Miska (ur. 19 maja 1931 we wsi Bradvicë k. Korczy, zm. we wrześniu 2009 w Tiranie) – albański działacz komunistyczny, minister przemysłu i gónictwa w latach 1975–1976, w rządzie Mehmeta Shehu, wicepremier Albanii w latach 1976–1981 i 1989-1991, przewodniczący Zgromadzenia Ludowego w latach 1982-1987.
Życiorys.
W latach 1939-1943 uczył się w szkole w rodzinnej miejscowości, a następnie pracował fizycznie. W latach 1945-1951 robotnik w tartaku w Korczy. Po wstąpieniu do Albańskiej Partii Pracy w 1951 rozpoczął służbę wojskową. W 1956 zarządzał garażami w kombinacie drzewnym w Elbasanie, a rok później rozpoczął studia w Instytucie Ekonomicznym w Tiranie. Po ich ukończeniu w 1959 objął stanowisko wicedyrektora kombinatu w Elbasanie. Od 1964 dyrektor tartaku w Fushë-Arrëz.
Od 1968 pracował w aparacie partyjnym. W 1969 objął kierownictwo komitetu okręgowego partii w Pukë, a w 1975 kierował strukturami partii w Kukësie. W 1970 po raz pierwszy zdobył mandat deputowanego do Zgromadzenia Ludowego, by w 1982 objąć stanowisko przewodniczącego parlamentu. W latach 1975-1981 zasiadał w rządzie albańskim, początkowo jako minister przemysłu i górnictwa, a następnie jako wicepremier. W 1983 przez krótki czas kierował organizacją partyjną w Fierze. Na fotelu wicepremiera zasiadł ponownie w lutym 1989, kiedy na czele rządu stanął Adil Çarçani.
W latach 1975-1990 był członkiem Biura Politycznego i Komitetu Centralnego APP. Na X Kongresie partii w 1991 został z niej usunięty, w tym samym roku zakończył sprawowanie mandatu parlamentarzysty. W 1991 roku został aresztowany z powodu nadużyć finansowych. Sądzony wraz z 9 członkami Biura Politycznego Albańskiej Partii pracy, dnia 30 grudnia 1993 roku został skazany na 7 lat więzienia; wyszedł na wolność w 1996 roku. Zmarł w Tiranie.

</doc>
<doc id="4305073" url="https://pl.wikipedia.org/wiki?curid=4305073" title="Polskie Towarzystwo Biochemiczne">
Polskie Towarzystwo Biochemiczne

Polskie Towarzystwo Biochemiczne (PTBioch) – stowarzyszenie naukowe skupiające osoby zawodowo lub tylko amatorsko związane z biochemią. Celem Towarzystwa jest popieranie rozwoju nauk biochemicznych i popularyzacja ich wśród społeczeństwa.
Historia.
Pierwsze Walne Zebranie Członków PTBioch odbyło się 12 grudnia 1958 w Warszawie. Dokonano wtedy wyboru pierwszego prezesa PTBioch. Został nim profesor Bolesław Skarżyński, który pełnił swoją funkcję w kadencji 1959–1961. Następnie funkcje prezesów pełnili:
Działalność.
Towarzystwo jest członkiem (FEBS). Wydaje dwa czasopisma: "Acta Biochimica Polonica" (od 1954) oraz kwartalnik "Postępy Biochemii" (od 2001). Organizuje doroczne zjazdy biochemików oraz liczne konferencje specjalistyczne (m.in. konferencje im. J.K. Parnasa, kongresy FEBS). 
Nagrody i stypendia.
Polskie Towarzystwo Biochemiczne przyznaje następujące nagrody i stypendia:

</doc>
<doc id="4305074" url="https://pl.wikipedia.org/wiki?curid=4305074" title="Międzyrzec Podlaski Nowe Miasto">
Międzyrzec Podlaski Nowe Miasto

Międzyrzec Podlaski Nowe Miasto – dawne miasto w obrębie współczesnego miasta Międzyrzec Podlaski, uzyskało lokację miejską po 1700 roku, zdegradowane po 1800 roku.

</doc>
<doc id="4305079" url="https://pl.wikipedia.org/wiki?curid=4305079" title="Sylwan (Livi)">
Sylwan (Livi)

Biskup Sylwan (gr. Επίσκοπος Σιλουανός, urodzony jako "Francesco Livi"; ur. 30 lipca 1947 r. w Pistoi) – biskup Cerkwi Prawdziwych Prawosławnych Chrześcijan Hellady, od 2004 roku biskup lunijski, egzarcha Włoch.
Życiorys.
Urodził się 30 lipca 1947 roku w Pistoi, we Włoszech, w rodzinie rzymskokatolickiej posiadającej bogatą tradycję posługi dla Kościoła Katolickiego. W 1967 roku ukończył liceum klasyczne w Pistoi (Liceo Classico Niccolò Forteguerri Pistoia). W 1972 roku otrzymał stopień doktora filozofii na Uniwersytecie we Florencji; zaś w 1983 dyplom magistra teologii na Papieskim Uniwersytecie Gregoriańskim (łc. "Pontificia Universitas Gregoriana, Universitas Gregoriana Societatis Jesu") w Rzymie; w 2001 otrzymał dyplom z teologii prawosławnej w Instytucie Saint-Serge w Paryżu. W tym samym roku otrzymał rzymskokatolickie święcenia kapłańskie. W 1984 roku w jurysdykcji Moskiewskiego Patriarchatu przyjął prawosławie a później przyłączył się do jurysdykcji Serbskiego Patriarchatu. W 1999 roku potępiając ekumenizm oddzielił się od Patriarchatu Serbskiego i przeszedł pod opiekę Synodu Oporu w Grecji. W 2004 roku został wybrany biskupem lunijskim, egzarchą prawdziwego prawosławia we Włoszech. 22 lutego 2004 roku w monasterze św. Cypriana i Justyny biskupich święceń udzielili: metropolita Cyprian (Kucumbas) wraz z dwoma biskupami, w tej liczbie z biskupem methonu Ambrożym (Baird) Założyciel w Pistoi męskiego monasteru pw. św. Serafina z Sarowu. Zajmuje się działalnością misyjną, dobroczynną, edukacyjną i wydawniczą. Autor wielu książek z dziedziny prawosławnej teologii, wydanych w języku włoskim oraz rosyjskim.

</doc>
<doc id="4305082" url="https://pl.wikipedia.org/wiki?curid=4305082" title="Genadiusz (Limuris)">
Genadiusz (Limuris)

Genadiusz, imię świeckie Nikolaos Limuris (ur. 27 lipca 1951 w Salonikach, zm. 1 czerwca 2022 tamże) – grecki duchowny prawosławny w jurysdykcji Patriarchatu Konstantynopola, od 1997 tytularny metropolita Sasimy (odpowiedzialny za region Tatavla w Arcybiskupstwie Konstantynopola).
Życiorys.
Święcenia diakonatu przyjął 27 września 1974, a prezbiteratu 18 stycznia 1981. Chirotonię biskupią otrzymał 1 czerwca 1997.

</doc>
<doc id="4305086" url="https://pl.wikipedia.org/wiki?curid=4305086" title="Tour of California (kobiecy) 2018">
Tour of California (kobiecy) 2018

4. edycja kobiecego, etapowego wyścigu kolarskiego Tour of California odbyła się w dniach 17–19 maja 2018 roku w Kalifornii, w Stanach Zjednoczonych. Liczyła trzy etapy o łącznym dystansie 301,5 km.
Tour of California był jedenastym w sezonie wyścigiem cyklu UCI Women’s World Tour, będącym serią najbardziej prestiżowych zawodów kobiecego kolarstwa.
Równolegle, w dniach 13–19 maja 2018 roku odbywał się również wyścig mężczyzn.

</doc>
<doc id="4305087" url="https://pl.wikipedia.org/wiki?curid=4305087" title="Chryzostom (Kalaitsis)">
Chryzostom (Kalaitsis)

Chryzostom, imię świeckie Chrisostomos Kalaitsis (ur. 1946 w Agridii) – duchowny prawosławny w jurysdykcji Patriarchatu Konstantynopola, od 1995 tytularny metropolita Miry (odpowiedzialny za regiony Bosfor i Samatya w Arcybiskupstwie Konstantynopola). 
Życiorys.
Święcenia diakonatu przyjął 2 kwietnia 1972, a prezbiteratu 18 listopada 1995. Chirotonię biskupią otrzymał 25 listopada 1995.

</doc>
<doc id="4305095" url="https://pl.wikipedia.org/wiki?curid=4305095" title="Polskie Towarzystwo Mikrobiologów">
Polskie Towarzystwo Mikrobiologów

Polskie Towarzystwo Mikrobiologów (PTM) – stowarzyszenie naukowe skupiające osoby zawodowo lub tylko amatorsko związane z mikrobiologią. Celem Towarzystwa jest propagowanie rozwoju nauk mikrobiologicznych i popularyzowanie osiągnięć mikrobiologii wśród członków Towarzystwa oraz szerokich kręgów społeczeństwa. 
Działalność.
Formami działalności jest organizowanie zjazdów, posiedzeń naukowych, kursów, wykładów i odczytów oraz konkursów prac naukowych; wydawanie i popieranie wydawania czasopism naukowych, książek i innych publikacji z dziedziny mikrobiologii; opiniowanie o stanie i potrzebach mikrobiologii polskiej i występowanie w jej sprawach wobec władz państwowych; współpraca z pokrewnymi stowarzyszeniami w kraju i za granicą. 
Towarzystwo jest członkiem lub/i współzałożycielem takich organizacji jak "The Federation of European Microbiological Societies" (od 1974 roku), "The European Society of Clinical Microbiology and Infectious Diseases" (od 2005 roku) oraz "The International Union of Microbiological Societies" (od 1927 roku).
Ponadto Towarzystwo wydaje m.in. takie czasopisma jak: "Polish Journal of Microbiology" (od 1952) oraz kwartalnik "Postępy Mikrobiologii" (od 1961).
Nagrody i wyróżnienia.
Polskie Towarzystwo Mikrobiologów przyznaje następujące nagrody i wyróżnienia:

</doc>
<doc id="4305098" url="https://pl.wikipedia.org/wiki?curid=4305098" title="Post №1">
Post №1

Post №1 (biał. "Пост №1", ros. "Пост №1") – przystanek kolejowy w miejscowości Baranowicze, w rejonie baranowickim, w obwodzie brzeskim, na Białorusi.

</doc>
<doc id="4305103" url="https://pl.wikipedia.org/wiki?curid=4305103" title="Oleg Dal">
Oleg Dal

Oleg Iwanowicz Dal (ros. Оле́г Ива́нович Даль; ur. 25 maja 1941, zm. 3 marca 1981) – radziecki aktor filmowy i teatralny. 
Pochowany na Cmentarzu Wagańkowskim w Moskwie.

</doc>
<doc id="4305104" url="https://pl.wikipedia.org/wiki?curid=4305104" title="Zawadycze (przystanek kolejowy)">
Zawadycze (przystanek kolejowy)

Zawadycze (biał. "Завадзічы", ros. "Завадичи") – przystanek kolejowy w pobliżu miejscowości Zawadycze, w rejonie grodzieńskim, w obwodzie grodzieńskim, na Białorusi.

</doc>
<doc id="4305111" url="https://pl.wikipedia.org/wiki?curid=4305111" title="Żydomla (stacja kolejowa)">
Żydomla (stacja kolejowa)

Żydomla (biał. "Жытомля", ros. "Житомля") – stacja kolejowa w pobliżu miejscowości Żydomla, w rejonie grodzieńskim, w obwodzie grodzieńskim, na Białorusi.
Stacja istniała przed II wojną światową. Zaczynała tu się zlikwidowana obecnie linia do Jezior.

</doc>
<doc id="4305112" url="https://pl.wikipedia.org/wiki?curid=4305112" title="Lars Haukeboe">
Lars Haukeboe

Lars Haukeboe (ur. 1859, zm. 1922) – gdański kupiec i norweski urzędnik konsularny.
W Gdańsku przebywał od około 1880, gdzie m.in. był współwłaścicielem firmy maklersko-spedycyjnej "Wilhelm Ganswindt" oraz pełnił funkcję konsula Norwegii (1905-1922).

</doc>
<doc id="4305120" url="https://pl.wikipedia.org/wiki?curid=4305120" title="Luigi Capponi">
Luigi Capponi

Luigi Capponi (ur. w 1583 we Florencji, zm. 6 kwietnia 1659 w Rzymie) – włoski kardynał.
Życiorys.
Urodził się w 1583 roku we Florencji jako jedno z czworga dzieci senatora Francesca Capponiego i Ludovici di Ristoro Macchiavelli. Początkowo studiował w seminarium rzymskim, następnie w Perugii, a potem powrócił do Rzymu, gdzie na La Sapienzy uzyskał doktorat z prawa. W 1605 roku został skarbnikiem Kamery Apostolskiej. 24 listopada 1608 roku został kreowany kardynałem diakonem i otrzymał diakonię Sant’Agata de’ Goti. W 1614 roku został legatem w Bolonii, a ponadto był odpowiedzialny za koordynację różnych inicjatyw, planowanych przez papieża, w celu odzyskania terytorium delty Pad i uregulowania wód rzek w regionie. 3 marca 1621 roku został mianowany arcybiskupem Rawenny, a jedenaście dni później przyjął sakrę. W czasie posługi biskupiej, kilkakrotnie wizytował podległe mu parafie, a w 1627 roku przewodził synodowi diecezjalnemu. Ponadto odrestaurował katedrę metropolitarną, a także rozsądzał spory pomiędzy frakcjami gibelinów i gwelfów. 19 kwietnia 1621 roku został podniesiony do rangi kardynała prezbitera i otrzymał kościół tytularny Sant’Angelo in Pescheria. Został członkiem Kongregacji Rozkrzewiania Wiary, jednakże gdy prefekt Antonio Barberini został zmuszony do ucieczki do Francji z powodu wrogości nowego papieża Innocentego X, kardynał Capponi przejął funkcję proprefekta i pozostał nim nawet po powrocie Barberiniego. Od 1645 roku pełnił funkcję protoprezbitera oraz prefekta Kongregacji ds. Obrzędów. We wrześniu samego roku zrezygnował z arcybiskupstwa Rawenny, a miesiąc później został prefektem Kongregacji Rozkrzewiania Wiary. W 1649 roku został Bibliotekarzem Kościoła Rzymskiego. Zmarł 6 kwietnia 1659 roku w Rzymie.

</doc>
<doc id="4305121" url="https://pl.wikipedia.org/wiki?curid=4305121" title="Birulicze (przystanek kolejowy)">
Birulicze (przystanek kolejowy)

Birulicze (biał. "Бірулічы", ros. "Бирюличи") – przystanek kolejowy w pobliżu miejscowości Birulicze, w rejonie grodzieńskim, w obwodzie grodzieńskim, na Białorusi.

</doc>
<doc id="4305123" url="https://pl.wikipedia.org/wiki?curid=4305123" title="Maciej Grynienko">
Maciej Grynienko

Maciej Grynienko (ur. 30 marca 1998) – polski lekkoatleta specjalizujący się w skoku wzwyż.
Rekord życiowy: stadion – 2,27 m (8 czerwca 2018, Chorzów); hala – 2,19 (17 lutego 2018, Toruń).

</doc>
<doc id="4305129" url="https://pl.wikipedia.org/wiki?curid=4305129" title="Skidel (stacja kolejowa)">
Skidel (stacja kolejowa)

Skidel (biał. "Скідзель", ros. "Скидель") – stacja kolejowa w miejscowości Skidel, w rejonie grodzieńskim, w obwodzie grodzieńskim, na Białorusi.
Stacja istniała przed II wojną światową. Nie leżała wówczas w samym Skidlu, tylko w jego pobliżu (w późniejszych czasach miasto się rozrosło). Rozpoczynała tu swój bieg kolej wąskotorowa do folwarku Lesiszcza.

</doc>
<doc id="4305138" url="https://pl.wikipedia.org/wiki?curid=4305138" title="Krzysztof Pilecki">
Krzysztof Pilecki

Krzysztof Pilecki (ur. 1958) – polski artysta fotografik. Członek Okręgu Śląskiego Związku Polskich Artystów Fotografików. Członek Klubu Fotograficznego "KRON" w Tychach (1976–1983). Członek i współzałożyciel Grupy Twórczej "HARD (1984–1986)""." Członek Katowickiego Towarzystwa Fotograficznego.
Życiorys.
Fotografuje od 1972 roku – związany z Tychami, związany ze śląskim środowiskiem fotograficznym aktywnie uczestniczył w pracach Klubu Fotograficznego "KRON", Grupy Twórczej "HARD" i Katowickiego Towarzystwa Fotograficznego. Jest członkiem fotograficznej "Grupy 999". Szczególne miejsce w jego twórczości zajmuje fotografia krajobrazowa, pejzażowa (w dużej części Śląska), fotografia socjologiczna, fotografia społeczna oraz fotografia reklamowa. Od 1992 roku do 1995 był wykładowcą fotografii w na Akademii Sztuk Pięknych w Katowicach. W latach 2008–2018 był pracownikiem Wydziału Radia i Telewizji Uniwersytetu Śląskiego w Katowicach, gdzie prowadził pracownię fotografii analogowej i pracownię fotografii cyfrowej. 
Krzysztof Pilecki jest autorem i współautorem wielu wystaw fotograficznych; indywidualnych (m.in. w Bielsku-Białej, Bytomiu, Chorzowie, Duisburgu, Gliwicach, Katowicach, Rzeszowie, Tychach), zbiorowych – w Polsce i za granicą (m.in. w Edynburgu, Hongkongu, Ludwigshafen, Waszyngtonie) oraz poplenerowych. Jego fotografie były wielokrotnie prezentowane na wielu wystawach pokonkursowych (krajowych i międzynarodowych), na których otrzymywały wiele akceptacji, nagród, wyróżnień, dyplomów i listów gratulacyjnych. W 1985 roku został przyjęty w poczet członków rzeczywistych Okręgu Śląskiego Związku Polskich Artystów Fotografików, w którym pełnił funkcje sekretarza Zarządu oraz przewodniczącego Komisji Kwalifikacyjnej Okręgu Śląskiego ZPAF (legitymacja nr 608). 
Fotografie Krzysztofa Pileckiego znajdują się w zbiorach Muzeum Miejskiego w Tychach oraz w zbiorach muzealnych w Duisburgu, Edynburgu, Katowicach i Sosnowcu. 

</doc>
<doc id="4305142" url="https://pl.wikipedia.org/wiki?curid=4305142" title="Samantha Mathis">
Samantha Mathis

Samantha Mathis (ur. 12 maja 1970 na Williamsburg w Nowym Jorku) – amerykańska aktorka filmowa i telewizyjna.

</doc>
<doc id="4305143" url="https://pl.wikipedia.org/wiki?curid=4305143" title="Motoarena Toruń">
Motoarena Toruń



</doc>
<doc id="4305147" url="https://pl.wikipedia.org/wiki?curid=4305147" title="Lea Miletić">
Lea Miletić

Lea Miletić (ur. 22 sierpnia 1995 w Rijece) – chorwacka koszykarka występująca na pozycji silnej skrzydłowej, reprezentantka kraju.
7 czerwca 2018 dołączyła do Ślęzy Wrocław. 14 czerwca 2019 została zawodniczką ENEI AZS Poznań.

</doc>
<doc id="4305148" url="https://pl.wikipedia.org/wiki?curid=4305148" title="Stadion KS Apator">
Stadion KS Apator



</doc>
<doc id="4305153" url="https://pl.wikipedia.org/wiki?curid=4305153" title="Cyrk (film 1936)">
Cyrk (film 1936)

Cyrk (ros. Цирк) – radziecka komedia muzyczna z 1936 roku w reżyserii Grigorija Aleksandrowa według scenariusza opartego na sztuce Ilji Ilfa, Jewgienija Pietrowa i Walentyna Katajewa "Pod kopułą cyrku" («Под куполом цирка») wystawionej dla moskiewskiego Music-halla. Z filmu pochodzi Pieśń o ojczyźnie autorstwa Izaaka Dunajewskiego.

</doc>
<doc id="4305155" url="https://pl.wikipedia.org/wiki?curid=4305155" title="Herculis 2017">
Herculis 2017

Herculis 2017 – mityng lekkoatletyczny, który odbył się 21 lipca w Monako. Zawody były jedenastą odsłoną prestiżowej Diamentowej Ligi w sezonie 2017.
Rekordy.
Podczas mityngu ustanowiono 7 rekordów krajowych w kategorii seniorów:

</doc>
<doc id="4305162" url="https://pl.wikipedia.org/wiki?curid=4305162" title="Tomir Bałut">
Tomir Bałut

Tomir Bałut (ur. 2 lipca 1927 w Więcborku, zm. 10 maja 2018 w Algonquin Provincial Park) – polski inżynier, w czasie II wojny światowej żołnierz Armii Krajowej, a po wojnie uczestnik ucieczki samolotem z komunistycznej Polski.
Życiorys.
Dzieciństwo i okres II wojny światowej.
Był synem zawiadowcy Gustawa Bałuta i nauczycielki Olgi Żukotyńskiej. Jego ojciec pochodził z wielodzietnej rodziny rolniczej z Żołyni Dolnej i był uczestnikiem I wojny światowej oraz późniejszej obrony Lwowa. Do wybuchu II wojny światowej Gustaw Bałut pracował jako zawiadowca stacji PKP w Grudziądzu i Więcborku, a następnie w Dyrekcji Polskich Kolei Państwowych w Bydgoszczy i Krakowie.
Tomir Bałut przed wojną związany był z harcerstwem. W 1936 złożył przyrzeczenie harcerskie i do wybuchu wojny uzyskał stopień młodzika i wywiadowcy. W 1944 ukończył kurs podchorążych Armii Krajowej.
Okres powojenny i ucieczka z Polski.
Po wojnie był harcerzem w Komendzie Hufca Gdańsk-Oliwa i pilotem samolotów cywilnych oraz szybowców. Do momentu ucieczki z Polski był także studentem IV roku na Politechnice Gdańskiej. Wraz ze swoim starszym o trzy lata bratem Przemysławem, również studentem Politechniki Gdańskiej, w dniu 26 października 1950 uciekł z komunistycznej Polski – radzieckim dwupłatowym samolotem szkolnym i wielozadaniowym Po-2, tzw. "Kukuruźnikiem". Tomir i Przemysław wystartowali z Gdańska i nad Bałtykiem przelecieli do Szwecji (ich lot trwał 2 godziny 45 minut).
Po ucieczce braci Bałutów, aresztowani i poddani represjom zostali między innymi ich rodzice (ojciec braci w ramach późniejszych represji został przeniesiony z pracy w Dyrekcji Kolei Gdańskiej na stację kolejową w prowincjonalnych Laskowicach). Urząd Bezpieczeństwa aresztował także kierownika szkoły szybowcowej w Trzepowie – Henryka Tyszko oraz obecnych na lotnisku w trakcie ucieczki, pracowników lotniska Hempela, Kurkowskiego i Stanisława Potrawiaka. W wyniku ucieczki braci Bałutów został zawieszony w lotach personel latający w lotnictwie cywilnym w całej Polsce. Zawieszono także działalność Aeroklubu Gdańskiego, a sprzęt przeniesiono na lotnisko w Strzebielinie (UB zajęło w depozyt zdemontowane śmigła i gaźniki). Rozwiązano również sekcje lotniczą na Politechnice Gdańskiej, której studentami byli bracia, a studentów przeniesiono do Wrocławia.
Życie i działalność na emigracji.
W sierpniu 1951 Tomir Bałut wyjechał ze Szwecji, emigrując na stałe do Kanady. Pracował w przemyśle lotniczym i biurach projektowych w Montrealu, zaś w 1956 ukończył studia na Wydziale Mechanicznym Uniwersytetu w Toronto. Następnie przez 25 lat był pracownikiem firmy energetycznej Ontario Hydro, gdzie był zatrudniony na stanowisku konstruktora w działach turbin wodnych i parowych. W trakcie kariery zawodowo-naukowej pracował także w różnych elektrowniach atomowych; był upoważniony przez Atomic Energy Control Board do sterowania reaktorem. Przez trzy lata pracował w ramach Rajasthan Atomic Power Project w Indiach.
Po studiach podyplomowych był asystentem przy Katedrze Konstrukcji Maszyn Uniwersytetu w Toronto. W latach 1977–1983 pracował na stanowisku kierownika działu konstrukcyjnego analizy wytrzymałościowej w Toronto. W latach 1990–1996 wchodził w skład Komitetu Technologicznej Współpracy z Polską, był członkiem Stowarzyszenia Inżynierów Polskich w Kanadzie i Stowarzyszenia Gdańszczan w Kanadzie oraz działaczem harcerskim.
Historię swojej ucieczki z 1950 roku spisał w formie 48-stornnicowej relacji pt. "Tomir H. Bałut, Wspomnienia. Ucieczka z Polski do Szwecji, Toronto 1997".

</doc>
<doc id="4305166" url="https://pl.wikipedia.org/wiki?curid=4305166" title="Jan z Wysokiej">
Jan z Wysokiej

Jan z Wysokiej (zm. 1 maja 1504) – prawnik, profesor i rektor Akademii Krakowskiej.
Życiorys.
Pochodził z Wysokiej, miejscowości, której lokalizację dzisiaj trudno ustalić (prawdopodobnie okolice Dębicy). Na studia w Akademii Krakowskiej zapisał się w 1463, w 1465 został bakałarzem, a w 1470 został magistrem. Pomiędzy rokiem 1471 a 1473 przyjął święcenia kapłańskie i wyjechał w połowie 1474 na studia prawnicze na Uniwersytet w Bolonii. 15 maja 1475 został doktorem nauk prawnych, nostryfikacja dyplomu na Akademii Krakowskiej nastąpiła 10 lutego 1478 – Jan z Wysokiej został przyjęty w skład Kolegium Prawniczego zostając profesorem Wydziału Prawa. W latach 1485 i 1495 pełnił funkcje dziekana Wydziału Prawa, w latach 1497-1498 był rektorem uczelni. W 1482 został proboszczem w Koprzywnicy. 12 września 1488 po śmierci Macieja z Kościana uczelnia powierzyła mu probostwo kościoła św. Anny w Krakowie, był także rektorem kościoła św. Mateusza w Biesiadkach koło Czchowa. W 1488 został egzekutorem testamentu Macieja z Kościana.

</doc>
<doc id="4305169" url="https://pl.wikipedia.org/wiki?curid=4305169" title="Adidas Telstar 18">
Adidas Telstar 18

Adidas Telstar 18 – piłka do gry w piłkę nożną wyprodukowana przez firmę Adidas i mająca swoją premierę na mistrzostwach świata w 2018.
Historia.
Piłka Telstar 18 została zaprezentowana po raz pierwszy na początku listopada 2017. Pod względem graficznym nawiązuje do pierwszej oficjalnej piłki mundialu Adidas Telstar, którą rozegrano mistrzostwa świata w Meksyku i Republice Federalnej Niemiec. Jej motywem są czarne łaty na białym tle. Przed premierą sprzęt testowali zawodnicy reprezentacji Argentyny, Realu Madryt, Manchesteru United i Juventusu Turyn. W obrocie handlowym znajduje się również czterokrotnie tańsza replika piłki, odznaczająca się podobnymi właściwościami. W Polsce piłka zadebiutowała na stadionach Ekstraklasy 9 lutego 2018. Piłka produkowana jest w mieście Sijalkot w Pakistanie.
Technologia.
Pod względem technicznym piłka zachowała cechy poprzedniej futbolówki Brazuca. Jest wykonana również z elementów powstałych w wyniku recyklingu. Jej panele są wykonane metalicznie, co zapewnia jej wytrzymałość i czyni zdatną do gry zarówno na stadionach na murawie, jak i np. na ulicach. Panele (sześć o jednakowych rozmiarach) piłki są wydłużone, co stabilizuje ją w locie.
W opinii producenta Telstar 18 jest najbardziej innowacyjną piłką w historii futbolu. Przy konstrukcji zastosowano chip NFC (ang. "Near Field Communication"), który umożliwia interakcję ze smartfonem, generując unikalny numer identyfikacyjny. Interaktywność piłki jest adresowana głównie do kibiców, chip nie dokonuje pomiarów parametrów gry.

</doc>
<doc id="4305170" url="https://pl.wikipedia.org/wiki?curid=4305170" title="Luca Rizzo">
Luca Rizzo

Luca Rizzo (ur. 24 kwietnia 1992 w Genui) – włoski piłkarz występujący na pozycji pomocnika we włoskim klubie Bologna FC. Wychowanek Sampdorii, w swojej karierze grał także w takich zespołach jak Pergocrema, Foligno, Pisa, Modena, SPAL oraz Atalanta BC.

</doc>
<doc id="4305175" url="https://pl.wikipedia.org/wiki?curid=4305175" title="Antoni Goljan">
Antoni Goljan

Antoni Goljan (ur. 28 lutego 1915 w Warszawie, zm. 25 czerwca 1979 w Otwocku) – polski entomolog koleopterolog.
Życiorys.
W 1952 ukończył studia na Wydziale Biologii Uniwersytetu Warszawskiego, przez wiele lat był kustoszem Muzeum Zoologii Polskiej Akademii Nauk w Warszawie. Po zakończeniu II wojny światowej uczestniczył w pracach poszukiwawczych zagrabionych przez Niemców eksponatów, a następnie został kierownikiem Działu Owadów w Instytucie Zoologicznym PAN. Od 1963 stał na czele Działu Dokumentacji i Informacji Naukowej, a od 1966 Działu Popularyzacji i Wystaw.
Prowadził badania dotyczące bionomii i systematyki koprofagicznych chrząszczy z rodziny Scarabaeidae, opisał je w pracy "Studies on Polish beetles of the Onthophagus ovatus (L.) group with some biological observations on coprophagans (Coleoptera, Scarabaeidae)". Zgromadził bogatą kolekcję Coleoptera (głównie z nadrodziny Scarabaeoidea), która jest przechowywana w Muzeum i Instytut Zoologii Polskiej Akademii Nauk w Łomnie. Współtworzył pracę "Chrząszcze drapieżne" /1970/.

</doc>
<doc id="4305177" url="https://pl.wikipedia.org/wiki?curid=4305177" title="Otok (smycz)">
Otok (smycz)

Otok – długa smycz dla psa, wykorzystywana w trakcie polowań, służąca do prowadzenia psa myśliwskiego. Może być wykonana z gumy. W 1977 roku firma Tracker stworzyła otok elektroniczny, dzięki któremu można było ustalić odległość psa od właściciela. Obecne urządzenia tego typu mają baterie wytrzymujące do 48 godzin.

</doc>
<doc id="4305178" url="https://pl.wikipedia.org/wiki?curid=4305178" title="Telstar 18">
Telstar 18

Adidas Telstar 18

</doc>
<doc id="4305180" url="https://pl.wikipedia.org/wiki?curid=4305180" title="Grupa Operacyjna Pasławskiego">
Grupa Operacyjna Pasławskiego

Grupa Operacyjna Pasławskiego – improwizowana jednostka operacyjna Straży Granicznej i Policji Państwowej w II Rzeczypospolitej utworzona w celu likwidacji polsko-litewskiego pasa neutralnego w 1923 roku.
Organizacja grupy.
3 lutego 1923 Rada Ligi Narodów podjęła decyzję o uznaniu linii demarkacyjnej za granicę Polski i Litwy. Tym samym zezwoliła na utworzenie stałej administracji na tych terenach. Rezolucja dawała Polsce podstawę prawną do działań mających na celu zajęcie części pasa neutralnego. Jako że liczono się z militarną kontrakcją strony litewskiej, zdecydowano się na utworzeniu specjalnej grupy operacyjnej, złożonej przede wszystkim z oddziałów Straży Granicznej i Policji Państwowej. Dowództwo grupy powierzono pułkownikowi Stefanowi Pasławskiemu, z ramienia władz administracyjnych nad powodzeniem przedsięwzięcia czuwał Delegat Rządu w Wilnie Walery Roman, a sprawy organizacyjne powierzono Komendantowi Okręgowemu Policji Państwowej w Wilnie inspektorowi Czesławowi Grabowskiemu. W dowództwie grupy znaleźli się też oficerowie: kpt. szt. gen. Władysław Chmura, kpt. Stefan Kirtiklis, kpt. Tadeusz Słomczyński, kpt. Nikodem Sulik i por. Wacław Wilhelm Sajkało. 
Do dyspozycji dowódcy grupy oddano 10 batalionów Straży Granicznej, oddziały i posterunki Policji Państwowej z pogranicza pasa, 4 bataliony Policji Państwowej, 250 milicjantów Milicji Ludowej Pasa Neutralnego oraz 2 bataliony Związku Bezpieczeństwa Kraju. Pułkownik Stefan Pasławski mógł też dysponować pociągami pancernymi „Paderewski” i „Poznańczyk”. Regularne oddziały Wojska Polskiego nie
miały być użyte. Stanowiły odwód, który mógł być wykorzystany do walk z regularną armią litewską.
Podział obszaru planowanych działań.
Teren planowanych działań został podzielony na sześć odcinków taktycznych:
Działania grupy.
Rozpoczęcie działań zaplanowano na 15 lutego 1923 o 7:00. 
W przeddzień strona polska powiadomiła Litwinów o przewidywanym zajęciu części pasa neutralnego. Strona litewska nie odpowiedziała na polską depeszę, ale wykorzystała pozostały czas do zaalarmowania własnych oddziałów, wzmocnienia grup partyzanckich i przeprowadzenia zniszczeń na terenie pasa.
Punktualnie o wyznaczonym czasie oddziały z odcinków „Orany” i „Wilno” przystąpiły do działań. Siły główne, poprzedzane przez grupy wywiadowców, kierowały się na Dmitrówkę, Maluki i Klepanie. Ich zadaniem było opanowanie strategicznej linii kolejowej Orany–Wilno. Cel osiągnięty został wieczorem tego samego dnia.

</doc>
<doc id="4305187" url="https://pl.wikipedia.org/wiki?curid=4305187" title="Polsat Warsaw Open">
Polsat Warsaw Open



</doc>
<doc id="4305189" url="https://pl.wikipedia.org/wiki?curid=4305189" title="Piłka nożna na Malcie">
Piłka nożna na Malcie

Piłka nożna ( ) na Malcie (na Wyspach Maltańskich) pojawiła się podczas rządów brytyjskich w połowie XIX wieku. Sport w tym czasie był jeszcze nowością również w Anglii i była to forma rozrywki dla żołnierzy stacjonujących w tym czasie na Malcie. 
W 1890 roku brytyjscy żołnierze regimentu „St. Margaret” założyli pierwszy klub piłkarski na Malcie - St. Margaret. Kolejny klub - Floriana - powstał dziesięć lat później, dzięki czemu 13 maja 1900 roku rozegrano pierwszy oficjalny mecz: St. George’s - Floriana 3:1. W 1910 roku, odbywające się do tej pory nieregularne spotkania na poziomie amatorskim i półprofesjonalnym, zostały zastąpione przez rozgrywki ligowe.
Maltański związek piłkarski - Malta Football Association powołano do życia w 1900 roku. Do usamodzielnienia kraju był afiliowany przy The Football Association. MFA odpowiada za wszystkie kwestie piłkarskie na Wyspach, w tym za: reprezentację mężczyzn, reprezentację kobiet, reprezentację juniorów oraz krajowe rozgrywki ligowe i pucharowe.
Rozgrywki ligowe.
W historycznym, pierwszym sezonie rozgrywek ligowych na Malcie 1909/10 wzięło udział 5 drużyn: Floriana FC, Sliema Wanderers, St. Joseph's United, Boys Empire League z Valletty oraz Malta University FT. Pierwsze spotkanie rozegrano 20 lutego 1910 roku na boisku Lyceum w Marsie.
Aż do sezonu 1939–1940 pierwsza liga pozostała jedyną ligą w maltańskim futbolu i nosiła nazwę Divison one. W dwudziestoleciu międzywojennym Sliema Wanderers i Floriana dominowały w lidze, zdobywając 20 (Sliema 11, Floriana 9) na 21 możliwych tytułów mistrzowskich.
W sezonie 1940/41 liga nie wystartowała z powodu II wojny światowej. Wielu piłkarzy z Malty zostało zaangażowanych w obronę wyspy na początku lat 40. XX w., gdy ta kolonia brytyjska była silnie zaangażowana w konflikt w Afryce Północnej ze względu na strategiczną pozycję na Morzu Śródziemnym.
Normalna działalność ligowa została wznowiona w sezonie 1944/45 z udziałem czterech drużyn, w tym Sliema Wanderers i Floriana. Począwszy od roku 1946 rozgrywki ligowe były wielopoziomowe - piętnaście klubów dołączyło do rozgrywek, podwajając liczbę zarejestrowanych klubów w ciągu dziesięciu lat. Wśród klubów tych były m.in. Valletta FC i Hibernian FC.
Rozwój ligi następował w latach 50., 60. i 70. XX wieku. W 1950 roku dołączyło kolejne piętnaście klubów, w tym Birkirkara FC.
W latach 80. ubiegłego wieku dominacja Sliema Wanderers i Floriana ostatecznie dobiegła końca. Przy okazji inauguracji nowego stadionu narodowego, Ta 'Qali, doszło do dużej reorganizacji rozgrywek ligowych Malty. Hibernians FC wygrał mistrzostwo ligi maltańskiej w 1981 i 1982 roku, Rabat Ajax (utworzony w 1930 roku) wygrał w 1985 i 1986 roku, jednak prawdziwą niespodzianką był jeden z najstarszych klubów na Malcie, Ħamrun Spartans, który wygrał ligę trzy razy: w 1983, 1987 i 1988 roku, a dodatkowo zdobył pięć Pucharów Malty. Floriana zdobyła trofeum ligi w 1981 roku.
Ostatnie dziesięciolecia XX wieku sprawiły, że format ligi rozszerzył się na czwarty poziom i łącznie zarejestrowanymi 50 klubami. Gama klubów stała się bardzo zróżnicowana, przez co różne kluby sięgały po krajowe trofea, ale funkcjonowały także takie, które do piłki nożnej podchodziły czysto rozrywkowo i półprofesjonalnie. W latach 90. XX wieku Valletta FC, wygrywając pięć mistrzostw i cztery Puchary zanotowała swój złoty okres.
W XXI wieku po ligowe mistrzostwo sięgały: Valletta FC, Sliema Wanderers FC, Birkirkara FC i Hibernians FC oraz - co było największą niespodzianką - w sezonie 2006/07 Marsaxlokk FC.
Wszystkie męskie kluby ligowe Malty.
Poziom rozgrywek:
Puchary.
Rozgrywki pucharowe rozgrywane na Malcie to:
Rozgrywki pucharowe historyczne:
Reprezentacja Malty.
Mimo powołania krajowej federacji w 1900 roku, aż do uzyskania niepodległości reprezentacja nie brała udziału w rozgrywkach międzynarodowych. Swój pierwszy mecz rozegrała dopiero 24 lutego 1957 roku. Na Empire Stadium w Gżira w obecności 17 421 widzów przegrała z Austrią 2-3.
Piłka nożna amatorska.
Od lat 20. XX wieku na Malcie odbywały się także niezależne rozgrywki amatorskie. Były one kierowane przez "Malta Amateur FA" (od 1922 roku) oraz "Malta Sports Association" (od 1925 roku do lat 50. XX wieku). Mistrzami tych rozgrywek były m.in. Lyceum, Floriana Tigers, Constitutional FC (Paola), University SC, Salesian Sports Brigade, Gharghur Juventus, Zejtun Red Stars i Marsa White Stars .
Piłka nożna na Gozo.
W ramach rozgrywek piłkarskich na Malcie pewną autonomię utrzymują rozgrywki klubowe na wyspie Gozo. 8 klubów występuje w "Gozo Football League First Division", 6 klubów w "Gozo Football League Second Division".
Na pozostałych wyspach archipelagu nie ma aktywności piłkarskiej. 
Stadiony.
Narodowym stadionem Malty jest od 1980 roku Ta’ Qali Stadium znajdujący się w Attard. Jego pojemność to 16 997. Poza meczami reprezentacji odbywają się na nim także mecze ligowe oraz pucharów krajowych oraz europejskich pucharów klubowych. Poprzednim stadionem narodowym był Empire Stadium w Gżira.

</doc>
<doc id="4305194" url="https://pl.wikipedia.org/wiki?curid=4305194" title="Emakumeen Euskal Bira 2018">
Emakumeen Euskal Bira 2018

31. edycja kobiecego, etapowego wyścigu kolarskiego Emakumeen Euskal Bira odbyła się w dniach 19–22 maja 2018 roku w Kraju Basków, w Hiszpanii. Liczyła cztery etapy o łącznym dystansie 378 km.
Emakumeen Euskal Bira był dwunastym w sezonie wyścigiem cyklu UCI Women’s World Tour, będącym serią najbardziej prestiżowych zawodów kobiecego kolarstwa.

</doc>
<doc id="4305197" url="https://pl.wikipedia.org/wiki?curid=4305197" title="Muzeum Historii Naturalnej w Kopenhadze">
Muzeum Historii Naturalnej w Kopenhadze

Muzeum Historii Naturalnej (dk. "Statens Naturhistoriske Museum") w Kopenhadze zostało powołane do życia 1 stycznia 2004 roku poprzez połączenie czterech odrębnych instytucji: Ogrodu Botanicznego, Muzeum Botanicznego i Biblioteki, oraz Muzeum Geologicznego i Muzeum Zoologicznego. Jest jednostką Uniwersytetu w Kopenhadze.

</doc>
<doc id="4305202" url="https://pl.wikipedia.org/wiki?curid=4305202" title="Königreich Hannover">
Königreich Hannover



</doc>
<doc id="4305207" url="https://pl.wikipedia.org/wiki?curid=4305207" title="Marsa FC">
Marsa FC

Marsa Football Club (Marsa F.C.) – maltański klub piłkarski zlokalizowany w maltańskim local council Marsa.

</doc>
<doc id="4305212" url="https://pl.wikipedia.org/wiki?curid=4305212" title="McMaster University">
McMaster University



</doc>
<doc id="4305217" url="https://pl.wikipedia.org/wiki?curid=4305217" title="Pieta Hotspurs FC">
Pieta Hotspurs FC



</doc>
<doc id="4305219" url="https://pl.wikipedia.org/wiki?curid=4305219" title="Samsung Galaxy S7">
Samsung Galaxy S7

Samsung Galaxy S7 i Samsung Galaxy S7 edge – smartfony z serii Galaxy produkowane przez koreańską firmę Samsung. S7 wraz z wersją S7 edge został zaprezentowany 21 lutego 2016 roku podczas Mobile World Congress w Barcelonie.
Najważniejsze zmiany w porównaniu do generacji Galaxy S6 stanowiły powrót slotu na kartę pamięci microSD do 200 GB, zwiększona odporność na wilgoć i pył na poziomie IP68, większy akumulator oraz aparat z matrycą 12 MP w technologii Dual Pixel zamiast 16MP, który nie wystaje z obudowy jak miało to miejsce w S6. Smartfon dostępny był również w wersji S7 Active (SM-G891A) z wytrzymałą obudową i akumulatorem o pojemności 4000mAh.
Sprzedaż rozpoczęła się 11 marca 2016. Cena w Polsce w dniu premiery wynosiła 3199 zł za Samsung Galaxy S7 32 GB, natomiast Galaxy S7 edge kosztował 3599 zł. Samsung dostarczył do końca marca 2016 ponad 7 mln urządzeń, a do maja 2017 sprzedano ponad 55 mln sztuk.

</doc>
<doc id="4305222" url="https://pl.wikipedia.org/wiki?curid=4305222" title="Fundusz odnawialny">
Fundusz odnawialny



</doc>
<doc id="4305224" url="https://pl.wikipedia.org/wiki?curid=4305224" title="Nottingham Open 2018">
Nottingham Open 2018

Nottingham Open 2018, właśc. Nature Valley Open 2018 – tenisowy turniej WTA kategorii WTA International Series w sezonie 2018 z cyklu Nottingham Open rozgrywany w dniach 11–17 czerwca 2018 roku w Nottingham na kortach trawiastych o puli nagród wynoszącej 250 000 dolarów amerykańskich.

</doc>
<doc id="4305225" url="https://pl.wikipedia.org/wiki?curid=4305225" title="Kælan Mikla">
Kælan Mikla

Kælan Mikla – islandzkie żeńskie trio post-punkowe, powstałe w 2013 roku w Reykjavíku. 
Historia.
Pomysł założenia zespołu powstał w styczniu 2013 roku. Wtedy to grupa trzech dziewcząt znających się od czasu nauki w szkole średniej Menntaskólinn við Hamrahlíð, znanej z wychowania wielu islandzkich artystów, wzięła udział w lokalnym konkursie poetycko-muzycznym Poetry Slam organizowanym przez Borgarbókasafn (Bibliotekę Miejską) w Reykjaviku. Dziewczęta konkurs wygrały mimo relatywnie niewielkiego doświadczenia muzycznego – Sólveig naukę gry na perkusji zaczęła tydzień przed konkursem, Laufey nigdy wcześniej nie śpiewała, a Margrét na dniach wyposażyła się w gitarę basową. Ten podział instrumentów utrzymał się do roku 2015, kiedy to Sólveig zmieniła perkusję akustyczną na syntezatory. 
W roku 2014 nakładem własnym trio wydało swoją pierwszą płytę "Glimmer &amp; Aska" i zaczęło regularnie koncertować na terenie całej Islandii. Jednak prawdziwym przełomem w karierze zespołu był wydany pod flagą greckiej wytwórni Fabrika Records album zatytułowany po prostu "Kælan Mikla". Album początkowo wydany 2 lipca 2016 w formacie winyla wyprzedał się całkowicie w ciągu dwóch miesięcy, co spowodowało wznowienie go 11 listopada 2016 w wersji CD jako digipaka. 
Początkowy dorobek muzyczny zespołu, tworzony jeszcze bez udziału syntezatorów (z lat 2013-2014) nie został nigdzie opublikowany aż do roku 2017. Wtedy to ukazał się album "Mánadans (2013–2014)", zawierający utwory z tego okresu. 
Pod koniec roku 2018, nakładem wytwórni Artoffact Records wydany został nowy album zespołu, zatytułowany "Nótt eftir nótt", zawierający dziewięć nowych utworów. 
Od początku istnienia zespół koncertuje, choć paradoksalnie wydaje się, że większą popularnością cieszy się w Europie niż w rodzinnej, zdominowanej przez muzykę pop Islandii. Grupa brała udział w rozmaitych festiwalach muzycznych, prócz rodzimych Iceland Airwaves czy Eistnaflug występowała w ramach Roadburn Festival, odbywała też kilkakrotnie tournée po Europie, m.in. wspólnie z zespołem Drab Majesty. 
Kælan Mikla występowała w Polsce w ramach Kalisz Ambient Festival czy wrocławskiego Return To The Batcave Festival, a także w Poznaniu, Warszawie, Kaliszu i Szczecinie.
Styl muzyczny.
Muzyka, jaką wykonuje Kælan Mikla wywodzi się w prostej linii z post-punku, jednakże jest bardziej złożona. Jest to mix mrocznej poezji śpiewanej oraz elementów kojarzącymi się głównie z takimi gatunkami jak new wave, dark wave, synth wave czy wręcz gothic. Nagrania są bardzo klimatyczne, wzbudzające jednak w odbiorcy nieokreślony niepokój.

</doc>
<doc id="4305233" url="https://pl.wikipedia.org/wiki?curid=4305233" title="Aleksandra Laskowska-Rutkowska">
Aleksandra Laskowska-Rutkowska

Aleksandra Małgorzata Laskowska-Rutkowska (ur. 1969) – polska ekonomistka, doktor habilitowany nauk ekonomicznych. Profesor Uczelni Łazarskiego w Warszawie.
Życiorys.
Absolwentka Wydziału Handlu Zagranicznego Szkoły Głównej Handlowej w Warszawie (1993). Doktoryzowała się w Kolegium Nauk o Przedsiębiorstwie (KNoP) (2000). Uzyskała stopień doktora habilitowanego na Wydziale Zarządzania Uniwersytetu Łódzkiego (2014). Absolwentka programu rozwoju kadr IESE Business School (IFP 1996) oraz stażystka University of Minnesota (USA).
W latach 2006–2011 wykładowczyni Szkoły Głównej Handlowej w Warszawie. Od 2011 roku wykładowczyni na Wydziale Ekonomii i Zarządzania. Obecnie Dyrektor Centrum Logistyki i Innowacji na Wydziale Ekonomii i Zarządzania, Katedra Zarządzania i Marketingu. Jej obszary badawcze to logistyka, zarządzanie łańcuchem dostaw, innowacje w logistyce.
Publikacje.
Autorka licznych artykułów z zakresu logistyki.

</doc>
<doc id="4305235" url="https://pl.wikipedia.org/wiki?curid=4305235" title="Rosmalen Open 2018 (kobiety)">
Rosmalen Open 2018 (kobiety)

Rosmalen Open 2018, właśc. Libéma Open 2018 – tenisowy turniej WTA kategorii WTA International Series w sezonie 2018 z cyklu Rosmalen Open rozgrywany w dniach 11–17 czerwca 2018 roku w Rosmalen na kortach trawiastych o puli nagród wynoszącej 250 000 dolarów amerykańskich.

</doc>
<doc id="4305247" url="https://pl.wikipedia.org/wiki?curid=4305247" title="TVN24 International">
TVN24 International

TVN24 International – kanał informacyjny istniejący w 2018 roku, należący do Grupy TVN, nadający w języku polskim i angielskim, skierowany do międzynarodowej widowni. Powstał 5 marca 2018 roku. Po 9 miesiącach - 2 grudnia 2018 roku kanał zakończył nadawanie.
Kanał nadawał 24 godziny na dobę i skierowany był do widzów na całym świecie, a w szczególności Polaków mieszkających zagranicą. Stacja emitowała serwisy informacyjne, programy publicystyczne i reportaże. W ofercie programowej znajdowały się również audycje znane w Polsce z kanałów TVN, TVN24 i TVN24 BiS.
Kanał niedostępny był na terytorium Polski, nadawał m.in. w Niemczech, w sieci Wilhelm.tel.
Redaktorem naczelnym kanału był Michał Tracz.

</doc>
<doc id="4305248" url="https://pl.wikipedia.org/wiki?curid=4305248" title="Uniwersytet Ottawy">
Uniwersytet Ottawy



</doc>
<doc id="4305257" url="https://pl.wikipedia.org/wiki?curid=4305257" title="Sulfadoksyna">
Sulfadoksyna

Sulfadoksyna () – wielofunkcyjny organiczny związek chemiczny, sulfonamid o działaniu bakteriostatycznym, stosowany w leczeniu i zapobieganiu malarii w skojarzeniu z pirymetaminą.
Mechanizm działania.
Mechanizm działania sulfadiazyny polega na zaburzeniu syntezy kwasów nukleinowych bakterii poprzez hamowanie przemiany kwasu p-aminobenzoesowego w kwas foliowy. Sulfadiazyna w skojarzeniu z pirymetaminą wykazuje znaczny synergizm działania.
Zastosowanie.
Sulfadoksyna jest stosowana wyłącznie w połączeniu z pirymetaminą i jest zalecana w krótkotrwałej profilaktyce i leczeniu malarii.
Skojarzenie sulfadoksyny z pirymetaminą znajduje się na wzorcowej liście podstawowych leków Światowej Organizacji Zdrowia ("") (2015).
Sulfadoksyna nie jest dopuszczona do obrotu w Polsce (2018).
Działania niepożądane.
Częstość występowania działań niepożądanych sulfadoksyny nie została określona. Działania niepożądane sulfadoksyny w połączeniu z pirymetaminą są niewielkie i dotyczą przede wszystkim przewodu pokarmowego i skóry. Zanotowanymi częściej występującymi działaniami ubocznymi sulfadoksyny w połączeniu z pirymetaminą są: wysypka, świąd, pokrzywka, fotosensybilizacja, utrata włosów niewielkiego stopnia, poczucie pełności, nudności, wymioty, biegunka, zapalenie jamy ustnej.

</doc>
<doc id="4305274" url="https://pl.wikipedia.org/wiki?curid=4305274" title="Rosmalen Open 2018 (mężczyźni)">
Rosmalen Open 2018 (mężczyźni)

Rosmalen Open 2018, właśc. Libéma Open 2018 – tenisowy turniej ATP kategorii ATP World Tour 250 w sezonie 2018 z cyklu Rosmalen Open rozgrywany w dniach 11–17 czerwca 2018 roku w Rosmalen na kortach trawiastych o puli nagród wynoszącej 686 080 euro.

</doc>
<doc id="4305307" url="https://pl.wikipedia.org/wiki?curid=4305307" title="Bobby Lea">
Bobby Lea

Robert "Bobby" Lea (ur. 17 października 1983 w Easton) – amerykański kolarz torowy i szosowy, brązowy medalista torowych mistrzostw świata.
Kariera.
Pierwsze sukcesy w karierze osiągnął w 2012 roku, kiedy zdobył dwa medale podczas mistrzostw panamerykańskich w Mar del Plata. Najpierw zwyciężył w scratchu, a następnie zajął drugie miejsce w omnium. Na rozgrywanych dwa lata później mistrzostwach panamerykańskich w Aguascalientes był najlepszy w indywidualnym wyścigu na dochodzenie oraz trzeci w wyścigu punktowym. Kolejne dwa medale zdobył w 2015 roku. W lutym zajął trzecie miejsce w scratchu podczas torowych mistrzostw świata w Paryżu. W zawodach tych wyprzedzili go jedynie Niemiec Lucas Liß Albert Torres z Hiszpanii. We wrześniu zwyciężył w madisonie na mistrzostwach panamerykańskich w Santiago.
Trzykrotnie startował na igrzyskach olimpijskich, najlepszy wynik osiągając podczas igrzysk w Londynie w 2012 roku, gdzie był dwunasty w omnium.
We wrześniu 2015 roku w jego organizmie wykryto noroksykodon, metabolit oksykodonu, substancję zakazaną przez Amerykańską Agencję Antydopingową, wobec czego został zawieszony na 16 miesięcy. Zawodnik odwołał się do Sportowego Sądu Arbitrażowego i w lutym 2016 roku karę skrócono do 6 miesięcy.

</doc>
<doc id="4305308" url="https://pl.wikipedia.org/wiki?curid=4305308" title="Andrzej Kobos">
Andrzej Kobos

Andrzej Michał Kobos – polski fizyk, doktor nauk fizycznych, autor książek, m.in. szeregu rozmów z członkami Polskiej Akademii Umiejętności opublikowanych w serii "Po drogach uczonych;" tłumacz i fotograf.
Życiorys.
Ukończył studia na Uniwersytecie Jagiellońskim. Pracował naukowo w Instytucie Fizyki Jądrowej w Krakowie, Nuclear Physics Laboratory University of Oxford, Alcan International Ltd. w Arvida i w Kingston w Kanadzie oraz Department of Physics i Deparmnet of Mathematics, University of Alberta, Edmonton w Kanadzie.
Jest redaktorem internetowego tygodnika Polskiej Akademii Umiejętności "PAUza Akademicka" oraz członkiem Komisji Historii Nauki i Komisji Spraw Europejskich PAU.

</doc>
<doc id="4305336" url="https://pl.wikipedia.org/wiki?curid=4305336" title="MercedesCup 2018">
MercedesCup 2018

MercedesCup 2018 – tenisowy turniej ATP kategorii ATP World Tour 250 w sezonie 2018 z cyklu MercedesCup rozgrywany w dniach 11–17 czerwca 2018 roku w Stuttgarcie na kortach trawiastych o puli nagród wynoszącej 729 340 euro.

</doc>
<doc id="4305360" url="https://pl.wikipedia.org/wiki?curid=4305360" title="IJ (ujednoznacznienie)">
IJ (ujednoznacznienie)



</doc>
<doc id="4305361" url="https://pl.wikipedia.org/wiki?curid=4305361" title="Marsa F.C.">
Marsa F.C.



</doc>
<doc id="4305362" url="https://pl.wikipedia.org/wiki?curid=4305362" title="Matt Archibald">
Matt Archibald

Matthew "Matt" Archibald (ur. 20 maja 1986 w Hamilton) – nowozelandzki kolarz torowy, brązowy medalista mistrzostw świata.
Kariera.
Największy sukces w karierze osiągnął w 2015 roku, kiedy zdobył brązowy medal w wyścigu na 1 km podczas mistrzostw świata w Paryżu. W zawodach tych wyprzedzili go jedynie Francuz François Pervis i Niemiec Joachim Eilers. W tej samej konkurencji trzecie miejsce zajął także na rozgrywanych rok wcześniej igrzyskach Wspólnoty Narodów w Glasgow. Tym razem lepsi byli tylko Australijczyk Scott Sunderland oraz kolejny reprezentant Nowej Zelandii, Simon van Velthooven.

</doc>
<doc id="4305363" url="https://pl.wikipedia.org/wiki?curid=4305363" title="Rabat Ajax">
Rabat Ajax



</doc>
<doc id="4305370" url="https://pl.wikipedia.org/wiki?curid=4305370" title="Vik (ujednoznacznienie)">
Vik (ujednoznacznienie)



</doc>
<doc id="4305372" url="https://pl.wikipedia.org/wiki?curid=4305372" title="Żurrieq F.C.">
Żurrieq F.C.

Zurrieq Football Club (Zurrieq F.C.) – maltański klub piłkarski zlokalizowany w maltańskim local council Żurrieq.

</doc>
<doc id="4305378" url="https://pl.wikipedia.org/wiki?curid=4305378" title="Krzysztof Karewicz">
Krzysztof Karewicz

Krzysztof Karewicz (ur. 24 września 1953 w Łodzi) – polski malarz, kolorysta, symbolista, rzeźbiarz, rysownik. Oprócz projektowania graficznego, malarstwa i rysunku węglem w technice autorskiej Kontrarys zajmuje się wykonywaniem kamienno-metalowych form przestrzennych – wykorzystuje do tego technikę spawania metodą TIG.
Życiorys.
Jest synem Teresy Karewicz i Emila Karewicza, którego drugą pasją, obok aktorstwa, było malarstwo, i który miał wpływ na zainteresowania syna, Krzysztofa.
Krzysztof Karewicz ukończył Państwowe Liceum Sztuk Plastycznych w Warszawie oraz Liceum Plastyczne w Łodzi z dyplomem – Technik Plastyk Dekorator. Następnie studiował na Akademii Sztuk Pięknych w Warszawie, a po studiach został wykładowcą w Pomaturalnym Studium Reklamy w Warszawie.
W swoim atelier na Saskiej Kępie przygotowywał abiturientów do egzaminów na uczelnie artystyczne.
Twórczość.
Maluje różnymi technikami. Symbolista i kolorysta w malarstwie i rysunku. Atrybutem jego malarstwa jest charakterystyczny dla jego stylu brak twarzy, mimiki, a jeśli twarze są, to z ukrytymi ustami albo oczami. Mówią o nim: „Malarz obrazów bez twarzy”. Twierdzi, że najprostszą formą pokazania emocji byłoby namalowanie twarzy, ale od twarzy są fotograficy. Dla niego większym wyzwaniem jest pokazanie sytuacji, oddanie gęstość atmosfery, dramaturgii gestami, ruchem ciała, unikając pokazania twarzy. Oprócz malarstwa rysuje węglem, ołówkiem i wykonuje formy kamienno-metalowe.
W latach 70. poszukując nowych narzędzi i nurtu artystycznego wypowiadania się, Krzysztof Karewicz wymyślił technikę rysowania węglem Kontrarys. 
Wybrane dzieła kamienno-metalowe.
Źródło.

</doc>
<doc id="4305384" url="https://pl.wikipedia.org/wiki?curid=4305384" title="Oliva (ujednoznacznienie)">
Oliva (ujednoznacznienie)



</doc>
<doc id="4305399" url="https://pl.wikipedia.org/wiki?curid=4305399" title="Sega Mega-CD">
Sega Mega-CD

Sega Mega-CD (Sega CD w Ameryce Północnej i Brazylii) – akcesorium dodające napęd CD do konsoli gier wideo czwartej generacji firmy Sega – Sega Mega Drive. Pozwala na granie w gry, które sprzedawane były na płytach kompaktowych. Może również odtwarzać muzykę.
Największą zaletą płyt CD dla programistów piszących na konsolę Sega Mega Drive była ich duża pojemność w porównaniu do tradycyjnych kartridży. W czasie gdy standardowa pojemność kartridża wynosiła 4 MB – czyli tyle, co jeden utwór muzyczny w formacie MP3 – płyty posiadały pojemność około 700 MB. Dały one możliwość urozmaicenia zawartości tytułów sprzedawanych na konsolę o większą ilość muzyki w wyższej jakości, lepszą grafikę lub nawet sprzedawanie "składanek" (kilku gier na jednym nośniku).

</doc>
<doc id="4305400" url="https://pl.wikipedia.org/wiki?curid=4305400" title="Michał Arabski">
Michał Arabski

Michał Stanisław Arabski (ur. 8 maja 1978 w Kielcach) – polski biolog, specjalizujący się w biochemii i biofizyce, doktor habilitowany nauk biologicznych, profesor uczelni na Uniwersytecie Jana Kochanowskiego w Kielcach i jego prorektor w kadencji 2018–2020.
Życiorys.
Ukończył studia z zakresu biologii na Uniwersytecie Łódzkim (2002) i z zakresu fizjoterapii na Uniwersytecie Medycznym w Łodzi (2004). Doktoryzował się w 2005 na Wydziale Biologii i Ochrony Środowiska UŁ w oparciu o pracę "Uszkodzenia i naprawa DNA oraz działanie amoksycyliny w infekcji Helicobacter pylori". Stopień doktora habilitowanego uzyskał w 2013 na Uniwersytecie Łódzkim na podstawie cyklu prac pt. "Nowe zastosowania interferometrii laserowej w badaniach biomolekuł", na który złożyło się siedem spójnych tematycznie prac oryginalnych, w tym jeden rozdział w monografii.
W latach 2002–2003 był zatrudniony na stanowisku asystenta w Katedrze Genetyki Molekularnej Uniwersytetu Łódzkiego. W październiku 2005 został mianowany na stanowisko adiunkta w Zakładzie Mikrobiologii Akademii Świętokrzyskiej, przekształconej następnie w Uniwersytet Jana Kochanowskiego w Kielcach. W 2013 objął na tej uczelni stanowisko profesora nadzwyczajnego, a następnie – profesora uczelni. Na Wydziale Matematyczno-Przyrodniczym pełnił funkcję zastępcy dyrektora Instytutu Biologii. W 2017 został kierownikiem Zakładu Biochemii i Genetyki, a następnie Zakładu Biologii Medycznej. W czerwcu 2018 został wybrany na prorektora UJK do spraw nauki i współpracy z zagranicą. W czerwcu 2020 bez powodzenia ubiegał się o stanowisko rektora UJK.
Specjalizuje się w biochemii i biofizyce. Podjął badania w zakresie oceny właściwości biologicznych nowych związków chemicznych, nośników leków oraz białek rekombinowanych jako potencjalnych preparatów terapeutycznych. Opublikował ok. 50 prac, w tym w czasopismach z listy filadelfijskiej (m.in. w „Scientific Reports”, „PLOS ONE”, „Carbohydrate Polymers”, „Nanotoxicology” i „Mutation Research”).
W 2009 otrzymał Nagrodę im. Wacława Szybalskiego za najlepszą pracę młodego biotechnologa.

</doc>
<doc id="4305413" url="https://pl.wikipedia.org/wiki?curid=4305413" title="Władysław Mrowiec">
Władysław Mrowiec

Władysław Mrowiec (ur. 25 marca 1924 w Antoniewie, zm. 9 czerwca 1994 w Warszawie) – pułkownik Sił Zbrojnych Polskiej Rzeczypospolitej Ludowej, wieloletni wysoki rangą funkcjonariusz wojskowych organów bezpieczeństwa PRL, zastępca szefa Wojskowej Służby Wewnętrznej. W 1979 roku rozkazem MON został wyróżniony wpisem do Honorowej Księgi Czynów Żołnierskich.
Przebieg służby.
Członek PPR i PZPR, wielokrotnie wybierany do władz partyjnych, członek Komitetu PZPR Ministerstwa Obrony Narodowej. Został pochowany na Cmentarzu Wojskowym na Powązkach w Warszawie (kwatera: BII-6-5).

</doc>
<doc id="4305435" url="https://pl.wikipedia.org/wiki?curid=4305435" title="Carlitos (ur. 1993)">
Carlitos (ur. 1993)

Carlitos, znany również jako Caló, właśc. Carlos Miguel Tavares de Oliveira (ur. 9 marca 1993 w Almadzie) – portugalski piłkarz występujący na pozycji skrzydłowego, od września 2019 zawodnik cypryjskiego klubu Doksa Katokopia.
Kariera.
Młodość.
Urodzony w Almadzie, Carlitos rozpoczął seniorską karierę w 2012, w barwach amatorskiej drużyny SU Sintrense. W tym samym roku, dwudziestoletni piłkarz, podpisał zawodowy kontrakt z grającym w Protathlima A’ Kategorias klubem Doksa Katokopia.
Doksa.
Carlitos zadebiutował 1 września 2013, w meczu 1. kolejki cypryskiej ligi z Nea Salamina Famagusta, w 57 minucie zmieniając na boisku Pedrito. Swoją pierwszą bramkę dla tego zespołu zdobył 26 stycznia 2014, w 18. kolejce cypryjskiej ligi, podczas wyjazdowego meczu z Apollonem Limassol. Doksa przegrała ten mecz 2:1.
Latem 2014, Carlitos na zasadzie sezonowego wypożyczenia trafił do grającego o wyższe cele zespołu AEL Limassol. Po zakończeniu wypożyczenia powrócił do Doksy.
APOEL i Anorthosis.
9 czerwca 2016, podpisał trzyletni kontrakt ze świeżo upieczonym mistrzem Cypru APOELem, jednakże miesiąc później został sprzedany, za kwotę 100000 €, do Anorthosisu Famagusta.
Wisła Płock.
31 maja 2018, podpisał dwuletni kontrakt z opcją przedłużenia o rok z Wisłą Płock. W nowym klubie zadebiutował 22 lipca tego samego roku, w przegranym 1-2 meczu 1. kolejki Ekstraklasy z Lechem Poznań. Swoją pierwszą bramkę zdobył w 3. kolejce, w przegranym również 1-2 meczu z Koroną Kielce. Łącznie w barwach "Nafciarzy" rozegrał 10 meczów w których strzelił 2 gole. 1 lutego rozwiązał kontrakt za porozumieniem stron.
Kajsar Kyzyłorda.
17 lutego 2019, podpisał kontrakt z Kajsarem Kyzyłorda. Zadebiutował w domowym, przegranym 0:1 meczu 1. kolejki Premjer Ligasy z FK Atyrau, kiedy to pojawił się na boisku w 75. minucie, zmieniając Dumana Narzіłdajewa. W Kazachstanie rozegrał łącznie 7 meczów, w których nie udało mu się zdobyć bramki ani zaliczyć asysty.
Powrót do Doksy.
2 września 2019, podpisał ponownie kontrakt z cypryjskim klubem Doksa Katokopia. 25 października 2020, wraz ze swoją 22-letnią partnerką, brał udział w poważnym wypadku. Podróżująca quadem para, zgubiła drogę w rejonie Akamas na Cyprze i spadła z 40-metrowego klifu. Piłkarz doznał urazów głowy i jego stan określono jako poważny, kobieta natomiast doznała złamania kręgów, miednicy oraz pęknięcia nerki i śledziony, a jej stan określono jako krytyczny. 2 stycznia 2020, Caló rozegrał pierwszy mecz po wypadku.

</doc>
<doc id="4305439" url="https://pl.wikipedia.org/wiki?curid=4305439" title="Maximilian Beyer">
Maximilian Beyer

Maximilian Beyer (ur. 28 grudnia 1993 w Nordhausen) – niemiecki kolarz torowy i szosowy, brązowy medalista mistrzostw świata i dwukrotny medalista mistrzostw Europy.
Kariera.
Pierwszy sukces w karierze osiągnął w 2010 roku, kiedy zdobył brązowy medal w drużynowym wyścigu na dochodzenie podczas torowych mistrzostw świata juniorów w Montichiari. W kategorii elite pierwszy medal zdobył w 2012 roku, zajmując drugie miejsce w drużynowym wyścigu na dochodzenie na mistrzostwach Europy w Poniewieżu. Na rozgrywanych rok później mistrzostwach świata w Paryżu był trzeci w wyścigu punktowym. W zawodach tych wyprzedzili go jedynie Rosjanin Artur Jerszow i Eloy Teruel z Hiszpanii. W tej samej konkurencji trzecie miejsce zajął również podczas mistrzostw Europy w Berlinie w 2017 roku.

</doc>
<doc id="4305445" url="https://pl.wikipedia.org/wiki?curid=4305445" title="Brygada (ujednoznacznienie)">
Brygada (ujednoznacznienie)



</doc>
<doc id="4305446" url="https://pl.wikipedia.org/wiki?curid=4305446" title="Mick Inkpen">
Mick Inkpen

Mick Inkpen (ur. 22 grudnia 1952) – angielski autor i ilustrator książek dla dzieci. Najbardziej znany z serii o "Kacprze" (ang. Kipper) i "Śwince Wibbly", na podstawie których powstały seriale animowane dla najmłodszych.
Nagrody i nominacje.
Dwukrotnie zdobył nagrodę British Book Award za "Lullabyhullaballoo" i "Penguin Small" oraz nagrodę Children's Book Award za "Threadbear". Został również nominowany do nagrody "Kate Greenaway Medal" i nagrody "Smarties Award" trzy razy, wygrywając Brązowy za "Silly Big Bear Wibbly Pig". Oprócz tego "Kacper" zdobył nagrodę BAFTA za najlepszy film animowany dla dzieci w 1998 roku.

</doc>
<doc id="4305447" url="https://pl.wikipedia.org/wiki?curid=4305447" title="Ratusz w Pogorzeli">
Ratusz w Pogorzeli

Ratusz w Pogorzeli – siedziba władz miejskich Pogorzeli. Budynek pochodzi z XIX wieku, na elewacji umieszczono tablicę pamiątkową ku czci ofiar hitleryzmu.

</doc>
<doc id="4305451" url="https://pl.wikipedia.org/wiki?curid=4305451" title="Riga FC w europejskich pucharach">
Riga FC w europejskich pucharach



</doc>
<doc id="4305456" url="https://pl.wikipedia.org/wiki?curid=4305456" title="Stumbras Kowno w europejskich pucharach">
Stumbras Kowno w europejskich pucharach



</doc>
<doc id="4305459" url="https://pl.wikipedia.org/wiki?curid=4305459" title="Mebroot">
Mebroot

Mebroot – rootkit działający w rejonie MBR używany przez botnety. Jego wykrycie zostało ogłoszone przez firmę F-Secure podczas targów CeBIT 2008. Jest to jeden z pierwszych wirusów, którego głównym zadaniem było uniemożliwienie jego wykrycia. Tworzył on „backdoora” w komputerze ofiary, umożliwiając atakującemu przejęcie nad nim kontroli.
Działanie.
Zarażenie Mebrootem rozpoczynało się od uruchomienia konia trojańskiego przez ofiarę. Następnie infekował on sektor startowy dysku twardego komputera, co umożliwiało mu uruchamianie się przed jakimkolwiek innym programem, także antywirusowym, co powodowało, iż stawał się on dla zabezpieczeń systemu niewidoczny. Rootkit ten był wykorzystywany do pobierania i instalacji dodatkowego złośliwego oprogramowania na komputer ofiary bez wiedzy jego użytkownika. Mebroot podpinał się również w trakcie jego działania do innych plików systemowych, co powodowało, iż antywirusy działające w trakcie pracy systemu nie były w stanie go usunąć, jedynym wówczas sposobem na jego usunięcie było użycie antywirusa uruchamianego z płyty bootującej.

</doc>
<doc id="4305460" url="https://pl.wikipedia.org/wiki?curid=4305460" title="Petrocub Hîncești w europejskich pucharach">
Petrocub Hîncești w europejskich pucharach



</doc>
<doc id="4305461" url="https://pl.wikipedia.org/wiki?curid=4305461" title="Jan z Wysoki">
Jan z Wysoki



</doc>
<doc id="4305465" url="https://pl.wikipedia.org/wiki?curid=4305465" title="UE Engordany w europejskich pucharach">
UE Engordany w europejskich pucharach



</doc>
<doc id="4305467" url="https://pl.wikipedia.org/wiki?curid=4305467" title="KS Luftëtari w europejskich pucharach">
KS Luftëtari w europejskich pucharach



</doc>
<doc id="4305469" url="https://pl.wikipedia.org/wiki?curid=4305469" title="KF Shkupi w europejskich pucharach">
KF Shkupi w europejskich pucharach



</doc>
<doc id="4305470" url="https://pl.wikipedia.org/wiki?curid=4305470" title="Świątynie Tarxien">
Świątynie Tarxien

Świątynie w Tarxien – ruiny maltańskich świątyni megalitycznych w Tarxien. 
Kompleks budowli megalitycznych z okresu neolitu i epoki brązu został przypadkowo odkryty w 1914 roku przez miejscowego rolnika. Obiekty wzniesiono z obrobionych bloków skalnych i ozdobiono rytymi i malowanymi dekoracjami. Budowa najstarszej świątyni datowana jest na około 3500 p.n.e. Kompleks dzieli się na pięć części, z których najważniejsze to: 

</doc>
<doc id="4305473" url="https://pl.wikipedia.org/wiki?curid=4305473" title="FK Ufa w europejskich pucharach">
FK Ufa w europejskich pucharach



</doc>
<doc id="4305479" url="https://pl.wikipedia.org/wiki?curid=4305479" title="Akhisar Belediyespor w europejskich pucharach">
Akhisar Belediyespor w europejskich pucharach



</doc>
<doc id="4305483" url="https://pl.wikipedia.org/wiki?curid=4305483" title="Antoni Wiweger">
Antoni Wiweger

Antoni Witold Wiweger (ur. 18 kwietnia 1931 w Warszawie, zm. 19 czerwca 2019 w Warszawie) – polski matematyk, doktor habilitowany, specjalizujący się w teorii kategorii.
Życiorys.
Doktoryzował się w Instytucie Matematycznym PAN 1959 na podstawie pracy "Przestrzenie liniowe z topologią mieszaną", napisanej pod kierunkiem Romana Sikorskiego.
Był pracownikiem naukowym tego Instytutu od 1957 do 2006. Habilitował się 1973 na podstawie pracy "O kategoriach konkretnych". Jego uczniem jest dr hab. Adam Obtułowicz.
Napisał (wspólnie ze Zbigniewem Semadenim) pierwszy polski podręcznik teorii kategorii.
W wieku 6 lat przeszedł chorobę Heinego-Medina; na skutek porażenia dolnych kończyn poruszał się na wózku inwalidzkim. Studia matematyczne zdołał ukończyć dzięki temu, że przez 5 lat koledzy wnosili go po schodach na zajęcia. Później pomagał mu brat Michał Wiweger (1936–2018), matematyk i informatyk. Pochowani są na cmentarzu Bródnowskim (kwatera 38L-1-3).
Rodzina Wiwegerów była bardzo związana z Aninem i jego życiem kulturalnym.

</doc>
<doc id="4305485" url="https://pl.wikipedia.org/wiki?curid=4305485" title="Cefn Druids A.F.C. w europejskich pucharach">
Cefn Druids A.F.C. w europejskich pucharach



</doc>
<doc id="4305494" url="https://pl.wikipedia.org/wiki?curid=4305494" title="Wełbyżd Kiustendił w europejskich pucharach">
Wełbyżd Kiustendił w europejskich pucharach



</doc>
<doc id="4305497" url="https://pl.wikipedia.org/wiki?curid=4305497" title="Zemra">
Zemra

Zemra – bot przeprowadzający ataki DDoS, po raz pierwszy odkryty na forach o tematyce hakerskiej w maju 2012.
Zemra jest przystosowany do przeprowadzania HTTP i SYN Flood'u. Posiada on uproszczony panel kontroli, zabezpieczony 256-bitowym szyfrem DES chroniącym komunikację z botem i jego kontrolę. Zemra przesyła swojemu właścicielowi również informacje o zainfekowanym komputerze takie jak: nazwa komputera, jego ustawienia językowe, wersję systemu czy ustawienia czasowe komputera. Bot otwiera również Backdoor'a na porcie 7710 TCP aby otrzymywać polecenia z panelu kontrolnego. Zemra jest zdolna do monitorowania urządzeń składowych zainfekowanego komputera, zbierania informacji o działaniu systemu, uruchamiania plików, aktualizowania swojego kodu, czy odinstalowania się.

</doc>
<doc id="4305500" url="https://pl.wikipedia.org/wiki?curid=4305500" title="Beyer">
Beyer



</doc>
<doc id="4305504" url="https://pl.wikipedia.org/wiki?curid=4305504" title="Xor DDoS">
Xor DDoS

Xor DDoS – koń trojański, służący do atakowania systemów opartych na Linuksie i wykorzystywania ich do przeprowadzania ataków DDoS, których siła sięga ponad 150Gb/s. 
Aby zdobyć dostęp do atakowanego systemu wirus przeprowadza atak metodą brute force, aby poznać hasło do usług administracyjnych Linuxa. Po zdobyciu haseł do systemu Xor DDoS używa uprawnień root'a, aby pobrać swoje części składowe i je zainstalować w atakowanym systemie. Wirus najprawdopodobniej został zaprogramowany w Azji, podejrzenie to jest uzasadnione pierwszymi celami ataków, które były zlokalizowane w Azji. Koń trojański zaprogramowany został docelowo na architekturę ARM i wersje 32 bitowe systemów. Xor DDoS zaprogramowany został w C/C++.

</doc>
<doc id="4305505" url="https://pl.wikipedia.org/wiki?curid=4305505" title="Kardemir Karabükspor w europejskich pucharach">
Kardemir Karabükspor w europejskich pucharach



</doc>
<doc id="4305511" url="https://pl.wikipedia.org/wiki?curid=4305511" title="Instytut Filologii Germańskiej Uniwersytetu Jagiellońskiego">
Instytut Filologii Germańskiej Uniwersytetu Jagiellońskiego

Instytut Filologii Germańskiej Uniwersytetu Jagiellońskiego – jednostka organizacyjna Wydziału Filologicznego Uniwersytetu Jagiellońskiego w Krakowie prowadząca działalność naukową i dydaktyczną w zakresie filologii germańskiej, szwedzkiej, germańskiej z językiem angielskim, a także przekładoznawstwa. W Instytucie działają dwie katedry, dwa zakłady, dwie pracownie, a także trzy studenckie koła naukowe. Jednostka zatrudnia 64 pracowników, kształci ok. 500 studentów i sprawuje opiekę naukową nad 5 doktorantów.
Historia.
Historia Instytutu Filologii Germańskiej sięga roku 1850, kiedy to na profesora języka i literatury niemieckiej Uniwersytetu Jagiellońskiego władze austriackie powołały Karla Weinholda (1823-1901). Profesor ten wykładał w Krakowie jedynie do roku 1851, a jego następcą został František Tomaš Bratranek (1815-1884), późniejszy rektor Uniwersytetu Jagiellońskiego. W latach 1883-1913 krakowską germanistyką kierował Wilhelm Creizenach (1851-1919), po czym jego obowiązki przejął Spiridion Wukadinovič (1870-1938), który kierował katedrą do 1932 r. Był on także ostatnim dyrektorem jednostki powołanym jeszcze przez władze austriackie. Pierwszym Polakiem na tym stanowisku został dopiero Adam Marian Kleczkowski (1883-1949). II wojna światowa, a następnie śmierć Kleczkowskiego przyniosły dla germanistyki krakowskiej stopniowe ograniczanie działalności, aż do całkowitego jej zawieszenia od roku akademickiego 1951/52. Opiekę nad katedrą nieprowadzącą działalności dydaktycznej objął wtedy Jerzy Kuryłowicz (1895-1978), zaś jedynym pracownikiem naukowym pozostawała przez kolejne lata Olga Dobijanka-Witczakowa (1921-2006).
Do wznowienia działalności jednostki pod nazwą Katedra Filologii Niemieckiej UJ doszło w roku 1966. W 1973 katedrę przekształcono w Instytut Filologii Germańskiej. Na kierownika, a później dyrektora powołano przybyłego z Uniwersytetu im. Adama Mickiewicza w Poznaniu Aleksandra Szulca (1924-2012), który swą funkcję sprawował do roku 1993. W kolejnych kadencjach jego następcami byli Maria Kłańska, Krzysztof Lipiński, Antoni Dębski oraz Sławomira Kaleta-Wojtasik.
Po wznowieniu działalności siedzibą jednostki został ukończony w 1964 r. budynek Collegium Paderevianum. Od roku 2015 Instytut prowadzi swą działalność w sąsiadującym ze starą siedzibą tzw. Paderevianum II.
W instytucie pracowali lub byli z nim związani zawodowo także m.in.: Juliusz Ippoldt, Genowefa Sadalska i Zdzisław Kazimierz Wawrzyniak.
Władze (2016-2024).
Dyrektor: dr hab. Magdalena Sitarz, prof. UJ
Zastępca Dyrektora ds. dydaktycznych: dr hab. Agnieszka Palej, prof. UJ
Struktura.
Katedra Nordystki (do 28 lutego 2023 r. Zakład Filologii Szwedzkiej)
Katedra Literatury Niemieckojęzycznej (do 28 lutego 2023 r. Zakład Literatury Niemieckiej)
Zakład Językoznawstwa Germańskiego
Zakład Dydaktyki i Historii Języka Niemieckiego
Pracownia Translacji
Pracownia Praktycznej Nauki Języka Niemieckiego
Działalność naukowa.
Badania naukowe prowadzone są w obrębie ośmiu zespołów i podstawowych zakresów badawczych:
Współpraca zagraniczna.
Instytut utrzymuje współpracę naukową oraz wymianę studentów i kadry akademickiej z ponad 30 uczelniami z Niemiec, Austrii, Francji, Holandii, Szwecji, Estonii, Słowacji, Słowenii i Turcji, głównie w ramach programu Erasmus+ oraz umów bilateralnych.
Kształcenie studentów.
Instytut kształci w ramach czterech kierunków:
Ponadto w Instytucie kształceni są także studenci Instytutu Filologii Angielskiej Uniwersytetu Jagiellońskiego (filologia angielska z językiem niemieckim) oraz studenci Wydziału Polonistyki Uniwersytetu Jagiellońskiego (filologia polska, specjalność: przekładoznawstwo literacko-kulturowe).
Studenckie koła naukowe.
Przy Instytucie działają następujące studenckie koła naukowe:
Samodzielni pracownicy naukowi Instytutu.
Jan Balbierz
Krzysztof Bak
Zofia Berdychowska
Piotr de Bończa Bukowski
Ewa Data-Bukowska
Grzegorz Chromik
Andrzej Feret
Magdalena Filar
Katarzyna Jaśtal
Jadwiga Kita-Huber
Maria Kłańska (professor emerita)
Iwona Kowal
Agnieszka Palej
Magdalena Sitarz
Magdalena Wasilewska-Chmura
Caroline Welsh
Paweł Zarychta

</doc>
<doc id="4305512" url="https://pl.wikipedia.org/wiki?curid=4305512" title="Borysów (województwo lubelskie)">
Borysów (województwo lubelskie)



</doc>
<doc id="4305516" url="https://pl.wikipedia.org/wiki?curid=4305516" title="Lista odcinków serialu Dynastia">
Lista odcinków serialu Dynastia



</doc>
<doc id="4305519" url="https://pl.wikipedia.org/wiki?curid=4305519" title="Bassania">
Bassania

Bassania – starożytne miasto należące do królestwa iliryjskiego, położone w pobliżu współczesnej Szkodry. Opisane przez rzymskiego historyka Liwiusza w kontekście wojny z królem Ilirów Gentiosem, opuszczone albo zniszczone przez wojska rzymskie za panowania cesarza Oktawiana Augusta. Pozostałości budowli i fragmenty zachowanych murów obronnych miasta o powierzchni ok. 20 hektarów polscy archeolodzy odkryli w 2018 roku, przedtem te obiekty uznawano za naturalne ostańce skalne.

</doc>
<doc id="4305526" url="https://pl.wikipedia.org/wiki?curid=4305526" title="Hełm wz. 31/50">
Hełm wz. 31/50

Hełm wz. 31/50 – polski stalowy hełm, stanowił odmianę hełmu wz. 31.
Historia.
W związku z dużymi brakami hełmów dla wojska postanowiono wykorzystać ocalałe hełmy wz. 31. W ten sposób trafiły one po II wojnie na wyposażenie Ludowego Wojska Polskiego oraz występowały sporadycznie w różnych polskich oddziałach paramilitarnych. Były to hełmy, których czerepy/dzwony wyprodukowano jeszcze przed wojną, głównie w 1939 roku. Największą ich liczbę stanowiły hełmy znalezione na polu składowym Huty „Ludwików”. 
Dla tych hełmów przyjęto oficjalną nazwę hełm wz. 31/50, posiadały one różnego rodzaju wyposażenie wewnętrzne oraz dodatkowe nity. W większości hełmy te nie miały charakterystycznego dla wz. 31 nitu kontroli technicznej. Istniała także wersja hełmu wz. 31/50 przeznaczona dla straży pożarnej wyposażona w grzebień, często malowana na kolor czarny.
Hełmy wz. 31/50 były malowanie na gładko w kolorze khaki lub na niebiesko dla OC.

</doc>
<doc id="4305527" url="https://pl.wikipedia.org/wiki?curid=4305527" title="Michael William Fisher">
Michael William Fisher



</doc>
<doc id="4305528" url="https://pl.wikipedia.org/wiki?curid=4305528" title="Lech Dubel">
Lech Dubel

Lech Dubel (ur. 1948) – polski prawnik, profesor nauk prawnych, nauczyciel akademicki, związany z Uniwersytetem Marii Curie-Skłodowskiej w Lublinie.
Życiorys.
Absolwent I Liceum Ogólnokształcącego im. Stanisława Staszica w Lublinie, a następnie Wydziału Prawa i Administracji UMCS w Lublinie (1970). 
Doktorat w zakresie nauk prawnych obronił w 1976, z zakresu teorii państwa i prawa (promotor: prof. dr hab. Grzegorz Leopold Seidler). Habilitował się w 1989, w zakresie historii doktryn politycznych i prawnych oraz nauk politycznych. Tytuł profesora uzyskał w 2011.
W latach 1998-2018 pełnił funkcję Kierownika Katedry Doktryn Politycznych i Prawnych UMCS w Lublinie.
Był promotorem 6 prac doktorskich. Uczestniczy w przewodach doktorskich, habilitacyjnych i postępowaniu o tytuł profesora jako recenzent.
Jest autorem licznych podręczników z zakresu historii doktryn politycznych i prawnych oraz nauk o państwie i polityce.
Członek Lubelskiego Towarzystwa Naukowego, Polskiego Towarzystwa Myśli Politycznej, Komisji Prawniczej Lubelskiego Oddziału PAN. Odznaczony m.in. Medalem Komisji Edukacji Narodowej. W 2018 został uhonorowany Medalem 700-lecia Lublina.

</doc>
<doc id="4305536" url="https://pl.wikipedia.org/wiki?curid=4305536" title="Kolejowa wieża ciśnień w Górowie Iławeckim">
Kolejowa wieża ciśnień w Górowie Iławeckim

Kolejowa wieża ciśnień w Górowie Iławeckim, w powiecie bartoszyckim, w województwie warmińsko-mazurskim. Znajduje się w pobliżu nieczynnej stacji i linii kolejowej przy Alei Wojska Polskiego. 
Architektura.
Budynek 3-kondygnacyjny, niepodpiwniczony, o konstrukcji tradycyjnej murowanej z cegły pełnej, wybudowany na planie ośmioboku w roku 1912. Obecnie jest nieużytkowany. Powierzchnia zabudowy wynosi 23 m², kubatura – 274 m³.
Parter i pierwsze piętro wieży składają się z pomieszczenia jednoprzestrzennego z komunikacją na piętro. Drugie piętro jest jednoprzestrzenne ze zbiornikiem.
Historia.
Czas powstania wieży przypada podczas budowy linii kolejowej Lidzbark – Górowo – Cynty (obecnie Korniewo w obwodzie kaliningradzkim) w latach 1897–99. Pierwszy pociąg wjechał na stację 15 września 1898 roku. Obecnie linia kolejowa nie funkcjonuje.
Obiekt stanowi własność PKP.

</doc>
<doc id="4305537" url="https://pl.wikipedia.org/wiki?curid=4305537" title="Remigiusz Surgiewicz">
Remigiusz Surgiewicz

Remigiusz Surgiewicz (ur. 7 kwietnia 1931, zm. 19 lipca 2007) – polski dziennikarz wojskowy, pułkownik WP, wieloletni redaktor naczelny Przeglądu Wojsk Lądowych.
Życiorys.
Urodził się na warszawskiej Pradze w rodzinie kolejarskiej. W czasie okupacji związał się z praskimi Szarymi Szeregami. Po wojnie został przyjęty do kompanii małoletnich żołnierzy, a następnie do Korpusu Kadetów KBW w Legnicy. Po ukończeniu Oficerskiej Szkoły Politycznej w Łodzi został skierowany do Pułku Artyleryjskiego Rozpoznania Pomiarowego w Orzyszu. W 1950 roku rozpoczął pracę dziennikarza wojskowego w gazecie Pomorskiego Okręgu Wojskowego "Żołnierska Służba", a następnie w gazecie Warszawskiego Okręgu Wojskowego "Za Polskę Ludową" (1951-1953). W 1953 roku rozpoczął studia w Wojskowej Akademii Politycznej, którą ukończył w 1956 r. Następnie do 1965 roku współredagował gazetę Akademii Sztabu Generalnego WP "Śladem Waltera". W 1961 r. ukończył studia na Wydziale Dziennikarstwa Uniwersytetu Warszawskiego broniąc pracę magisterską pod tytułem "Prasa frontowa LWP 1943-1945", napisaną pod kierunkiem dziekana wydziału prof. Zygmunta Młynarskiego. W latach 1968-1972 był zastępcą redaktora naczelnego "Żołnierza Polskiego". Wydał między innymi "Zarys historii Akademii Sztabu Generalnego w latach 1947-1962", napisał powieść biograficzną o Aleksandrze Kowalskim "Olek" (1974) i opracowanie "Dedykuję kadetom"(1986). W 1973 roku rozpoczął kierowanie Oddziałem Wydawnictw Inspektoratu Szkolenia MON, a następnie Głównego Zarządu Szkolenia Bojowego WP, został jednocześnie redaktorem naczelnym "Przeglądu Wojsk Lądowych" oraz "Kalendarza Wojskowego". Miesięcznik pod jego kierownictwem został wyróżniony medalem "Za Osiągnięcia w Służbie Wojskowej", Medalem Komisji Edukacji Narodowej i Złotym Krzyżem Zasługi. Po 17 latach działalności w Redakcji "PWL" przeszedł w 1990 roku w stan spoczynku.
W 1999 r. opublikował w "WPL" swoje wspomnienia z czasów kierowania redakcją. Był członkiem Koła „Dziennikarzy i Wydawców” Związku Byłych Żołnierzy Zawodowych w Warszawie. Jego sylwetka znalazła się w "Leksykonie polskiego dziennikarstwa".

</doc>
<doc id="4305539" url="https://pl.wikipedia.org/wiki?curid=4305539" title="Kościół parafialny w Santa Venera">
Kościół parafialny w Santa Venera

Kościół parafialny w Santa Venera (, ) – jest to rzymskokatolicki kościół parafialny w Santa Venera na Malcie, poświęcony świętej o tym samym imieniu. Został zbudowany w kilku etapach pomiędzy 1954 a 2005, jakkolwiek budowla jest wciąż niekompletna, bez dzwonnic.
Historia.
Populacja Santa Venera raptownie wzrosła w XX wieku, i stary kościół parafialny zaczął robić się za mały, jak na potrzeby mieszkańców. Budowę nowego, zaprojektowanego przez Josepha D’Amato w stylu neoromańskim, rozpoczęto 19 kwietnia 1956. Po postawieniu murów, dach i balkon zostały ukończone w czerwcu 1967. Budowa została wstrzymana przez brak dalszych funduszy, lecz 19 marca 1969, jako tymczasowe miejsce modlitw zaczęto używać krypty wykopanej pod nowym kościołem, która już była ukończona. W roku 1980 Dominikanie oraz wierni przenieśli się ze starego kościoła, a 3 grudnia 1989 wciąż niewykończony kościół uzyskał funkcję parafialnego.
Po śmierci D'Amato, do kontynuacji prac zatrudniony został architekt Louis A. Naudi, do którego dołączył później Godwin Aquilina. Po Soborze Watykańskim II pierwotny plan z pięcioma ołtarzami uznano za nieodpowiedni, więc został przeprojektowany przez Ġużeppi Galeę. Prace rozpoczęto 6 października 1990. Postępowały one mocno naprzód, i 17 lipca 2005 arcybiskup Joseph Mercieca dokonał konsekracji budynku. Kościół jest wciąż niekompletny, brakuje mu dzwonnic.
Budynek wpisany jest na listę National Inventory of the Cultural Property of the Maltese Islands.

</doc>
<doc id="4305543" url="https://pl.wikipedia.org/wiki?curid=4305543" title="Raúl Bautista Dáel">
Raúl Bautista Dáel



</doc>
<doc id="4305545" url="https://pl.wikipedia.org/wiki?curid=4305545" title="Błogosławiony Arseniusz">
Błogosławiony Arseniusz



</doc>
<doc id="4305546" url="https://pl.wikipedia.org/wiki?curid=4305546" title="Bł. Arseniusz">
Bł. Arseniusz



</doc>
<doc id="4305547" url="https://pl.wikipedia.org/wiki?curid=4305547" title="Fulgence Aloysius Tigga">
Fulgence Aloysius Tigga

Fulgence Aloysius Tigga (ur. 3 marca 1965 w Katkahi) – indyjski duchowny katolicki, biskup Raiganj od 2018.
Życiorys.
Prezbiterat.
Święcenia kapłańskie otrzymał 3 marca 1997 i został początkowo inkardynowany do diecezji Muzaffarpur, zaś rok później został włączony do duchowieństwa nowo powstałej diecezji Bettiah. Pracował głównie jako duszpasterz parafialny, był także m.in. dyrektorem katolickiej szkoły w Chuchari oraz rektorem niższego seminarium w Dussaiya. W 2017 mianowany wikariuszem generalnym diecezji.
Episkopat.
8 czerwca 2018 papież Franciszek mianował go biskupem diecezji Raiganj. Sakry udzielił mu 28 sierpnia 2018 metropolita Kalkuty – arcybiskup Thomas D’Souza.

</doc>
<doc id="4305548" url="https://pl.wikipedia.org/wiki?curid=4305548" title="SZD-38 Jantar 1">
SZD-38 Jantar 1

SZD-38 Jantar 1 – polski, jednomiejscowy, szybowiec wysokowyczynowy, zaprojektowany w Ośrodku Badawczo-Rozwojowym Szybownictwa w Bielsku-Białej. 
Historia.
Zespół konstrukcyjny pod kierownictwem mgr. inż. Adama Kurbiela, na bazie SZD-37 Jantar, opracował kolejną wersję Jantara, która została skierowana do produkcji seryjnej. Od wcześniejszej wersji różniła się całkowicie laminatową konstrukcją kadłuba, nową tablicą przyrządów oraz powiększonymi do 98 litrów zbiornikami balastowymi.
Dwa pierwsze egzemplarze, o znakach rejestracyjnych SP-2659 i SP-2660, zostały przygotowane z myślą o starcie w 14 Szybowcowych Mistrzostwach Świata w Waikerie. Franciszek Kępka zajął w nich trzecie miejsce w klasie otwartej a Stanisław Wujczak był ósmy.
Jantary zostały sprzedane w Australii zaraz po zawodach. W 2013 r. jeden z nich należał do członka Geelong Gliding Clubi nosił znaki VH-GOD. 
Produkcja seryjna ruszyła w 1973 r. i łącznie wyprodukowano 57 szybowców, z czego 24 trafiło na eksport.
Konstrukcja.
Szybowiec jednomiejscowy w układzie średniopłata o konstrukcji laminatowej.
Skrzydło dwudzielne, skorupowe, jednodźwigarowe o obrysie dwutrapezowym o konstrukcji przekładkowowej z wbudowanymi zbiornikami balastowymi. Dźwigar skrzynkowy, z pasami z włókna szklanego. Wyposażone w lotki bez wyważenia masowego działające również jako klapy oraz w metalowe hamulce aerodynamiczne umieszczone na górnej i dolnej powierzchni skrzydła.
Kadłub całkowicie laminatowy, w części centralnej wlaminowana jest stalowa kratownica stanowiąca węzeł mocujący podwozie główne i łączący skrzydła z kadłubem. Wyposażony w zaczep do lotów na holu i startu za wyciągarką. Kabina zakryta z dwuczęściową limuzyną. Pedały i fotel pilota regulowane. Tablica przyrządów wyposażona w prędkościomierz PR-250s lub PR-400s, wysokościomierz W-12s lub W-10s, wariometr WRs-5 z kompensatorem WEC, wariometr WRs-30c, zakrętomierz EZS-3, busolę BS-1. Istnieje możliwość zabudowy sztucznego horyzontu, radiostacji i instalacji tlenowej. Anteną radiostacji wlaminowana w statecznik pionowy.
Usterzenie w układzie T o konstrukcji przekładkowej. Usterzenie wysokości dwuczęściowe o obrysie trapezowym.
Podwozie jednotorowe, główne chowane w locie wyposażone w hamulec tarczowy sprzężony z hamulcami aerodynamicznymi, tylne stałe osłonięte laminatową owiewką.

</doc>
<doc id="4305552" url="https://pl.wikipedia.org/wiki?curid=4305552" title="Mansur ibn Abd al-Aziz Al Su’ud">
Mansur ibn Abd al-Aziz Al Su’ud

Mansur ibn Abd al-Aziz Al Su’ud (; ur. 1921, zm. 2 maja 1951) – książę saudyjski.
Był dziewiątym synem pierwszego króla Arabii Saudyjskiej – Abd al-Aziza ibn Su’uda. Jego matką była jedna z żon króla Szahida.
Od 10 listopada 1943 do śmierci sprawował urząd ministra obrony Arabii Saudyjskiej. 
Był żonaty i miał dzieci:
Został pochowany na cmentarzu Al-Adl w Mekce

</doc>
<doc id="4305557" url="https://pl.wikipedia.org/wiki?curid=4305557" title="Nicopolis ad Iaterum">
Nicopolis ad Iaterum

Nicopolis ad Iaterum (łac. "Dioecesis Nicopolitanus ad Iaterum") – stolica historycznej diecezji w Mezji Inferiore istniejącej w czasach rzymskich.
Współcześnie ruiny rzymskiego miasta Nicopolis ad Iaterum znajdują się w pobliżu miejscowości Stari-Nicup w Bułgarii. Obecnie katolickie biskupstwo tytularne. 

</doc>
<doc id="4305561" url="https://pl.wikipedia.org/wiki?curid=4305561" title="Holger Ditlev Schrader">
Holger Ditlev Schrader

Holger Ditlev Schrader (ur. 3 stycznia 1889 w Viborgu - zm. 6 maja 1971) – duńsko-gdański przedsiębiorca i duński urzędnik konsularny.
Jego rodzicami był Axel Edvard Schrader oraz Dagmar F. Fangel. Ukończył studia politechniczne na Politechnice ("Den Polytekniske Læreanstalt") w Kopenhadze. Pełnił szereg funkcji, m.in. inżyniera operacyjnego w fabryce cementu w Noworosyjsku (1910–1917), dyrektora filii fabryki oleju w Lipawie ("Libau Oliefabriks") w Rostowie nad Donem (1917–1921), inżyniera operacyjnego w zakładach rafinacji oleju „Teutonia” ("Oelwerke Teutonia") w Harburgu, obecnie w granicach Hamburga (1921–1923), oraz dla zakładów rafinacji oleju w Aarhus ("Aarhus Oliefabrik") w Rosji, Niemczech i Polsce (1923–1926). Był dyrektorem kilku fabryk w Gdańsku - filii zakładów rafinacji oleju w Aarhus ("Aarhus Oliefabrik") (1926–1929), margaryny Amada AG ("Vereinigte Oel- und Margarinewerke Aktiengesellschaft") (1929–1945), rafinacji oleju „Unida” ("Unida Ölwerke GmbH"), Gdańskiego Towarzystwa Handlu Śledziami ("Danziger Hringshandels GmbH") (1939–1945), Towarzystwa Przemysłu Rybnego ("Fischindustriegesellgchaft") w Gdyni (1939–1945), oraz Gdańskiej Fabryki Mydła ("Danziger Seifenfabrik Gebr. Karpenkiel GmbH") (1941–1945). Jednocześnie pełnił funkcję konsula/konsula generalnego Danii w tym mieście (1937–1945), pokrywając też jego wydatki. Doradzał też szeregu spółkom akcyjnym - "Viggo Østergaard" w Aarhus, "Solofabriken" w Sønderborg, oraz "Korsør Marga­rinefabrik" i "Pakko-Tryk" w Korsør. 

</doc>
<doc id="4305563" url="https://pl.wikipedia.org/wiki?curid=4305563" title="German (Atanasiadis)">
German (Atanasiadis)

German, imię świeckie Jannakis Atanasiadis (ur. 17 września 1930 w Bakırköy, zm. 10 sierpnia 2018) – duchowny prawosławny w jurysdykcji Patriarchatu Konstantynopola, w latach 1987–2018 biskup pomocniczy Arcybiskupstwa Konstantynopola z tytułem metropolity Teodorupoli. 
Życiorys.
Święcenia diakonatu przyjął 11 października 1953, a prezbiteratu 15 sierpnia 1966. Chirotonię biskupią otrzymał 6 lutego 1972. W latach 1972–1987 sprawował urząd biskupa pomocniczego metropolii Derkosu.
Zmarł w 2018 r.

</doc>
<doc id="4305575" url="https://pl.wikipedia.org/wiki?curid=4305575" title="Chwalibogowo (stacja kolejowa)">
Chwalibogowo (stacja kolejowa)



</doc>
<doc id="4305583" url="https://pl.wikipedia.org/wiki?curid=4305583" title="Arsennaria">
Arsennaria

Arsennaria (łac. "Diocesis Arsennaritanus") – stolica historycznej diecezji we Cesarstwie rzymskim w prowincji Mauretania Cezarensis, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4305585" url="https://pl.wikipedia.org/wiki?curid=4305585" title="Fundacja Okularnicy">
Fundacja Okularnicy



</doc>
<doc id="4305587" url="https://pl.wikipedia.org/wiki?curid=4305587" title="Rosolino Bianchetti Boffelli">
Rosolino Bianchetti Boffelli



</doc>
<doc id="4305600" url="https://pl.wikipedia.org/wiki?curid=4305600" title="Sławicze (obwód grodzieński)">
Sławicze (obwód grodzieński)

Sławicze (biał. "Славічы", ros. "Славичи") – wieś na Białorusi, w obwodzie grodzieńskim, w rejonie grodzieńskim, w sielsowiecie Kopciówka, nad Niemnem.
Znaleziono tu ślady bytności ludzi w czasach prehistorycznych.
W dwudziestoleciu międzywojennym wieś leżała w Polsce, w województwie białostockim, w powiecie grodzieńskim, w gminie Hornica.
Według Powszechnego Spisu Ludności z 1921 roku wieś zamieszkiwało 101 osób, 98 było wyznania rzymskokatolickiego, 3 prawosławnego. Wszyscy mieszkańcy zadeklarowali polską przynależność narodową. Było tu 17 budynków mieszkalnych.

</doc>
<doc id="4305601" url="https://pl.wikipedia.org/wiki?curid=4305601" title="Andy Day">
Andy Day

Andy Day (ur. 15 maja 1981 w Luton) – brytyjski prezenter telewizyjny CBeebies.

</doc>
<doc id="4305603" url="https://pl.wikipedia.org/wiki?curid=4305603" title="Hryhorij Dańko">
Hryhorij Dańko

Hryhorij Wołodymyrowycz Dańko (ukr. Григорій Володимирович Данько; ros. Григорий Владимирович Данько, "Grigorij Władimirowicz Dańko"; ur. 25 października 1956) – radziecki zapaśnik startujący w stylu wolnym.
Brązowy medalista mistrzostw świata w 1981. Drugi w Pucharze Świata w 1981 roku.
Mistrz ZSRR w 1981; drugi w 1982; trzeci w 1978 i 1980 roku.
Jego syn Taras Dańko, był również zapaśnikiem. Zdobył brązowy medal na igrzyskach w Pekinie 2008.

</doc>
<doc id="4305604" url="https://pl.wikipedia.org/wiki?curid=4305604" title="Grigori Danko">
Grigori Danko



</doc>
<doc id="4305605" url="https://pl.wikipedia.org/wiki?curid=4305605" title="Gieorgij Makasaraszwili">
Gieorgij Makasaraszwili

Gieorgij Iwanowicz Makasaraszwili (ros. Георгий Иванович Макасарашвили; ur. 24 maja 1958) – radziecki zapaśnik startujący w stylu wolnym.
Brązowy medalista mistrzostw Europy w 1980 i 1983. Trzeci w Pucharze Świata w 1981. Wygrał uniwersjadę w 1981. Wicemistrz świata juniorów w 1977, mistrz Europy w 1976 roku.
Trzeci na mistrzostwach ZSRR w 1980, 1981 i 1982 roku.

</doc>
<doc id="4305607" url="https://pl.wikipedia.org/wiki?curid=4305607" title="Georgi Makasarishvili">
Georgi Makasarishvili



</doc>
<doc id="4305608" url="https://pl.wikipedia.org/wiki?curid=4305608" title="Georgij Makasaraszwili">
Georgij Makasaraszwili



</doc>
<doc id="4305609" url="https://pl.wikipedia.org/wiki?curid=4305609" title="Mrocza Nowe Miasto">
Mrocza Nowe Miasto

Mrocza Nowe Miasto – dawne miasto położone w obrębie współczesnego miasta Mrocza, uzyskało lokację miejską w 1651 roku, zdegradowane po 1771 roku.

</doc>
<doc id="4305610" url="https://pl.wikipedia.org/wiki?curid=4305610" title="Stara Nieszawa">
Stara Nieszawa

Stara Nieszawa – dawne miasto położone w obrębie współczesnego Podgórza, dzielnicy Torunia. Uzyskało lokację miejską około 1425 roku, zdegradowane w 1460 roku. Osada istniała do 1555 roku, gdy lokowano na jej miejscu miasto Podgórz.

</doc>
<doc id="4305611" url="https://pl.wikipedia.org/wiki?curid=4305611" title="Niezamyśl (Dobra)">
Niezamyśl (Dobra)

Niezamyśl – dawne miasto położone w obrębie współczesnego miasta Dobra, uzyskało lokację miejską w 1546 roku, zdegradowane przed 1700 rokiem.

</doc>
<doc id="4305617" url="https://pl.wikipedia.org/wiki?curid=4305617" title="Dominion 6.9 in Osaka-jo Hall">
Dominion 6.9 in Osaka-jo Hall

Dominion 6.9 in Osaka-jo Hall – gala wrestlingu wyprodukowana przez federację New Japan Pro-Wrestling (NJPW). Odbyła się 9 czerwca 2018 w Osaka-jo Hall w Osace w Japonii. Emisja była przeprowadzana na żywo za pośrednictwem NJPW World. Była to dziesiąta gala w chronologii cyklu NJPW Dominion oraz czwarta z rzędu produkowana w Osaka-jo Hall.
W walce wieczoru Kenny Omega pokonał Kazuchikę Okadę w two out of three falls matchu bez limitu czasowego z wynikiem 2-1 i po raz pierwszy w karierze zdobył IWGP Heavyweight Championship. Ponadto Chris Jericho pokonał Tetsuyę Naito i wygrał IWGP Intercontinental Championship, a także zwycięzca turnieju Best of the Super Juniors 2018 Hiromu Takahashi wygrał walkę z Willem Ospreayem i odebrał mu IWGP Junior Heavyweight Championship.
Produkcja.
Dominion 6.9 in Osaka-jo Hall oferowało walki profesjonalnego wrestlingu z udziałem wrestlerów biorących udział w oskryptowanych rywalizacjach (storyline’ach) prowadzonych podczas gal i konferencji prasowych federacji NJPW. Wrestlerzy są przedstawieni jako heele (negatywni, źli zawodnicy i najczęściej wrogowie publiki) i face’owie (pozytywni, dobrzy i najczęściej ulubieńcy publiki), którzy rywalizują pomiędzy sobą w seriach walk mających budować napięcie. Kulminacją rywalizacji jest walka wrestlerska lub ich seria.
Organizacja gali została oficjalnie ogłoszona 4 stycznia 2018 podczas gali Wrestle Kingdom 12. Jest ona największym wydarzeniem pomiędzy styczniowym Wrestle Kingdom, a wakacyjnym turniejem G1 Climax. Gala była emitowana w serwisie NJPW World z japońskim i angielskim komentarzem.
Rywalizacje.
14 sierpnia 2016, Kenny Omega pokonał Hirookiego Goto i wygrał finał turnieju G1 Climax 2016, dzięki czemu uzyskał możliwość walki o IWGP Heavyweight Championship na gali Wrestle Kingdom 11. W styczniu przyszłego roku Kazuchika Okada pokonał Omegę i obronił tytuł w wielce docenianym przez krytyków i fanów pojedynku. W maju podczas gali Wrestling Dontaku, po tym jak obronił tytuł w walce z Bad Luck Fale, Okada wybrał Omegę jako swojego przeciwnika podczas gali Dominion 6.11 in Osaka-jo Hall. Podczas gali ich 60-minutowy pojedynek zakończył się remisem z powodu upływu czasu i Okada obronił tytuł. Dwa miesiące później podczas trwającego turnieju G1 Climax, Omega pokonał Okadę i dotarł do finału, lecz przegrał w nim z Tetsuyą Naito. Na gali Wrestling Dontaku 2018 po pokonaniu Hiroshiego Tanahashiego, Okada ponownie wyzwał Omegę do pojedynku na gali Dominion. Tym razem zasugerował, aby ich pojedynek był bez limitu czasowego. Omega zaakceptował wyzwanie i dodał, że chce, aby ich pojedynek był two out of three falls matchem.
Podczas styczniowej gali New Year Dash 2018, Chris Jericho zaatakował Tetsuyę Naito po jego pojedynku. Pomimo rozpoczęcia rywalizacji z Naito, Jericho nie pojawiał się regularnie na galach federacji NJPW. Zapytany przez fanów na Twitterze, Jericho oznajmiał, że zakończył wystąpienia w federacji. Na gali Wrestling Hinokuni Naito pokonał Minoru Suzukiego i zdobył IWGP Intercontinental Championship, zaś na gali Wrestling Dontaku Jericho powrócił do NJPW i ponownie zaatakował Naito. Kilka dni po gali zostało ogłoszone, że dwójka spotka się w pojedynku podczas gali Dominion.
Podczas jednej z gal Road to Wrestling Dontaku, Hirooki Goto skutecznie obronił NEVER Openweight Championship w starciu z Juicem Robinsonem. Po walce do ringu wkroczył Michael Elgin, który chciał wyzwać Goto do walki, lecz do ogłoszenia wyzwania dołączył Taichi. Ostatecznie ogłoszono, że podczas gali Dominion Goto będzie bronił tytułu w pojedynku z Elginem i Taichim w three-way matchu.
Na gali , The Young Bucks (Matt i Nick Jackson) ogłosili, że przejdą z dywizji junior heavyweight do dywizji heavyweight w NJPW. Podczas pierwszego dnia gali Wrestling Dontaku wyzwali posiadaczy IWGP Tag Team Championship Sanadę i Evila do pojedynku o ich tytuły na gali Dominion.
Podczas gali Wrestle Kingdom 12, Will Ospreay zdobył IWGP Junior Heavyweight Championship pokonując Marty'ego Scurlla, Kushidę i Hiromu Takahashiego w four-way matchu. Na gali The New Beginning in Osaka pokonał Takahashiego w singlowej walce i obronił tytuł. W maju Takahashi wygrał turniej Best of the Super Juniors 2018, dzięki czemu ponownie uzyskał miano pretendenta do tytułu Ospreaya na gali Dominion.
Podczas gali NJPW's 46th Anniversay Show, El Desperado i Yoshinobu Kanemaru pokonali Roppongi 3K (Sho i Yoh), a także Bushiego i Hiromu Takahashiego, dzięki czemu zdobyli tytuły IWGP Junior Heavyweight Tag Team Championship. Na kwietniowej gali Sakura Genesis pokonali obydwie drużyny w rewanżu i skutecznie obronili tytuły. W trakcie trwającego turnieju Best of the Super Juniors, Sho i Yoh zdołali pokonać panujących mistrzów, dzięki czemu otrzymali kolejną szansę na walkę z Desperado i Kanemaru o tytuły.
Na gali The New Beginning in Osaka zadebiutował Rey Mysterio Jr., który w nagranym wcześniej filmiku video wyzwał Jushina Thunder Ligera do walki na gali Strong Style Evolved. Ostatecznie Mysterio odniósł kontuzję i musiał wycofać się z walki, przez co nowym przeciwnikiem Ligera stał się Will Ospreay. Mysterio pojawił się podczas gali i ogłosił, że zmierzy się z Ligerem w przyszłości. 8 maja zostało ogłoszone przez NJPW, że Mysterio zawalczy podczas gali Dominion. Po walce w trakcie ostatniej gali turnieju Best of the Super Juniors, Scurll zaatakował Hiroshiego Tanahashiego, lecz na jego pomoc przybiegł Liger. Tego samego miesiąca ogłoszono, że podczas gali Dominion, Tanahashi, Liger i Mysterio zmierzą się z reprezentującymi zespół Bullet Club Codym, Hangmanem Pagem i Scurllem.
Podczas gali The New Beginning in Sapporo, Jay White pokonał Kenny'ego Omegę i odebrał od niego IWGP United States Heavyweight Championship. Na jednej z gal Road to Wrestling Dontaku obronił tytuł pokonując Davida Finlaya, zaś na drugiej gali Wrestling Dontaku, tuż po walce reprezentantów drużyn Chaos i Taguchi Japan, White próbował zaatakować Juice'a Robinsona. 5 czerwca ogłoszono, że na gali Dominion, White oraz Yoshi-Hashi zmierzą się z Robinsonem i Finlayem.
Podczas ostatniego dnia turnieju Best of the Super Juniors odbył się six-man tag team match, w którym reprezentujący grupę Chaos Tomohiro Ishii, Toru Yano i Yoshi-Hashi pokonali reprezentantów Suzuki-gun (Minoru Suzukiego, Takashiego Iizukę i Takę Michinoku). Po walce Ishii i Suzuki skonfrontowali się w ringu z powodu ich porażki. 5 czerwca ogłoszono, że Ishii i Yano zmierzą się z Suzukim i Zackiem Sabre Jr. na gali Dominion.

</doc>
<doc id="4305619" url="https://pl.wikipedia.org/wiki?curid=4305619" title="Kanał Charleroi–Bruksela">
Kanał Charleroi–Bruksela

Kanał Charleroi–Bruksela – kanał wodny w Belgii, który łączy ze sobą miasta Charleroi i Brukselę. Dzisiejszy kanał ma długość 74 kilometrów. 
Historia.
W 1531 król Karol V Habsburg udzielił pozwolenia na budowę kanału Charleroi–Bruksela. Kanał miał łączyć rzekę Skaldę, znajdującą się w belgijskiej gminie Willebroek nad Brukselą, z miastem Charleroi. Dopiero w 1550, według rozkazu Marii Habsburżanki, wtedy gubernatorka Holandii rozpoczęto budowę kanału. W 1561 zatrudniono pracowników. 
Dzięki rewolucji przemysłowej pojawiły się nowe możliwości i postanowiono wtedy kontynuować budowę i rozbudowę kanału Charleroi–Bruksela, ponieważ niedaleko od Charleroi występowały duże zasoby węgla kamiennego. Roboty ziemne, które były potrzebne do rozbudowy kanału, rozpoczęto 2 kwietnia 1827. 1 sierpnia położono kamień węgielny w tunelu "La-Bête-Refaite", który ma długość 1267 metrów i szerokość 3 metrów. W 1830 prace nad kanałem zostały wstrzymane ze względu na rewolucję belgijską i krótko poprzez brak pieniędzy. 22 września 1832 kanał został uroczyście zainaugurowany. Miał zapewnić tańszą linię odpływową w kierunku Brukseli i portu w Antwerpii.
Kanał został na początku zbudowany ze stosunkowo małym przekrojem i był przeznaczony dla statków przewożących zawartość do 70 ton. Dlatego wkrótce rozpoczęły się prace ekspansyjne. W latach 1854–1914 rozbudowano kanał Charleroi–Bruksela do tego stopnia, że pomiędzy Charleroi i Clabecq kursowały statki o pojemności 300 ton.
Po I wojnie światowej zaczęto budować dalej. Tym razem rozszerzono odcinek Clabecq–Bruksela. Po tej trasie kursowały statki, mieszczące 1350 ton. Po II wojnie światowej przebudowano odcinek Charleroi w kierunku Antwerpii tak, aby i na tej trasie mogły płynąć statki mające 1350 ton. 
Podnośnik statków "Ronquières".
Najważniejszą budowlą na kanale Charleroi–Bruksela jest podnośnik statków Ronquières, który ma formę kolejki. Ma długość 1432 metrów oraz 67,73 metrów pionowego wyciągu. Składa się z dwóch dużych kasetonów, zamontowanych na szynach. Każdy kaseton ma 91 metrów długości, 12 metrów szerokości i 3,70 metrów głębokości. Jednorazowo może zabrać ze sobą łódź, ważącą 1350 ton lub kilka mniejszych, których gabaryty mieszczą się w wartościach granicznych.
Podnośnik statków "Ronquières" został zbudowany w latach 1962–1968 i zastępuje 14 śluz wodnych. Droga wodna Charleroi–Bruksela nadal wykorzystywana jest do przewozu ładunków (transportu).

</doc>
<doc id="4305634" url="https://pl.wikipedia.org/wiki?curid=4305634" title="Estudios Latinoamericanos">
Estudios Latinoamericanos

Estudios Latinoamericanos – rocznik wydawany od 1972 roku. Jego założycielem był Tadeusz Łepkowski. Wydawcą jest Polskie Towarzystwo Studiów Latynoamerykanistycznych. Publikowane są w nim prace dotyczące: kultury i historii Ameryki Łacińskiej. Artykuły pisane są przez polskich naukowców w języku hiszpańskim.

</doc>
<doc id="4305636" url="https://pl.wikipedia.org/wiki?curid=4305636" title="Półkpie">
Półkpie

Półkpie – dawne miasto położone na terenie współczesnej wsi Zimnowoda, uzyskały lokację miejską przed 1513 rokiem, zdegradowane przed 1578 rokiem.

</doc>
<doc id="4305639" url="https://pl.wikipedia.org/wiki?curid=4305639" title="Theodor West">
Theodor West

Theodor West, Theodor August Sophus West (ur. 7 grudnia 1872 w Middelfart, Dania, zm. ?) – gdański śpiewak operowy i urzędnik bankowy, oraz duński urzędnik konsularny.
Narodowości duńskiej. Rodzicami byli Henrik West (1842-) oraz Emma Caroline Henriette Matzen (1845-). Do Gdańska przybył przed wybuchem I wojny światowej. W Teatrze Miejskim ("Danzig Stadttheater") występował jako śpiewak operowy, następnie był urzędnikiem bankowym. Pełnił też funkcję sekretarza (1915-), wicekonsula (1923-), również kierownika konsulatu Danii w Gdańsku (1936-1937).

</doc>
<doc id="4305640" url="https://pl.wikipedia.org/wiki?curid=4305640" title="Sosnowiecki Rower Miejski">
Sosnowiecki Rower Miejski

Sosnowiecki Rower Miejski ( w skrócie SRM)– publiczny system wypożyczania rowerów w Sosnowcu, który powstał jako pierwszy w Zagłębiu Dąbrowskim i jak podaje Onet, Dziennik Zachodni, TVS, portal miejski oraz ESKA trzecia tego typu inwestycja w województwie śląskim. Został uruchomiony 1 czerwca 2018, co w rzeczywistości czyni go ósmym w kolejności uruchomienia w województwie (oprócz wspomnianych przez media Katowic i Gliwic system roweru publicznego posiadały już wcześniej Pszczyna (od 2017) i Bielsko-Biała (od 2014), a wcześniej w tym samym roku został uruchomiony w Tychach, Częstochowie i Zabrzu).
Jako jeden z nielicznych system dysponuje zadaszonymi stacjami, w których oprócz tradycyjnych rowerów znajdziemy tandemy i rowery trójkołowe. Wbrew zapewnieniom oficjalnych doniesień prasowych nie jest to pierwszy taki system w Polsce. Rowery tego typu w systemach publicznych dostępne są już od co najmniej 2015 roku, a w regionie pojawiły się wcześniej w Tychach. W początkowym założeniu w ofercie miały znajdować się także rowery cargo umożliwiające przewóz bagażu do 100 kg lub czworo dzieci. Sosnowiec za to jako pierwszy wprowadził zadaszone stacje dokujące. Operatorem systemu została firma Nextbike.
System roweru miejskiego jest kompatybilny z używanym w Katowicach systemem City by bike, i po rozmowach zsynchronizowano systemy z miast metropolii.
"SRM" jest jednym z elementów szerszego projektu związanego z budową infrastruktury rowerowej w mieście; Docelowo składać się ma z 86 stacji i 882 rowerów ulokowanych we wszystkich dzielnicach miasta.
Historia.
W 2016 Urząd Miasta ogłosił wart 1,7 mln zł przetarg na wybudowanie i wyposażenie zadaszonych stacji roweru miejskiego. Oddzielny przetarg został ogłoszony na zarządzanie i eksploatację systemu miejskich wypożyczalni rowerów. W pierwotnej specyfikacji przetargowej zapisano całoroczne funkcjonowanie systemu. Po unieważnieniu przetargu zmieniono założenia, że system ma działać z wyłączeniem miesięcy zimowych (grudzień, styczeń, luty, marze). W kolejnym przetargu, ogłoszonym 4 kwietnia, ofertę złożyła tylko firma Nextbike. 16 lutego 2017 została podpisana umowa. Pierwotnie system miał zostać uruchomiony w marcu 2018, potem kwietniu 2018. Ostatecznie system został uruchomiony 1 czerwca. Jeszcze przed uruchomieniem stacji w systemie było zarejestrowanych 1846 mieszkańców miasta.
W momencie uruchomienia w skład systemu wchodziło 9 bezobsługowych zadaszonych stacji dokujących: oraz 130 rowerów w tym tandemy i rowery trójkołowe.
Miasto ubiegało się o dodatkowe środki w Śląskim Urzędzie Marszałkowskim na uruchomienie kolejnych 11 stacji i udostępnienie 110 rowerów.
5 kwietnia 2019 system został zintegrowany z pozostałymi systemami w Metropolii Górnośląsko-Zagłębiowskiej. Rowery z 5 miast: Katowic, Tychów, Chorzowa, Siemianowic Śląskich i Sosnowca można zostawiać w dowolnych stacjach roweru miejskiego z obszaru wymienionych mist.
W lipcu 2019 roku uruchomiono dziesiątą stację – stację w okolicy kompleksu rekreacyjnego Stawiki. W tym samym roku po raz pierwszy pojawiły się projekty budowy nowych stacji w Budżecie Obywatelskim w Sosnowcu; Pierwsza stacja z projektów mieszkańców powstała w Porąbce u zbiegu ulic Zagórskiej i Wiejskiej.
W 2020 roku w systemie uruchomiono 12 kolejnych stacji. Dzięki rozbudowie dostępnych jest 22 stacji oraz 270 rowerów. Pojawiły się także rowery wyposażone w foteliki dla dzieci, rowery cargo oraz rowerki dziecięce. System ruszył z opóźnieniem ze względu na pandemię COVID-19. Ze względu na zagrożenie pandemiczne system został doposażony w dozowniki do płynu do dezynfekcji rąk. W tym samym roku system został objęty programem "MulltiSport Bike", dzięki któremu użytkownicy kart "Multisport" mogą uzyskać przejazdy w ramach abonamentu.
Rowery.
System składa się ze 270 rowerów i 23 zadaszonych bezobsługowych stacji dokujących.
W ramach systemu oprócz tradycyjnych rowerów miejskich dostępne są:
Działanie systemu.
System funkcjonuje od początku kwietnia do końca listopada. Wyjątkiem jest 2020 rok, gdzie ze względu na pandemię, system został uruchomiony 11 maja. Stacje czynne są całodobowo przez 7 dni w tygodniu.
Wypożyczenie.
Aby dokonać wypożyczenia trzeba być zarejestrowanym użytkownikiem dowolnego systemu Sosnowiecki Rower Miejski lub dowolnego obsługiwanego przez NextBike i posiadać w urządzeniu mobilnym aplikację na system Android lub IOS pobraną z Google Play lub AppStore. Rejestracji można dokonać poprzez stronę internetową systemu i dokonać opłaty aktywacyjnej 10 zł. Rowery można wypożyczać przez terminal (wpisanie nr telefonu, kodu pin i kodu roweru) lub przez dedykowaną aplikację mobilną (wpisanie kodu roweru lub zeskanowanie kodu QR).
Rowery typu tandem i trójkołowe mają domyślne, zawarte w regulaminie przypisanie do określonych stacji roweru miejskiego. Relokacja rowerów wykonywana jest codziennie przez operatora systemu. Od 2019 roku rowery sosnowieckiego systemu można zostawiać w stacjach roweru miejskiego w Katowicach, Tychach, Chorzowie i Siemianowicach Śląskich a także w Zabrzu i Gliwicach.
Opłaty i płatność.
Pierwsze 30 minut wypożyczenia roweru jest darmowe, potem opłaty narastają stopniowo. Od 31 do 60 minuty opłata wynosi 1 zł. Następna rozpoczęta godzina 2 zł, trzecia – 3 zł, a każda następna powyżej 3 godzin – 4 zł.
Planowano by płatności można było dokonywać z użyciem usługi SMS, szybkim przelewem oraz kartą ŚKUP. Do 2020 jedynie obowiązują metody płatności jest prepaid, gdzie po zalogowaniu na stronę zasila się konto z użyciem przelewu internetowego lub płatności kartą przez internet. Od 1 kwietnia 2020 za wypożyczenie roweru można również płacić kartą Multisport - w ramach abonamentu przysługuje godzina wypożyczenia dziennie.

</doc>
<doc id="4305641" url="https://pl.wikipedia.org/wiki?curid=4305641" title="Applewood">
Applewood

Applewood – jednostka osadnicza w Stanach Zjednoczonych, w stanie Kolorado, w hrabstwie Jefferson.

</doc>
<doc id="4305642" url="https://pl.wikipedia.org/wiki?curid=4305642" title="Aspen Park">
Aspen Park

Aspen Park – jednostka osadnicza w Stanach Zjednoczonych, w stanie Kolorado, w hrabstwie Jefferson.

</doc>
<doc id="4305643" url="https://pl.wikipedia.org/wiki?curid=4305643" title="East Pleasant View">
East Pleasant View

East Pleasant View – jednostka osadnicza w Stanach Zjednoczonych, w stanie Kolorado, w hrabstwie Jefferson.

</doc>
<doc id="4305644" url="https://pl.wikipedia.org/wiki?curid=4305644" title="Evergreen (Kolorado)">
Evergreen (Kolorado)

Evergreen – jednostka osadnicza w Stanach Zjednoczonych, w stanie Kolorado, w hrabstwie Jefferson.

</doc>
<doc id="4305645" url="https://pl.wikipedia.org/wiki?curid=4305645" title="MDK w Radomsku">
MDK w Radomsku



</doc>
<doc id="4305646" url="https://pl.wikipedia.org/wiki?curid=4305646" title="Richard Marx (1867–1935)">
Richard Marx (1867–1935)

Richard Marx (ur. 1867, zm. 12 marca 1935) – gdański finansista i duński urzędnik konsularny.
Był dyrektorem Gdańskiego Prywatnego Banku Akcyjnego ("Danziger Privat-Actien-Bank") (1903-1933), usuniętym ze stanowiska z uwagi na swoje nie aryjskie pochodzenie (?!), radnym miejskim (1907-1919, 1919–1924), "prowizorem" szpitala przy kościele Bożego Ciała w Gdańsku (1918-1920) oraz pełnił funkcję początkowo wicekonsula (1909-) a następnie konsula Danii w Gdańsku (1912-1921).

</doc>
<doc id="4305647" url="https://pl.wikipedia.org/wiki?curid=4305647" title="Grzyb (Mirów)">
Grzyb (Mirów)

Grzyb – skała na Wyżynie Częstochowskiej w miejscowości Mirów, w gminie Niegowa, w powiecie myszkowskim, województwie śląskim. Znajduje się w odkrytym terenie po południowej stronie Zamku w Mirowie i jest jedną z Mirowskich Skał. 
Zbudowana z wapieni skała jest klasycznym grzybem skalnym i obiektem wspinaczki. Gwałtowny rozwój wspinaczki skalnej w obrębie Mirowskich Skał nastąpił w latach 90. XX wieku. 
Drogi wspinaczkowe.
Na Grzybie jest 5 dróg wspinaczkowych o trudności od V do VI+ w skali Kurtyki. Wspinaczka tradycyjna, na skale brak punktów asekuracyjnych.

</doc>
<doc id="4305648" url="https://pl.wikipedia.org/wiki?curid=4305648" title="Aubrey Brain">
Aubrey Brain

Aubrey Harold Brain (ur. 12 lipca 1893 w Londynie, zm. 21 września 1955) – brytyjski waltornista.
W 1911 roku został pierwszym waltornistą New Symphony Orchestra. Występował w orkiestrze Thomasa Beechama oraz w Covent Garden Theatre. Od 1930 do 1945 roku współpracował z BBC Symphony Orchestra. W latach 1923–1955 był wykładowcą Królewskiej Akademii Muzycznej w Londynie.

</doc>
<doc id="4305650" url="https://pl.wikipedia.org/wiki?curid=4305650" title="Knight Bachelor">
Knight Bachelor



</doc>
<doc id="4305651" url="https://pl.wikipedia.org/wiki?curid=4305651" title="Księża pokoju">
Księża pokoju

Księża pokoju – ruch węgierskich duchownych katolickich współpracujących z rządem komunistycznym.
Zainicjowany został przez ks. Miklósa Beresztóczyego i o. Richárda Horvátha utworzeniem 1 sierpnia 1950 roku Komitetu Kapłanów Katolickich dla Pokoju. W lipcu 1951 roku członkowie ruchu otrzymali kluczowe stanowiska w węgierskim Kościele, które piastowali do powstania 1956 roku. W 1957 roku episkopat Węgier uznał ruch pod swoimi warunkami, tworząc organizację Opus Pacis, która istniała do 1989 roku.
Geneza.
Wybory 1945 roku na Węgrzech zakończyły się zwycięstwem Niezależnej Partii Drobnych Rolników z 57% poparcia. Stosując taktykę salami, Komunistyczna Partia Węgier przejęła w rządzie kluczowe stanowiska. W ten sposób ministrem spraw wewnętrznych został László Rajk. Podległy komunistom resort bezpieczeństwa aresztował sekretarza generalnego partii rządzącej Bélę Kovácsa, który na torturach złożył zeznania, iż premier Ferenc Nagy i przewodniczący Zgromadzenia Narodowego Béla Varga spiskują przeciwko ZSRR. W efekcie aresztowano 21 przedstawicieli Partii Drobnych Rolników, co doprowadziło do rozbicia partii i utraty większości w parlamencie. W czerwcu 1947 roku Nagy i Varga uciekli za granicę.
W sierpniu 1947 zorganizowano nowe wybory parlamentarne, w którym blok komunistyczny zdobył 61% głosów. Po wyeliminowaniu opozycji, w styczniu 1948 roku Mátyás Rákosi wezwał członków partii do walki z Kościołem. Jeszcze w 1948 roku podjęto takie działania, jak rozwiązanie Caritasu i Akcji Katolickiej, zlikwidowanie katolickiego ruchu wydawniczego czy upaństwowienie szkół katolickich, a 26 grudnia – aresztowanie kard. Józsefa Mindszentyego.
Komuniści zaplanowali również rozbicie Kościoła od wewnątrz. W tym celu polecili sympatyzującemu z nimi ks. Ferencowi Vardze zorganizowanie „ruchu księży na rzecz pokoju”. Varga, wychodząc naprzeciw temu poleceniu, rozpoczął organizację tego ruchu w kwietniu 1949 roku. Duchowny wycofał się jednak ze swoich zamiarów i miał zamiar uciec za granicę, jednak został postrzelony przez straż graniczną, po czym zmarł w więzieniu. Ruch Vargi natomiast nie przetrwał.
Działalność.
14 czerwca 1950 roku kierownictwo partii wydało wewnętrzną poufną klauzulę, która mówiła między innymi, iż należy wykorzystać duchownych w ten sposób, aby skłócili robotników z kapłanami i biskupami. Osobą odpowiedzialną za zainicjowanie „ruchu pokojowego” był János Kádár. Na jego polecenie próbę powołania takiego ruchu podjęli ks. kanonik Miklós Beresztóczy (torturowany przez komunistów w latach 1948–1949) oraz cysters o. Richárd Horváth (skonfliktowany z przełożonym zakonu). Utworzyli oni Komitet Kapłanów Katolickich dla Pokoju ("Katolikus Papok Országos Békebizottsága"), który skupił około dwustu księży. Oficjalnie celem komitetu było „promowanie sprawiedliwości społecznej, pokoju oraz dobrze wyważonych relacji między państwem a Kościołem”. Inauguracyjne spotkanie odbyło się 1 sierpnia 1950 roku w głównej auli uniwersytetu im. Loránda Eötvösa w Budapeszcie. Na spotkaniu, któremu przewodniczył István Balogh, pojawiło się około 50 osób.
Przyczyny uczestnictwa członków w ruchu „księży pokoju” były różnorakie: niektórzy księża byli zastraszani, szantażowani (z powodów moralnych lub politycznych, np. sympatia ze strzałokrzyżowcami), jednakże większość wstąpiła w nadziei na lepsze warunki pracy kapłańskiej i duszpasterskiej. Członkowie komitetu posiadali liczne uprawnienia ze strony państwa, np. prawo do emerytury, hospitalizacji, pobytu w domu spokojnej starości, dodatki do pensji czy renowacja kościoła.
Jesienią 1950 roku zakończono proces organizacji komitetu. Komitet Kapłanów Katolickich należał do Krajowej Rady Pokoju, która z kolei była członkiem Światowej Rady Pokoju. Organ prasowy komitetu – dwutygodnik „Kereszt” – zaczął się ukazywać 1 listopada 1950 roku. Pismo było finansowane przez Krajową Radę Pokoju. Autorami artykułów byli wyłącznie kapłani. Do stałych rubryk czasopisma należały: historie z życia ruchu, wydarzenia katolickie i polityczne oraz część liturgiczna. Sama treść dwutygodnika opierała się na "donosach", krytyce biskupów i mocarstw zachodnich.
W tym czasie władze zamierzały nakłonić duchowieństwo do poparcia apelu sztokholmskiego. O ile „księża pokoju” opowiadali się za apelem, o tyle węgierscy biskupi odmawiali jego podpisania, akcentując fakt, iż Kościół zawsze potępiał wojny. Zamiast tego 3 kwietnia 1951 roku biskupi wystosowali własny list do ONZ. Rząd Węgier uznał to za prowokację i przydzielił wakujące parafie Budapesztu księżom komitetu. W odpowiedzi na to administrator apostolski Esztergomu Endre Hamvas, chcąc uniknąć rozłamu w Kościele, podpisał apel sztokholmski.
31 sierpnia 1950 roku został podpisany kompromitujący episkopat układ państwo – Kościół. Był on poprzedzony znaczącą liczbą aresztowań księży i osób zakonnych, co miało wywrzeć presję na biskupach. Tekst układu stanowił manifestację poparcia dla działań rządu Węgierskiej Republiki Ludowej i wzywał biskupów do walki z przeciwnikami ustroju. Jeden z punktów układu zajmował się uposażeniem księży, dlatego też przedstawiciele Komitetu Kapłanów Katolickich poprosili władze o rozwiązanie tego problemu. Pośrednikiem w wydawaniu subwencji dla księży komuniści uczynili „księży pokoju”, których uprawniono do konsultacji w sprawie stawek, jak również wysokości i rozdziału pieniędzy otrzymywanych przez Kościół. Beresztóczy pertraktował również z kard. Mindszentym, odwiedzając go w więzieniu i namawiając do rezygnacji z funkcji kościelnych, za co kardynał miałby być uwolniony; Mindszenty odrzucił te propozycje.
W dniach 15–18 maja 1951 roku nastąpiła seria aresztowań duchownych, wśród nich pięciu biskupów (m.in. Józsefa Grősza), a także Vendela Endrédyego, który jako przełożony zakonu cystersów suspendował Richárda Horvátha. Pozostali biskupi węgierscy 3 lipca podpisali akt lojalności wobec państwa, w którym potępiali abpa Grősza i popierali Komitet Kapłanów Katolickich dla Pokoju. Po tym wydarzeniu władze wydały dekret, w myśl którego wszystkie nominacje arcybiskupie, biskupie i proboszczowskie wymagały uzgodnienia z rządem. Dekret miał moc wsteczną od 1 stycznia 1946 roku, stąd też w drugiej połowie lipca 1951 roku doszło do licznych i znaczących zmian w obsadach kościelnych. Diecezje, których biskupi znajdowali się w więzieniu, otrzymywały „wikariuszy generalnych”, stąd prymasowską archidiecezję ostrzyhomską objął ks. kanonik Miklós Beresztóczy. Inni działacze komitetu objęli pozostałe funkcje „wikariuszy generalnych”, natomiast w diecezjach, których biskupi nie byli więzieni, „księża pokoju” byli obsadzani na kluczowe stanowiska. Pozwoliło to władzy ściśle kontrolować pracę parafii.
W połowie 1955 roku papież potępił pismo „Kereszt” (8 czerwca, na prośbę abpa Grősza, dekretem Świętego Oficjum pismo trafiło na indeks ksiąg zakazanych). Doprowadziło to do załamania środowiska „księży pokoju”. Część księży opuściła wówczas ruch, za co zostali wydaleni z diecezji i pozbawieni państwowego zezwolenia na wykonywanie funkcji kapłańskich.
Podczas powstania 1956 roku uwolniony już kard. Mindszenty wprowadził dekret, w myśl którego odmawiał „księżom pokoju” jurysdykcji kościelnej; ta decyzja została zatwierdzona przez Stolicę Apostolską. Dzięki temu w Kościele węgierskim władzę biskupią objęli autentyczni hierarchowie. „Księża pokoju” nie sprzeciwiali się tym postanowieniom. Jednakże 30 stycznia 1957 roku władze odwołały decyzje kardynała jako „motywowane nienawiścią do ustroju”, wskutek czego „księża pokoju” mieli prawo powrócić na swoje stanowiska. Mimo tego 36 spośród księży nie przyjęło oferowanych stanowisk, obiecując wierność Stolicy Apostolskiej.
Węgierski episkopat sprzeciwił się decyzji władzy, wskutek czego dwóch biskupów skazano na areszt domowy. Postanowiono więc wypracować kompromis: episkopat zaproponował uznanie ruchu „księży walczących o pokój” pod warunkiem lojalności wobec biskupów, jak również rozwiązania przez władze dawnego ruchu oraz zamknięcia dwutygodnika „Kereszt”. 5 sierpnia 1956 wydano ostatni numer „Keresztu”, zastąpionego następnie przez „Katolikus Szó”. 23 maja 1957 roku natomiast utworzono organizację Opus Pacis, której przewodniczył abp Endre Hamvas. W każdej diecezji utworzono „katolickie komitety pokojowe” i zorganizowano regularne zgromadzenia pokojowe, na które wielu księży było doprowadzanych siłą. Te posiedzenia były wykorzystywane przez propagandę, zaś wiosną 1958 roku ruch Opus Pacis uzyskał publiczne poparcie premiera Gyuli Kállaia. Ruch ten istniał do 1989 roku.
Następstwa.
Podobne ruchy istniały w innych krajach bloku wschodniego: Polsce (księża patrioci), Jugosławii (Stowarzyszenie Księży Słoweńskich, Bractwo Cyryla i Metodego) oraz Czechosłowacji (Pokojowy Ruch Katolickiego Duchowieństwa). Mimo tego odsetek księży węgierskich uczestniczących w ruchu był zdecydowanie wyższy aniżeli w innych państwach. Założenie rozbicia Kościoła węgierskiego od wewnątrz uznawane jest za skuteczne. Od lat 50. malała działalność duszpasterska, a w efekcie – następowało oddalanie się wiernych od Kościoła i postępowała laicyzacja, jak również zanik katolickich wspólnot religijnych i upadek autorytetu Kościoła.

</doc>
<doc id="4305653" url="https://pl.wikipedia.org/wiki?curid=4305653" title="Trzęsienie ziemi w Tōhoku (2011)">
Trzęsienie ziemi w Tōhoku (2011)



</doc>
<doc id="4305667" url="https://pl.wikipedia.org/wiki?curid=4305667" title="Fetty Wap">
Fetty Wap

Fetty Wap, właściwie Willie Maxwell II (ur. 7 czerwca 1991) – amerykański raper, piosenkarz i autor tekstów. 
Wczesne życie.
Willie Maxwell urodził się 7 czerwca 1991 roku i wychował w Paterson w New Jersey. Fetty urodził się z jaskrą w obu oczach, ujawnił w wywiadzie z 2015 roku, że lekarze nie byli w stanie uratować jego lewego oka i zamiast tego założyli sztuczne oko. Zaczął interesować się muzyką w 2013 roku.
Kariera.
2014-2015: Początki i debiutancki album.
Debiutancki singiel Fetty'ego, zatytułowany "Trap Queen," został wydany na początku 2014 roku. Nagrał utwór w lutym 2014 roku. jednak do połowy listopada 2014 roku nie zyskał większego uznania, a od tego czasu pokrył się platyną i miał ponad 130 milionów odtworzeń na SoundCloud. Fetty Wap reprezentowany przez Attorney Navarro W. Gray, podpisał kontrakt z wytwórnią 300 Entertainment, którą założyli Lyor Cohen, Kevin Liles, Roger Gold i Todd Moscowitz, a także umowę dystrybucyjną z Atlantic Records. Jego debiutancki mixtape, "Fetty Wap: The Mixtape", został pierwotnie wydany w lutym 2015, ale premiera została przesunięta, ponieważ tworzył inne piosenki. W czerwcu 2015 r., Wap został włączony do klasy XXL Freshman.
29 czerwca 2015 r. Wap wydał swój drugi singiel "679," teledysk do piosenki miał premierę na YouTube w maju, zanim został wydany komercyjnie. "679" miał oryginalną wersję z Monty'm i wersem dodanym przez Fetty'ego. Wersja z Remy Boyz została usunięta z albumu. Jego kolejny singiel,"My Way", osiągnął siódme miejsce na liście Billboard Hot 100. Później Drake zremiksował tę piosenkę i stworzył wersję, która była odtwarzana w radiu. Utwór "679" osiągnął czwarte miejsce na liście Billboard Hot 100.
Od 26 lipca 2015 r. do 1 sierpnia tego samego roku raper był nominowany do oznaczeń Billboard przez wybitnych artystów hip-hopowych Eminema i Lil Wayne'a. Stał się pierwszym raperem z trzema piosenkami, zajmując 20 pierwszych miejsc na liście Billboard Hot 100 od czasu, gdy Eminem zrobił to w 2013 roku. W ciągu czterech lat stał się pierwszym raperem płci męskiej, który miał równoczesną liczbę singli, które znalazły się w pierwszej dziesiątce tego samego wykresu, odkąd Lil Wayne zrobił to w 2011 roku. Z jego czwartym singlem "Again", Wap, pierwszy w 26-letniej historii wykresów Hot Rap Songs, miał cztery piosneki w pierwszej dziesiątce jednocześnie.
Debiutancki album studyjny rapera, "Fetty Wap", ukazał się 25 września 2015 r. Album zadebiutował na pierwszym miejscu na liście Billboard 200 w USA, z 129 000 równorzędnymi albumami (75 484 w sprzedaży czystych albumów). Wap wydał następnie dwie mixtape'y: "Coke Zoo" we współpracy z raperem French Montana i "ZOO 16: The Mixtape z" Zoo Gang. Fetty otrzymał dwie nominacje na 58. Grammy Awards.
2016-2020: "Zoovier" i inne projekty.
5 lutego 2016 r. Fetty Wap wydał nowy singiel zatytułowany "Jimmy Choo". 26 kwietnia 2016 r. ogłoszono, że od 3 maja Fetty Wap będzie mieć swoją mobilną grę wyścigową dostępną na telefony, tablety i Apple TV. Gra jest pochodną gry mobilnej Nitro Nation Stories. Gra wyścigowa wieloosobowa, ulepszanie samochodów i różne historie do wyboru. Nawiązała współpracę z markami samochodowymi, takimi jak BMW, Nissan i Cadillac. Wersja zawiera Fetty'iego i Monty'iego w fabule. 
Wap pojawił się gościnnie na singlu Fifth Harmony "All in My Head (Flex)". W kwietniu 2016 r. Wydał singiel "Wake Up" z oficjalnym teledyskiem, który został nakręcony w Eastside High School. Kolejny singiel "Make You Feel Good" ukazał się w sierpniu 2016 r. 
21 listopada 2016 r. wydał mixtape zatytułowany "Zoovier" na którym znalazło się 19 utworów. 
W grudniu 2016 r. wydał singiel "Like a Star" z udziałem Nicki Minaj.
4 stycznia 2017 roku wydał piosenkę "Way You Are" z Monty, miesiąc później "Flip Phone". Uczestniczył w pokazie pereł Philipp Plein podczas New York Fashion Week w lutym 2017 r. 
12 maja 2017 r. Fetty wydał singiel "Aye". 7 czerwca 2017 r. wydał mixtape "Lucky No. 7". 18 sierpnia 2017 r. Ukazał się singiel "There She Go" z Monty. W październiku 2017 r. Fetty Wap wraz z CVBZ znalazł się w singlu "Feels Great" grupy Cheat Codes. 
19 stycznia 2018 r. raper wydał EP "For My Fans III: The Final Chapter". W czerwcu 2018 roku wydał mixtape "Bruce Wayne". 
W urodziny 7 czerwca 2019 r. Fetty Wap wydał singiel "Birthday". 27 września tego samego roku światło dzienne ujrzała jego piosenka "Brand New". 14 lutego 2020 raper wydał mixtape "Trap &amp; B".
Styl muzyczny.
Fetty Wap określił swoją muzykę jako "ignorancki R&amp;B". Łączy śpiew i rapowanie.
Wpływy.
Fetty Wap zwykle nosi flagę Haiti na cześć babci swojej córki, która zmarła i czerpie wpływy z haitańskiej kultury. W wywiadzie dla CivilTV powiedział, że "zakochał się w kulturze; ludzie nie wiedzą, co Haiti dla mnie znaczy." Odczuwa wzajemną miłość do Haitańczyków i podkreśla, że nie nosi flagi dla wyglądu, ale dla uznania. Kilkakrotnie mówił, że duży wpływ na jego karierę wywarł raper z Atlanty Gucci Mane.
Życie prywatne.
Fetty Wap jest ojcem siedmiorga dzieci, Aydin Zoovier (ur. 2011) z dziewczyną za czasów jego dzieciństwa Ariel Reese, Eliza "ZaZa" Zaviera (ur. 2015) z Lehzae Zeoną, Amani (ur. 2016) z Elaynną Parker, Khari (ur. 2016) z gwiazdą reality show "Love &amp; Hip Hop: Hollywood" Masiką Kalysha, Lauren (ur. 2016 zm. 2 sierpnia 2021) z egzotyczną tancerką Turquoise Miami i Alaiya (ur. 2018) ze swoją byłą dziewczyną Alexis Skyy. Lezhae Zeona urodziła drugie dziecko z Fetty'iemu w 2018 r., chłopca o imieniu Zy. 
Wap pojawił się w trzecim sezonie w filmie VH1 "Love &amp; Hip Hop: Hollywood", który dokumentował jego napięte stosunki z Masiką.
W lipcu 2021 roku córka rapera, Lauren, zmarła w wieku czterech lat. Amerykański tabloid TMZ poinformował, że przyczynę śmierci dziewczynki miały stanowić powikłania wynikające z wrodzonej arytmii serca, chociaż jej matka Turquoise Miami w sierpniu 2021 roku oświadczyła na portalu Instagram, że przyczyna śmierci Lauren nie została jeszcze w pełni ustalona.
Procesy sądowe i zarzuty karne.
Przez lata Fetty Wap był w trakcie wielu procesów sądowych, w tym o naruszenie praw autorskich, zniesławienie, uszkodzenie mienia i napaść.
2 listopada 2017 r. o godzinie 2:20 raper został aresztowany po tym, jak został zatrzymany na autostradzie Brooklynu. Następnie oskarżono go o zagrożenie na drodze, jazdę po pijanemu, brak licencji na jazdę motocyklem, nielegalną zmianę pasów ruchu i wyścigi równoległe.
29 października 2021 r. prokuratorzy federalni złożyli akt oskarżenia przeciwko raperowi, oskarżając go o udział w zorganizowanej grupie przestępczej zajmującej się przemytem i dystrybucją narkotyków. Został aresztowany w CitiField i nie przyznał się przed sądem w Nowym Jorku do przedstawionych mu zarzutów.

</doc>
<doc id="4305670" url="https://pl.wikipedia.org/wiki?curid=4305670" title="Joanna Nowakowska-Małusecka">
Joanna Nowakowska-Małusecka

Joanna Barbara Nowakowska-Małusecka – polska prawnik, doktor habilitowany nauk prawnych, profesor nadzwyczajny Uniwersytetu Śląskiego, specjalistka w zakresie prawa międzynarodowego publicznego, prawo organizacji międzynarodowych, prawo Wspólnot Europejskich.
Życiorys.
W 1998 na podstawie napisanej pod kierunkiem Genowefy Grabowskiej rozprawy pt. "Odpowiedzialność karna jednostek za zbrodnie wojenne popełnione w byłej Jugosławii i w Rwandzie w świetle prawa międzynarodowego" otrzymała na Wydziale Prawa i Administracji Uniwersytetu Śląskiego stopień naukowy doktora nauk prawnych w zakresie prawa, specjalność: prawo międzynarodowe publiczne. Tam też na podstawie dorobku naukowego oraz rozprawy pt. "Sytuacja dziecka w konflikcie zbrojnym. Studium prawnomiędzynarodowe" uzyskała w 2013 stopień doktora habilitowanego nauk prawnych w zakresie prawa, specjalność: prawo międzynarodowe publiczne.
Została profesorem nadzwyczajnym Uniwersytetu Śląskiego zatrudnionym w Katedrze Prawa Międzynarodowego Publicznego i Prawa Europejskiego Wydziału Prawa i Administracji UŚl. Była także nauczycielem akademickim Górnośląskiej Wyższej Szkoły Handlowej im. Wojciecha Korfantego w Katowicach.

</doc>
<doc id="4305672" url="https://pl.wikipedia.org/wiki?curid=4305672" title="Federico Barba">
Federico Barba

Federico Barba (ur. 1 września 1993 w Rzymie) – włoski piłkarz występujący na pozycji środkowego obrońcy w Realu Valladolid.
Kariera.
Barba karierę juniorską rozpoczął w wieku siedmiu lat w szkółce AS Axa Calcio. W 2007 przeniósł się do Cisco Roma. Sezon później występował w młodzieżowych drużynach AS Roma. W lipcu 2012 wypożyczony do występującego w Serie B Grosseto. W lidze zadebiutował 20 października w spotkaniu z Modeną. W lipcu 2013 Grosseto nabył połowę praw do karty zawodnika za 200 tys. euro. W sierpniu 2013 AS Roma odkupił połowę praw do karty zawodnika w zamian za 400 tys. euro oraz za wypożyczenie do Grosseto Mattea Ricciego. Następnie klub z Rzymu sprzedał połowę praw do karty zawodnika do Empoli FC. W czerwcu 2015 Empoli FC odkupił od AS Roma pozostałe 50 procent praw do karty zawodnika.
W lutym zawodnik 2016 przeniósł się do VfB Stuttgart na zasadzie wypożyczenia do końca sezonu z opcją pierwokupu. W lipcu 2017 kupiony przez Sporting Gijón. W sierpniu 2018 podpisał kontrakt z A.C. ChievoVerona obowiązujący do czerwca 2022 roku. Kwota odstępnego wyniosła 3 mln euro.

</doc>
<doc id="4305673" url="https://pl.wikipedia.org/wiki?curid=4305673" title="Starzyński">
Starzyński

Starzyński (forma żeńska: Starzyńska; liczba mnoga: Starzyńscy) – polskie nazwisko. Na początku lat 90. XX wieku w Polsce nosiły je 4071 osoby. Nazwisko pochodzi od nazwy miejscowej Starczewo i jest najbardziej rozpowszechnione we wschodniej środkowej Polsce.

</doc>
<doc id="4305676" url="https://pl.wikipedia.org/wiki?curid=4305676" title="Girolamo Casanate">
Girolamo Casanate

Girolamo Casanate (ur. 13 lutego albo 13 czerwca 1620 w Neapolu, zm. 3 marca 1700 w Rzymie) – włoski kardynał.
Życiorys.
Urodził się 13 lutego albo 13 czerwca 1620 roku w Neapolu, jako syn Tomása (lub Matíasa) Casanate i Juany (Giovanny) Dalmau. Studiował w Uniwersytecie w Neapolu, gdzie uzyskał stopień doktora utroque iure. W 1633 roku wstąpił do stanu duchownego, przyjmując tonsurę, pozostając w bliskich kontaktach z dominikanami. Praktykował prawo, a po przyjęciu święceń pełnił funkcję gubernatora Sabiny, Fabriano, Camerino i Ankony. Pod koniec lat 50. XVII wieku został referendarzem Najwyższego Trybunału Sygnatury Apostolskiej i inkwizytorem na Malcie. 12 czerwca 1673 roku został kreowany kardynałem diakonem i otrzymał diakonię Santa Maria in Portico Campitelli. 2 lipca przyjął święcenia subdiakonatu; pełnił wiele funkcji w różnych dykasteriach Kurii Rzymskiej, a w 1682 roku został prowikariuszem generalnym Rzymu. 16 września 1686 roku papież podniósł go do godności kardynała prezbitera i nadał mu kościół tytularny Santi Nereo ed Achilleo. Od 1693 roku do śmierci pełnił funkcję Bibliotekarza Kościoła Rzymskiego, a od 1698 roku – prefekta Kongregacji Indeksu. Zmarł 3 marca 1700 roku w Rzymie.

</doc>
<doc id="4305678" url="https://pl.wikipedia.org/wiki?curid=4305678" title="Józefa Życińska">
Józefa Życińska

Józefa Zofia Życińska ps. „Zośka” (ur. 13 stycznia 1930
w Wołowie, zm. 4 czerwca 2018) – polska działaczka niepodległościowa w czasie II wojny światowej, major Wojska Polskiego.
Życiorys.
Urodziła się w rodzinie Jana i Marii Zepów. W czasie wojny pomagała więźniom niemieckiego obozu w Bliżynie. Była łączniczką Armii Krajowej. Po zaprzysiężeniu przez mjr. Jana Piwnika przyjęła pseudonim „Zośka”. W oddziale poznała przyszłego męża - Aleksandra Życińskiego ps. „Wilczur”. 
Po wojnie wstąpiła do oddziału WiN tworzonego przez „Wilczura”. 
Po aresztowaniu przez UB wyrokiem WSR w Kielcach została skazana na karę 7 lat pozbawienia wolności, a Aleksander Życiński na potrójną karę śmierci. Ślubu udzielił im naczelnik więzienny 5 września 1948. Jej męża 24 września 1948 rozstrzelano wraz z trzema innymi żołnierzami podziemia niepodległościowego, w lesie w okolicach Zgórska.
Katowana mimo ciąży, w więzieniu w Kielcach urodziła córkę, która na część ojca otrzymała imię Aleksandra. 
W 1950 wyszła na wolność w wyniku ogłoszonej amnestii. Z drugiego małżeństwa zakończonego rozwodem miała dwójkę dzieci. Była założycielką „Solidarności” w skarżyskim PKS, a także dwukrotnie pełniła funkcję radnej w gminie Bliżynie.
9 czerwca 2018 została pochowana w Bliżynie, obok swojego męża.

</doc>
<doc id="4305684" url="https://pl.wikipedia.org/wiki?curid=4305684" title="Parafia św. Anny w Jakubowicach">
Parafia św. Anny w Jakubowicach

Parafia pw. św. Anny w Jakubowicach – parafia rzymskokatolicka znajdująca się w Jakubowicach. Należy do dekanatu Branice diecezji opolskiej. Parafię obsługuje proboszcz parafii św. Anny w Wiechowicach.
Historia parafii.
Jakubowice należały pierwotnie do parafii w Nasiedlu w diecezji ołomunieckiej. W roku 1690 wybudowano drewnianą kaplicę, zwaną zamkową. W latach 1886–1888 wybudowano kościół w stylu gotyckim. W 1892 powstała własna parafia na obszarze dystryktu kietrzańskiego. Językiem kazań był czeski i niemiecki. Od 1945 w Polsce. W 1972 powstała diecezja opolska, co zakończyło okres formalnej przynależności do archidiecezji ołomunieckiej.

</doc>
<doc id="4305686" url="https://pl.wikipedia.org/wiki?curid=4305686" title="Wojciech Krzysztof Wierzchowski">
Wojciech Krzysztof Wierzchowski

Wojciech Krzysztof Wierzchowski (ur. 1949, zm. 4 czerwca 2018) – polski specjalista w zakresie fizyki ciała stałego, profesor nadzwyczajny Instytutu Technologii Materiałów Elektronicznych.
Życiorys.
Urodził się w 1949. W 1971 ukończył studia na Uniwersytecie Warszawskim. 17 czerwca 1982 uzyskał doktorat, a habilitację 24 czerwca 1996 na podstawie rozprawy zatytułowanej "Badania realnej struktury monokryształów i warstw epitaksjalnych z zastosowaniem promieniowania synchrotronowego i symulacji obrazów dyfrakcyjnych".
Pełnił funkcję profesora nadzwyczajnego w Instytucie Technologii i Materiałów Elektronicznych.

</doc>
<doc id="4305687" url="https://pl.wikipedia.org/wiki?curid=4305687" title="Parafia św. Alojzego w Turkowie">
Parafia św. Alojzego w Turkowie

Parafia pw. św. Alojzego w Turkowie – parafia rzymskokatolicka znajdująca się w Turkowie. Należy do dekanatu Branice diecezji opolskiej. Parafię obsługuje proboszcz parafii św. Anny w Wiechowicach.
Historia.
Jakubowice należały pierwotnie do parafii w Nasiedlu w diecezji ołomunieckiej. W 1875 wybudowany kościół i powstała samodzielna parafia na obszarze dystryktu kietrzańskiego. Językiem kazań był czeski i niemiecki. Od 1945 w Polsce. W 1972 powstała diecezja opolska, co zakończyło okres formalnej przynależności do archidiecezji ołomunieckiej.

</doc>
<doc id="4305690" url="https://pl.wikipedia.org/wiki?curid=4305690" title="Dc deluxe">
Dc deluxe



</doc>
<doc id="4305691" url="https://pl.wikipedia.org/wiki?curid=4305691" title="Serapion (biskup koptyjski)">
Serapion (biskup koptyjski)

Serapion (ur. 10 stycznia 1951 w Asjut) – duchowny Koptyjskiego Kościoła Ortodoksyjnego, od 1995 biskup Los Angeles. 2 czerwca 1985 otrzymał sakrę biskupią. 14 listopada 1992 został mianowany biskupem Los Angeles. W 2016 został podniesiony do godności metropolity.

</doc>
<doc id="4305692" url="https://pl.wikipedia.org/wiki?curid=4305692" title="HTTP Flood">
HTTP Flood

HTTP Flood – odmiana ataku DDoS, w której atakujący manipuluje metodami HTTP w celu przeciążenia atakowanego serwera sieciowego, lub aplikacji sieciowej. Tego typu ataki najczęściej wykorzystują botnety, w celu zwiększenia siły ataku.
Sposób ataku.
W ataku HTTP Flood, klienci HTTP komunikują się z aplikacją lub serwerem poprzez żądania HTTP. Żądanie może przyjąć wartość "GET" lub "POST". Celem ataku jest alokacja jak największej ilości zasobów serwera, w celu uniemożliwienia połączenia się innych użytkowników do usługi.
GET Flood.
Żądanie GET jest używane do pobrania z usługi jakiegoś rodzaju statycznej zawartości np. obrazów. Zazwyczaj nie wymaga to dużego rozmiaru wysyłanych pakietów.
POST Flood.
Żądania POST są wykorzystywane do "zmuszenia" serwera do wykonania działania, aby maksymalnie obciążyć jego moc obliczeniową.

</doc>
<doc id="4305693" url="https://pl.wikipedia.org/wiki?curid=4305693" title="Parafia Najświętszego Serca Pana Jezusa w Wysokiej">
Parafia Najświętszego Serca Pana Jezusa w Wysokiej

Parafia pw. Najświętszego Serca Pana Jezusa w Wysokiej – parafia rzymskokatolicka znajdująca się w Wysokiej. Należy do dekanatu Branice diecezji opolskiej. Duszpasterzem w parafii jest ks. Bernard Kontny od 1995.
Historia parafii.
Wysoka należała pierwotnie do parafii Neplachovice w diecezji ołomunieckiej. Po wojnach śląskich miejscowość znalazła się w granicach Prus i została odcięta od Neplachovic, które pozostały w Monarchii Habsburgów. Od 1780 należała do parafii w Branicach. W 1896 wybudowany kościół i w 1922 powstała samodzielna parafia na obszarze dystryktu kietrzańskiego. Językiem kazań był niemiecki. Od 1945 w Polsce. W 1972 powstała diecezja opolska, co zakończyło okres formalnej przynależności do archidiecezji ołomunieckiej.

</doc>
<doc id="4305694" url="https://pl.wikipedia.org/wiki?curid=4305694" title="Kościół Narodzenia Pańskiego w Poznaniu">
Kościół Narodzenia Pańskiego w Poznaniu

Kościół Narodzenia Pańskiego w Poznaniu – rzymskokatolicki kościół parafialny, zlokalizowany w Poznaniu, na os. Stefana Batorego, na osiedlu administracyjnym Piątkowo, na Piątkowie.
Kościół został zbudowany na planie sześciokąta. Po wschodniej stronie znajduje się zakrystia, a po zachodniej dzwonnica. Po prawej stoi budynek, który kiedyś pełnił funkcję kaplicy. Dziś jest tam plebania, biuro parafialne i sale dydaktyczne. Za plebanią usytuowano garaże. Plac przed kościołem jest wyłożony brukiem. Przy placu stoi krzyż i kamień upamiętniający misje święte.
Centralne miejsce zajmuje płaskorzeźba w formie tryptyku, przedstawiająca (od lewej) Wniebowstąpienie, Narodzenie Pańskie i Ofiarowanie Jezusa w Świątyni. Poniżej jest ołtarz, za nim tabernakulum. Po obu stronach znajdują się miejsca siedzące dla służby liturgicznej. Po lewej stronie ołtarza umieszczono chrzcielnicę, przy niej stoi Paschał. Na ścianie obok wisi obraz Jezu ufam Tobie. Naprzeciwko wisi kopia obrazu Matki Boskiej Częstochowskiej. Na ścianach wisi rzeźbiona w drewnie Droga Krzyżowa.
Dzwonnica tak jak kościół jest zbudowana na planie sześciokąta. Przykryta jest hełmem zakończonym krzyżem. Wisi w niej dzwon Św. Benedykt z Nursji. Dzwon ten dzwoni codziennie o 7:30, 12:00 (na Anioł Pański) i o 17:30.

</doc>
<doc id="4305695" url="https://pl.wikipedia.org/wiki?curid=4305695" title="Peter Ludvig Erasmus Müller">
Peter Ludvig Erasmus Müller

Peter Ludvig Erasmus Müller, Peter Ludwig Erasmus Müller (ur. 15 maja 1868 w Berlinie, zm. 24 kwietnia 1935 w Sopocie – inżynier, przemysłowiec, duński urzędnik konsularny.
Rodzicami byli - Adam Vilhelm Müller, konsul w Gdańsku (1842-1891), i Julie Caroline Emilie Petersen. Peter Ludvig Erasmus Müller był współwłaścicielem/właścicielem rodzinnej firmy instalacyjno-produkcyjno-handlowej armatury sanitarnej A.W. Müller w Gdańsku. Pełnił też funkcję konsula Danii w Gdańsku (1904-1911).

</doc>
<doc id="4305697" url="https://pl.wikipedia.org/wiki?curid=4305697" title="Suchmienie">
Suchmienie

Suchmienie (biał. Сухмяні, "Suchmiani"; ros. Сухмени, "Suchmieni") – wieś na Białorusi, w obwodzie grodzieńskim, w rejonie grodzieńskim, w sielsowiecie Kopciówka.
Miejscowość była wzmiankowana pod nazwą Suchmieniewicze. Suchmienie należały do ekonomii grodzieńskiej. W dwudziestoleciu międzywojennym wieś leżała w Polsce, w województwie białostockim, w powiecie grodzieńskim,w gminie Hornica.
Według Powszechnego Spisu Ludności z 1921 roku wieś zamieszkiwało 29 osób, wszystkie były wyznania prawosławnego i zadeklarowały białoruską przynależność narodową. Było tu 6 budynków mieszkalnych.

</doc>
<doc id="4305701" url="https://pl.wikipedia.org/wiki?curid=4305701" title="Cwiklicze">
Cwiklicze

Cwiklicze (biał. Цвіклічы, "Cwikliczy"; ros. Цвикличи, "Cwikliczi") – wieś na Białorusi, w obwodzie grodzieńskim, w rejonie grodzieńskim, w sielsowiecie Kopciówka.
Należały do ekonomii grodzieńskiej. W dwudziestoleciu międzywojennym wieś leżała w Polsce, w województwie białostockim, w powiecie grodzieńskim, w gminie Hornica. 
Według Powszechnego Spisu Ludności z 1921 roku folwark zamieszkiwało 207 osób, 187 było wyznania rzymskokatolickiego, 20 prawosławnego. Jednocześnie 206 mieszkańców zadeklarował polską przynależność narodową a 1 białoruską. Były tu 42 budynki mieszkalne.

</doc>
<doc id="4305702" url="https://pl.wikipedia.org/wiki?curid=4305702" title="Cwikliczy">
Cwikliczy



</doc>
<doc id="4305704" url="https://pl.wikipedia.org/wiki?curid=4305704" title="Stiliani Kaltsidu">
Stiliani Kaltsidu

 
Stiliani Kaltsidu (grec. Στυλιανή Καλτσίδου) lub Stela Kaltsidu (grec. Στέλλα Καλτσίδου; ur. 12 stycznia 1983 w Salonikach) – grecka koszykarka, występująca na pozycjach silnej skrzydłowej lub środkowej.
5 czerwca 2018 została zawodniczką CCC Polkowice.

</doc>
<doc id="4305709" url="https://pl.wikipedia.org/wiki?curid=4305709" title="Sienklicze">
Sienklicze



</doc>
<doc id="4305710" url="https://pl.wikipedia.org/wiki?curid=4305710" title="Mirosław Pawełczyk">
Mirosław Pawełczyk

Mirosław Pawełczyk (ur. 1972) – polski prawnik, doktor habilitowany nauk prawnych, profesor nadzwyczajny Uniwersytetu Śląskiego, specjalista w zakresie prawa administracyjnego i prawa gospodarczego.
Życiorys.
W 1996 ukończył studia prawnicze na Wydziale Prawa i Administracji Uniwersytetu Śląskiego. W 2002 na macierzystym wydziale na podstawie napisanej pod kierunkiem Jana Grabowskiego rozprawy pt. "Gwarantowanie zamknięcia emisji akcji w publicznym obrocie papierami wartościowymi. Zagadnienia prawne" otrzymał stopień naukowy doktora nauk prawnych w zakresie prawa, specjalność: prawo gospodarcze, prawo publiczne. Tam też na podstawie dorobku naukowego oraz rozprawy pt. "Publicznoprawne obowiązki przedsiębiorstw energetycznych jako instrument zapewnienia bezpieczeństwa energetycznego w Polsce" uzyskał w 2014 stopień doktora habilitowanego nauk prawnych w zakresie prawa.
Został profesorem nadzwyczajnym Uniwersytetu Śląskiego zatrudnionym w Katedrze Publicznego Prawa Gospodarczego Wydziału Prawa i Administracji UŚl. Był także nauczycielem akademickim Górnośląskiej Wyższej Szkoły Handlowej im. Wojciecha Korfantego w Katowicach.

</doc>
<doc id="4305713" url="https://pl.wikipedia.org/wiki?curid=4305713" title="Wołodymir Morozow">
Wołodymir Morozow



</doc>
<doc id="4305715" url="https://pl.wikipedia.org/wiki?curid=4305715" title="Wołodymir Błażeńczuk">
Wołodymir Błażeńczuk



</doc>
<doc id="4305717" url="https://pl.wikipedia.org/wiki?curid=4305717" title="Kolejowa wieża ciśnień (Górowo Iławeckie)">
Kolejowa wieża ciśnień (Górowo Iławeckie)



</doc>
<doc id="4305718" url="https://pl.wikipedia.org/wiki?curid=4305718" title="Parafia św. Judy Tadeusza w Przewałce">
Parafia św. Judy Tadeusza w Przewałce

Parafia św. Judy Tadeusza w Przewałce – rzymskokatolicka parafia znajdująca się w Przewałce, w diecezji grodzieńskiej, w dekanacie Grodno-Wschód, na Białorusi.
Historia.
W 1609 król Zygmunt III Waza ufundował kościół pw. św. Judy Tadeusza w Przewałce, który zastąpił wcześniejszy o nieznanym roku powstania. W tym też roku przy kościele erygowano parafię. W 2. połowie XVIII w. parafia została kapelanią, obsługiwaną przez karmelitów z Wilna. W późniejszych czasach parafia została przywrócona. W 1866 zlikwidowana przez władze carskie w ramach represji popowstaniowych. Wierni z Przewałki należy odtąd do parafii śś. Apostołów Piotra i Pawła w Hoży. W 1869 kościół wraz z majątkiem parafii władze przekazały Cerkwi prawosławnej. Świątynia niszczała nieużywana do 1913, gdy przerobiono ją na cerkiew. W 1915 spłonęła w wyniku działań wojennych.
W latach 1918-1919 katolicy wybudowali nowy, obecny kościół w Przewałce. W 1927 mianowano pierwszego porozbiorowego proboszcza. W latach międzywojennych parafia św. Marii Panny z Monte Carmelo w Przewałce liczyła ok. 1400 wiernych. Leżała w archidiecezji wileńskiej, w dekanacie Grodno.
Ostatni proboszcz został aresztowany przez Niemców. Od tego czasu parafia nie miała kapłana. W 1962 komuniści zamknęli kościół, który w kolejnych latach niszczał nieużywany. Zwrócony w 1990 i odnowiony przez parafian.

</doc>
<doc id="4305719" url="https://pl.wikipedia.org/wiki?curid=4305719" title="Kamienica Pod Złotą Marią we Wrocławiu">
Kamienica Pod Złotą Marią we Wrocławiu

Kamienica Pod Złotą Marią (j. niem. "Goldene Marie") – kamienica na rogu ulicy Kurzy Targ, jednej z dziesięciu odchodzących ulic od Rynku, od jej wschodniej strony i ulicy Szewskiej.
Historia i architektura kamienicy.
Kamienica została wzniesiona w drugiej połowie XIV wieku, na działce o wymiarach 14,4 m na 25 metrów. Był to wówczas trzykondygnacyjny budynek z piwnicą oraz z szachulcowym skrzydłem oficyny. Pod koniec XV lub na początku XVI wieku budynek został przebudowany i dobudowano wówczas skrzydło północne. W przejściu na dziedziniec od strony ulicy Szewskiej umieszczono dwuramienny późnogotycki portal. Kolejna przebudowa nadała kamienicy szczyt od strony południowej (ul. Kurzy Targ) a ostateczny neorenesansowy wygląd fasady nadano po 1886 roku. Jego wykonawcą był mistrz murarski Otton Fiebiger. Powstał wówczas czterokondygnacyjny budynek o układzie trzyosiowym od strony ulicy Kurzy Targ i siedmioosiowym od strony elewacji wschodniej. Kondygnacje zostały zaznaczone gzymsami podokiennymi, prostokątne okna otrzymały tynkowane obramienia. W narożniku budynku na pierwszym piętrze zachowano figurkę Marii z Dzieciątkiem, z konsolą i sterczynowym baldachimem, umieszczoną tam już pod koniec XIV wieku. 
Po II wojnie światowej.
Działania wojenne nie zniszczyły kamienicy. W jej murach mieścił się zakład stolarski, a następnie przez kilka dekad Składnica Harcerska „Skrzat”. W 2001 roku dokonano poważnych prac remontowo-rekonstrukcyjnych. Zostały odkryte gotyckie elementy fasady: na wysokości trzeciej kondygnacji odsłonięto potrójne wnęki okienne zwieńczone trójliśćmi, a na I piętrze wnęki okienne zwieńczone ostrołucznie łukiem płomienistym, częściowo ślepe, a częściowo wypełnione prostokątnymi czterodzielnymi oknami o profilowanych ceglanych maswerkach. We wnękach odkryto pozostałości dwubarwnych polichromii w formie kwadratu lub (na II piętrze) naśladujących rombowego szklenia okien. W górnej części fasady odsłonięto pozostałości ceglanego gotyckiego gzymsu.

</doc>
<doc id="4305720" url="https://pl.wikipedia.org/wiki?curid=4305720" title="Hylacola">
Hylacola

Hylacola – rodzaj ptaka z podrodziny buszówek (Acanthizinae) w rodzinie buszówkowatych (Acanthizidae).
Zasięg występowania.
Rodzaj obejmuje gatunki występujące w południowej Australii.
Morfologia.
Długość ciała 11,5–16 cm; masa ciała 15–16 g.
Systematyka.
Etymologia.
"Hylacola": "hulē" „lesisty teren, las”; „mieszkaniec”, od "colere" „mieszkać”.
Podział systematyczny.
Takson ponownie wyodrębniony z rodzaju "Calamanthus". Do rodzaju należą następujące gatunki:

</doc>
<doc id="4305725" url="https://pl.wikipedia.org/wiki?curid=4305725" title="Kościół św. Jana i Pawła Męczenników w Katowicach">
Kościół św. Jana i Pawła Męczenników w Katowicach

Kościół Świętych Jana i Pawła Męczenników – rzymskokatolicki kościół parafialny należący do dekanatu Katowice-Załęże archidiecezji katowickiej. Znajduje się w katowickiej jednostce pomocniczej Dąb.
Historia.
Budowa nowej świątyni murowanej została rozpoczęta w 1901 roku. Kościół został zaprojektowany w stylu neoromańskim z elementami stylu eklektycznego przez opolskiego architekta Ludwiga Schneidera z Opola. Nowa świątynia została wzniesiona na miejscu starej. Składa się z jednej nawy z transeptem, w której zostały umieszczone trzy ołtarze – główny w prezbiterium, z obrazem patronów świątyni, i dwa boczne z obrazami Świętej Rodziny oraz Matki Bożej. Ostatni obraz oraz ambona znajdowały się wcześniej w drewnianej świątyni. Ściany nowej świątyni zostały ozdobione freskami przez wrocławskich malarzy. Mieszkańcy Dębu ofiarowali do nowej świątyni kilka sprzętów, m.in. ówczesny naczelnik gminy, Tomasz Kosz, podarował zegar na wieżę, a rodziny Pilchów, Kraclów i Adamców ufundowały witraże do okien. Kościół był dwukrotnie konsekrowany. Pierwszy raz uroczystość odbyła się w 1902 roku i przewodniczył jej ksiądz dziekan Wiktor Schmid z Katowic. Kolejny raz świątynia została poświęcona w dniu 15 października tego samego roku przez kardynała Georga Koppa, który osobiście przybył do parafii. Sześć lat po zakończeniu prac budowlanych z okazji 50. rocznicy objawień w Lourdes w kruchcie świątyni została zbudowana grota Matki Boskiej.

</doc>
<doc id="4305731" url="https://pl.wikipedia.org/wiki?curid=4305731" title="Playtime">
Playtime

Playtime – francuska komedia filmowa z 1967 roku w reżyserii Jacques’a Tatiego, czwarty w jego dorobku i trzeci czyniący głównym bohaterem "alter ego" reżysera, pana Hulot. "Playtime" jest zbiorem sekwencji ukazujących odhumanizowaną wersję współczesnego Paryża, w której ludzkość jest na stałe przywiązana do maszyn. Takie tragikomiczne momenty jak „targi sztuki gospodarczej” oraz moment otwarcia restauracji Royal Garden przeplatają się z ledwo zarysowanym wątkiem, w którym przygarbiony pan Hulot z nieodłączną fajką przybywa na lotnisko Orly w Paryżu. Nie udaje mu się jednak załatwić żadnej ze spraw (spotkanie z tajemniczym panem Giffard oraz młodą Amerykanką), w związku z czym po pewnym czasie opuszcza on lotnisko.
"Playtime" był najdroższą produkcją w karierze Tatiego. Na obrzeżach lasku Vincennes powstały dekoracje imitujące sztuczny, supernowoczesny Paryż, ponieważ Tati nie mógł wyłączyć z ruchu oryginalnego lotniska Orly. W ślad za zdehumanizowaną przestrzenią Paryża poszła postać pana Hulot, który pojawia się w filmie na marginesie, w przeciwieństwie do poprzednich dwóch filmów Tatiego. Jak zauważa jednak Tadeusz Lubelski, najbardziej oczekiwany z filmów Tatiego został całkowicie odrzucony przez publiczność masową, co poskutkowało klęską finansową. Współcześnie jednak część krytyków uznaje "Playtime" za największe osiągnięcie komika: Roger Ebert pisał, iż film Tatiego, „jak "", "Blair Witch Project" oraz "Rosyjska arka", jest jedynym w swoim rodzaju, całkowicie ukończonym, oddzielnym gatunkiem, który wymarł już w momencie swoich narodzin”.

</doc>
<doc id="4305735" url="https://pl.wikipedia.org/wiki?curid=4305735" title="Tallinn Trophy">
Tallinn Trophy

Tallinn Trophy – międzynarodowe zawody w łyżwiarstwie figurowym seniorów, juniorów i juniorów młodszych (kat. Novice) rozgrywane w Estonii od 2011 r. Zawody odbywają się w Tallinnie. Od sezonu 2015/2016 wchodzą w cykl zawodów Challenger Series organizowanych przez Międzynarodową Unię Łyżwiarską. W jego trakcie rozgrywane są zawody w jeździe indywidualnej kobiet i mężczyzn oraz par sportowych i tanecznych, choć nie zawsze rozgrywane są wszystkie konkurencje.
Medaliści w kategorii seniorów.
CS: Challenger Series

</doc>
<doc id="4305737" url="https://pl.wikipedia.org/wiki?curid=4305737" title="Hawarden">
Hawarden

Biografie:

</doc>
<doc id="4305738" url="https://pl.wikipedia.org/wiki?curid=4305738" title="Mistrzostwa Europy w Kajakarstwie 2018">
Mistrzostwa Europy w Kajakarstwie 2018

Mistrzostwa Europy w Kajakarstwie 2018 odbyły się w dniach 8–10 czerwca 2018 roku w stolicy Serbii Belgradzie.

</doc>
<doc id="4305739" url="https://pl.wikipedia.org/wiki?curid=4305739" title="Otwór czworoboczny">
Otwór czworoboczny



</doc>
<doc id="4305740" url="https://pl.wikipedia.org/wiki?curid=4305740" title="Kinley Tonic">
Kinley Tonic

Kinley Tonic Water – napój bezalkoholowy produkowany przez The Coca-Cola Company. Poza smakiem "wytrawnym" (Tonic Water), dostępne są także: 

</doc>
<doc id="4305744" url="https://pl.wikipedia.org/wiki?curid=4305744" title="The Story of Light">
The Story of Light

The Story of Light – szósty koreański album studyjny południowokoreańskiej grupy SHINee. Został wydany w trzech częściach. Pierwszy minialbum miał swoją premierę 28 maja, wraz z teledyskiem do głównego singla „Good Evening” (kor. 데리러 가 (Good Evening)). Drugi minialbum ukazał się 11 czerwca 2018 roku, wraz z teledyskiem do głównego singla „I Want You”, a trzeci 25 czerwca razem z teledyskiem do singla „Our Page”.
Było to pierwsze wydawnictwo w czteroosobowym składzie, po śmierci Jonghyuna.
Część pierwsza sprzedała się w liczbie egzemplarzy, część druga – w liczbie egzemplarzy, a trzecia – w liczbie egzemplarzy.
Kompozycja.
„Good Evening” (kor. 데리러 가 (Good Evening)) oddaje klimat gatunku deep house i przypomina hit zespołu z 2015 roku „View”, ale w odróżnieniu od tej piosenki ma bardziej klasyczne brzmienie R&amp;B i zawiera w swojej melodii klasyczną piosenkę „Cupid” zespołu 112. Główny kawałek drugiej części „I Want You” to tropikalny house, który oferuje bardziej energetyczną atmosferę niż jego poprzednia piosenka. Głównym singlem trzeciej części albumu jest utwór „Our Page” (kor. 네가 남겨둔 말 (Our Page)) i został opisywany jako piosenka R&amp;B o średnim tempie, która jest przeciwieństwem utworów z wcześniej wydanych części. Piosenka ta została napisana przez członków Shinee i autorki piosenek Kenzie. Onew, Taemin, Key i Minho brali udział w pisaniu tekstów z myślą o Jonghyunie. Specjalny utwór „Lock You Down”" zawiera również wokal Jonghyuna.
'The Story of Light’ Epilogue.
10 września 2018 roku album został wydany ponownie, pod tytułem "'The Story of Light' Epilogue". Na płycie znalazły się wcześniej wydane piosenki, a także dodatkowo nowy utwór – główny singel "Countless" (kor. 셀 수 없는 (Countless)).

</doc>
<doc id="4305749" url="https://pl.wikipedia.org/wiki?curid=4305749" title="Parafia Niepokalanego Serca Najświętszej Maryi Panny w Żydomli">
Parafia Niepokalanego Serca Najświętszej Maryi Panny w Żydomli

Parafia Niepokalanego Serca Najświętszej Maryi Panny w Żydomli – rzymskokatolicka parafia znajdująca się w Żydomli, w diecezji grodzieńskiej, w dekanacie Grodno-Wschód, na Białorusi. Parafię prowadzą klaretyni.
Historia.
W 1743 kameduli ufundowali tu drewniany kościół unicki pw. św. Jana Chrzciciela. W 1839 władze carskie przekazały świątynie Cerkwi prawosławnej. Została ona zwrócona katolikom w 1924 i od tego czasu służyła obrządkowi rzymskiemu. W latach międzywojennych parafia w Żydomli liczyła ok. 1000 wiernych. Leżała w archidiecezji wileńskiej, w dekanacie Grodno.
W 1939 decyzją komunistycznych władz kościół ponownie przejęli prawosławni. Mimo starań Polaków u władz okupacyjnych decyzja nie została cofnięta.
W 1991 na miejscowym cmentarzu wybudowano kaplicę katolicką, którą 7 maja 1997 poświęcił biskup grodzieński Aleksander Kaszkiewicz.

</doc>
<doc id="4305750" url="https://pl.wikipedia.org/wiki?curid=4305750" title="Big Sioux">
Big Sioux

Big Sioux (ang. "Big Sioux River") – rzeka w Stanach Zjednoczonych, w stanie Dakota Południowa, w dolnym biegu wyznaczająca granicę między nim a stanem Iowa, dopływ rzeki Missouri. Długość rzeki wynosi 674 km.
Źródło rzeki znajduje się na północ od miasta Summit, na wysokości około 615 m n.p.m. Rzeka płynie w kierunku południowym. Do Missouri uchodzi na zachód od miasta Sioux City, na wysokości 325 m n.p.m..
Głównym dopływem jest rzeka Rock (lewostronny, ujście na południe od miasta Hudson).
Większe miasta położone nad rzeką to Watertown, Flandreau, Dell Rapids, Sioux Falls, Brandon, Canton, Hawarden, Akron, North Sioux City i Sioux City.

</doc>
<doc id="4305751" url="https://pl.wikipedia.org/wiki?curid=4305751" title="Budynek Galerii Sztuki Wozownia w Toruniu">
Budynek Galerii Sztuki Wozownia w Toruniu

Budynek Galerii Sztuki Wozownia w Toruniu – dawny budynek wozowni artyleryjskiej Twierdzy Toruń, obecnie siedziba Galerii Sztuki Wozownia w Toruniu. 
Lokalizacja.
Budynek znajduje się w południowo - wschodniej części Zespołu Staromiejskiego, na rogu ul. Rabiańskiej i ul. św. Ducha, w sąsiedztwie Bramy Klasztornej i Krzywej Wieży.
Historia.
Budynek powstał w latach 1819 – 1821 i pierwotnie pełnił funkcję wozowni artyleryjskiej Twierdzy Toruń. Przechowywano w niej m.in. lawety armatnie oraz inne pojazdy artyleryjskie. 
W okresie międzywojennym władze polskie ulokowały tu magazyn zakładów chemicznych firmy J.M. Wendish. 
Po II wojnie światowej obiekt przystosowano do potrzeb drukarni państwowej o nazwie Toruńskie Zakłady Graficzne i urządzono w nim pierwotnie magazyn papieru, a od 1948 roku dział maszyn offsetowych i tzw. kartonarnię. Wskutek eksploatacji nieprzystosowanego do funkcji przemysłowej obiektu i grożącego zarwaniem stropu, służby budowlane wydały nakaz jego zamknięcia i przeniesienia działów drukarni do innej siedziby. 
W latach 70. XX wieku, opustoszały już budynek, został przekazany na potrzeby galerii BWA. Przyczyniła się to tego ówczesna dyrektor tej placówki Marianna Olechnicka. Prace konserwatorsko – remontowe obiektu rozpoczęto w 1983 roku, a kierował nimi Wojewódzki Konserwator Zabytków w Toruniu przy współpracy projektowej Piotra Perepłysia i Danuty Zabłockiej. Uroczyste otwarcie galerii w nowej siedzibie miało miejsce w 1992 roku. 
Dziś należy ona do instytucji kulturalnej samorządu województwa kujawsko-pomorskiego i zalicza się do najważniejszych i prężnie działających tego typu placówek w kraju.
W 1991 roku obiekt wpisano do rejestru zabytków.
Architektura.
Budynek powstał w stylu klasycystycznym i przetrwał do czasów współczesnych w niezmienionej formie architektonicznej.

</doc>
<doc id="4305753" url="https://pl.wikipedia.org/wiki?curid=4305753" title="Hełm HSAT">
Hełm HSAT

Helmet Steel Airborne Troop, (HSAT) (pol. "Hełm stalowy wojsk spadochronowych") – brytyjski stalowy hełm, zaprojektowany dla wojsk spadochronowych i powietrznodesantowych.
Historia.
Hełmy HSAT zostały wprowadzone na wyposażenie sił alianckich w czasie II wojny światowej.
Pierwszy HSAT Mk I został wyprodukowany w 1941 roku. Początkowo produkowany był przez Briggs Motor Bodies w Dagenham. Te wczesne hełmy „P Type” liczyły tylko od 500 do 1000 sztuk. Typ P zawiera niemagnetyczną skorupę ze stali manganowej z gumowaną obręczą i podszewką z wewnętrzną wyściółką podobną do niemieckiej konstrukcji M36/40.
Chrzest bojowy prototyp hełmu przeszedł w lutym 1942 roku podczas rajdu na Bruneval. . Po 1945 roku wyprodukowane hełmy zostały przekazane do krajów Commonwealth, używane były aż do czasów wojny o Falklandy.
Hełmy występują w trzech odmianach Mk I, Mk II, Mk III.
Hełm w polskich siłach zbrojnych na zachodzie.
Hełmy HSAT znalazły się m.in. na wyposażeniu 1 Samodzielnej Brygady Spadochronowej oraz 2 Batalionu Komandosów Zmotoryzowanych.
Operatorzy.
Hełmów HSAT używały armie wielu krajów m.in.: Belgii, Indii, Kanady, Pakistanu, Polski, Rodezji, Wielkiej Brytanii.

</doc>
<doc id="4305755" url="https://pl.wikipedia.org/wiki?curid=4305755" title="Don’t Call Me Baby (singel Kreeshy Turner)">
Don’t Call Me Baby (singel Kreeshy Turner)

Don't Call Me Baby – singel kanadyjskiej piosenkarki Kreeshy Turner z jej debiutanckiego albumu "Passion". 

</doc>
<doc id="4305756" url="https://pl.wikipedia.org/wiki?curid=4305756" title="Kamienica Pod Złotym Orłem we Wrocławiu">
Kamienica Pod Złotym Orłem we Wrocławiu



</doc>
<doc id="4305758" url="https://pl.wikipedia.org/wiki?curid=4305758" title="Kamienica Pod Złotym Orłem">
Kamienica Pod Złotym Orłem



</doc>
<doc id="4305760" url="https://pl.wikipedia.org/wiki?curid=4305760" title="Parafia Wniebowzięcia Najświętszej Maryi Panny i św. Józefa Rzemieślnika w Skidlu">
Parafia Wniebowzięcia Najświętszej Maryi Panny i św. Józefa Rzemieślnika w Skidlu

Parafia Wniebowzięcia Najświętszej Maryi Panny i św. Józefa Rzemieślnika w Skidlu – rzymskokatolicka parafia w dekanacie Grodno-Wschód, diecezja grodzieńska.
Historia.
W 1870 r. książęta Czetwertyńscy wybudowali w Skidlu neogotycką prywatną kaplicę pw. Wniebowzięcia Najświętszej Maryi Panny (podziemia pełniły rolę książęcej krypty rodzinnej). Jest to prostokątna w planie świątynia z pięciościenną apsydą i jedyną zakrystią. Wejście główne flankowane dwoma okrągłymi wieżami-dzwonnicami. Kościół nakryty dwuspadowym blaszanym dachem. Wnętrze świątyni przykryte sklepieniem gwiaździstym w stylu neogotyckim. W ołtarzu głównym mieści się tytułowy obraz Wniebowzięcia NMP, namalowany w 1991 r.
W Miesięczniku Sodalicyj Mariańskich z kwietnia 1935 r. został opublikowany fragment listu maturzysty-sodalisa z Grodna, który tak wspomina rekolekcje w kaplicy: "Zaraz po maturze nasz nieoceniony ks. Plater urządził dla nas prześliczne rekolekcje w Skidlu, majątku książąt Czetwertyńskich... Jest to jedno ze wspaniałych moich wrażeń duchowych... Urocza kapliczka w lesie, ze wszystkich prawie stron oblana wodą, odcięta od miasteczka i od majątku." 
"Miejscowość jak wymarzona do rozmyślań, zaciszna, cienista, dająca możność dalekich przechadzek zupełnie samotnych. Wszystko to stworzyło warunki zewnętrzne doskonałe."
"..długo modliliśmy się w mrocznym kościółku, oświetleni jedynie nikłym płomykiem wiecznej lampki.." W czasach późniejszych kaplica została przyłączona do parafii w Kaszubińcach. Po II wojnie światowej budynek pełnił funkcję magazynu.
W 1991 r. budynek świątyni powrócił do parafian, o czym świadczy tablica pamiątkowa pod chórami. W 1993 r. w odbudowanej świątyni odbyła się pierwsza uroczysta msza św. 
Z biegiem czasu, wskutek stale rosnącej liczby mieszkańców Skidla, zabytkowa kaplica nie była w stanie zmieścić przybywających wiernych. Inicjatorem wzniesienia nowej świątyni był pierwszy proboszcz parafii ks. Adam Rudnicki. Kamień węgielny pod budowę kościoła został poświęcony przez papieża Jana Pawła II 22 maja 1995 r. w Soczewie w Polsce. 
Fundament przyszłego kościoła i dzwon zostały poświęcone 1 maja 1997 r. przez biskupa grodzieńskiego Aleksandra Kaszkiewicza (w tym dniu ksiądz biskup odprawił pierwszą Mszę św. w tymczasowej kaplicy). Od stycznia 1999 r. proboszczem parafii został ks. Cezary Mich, który kontynuował budowę. Pierwsze nabożeństwo odbyło się w niedobudowanej jeszcze świątyni 1 maja 2000 r. A 1 maja 2004 r. ks. bp Aleksander Kaszkiewicz uroczyście konsekrował kościół pw. św. Józefa Rzemieślnika. W ten sposób, parafia w Skidlu ma podwójne wezwanie – Wniebowzięcia Najświętszej Maryi Panny i św. Józefa Rzemieślnika.
Nowy kościół ma plan rombu, przykryty jest dwuspadową dachówką, do ściany ołtarzowej dobudowano piętrową plebanię. Wejście główne do świątyni poznaczone wieżą-dzwonnicą, którą tworzą dwa potężne pylony. Wieża uwieńczona jest figurową neobarokową iglicą.
Ogromna przestrzeń kościoła przykryta płaskim podszywanym sufitem z niedużymi przechyłami w stronę kątów. Na ścianie ołtarzowej mieści się rzeźbiony Krucyfiks. Bardzo ciekawie zostało wykonane z mosiądzu udekorowanie tabernakulum i ołtarza winogronowymi kiściami. Nad wejściem znajduje się balkon chórów organowych.
W latach 1999-2001 proboszczowi w parafii pomagały siostry nazaretanki, a w latach 2002-2004 – bezhabitowe siostry sercanki.
19 października 2010 r. do kościoła św. Józefa Rzemieślnika wprowadzone zostały relikwie beatyfikowanego w czerwcu tegoż roku męczennika bł. ks. Jerzego Popiełuszki.

</doc>
<doc id="4305761" url="https://pl.wikipedia.org/wiki?curid=4305761" title="Motor Lublin (piłka nożna) w sezonie 2009/2010">
Motor Lublin (piłka nożna) w sezonie 2009/2010

Sezon 2009/2010 był dla Motoru Lublin 22. sezonem na drugim szczeblu ligowym. W trzydziestu czterech rozegranych spotkaniach, Motor zdobył 23 punkty i zajął ostatnie 18. miejsce w tabeli.
Przebieg sezonu.
W sezonie 2008/2009 Motor zajął spadkowe 15. miejsce, jednak przystąpił do rozgrywek o mistrzostwo II ligi w sezonie następnym, po nieotrzymaniu licencji przez GKS Jastrzębie. W lipcu 2009 trenera Ryszarda Kuźmę, który odszedł do Lecha Poznań, zastąpił jego dotychczasowy asystent Mirosław Kosowski. Po rundzie jesiennej Motor zajmował 17. miejsce.
W przerwie zimowej Motor rozegrał sparingi między innymi z Radomiakiem Radom (1:1), Górnikiem Łęczna (1:3), Świtem Nowy Dwór Mazowiecki (2:2) i Lublinianką (1:0). W lutym 2010 nowym trenerem zespołu został Bogusław Baniak. 15 maja 2010 po porażce z Górnikiem Łęczna, Motor został zdegradowany do II ligi.

</doc>
<doc id="4305762" url="https://pl.wikipedia.org/wiki?curid=4305762" title="Strzelanina w motelu George">
Strzelanina w motelu George

Strzelanina w motelu George – wydarzenie, do którego doszło 6 lipca 1990 w motelu „George” przy tak zwanej gierkówce, koło Nadarzyna. Przestępcy z gangu pruszkowskiego wpadli w policyjną zasadzkę, w wyniku której doszło do strzelaniny. Wydarzenie w motelu zostało uznane za pierwszą akcję policji przeciwko zorganizowanej grupie przestępczej w Polsce.
Tło.
Mieszkający w Niemczech Zachodnich dawny wspólnik gangu pruszkowskiego, przyjechał do Polski z wizytą. Ów dawny wspólnik miał wobec „pruszkowskich” niespłacony dług, więc ci ukradli mu mercedesa i obiecali, że go zwrócą, jeżeli on odda im 15 tysięcy marek. Policja dowiedziała się o tym i przekonała Mirka (właściciela mercedesa) do współpracy.
Strzelanina.
Miejsce wymiany mercedesa na pieniądze wyznaczono w motelu „George”. Właścicielowi samochodu towarzyszył uzbrojony policjant w cywilu, udający jego ochroniarza. Cały teren wokół motelu obstawili antyterroryści, którzy mieli do swojej dyspozycji śmigłowiec. Gangsterzy zorientowali się, że to pułapka. Według wersji policjantów, to przestępcy jako pierwsi zaatakowali policjanta w cywilu udającego ochroniarza, uderzając go nunczakiem w głowę. Policjant będąc rannym, wyciągnął pistolet i zaczął strzelać, śmiertelnie trafiając Andrzeja C. „Szaraka” i postrzeliwując w udo Janusza Prasola „Parasola”. Podczas procesu przed sądem ujawniono, że cios nunczakiem zadano policjantowi z tyłu, a za nim stał tylko właściciel auta Mirek. Prawdopodobnie do uderzenia doszło już po tym, jak policjant wyciągnął pistolet. Przy „pruszkowskich” broni palnej nie znaleziono. „Szarak” dostał postrzał w plecy, co oznaczało, że uciekał, a nie atakował. Wszystkie te wątpliwości, a dodatkowo posłużenie się przez policjantów prowokacją, której ówczesne prawo nie dopuszczało, sprawiły, że cała piątka oskarżonych, która była w motelu: Wojciech B. „Budzik”, Czesław B. „Dziki”, Kazimierz K. „Kazik”, Ryszard P. „Krzyś” i Janusz Prasol „Parasol” została uniewinniona. Prasol po latach podczas rozmowy z dziennikarzami w trakcie odbywania wyroku w Zakładzie Karnym w Wołowie powiedział: 

</doc>
<doc id="4305766" url="https://pl.wikipedia.org/wiki?curid=4305766" title="Kinley tonic">
Kinley tonic



</doc>
<doc id="4305767" url="https://pl.wikipedia.org/wiki?curid=4305767" title="ACT UP">
ACT UP

AIDS Coalition to Unleash Power (ACT UP) – międzynarodowa grupa popierająca działania bezpośrednie, działająca na rzecz ludzi chorych na AIDS i przeciwko pandemii AIDS w celu wprowadzenia ustawodawstwa, badań medycznych i leczenia oraz polityki, które ostatecznie doprowadzą do zakończenia choroby poprzez zmniejszenie szans utraty zdrowia i życia.
ACT UP zostało utworzone w marcu 1987 roku w Lesbian, Gay, Bisexual &amp; Transgender Community Center w Nowym Jorku. Larry Kramer został poproszony o wystąpienie w ramach cyklu rotacyjnych prelegentów, a jego przemówienie skoncentrowane było na działaniach na rzecz walki z AIDS. Kramer wypowiadał się przeciwko Gay Men's Health Crisis (GMHC), które postrzegał jako politycznie bezsilne. Kramer był współzałożycielem GMHC, ale zrezygnował z zarządzania organizacją w 1983 roku. W pew­nym momen­cie zwró­cił się do słu­cha­czy z pyta­niem "„Czy chcemy zało­żyć nową orga­ni­za­cję poświę­coną poli­tycz­nej działalności?”" – wspo­mniał Douglas Crimp, pro­fe­sor histo­rii sztuki z Uni­ver­sity of Roche­ster. Około 300 osób spotkało się dwa dni później, aby utworzyć ACT UP.
Wśród akcji pro­wa­dzo­nych przez Koali­cję są np. pro­te­sty na Wall Street w walce o eks­pe­ry­men­talne leki; przy­ku­wa­nie się do bal­konu vip-ów nowo­jor­skiej giełdy papie­rów war­to­ścio­wych by wyra­zić sprze­ciw wobec wygó­ro­wa­nych cen jedy­nego dostęp­nego leku. Gło­śną sprawą była też demon­stra­cja w sie­dzi­bie Admi­ni­stra­cji Żyw­no­ści i Leków, którą udało się zablo­ko­wać na cały dzień. Według mediów, była to naj­więk­sza demon­stra­cja od czasu pro­te­stu prze­ciwko woj­nie w Wiet­na­mie. W 1988 r. kobiety z ACT UP weszły w kon­flikt z maga­zy­nem Cosmo­po­li­tan ze względu na opu­bli­ko­wa­nie arty­kułu autor­stwa psy­chia­try Roberta E. Goulda, zawie­ra­ją­cego kłam­liwe infor­ma­cje na temat seksu bez zabez­pie­cze­nia. Akty­wistki wal­czyły także z Cen­trum Kon­troli Cho­rób o defi­ni­cję AIDS ukutą przez tę jed­nostkę.
W tej organizacji powstało słynne hasło Cisza = Śmierć. Symbolem organizacji stał się obrócony różowy trójkąt.

</doc>
<doc id="4305769" url="https://pl.wikipedia.org/wiki?curid=4305769" title="Parafia Najświętszej Maryi Panny Częstochowskiej w Cettach">
Parafia Najświętszej Maryi Panny Częstochowskiej w Cettach

Parafia Najświętszej Maryi Panny Częstochowskiej w Cettach – parafia rzymskokatolicka, znajdująca się w diecezji włocławskiej, w dekanacie chodeckim
Historia.
11 kwietnia 1982 roku biskup włocławski Jan Zaręba erygował parafię. Pierwszym jej proboszczem został ks. Tadeusz Skonieczny. Rok później 21 lipca 1983 roku został wmurowany kamień węgielny. Prace związane z budową świątyni podjął Waldemar Molewski. Ukończony kościół poświęcił bp Henryk Muszyński 23 września 1990 roku. 
20 września 1992 roku drugi proboszcz ks. Zbigniew Durczyński został zamordowany na pobliskiej plebanii. 
Od 20–27 października 2019 roku w parafii odbyły się misje święte prowadzone przez ojców Redemptorystów z Torunia. Zakończeniem misji było poświęcenie i ustawienie nowego krzyża na cmentarzu parafialnym w Cettach.

</doc>
<doc id="4305770" url="https://pl.wikipedia.org/wiki?curid=4305770" title="Charles Cyril Okell">
Charles Cyril Okell

Charles Cyril Okell (ur. 10 grudnia 1888 w Douglas na wyspie Man, zm. 8 lutego 1939) – brytyjski mikrobiolog.
Życiorys.
Był starszym synem Charlesa Percy i Marianne (z domu Kinley) Okell. Jego edukacja rozpoczęła się w rodzinnym mieście w Douglas Grammar School, a następnie kontynuował studia w St. John’s College w Cambridge.
W latach 1921-1930 Okell był członkiem personelu laboratorium badawczego firmy farmaceutycznej Wellcome w Beckenham, najpierw przez trzy lata jako asystent bakteriologa, a następnie przez siedem lat jako szef działu bakteriologii. W tym okresie wniósł ważny wkład w wiele gałęzi bakteriologii związanych z odpornością. Kontynuował intensywną pracę nad profilaktyką zachorowań na błonicę i szkarlatynę, głównie we współpracy z R. A. O’Brienem i H. J. Parishem. Do medycyny weterynaryjnej wraz z T. Dallingiem i L. P. Pugh wniósł odkrycie u psów choroby leptospirozy. Współpracował również z E. Hindle w badaniu możliwości szczepienia małp przeciwko wirusowi żółtej febry, co w tamych czasach szczególnie wiązało się z dużym ryzykiem.
Od 1930 roku był profesorem bakteriologii w University College Hospital, szybko ożywił wartościowe badania nad infekcjami powodowanymi przez paciorkowce. Pracował z S. D. Elliottem nad przejściową bakteriemią, która związana jest z sepsą w następstwie problemów z zębami oraz ekstrakcją zęba. Ich dalsze badania dotyczące zakażeń szpitalnych zwróciły uwagę na wady istniejących metod opieki i izolacji, nie tylko na oddziałach otorynolaryngologicznych i mniejszych szpitalach, ale także w ogólnej praktyce szpitalnej. W 1932 roku wybrał hemolityczne szczepy paciorkowców jako przedmiot "Wykładów Milroya" (ang. "Milroy Lectures"). Charles Okell nie tylko miał klarowny styl wypowiedzi i umiejętność publicznego przemawiania, ale także był znakomitym nauczycielem, oraz miał lekkie pióro i skłonności do uprawiania dziennikarstwa, którymi wykazał się w trakcie jego późniejszej kariery medycznej. Od 1930 roku poświęcił wiele czasu na przegląd literatury bakteriologicznej, a od 1932 do 1937 był asystentem redaktora czasopisma "Journal of Pathology and Bacteriology". Po śmierci profesora George'a Nuttalla w 1937 roku Okell został redaktorem naczelnym czasopisma "Journal of Hygiene" (aktualny tytuł "Epidemiology and Infection").

</doc>
<doc id="4305773" url="https://pl.wikipedia.org/wiki?curid=4305773" title="Eustachy Ostaszewski">
Eustachy Ostaszewski

Eustachy Ostaszewski (ur. 1800 Antonów w guberni podolskiej, zm. 3 marca 1831 Kurów) – oficer wojsk polskich, uczestnik powstania listopadowego, bohater zwycięskiej dla powstańców bitwy pod Kurowem 3 marca 1831 r.
Życiorys.
Urodził się w 1800 roku w Antonowie na Podolu w szlacheckiej rodzinie Ostaszewskich herbu Ostoja, jako syn byłego chorążego wojsk koronnych Michała Ostaszewskiego i Wiktorii z Czarnowskich, właścicieli majątku Myszarówka w pow. hajsyńskim.
W 1821 wstąpił do Drugiego Pułku Ułanów Królestwa Polskiego; był w Szkole Podchorążych. W Noc Listopadową z 29 na 30 listopada 1831, podczas której doszło do wystąpienia zbrojnego podchorążych ze Szkoły Podchorążych, nie poparł insurgentów, niemniej wkrótce podpisał akces powstańczy obywateli wschodnich terenów byłej Rzeczypospolitej: Litwy, Wołynia, Podola i Ukrainy. Dnia 10 grudnia 1830 został podporucznikiem w Drugim Pułku Ułanów. 
3 marca 1831 roku bohatersko poległ w szarży kawaleryjskiej podczas zwycięskiej dla powstańców bitwy pod Kurowem. Według świadków "”jednym szwadronem zdecydował tę bitwę, okrył się sławą i głowę swoją położył.""
Generał Józef Dwernicki zaznaczył w swoim raporcie, że „mężny ten oficer zakończył chwalebnie życie, wymawiając: "umieram szczęśliwie, bo przy nas zwycięstwo", a jego bohaterstwo wspominał jeszcze długo po bitwie.
Według zachowanych świadectw był lubianym oficerem i pozostawił po sobie żywą pamięć wśród towarzyszy walk. Jeden z jego podkomendnych, Feliks Poradowski, napisał: "„Oficera miałem najgodniejszego w świecie, Eustachego Ostaszewskiego; znalazłem w nim prawdziwego przyjaciela, a był to jeden z najwaleczniejszych, lecz niestety! za prędko poległ. W trzeciej naszej bitwie (pod Kurowem), obskoczeni przez kilkakroć przewyższającą siłę, nim nadszedł sukurs, nie mogliśmy go ocalić; walczył do ostatka i literalnie w kawałki został rozsiekany. Wszyscy go szczerze opłakiwali, a ja długo, długo nie mogłem z żalu przyjść do siebie.”" Z kolei inny jego towarzysz, Ignacy Żarnowski, opublikował następujący nekrolog: "Eustachemu Ostaszewskiemu w Pułku Drugim Ułanów Porucznikowi mężnie walczącemu pod Kurowem i tamże poległemu; podkomendny jego kadet Ignacy Żarnowski w obronie ukochanego oficera swojego raniony, z wdzięcznością zjednoczony żal przed Bogiem i Ojczyzną zostawia 1831 roku.""
Według Feliksa Poradowskiego pod Kurowem "„Ostaszewski jednym cięciem pałasza zwalił majora moskiewskiego z konia, a drugim na odlew jakiegoś dragona starego z kilkoma szewronami. Wówczas jednak zaczęła się rzeź formalna; Ostaszewskiego rozsiekali na miejscu, a z naszych wkrótce połowa leżała na ziemi […]. Wtem zahuczało ‘hurra’ naszych, pędzących nam na pomoc […]. Zwycięstwo było kompletne, chociaż drogo okupione utratą dzielnego naszego Ostaszewskiego.”" Zanim oddał ducha zdążył jeszcze zapytać nadbiegających towarzyszy, czy zdobyli armaty rosyjskie, a uzyskawszy potwierdzenie odrzekł: "„To dobrze; bądźcie zdrowi koledzy”" i po tych słowach skonał.
Pod Kurowem zgrupowanie kawaleryjskie gen. Dwernickiego postępujące szosą puławską za rosyjską kolumną stoczyło w pobliżu miasteczka bój, w wyniku którego zdobyło sześć dział i wzięło 85 jeńców. Szarża polskiej kawalerii na czele z porucznikiem Ostaszewskim, a następnie manewr oskrzydlający piechoty, rozbiły rosyjskie oddziały. Straty polskie wynosiły około 20 zabitych i 40 rannych. 
Żołnierze Drugiego Pułku Ułanów i dziedzic Kurowa, Grzegorz Zbyszewski, sprawili poległym uroczysty pogrzeb. Pochowali ich w mogile obok kapliczki stojącej do dziś przy trakcie lubelskim w Kurowie. 
Ukazem carskim z 21 grudnia 1831 dobra Ostaszewskiego w powiecie hajsyńskim na Podolu zostały w karę za udział w "polskim buncie" skonfiskowane. Kurów znalazł się ponownie na kartach historii podczas powstania styczniowego, kiedy 24 stycznia 1863 pod miastem stoczono kolejną zwycięską bitwę - tym razem w drugim powstaniu narodowym. W związku z tymi dwiema bitwami władze carskie w 1870 roku pozbawiły Kurów praw miejskich. Burmistrza zastąpił wójt.
W powstaniu listopadowym odznaczył się również brat Eustachego Ostaszewskiego, Spirydion Ostaszewski.

</doc>
<doc id="4305777" url="https://pl.wikipedia.org/wiki?curid=4305777" title="Nowe DC Comics!">
Nowe DC Comics!



</doc>
<doc id="4305780" url="https://pl.wikipedia.org/wiki?curid=4305780" title="Parafia Wniebowzięcia Najświętszej Maryi Panny w Kobryniu">
Parafia Wniebowzięcia Najświętszej Maryi Panny w Kobryniu

Parafia Wniebowzięcia Najświętszej Maryi Panny w Kobryniu – rzymskokatolicka parafia znajdująca się w diecezji pińskiej, w dekanacie brzeskim, na Białorusi.
Historia.
Pierwszy kościół w Kobryniu powstał w 1500. W 1842 powstał murowany kościół, konsekrowany 1851 przez biskupa wileńskiego Wacława Żylińskiego. W dwudziestoleciu międzywojennym parafia liczyła ok. 3500 wiernych. Leżała w diecezji pińskiej, w dekanacie Kobryń. W mieście istniał wówczas jeszcze kościół garnizonowy pw. św. Jacka.
Podczas II wojny światowej proboszcz kobryński ks. Jan Wolski oraz wikariusz ks. Władysław Grobelny zostali rozstrzelani przez Niemców za pomoc Żydom.
Po wojnie miasto znalazło się w Związku Sowieckim. 2 sierpnia 1948 komuniści aresztowali proboszcza kobryńskiego ks. Józefa Horodeńskiego, którego następnie skazano na 25 lat obozu pracy oraz pozbawienie praw obywatelskich na okres 5 lat i konfiskatę mienia za "agitację antyradziecką oraz przechowywanie literatury antyradzieckiej o treści nacjonalistycznej". W 1955 powrócił on do pracy duszpasterskiej w Kobryniu. W 1958 otrzymał kolejny wyrok, po którego odbyciu wydalano go do Polski. W marcu 1962 parafia została zlikwidowana, a kościół znacjonalizowany.
W 1989 zwrócono wiernym zdewastowany kościół. Został on wyremontowany i w 1991 konsekrowany przez arcybiskupa mińsko-mohylewskiego i administratora apostolskiego diecezji pińskiej Kazimierza Świątka.

</doc>
<doc id="4305781" url="https://pl.wikipedia.org/wiki?curid=4305781" title="Parafia św. Prokopa w Kłóbce">
Parafia św. Prokopa w Kłóbce

Parafia Świętego Prokopa w Kłóbce – parafia rzymskokatolicka, znajdująca się w diecezji włocławskiej, w dekanacie chodeckim. 

</doc>
<doc id="4305782" url="https://pl.wikipedia.org/wiki?curid=4305782" title="Diana Nammi">
Diana Nammi

Diana Nammi – kurdyjska i brytyjska aktywistka, działaczka przeciw przemocy motywowanej obroną honoru rodziny oraz polegającej na przymusowych małżeństwach i okaleczaniu żeńskich narządów płciowych.
W 2002 roku założyła irańską i kurdyjską organizację na rzecz praw kobiet IKWRO (Iranian and Kurdish Women’s Rights Organisation) w Londynie, której jest dyrektorką.
Jej działalność była wielokrotnie nagradzana. W 2014 roku otrzymała nagrodę „Women on the Move” Wysokiego Komisarza ONZ do spraw Uchodźców.

</doc>
<doc id="4305785" url="https://pl.wikipedia.org/wiki?curid=4305785" title="Zoja Swietowa">
Zoja Swietowa

Zoja Fieliksowna Swietowa (ros. Зоя Феликсовна Светова, ur. 17 marca 1959 w Moskwie) – rosyjska obrończyni praw człowieka i dziennikarka. Zajmuje się prawami więźniów z fundacją Otwarta Rosja.
Była członkinią Komisji Monitorującej w Moskwie, która obserwuje warunki w aresztach i więzieniach, zwracając uwagę na naruszenia praw więźniów. Jej prace zostały docenione przez Amnesty International oraz Stowarzyszenie Rosyjskich Dziennikarzy. Za swoją działalność spotkały ją represje ze strony rosyjskich władz.
Jej rodzice Zoja Krachmalnikowa i Feliks Swietow byli radzieckimi dysydentami politycznymi, którzy doświadczyli kary pozbawienia wolności.

</doc>
<doc id="4305786" url="https://pl.wikipedia.org/wiki?curid=4305786" title="IFK Malmö w europejskich pucharach">
IFK Malmö w europejskich pucharach



</doc>
<doc id="4305793" url="https://pl.wikipedia.org/wiki?curid=4305793" title="Parafia św. Andrzeja Apostoła w Woli Pierowej">
Parafia św. Andrzeja Apostoła w Woli Pierowej

Parafia Świętego Andrzeja Apostoła w Woli Pierowej – parafia rzymskokatolicka, znajdująca się w diecezji włocławskiej, w dekanacie chodeckim.
Funkcję proboszcza od 2021 pełni ks. mgr Sławomir Grzegórski.

</doc>
<doc id="4305797" url="https://pl.wikipedia.org/wiki?curid=4305797" title="W mym sercu twój dom">
W mym sercu twój dom



</doc>
<doc id="4305798" url="https://pl.wikipedia.org/wiki?curid=4305798" title="Julien Morice">
Julien Morice

Julien Morice (ur. 20 lipca 1991 w Vannes) – francuski kolarz torowy i szosowy, brązowy medalista torowych mistrzostw świata.
Kariera.
Pierwsze sukcesy w karierze osiągnął w 2008 roku, kiedy zdobył dwa medale torowych mistrzostw Europy juniorów w Pruszkowie. Najpierw zwyciężył w drużynowym wyścigu na dochodzenie, a następnie był najlepszy także indywidualnie. W 2010 roku zdobył brązowy medal w drużynowym wyścigu na dochodzenie podczas mistrzostw Europy młodzieżowców w Sankt Petersburgu. Trzy lata później, na mistrzostwach świata w Paryżu był trzeci w wyścigu indywidualnym. W zawodach tych wyprzedzili go jedynie Stefan Küng ze Szwajcarii i Australijczyk Jack Bobridge.
W 2016 roku wystartował w 71. edycji Vuelta a España, zajmując w klasyfikacji generalnej 150. miejsce.

</doc>
<doc id="4305801" url="https://pl.wikipedia.org/wiki?curid=4305801" title="Västra Frölunda IF w europejskich pucharach">
Västra Frölunda IF w europejskich pucharach



</doc>
<doc id="4305817" url="https://pl.wikipedia.org/wiki?curid=4305817" title="Świętosław (biskup łucki)">
Świętosław (biskup łucki)

Świętosław OCarm (ur. ?, zm. ok. 1410) – duchowny rzymskokatolicki, karmelita, biskup łucki.
Prawdopodobnie był Czechem, jednak nie można wykluczyć jego polskiego pochodzenia.
Życiorys.
Syn Jarosława. Wstąpił do Zakonu Braci Najświętszej Maryi Panny z Góry Karmel, najprawdopodobniej w Pradze. Po rocznym nowicjacie został profesem zakonnym. Dokument papieża Bonifacego IX z 15 listopada 1392, w którym został mianowany kapelanem papieskim, wymienia go jako profesa. W 1399 przy poparciu papieża otrzymał probostwo w Radčicach.
Być może przybył do Polski w związku z fundacjami klasztorów karmelitańskich w Krakowie i w Poznaniu przez Jadwigę i Władysława Jagiełłę.
12 maja 1404 papież Bonifacy IX prekonizował go biskupem łuckim (jako sufragana archidiecezji halickiej). Brak informacji od kogo i kiedy przyjął sakrę biskupią.
Jako nominacja spotkała się ze sprzeciwem króla Polski Władysława Jagiełły, wielkiego księcia litewskiego Witolda i biskupa włodzimierskiego Grzegorza Buczkowskiego, gdyż destabilizowała ona stosunki kościelne na Wołyniu, który należał do diecezji włodzimierskiej. Witold widział w ustanowieniu nowego biskupa możliwość oderwania części Wołynia od Litwy na korzyść Polski.
Bp Grzegorz Buczkowski, podczas obrad soboru w Pizie poprosił o rozstrzygnięcie konfliktu nowo wybranego antypapieża Aleksandra V. W sprawie tej obradowała komisja soborowa pod przewodnictwem kard. Enrico Minutoliego. Ostatecznie Aleksander V stwierdził, że sprawę powinna rozpatrzyć osoba lepiej znająca stosunki kościelne na Rusi i wyznaczył na sędziego obecnego w Pizie biskupa krakowskiego Piotra Wysza. W poleceniu do bpa Wysza antypapież faworyzował bpa Buczkowskiego, ani razu nienazywając biskupem Świętosława. Aleksander V zastrzegł jednak, że po wysłuchaniu argumentów obu stron bp Wysz może odrzucić oskarżenia bpa Buczkowskiego. Wyrok wydany przez bpa Wysza w tej sprawie nie jest znany. Nie jest również pewne czy ogóle zapadł.
W późniejszych latach bp Świętosław pojawia się w źródłach tylko raz - w liście z 1410 Władysława Jagiełły do nieznanego papieża, w którym król ponawia oskarżenia wobec hierarchy. Można przypuszczać, że bp Świętosław zmarł niedługo po jego napisaniu lub został usunięty z katedry po powrocie do kraju bpa Wysza.

</doc>
<doc id="4305823" url="https://pl.wikipedia.org/wiki?curid=4305823" title="Kolegiata Świętej Trójcy w Janowie Podlaskim">
Kolegiata Świętej Trójcy w Janowie Podlaskim



</doc>
<doc id="4305847" url="https://pl.wikipedia.org/wiki?curid=4305847" title="Genesee (Kolorado)">
Genesee (Kolorado)

Genesee – jednostka osadnicza w Stanach Zjednoczonych, w stanie Kolorado, w hrabstwie Jefferson.

</doc>
<doc id="4305851" url="https://pl.wikipedia.org/wiki?curid=4305851" title="Błogosławiony Lucjan">
Błogosławiony Lucjan



</doc>
<doc id="4305852" url="https://pl.wikipedia.org/wiki?curid=4305852" title="Bł. Lucjan">
Bł. Lucjan



</doc>
<doc id="4305855" url="https://pl.wikipedia.org/wiki?curid=4305855" title="Dzień świąteczny (film)">
Dzień świąteczny (film)

Dzień świąteczny ("Jour de fête") – francuska komedia filmowa z 1949 roku w reżyserii Jacques’a Tatiego. Film jest poświęcony nieudolnemu listonoszowi pracującemu w zacofanej francuskiej wiosce, który dostaje zadanie dostosowania swoich metod pracy do amerykańskiego, postępowego wzorca.
Debiut pełnometrażowy Tatiego kręcono w autentycznych sceneriach wioski Sainte-Sévère-sur-Indre, gdzie większość ról zagrali sami mieszkańcy miejscowości. Film pierwotnie miał powstać w wersji kolorowej przy użyciu kamery Thomsoncolor, jednak powstały materiał został odrzucony i zastąpiony zdjęciami w czerni i bieli. Dopiero po latach w kinach pojawiła się wersja podkolorowana z inną ścieżką dźwiękową, dodatkowymi scenami oraz postacią artysty-malarza.
"Dzień świąteczny" Tatiego stanowił wprawkę reżysera w operowaniu scenami zbiorowymi, gagami wzorowanymi na Charliem Chaplinie oraz Haroldzie Lloydzie oraz przesadnej gestykulacji postaci. Pomimo że film został nagrodzony na festiwalu w Wenecji, Tati nie chciał wracać do kreowanej przez siebie postaci listonosza; w kolejnym jego filmie "Wakacje pana Hulot" (1953) przeobraził się w nowe, tytułowe "alter ego".

</doc>
<doc id="4305858" url="https://pl.wikipedia.org/wiki?curid=4305858" title="Gustav Georg Lindhberg">
Gustav Georg Lindhberg

Gustav Georg Lindhberg, Lindberg (ur. 1814 w Kopenhadze, zm. 10 kwietnia 1896 w Fredensborgu, Dania) – gdański kupiec i duński urzędnik konsularny.
Współwłaściciel firmy zajmującej się eksportem zbóż i importem śledzi F. Böhm und Co. w Gdańsku (1849). Był członkiem Korporacji Kupców Gdańskich ("Die Korporation der Kaufmannschaft zu Danzig"), pełnił też funkcję wicekonsula/konsula Danii w Gdańsku (1844–1876). Opuścił Gdańsk przed lutym 1892 i zamieszkał we Fredensborgu, gdzie zmarł.

</doc>
<doc id="4305859" url="https://pl.wikipedia.org/wiki?curid=4305859" title="Feliksa Szałwińska">
Feliksa Szałwińska

Feliksa Szałwińska (ur. 9 listopada 1888 w Lijewie, zm. 18 października 1981 we Włocławku) – polska nauczycielka i działaczka społeczna.
Życiorys.
Pochodzenie i wykształcenie.
Urodziła się w majątku rodziców w Lijewie. Była córką Teofila Szałwińskiego (1836-1910) i jego drugiej żony Marianny Wiktorii z Wojciechowskich (1855-1918). Teofil Szałwiński pochodził z rodziny szlacheckiej pieczętującej się herbem Szaława. Przez wiele lat pracował jako rządca dóbr Witkowie, potem dzierżawił dobra w Szczepankach, a wreszcie został właścicielem dóbr ziemskich Lijewo. W latach 1886–1890 był wójtem gminy Śmiłowice. Matka pochodziła z rodziny pieczętującej się herbem Lubicz.
Przodkowie Feliksy od strony ojca byli młynarzami. Pracowali w młynie w Raciążku, następnie dzierżawili młyn z osadą w Kuczku. Na początku XIX wieku pradziadek Feliksy, Ignacy Szałwiński (ok. 1767-1831) wydzierżawił osadę młyńską Świech we Włocławku. Jego żona Katarzyna ze Świechowiczów (1774-1828) pochodziła z rodziny młynarzy osadzonych tu w XVI wieku, od których osada zawdzięcza swoją nazwę. W połowie wieku ich syn Jan Szałwiński (1794-1856) wykupił młyn z ziemią na własność. W 1876 r. synowie Jana, Wincenty Onufry (1835-1883) i ww. Teofil sprzedali majątek.
Feliksa Szałwińska swoje pierwsze nauki pobierała w domu rodzinnym. W latach 1907–1910 kształciła się w Seminarium dla Wychowawczyń Przedszkoli w Warszawie. Szkoła ta, działająca pod patronatem Towarzystwa Wychowania Przedszkolnego propagowała nowatorską metodę nauczania przez naukę, sport i zabawę podług teorii Fryderyka Froebla. Nauczycielki realizujące tę metodę nazywano "freblankami", a szkoły froeblowskimi (freblowskimi).
Nauczycielka w czasie zaborów i dyrektorka przedszkola i w dwudziestoleciu międzywojennym.
W latach 1910–1918 pracowała jako nauczycielka domowa dzieci ziemiańskich na Kujawach. Po zakończeniu I wojny światowej zamieszkała we Włocławku. Tu na ówczesnym Nowym Rynku 12 (dzisiejszym Placu Wolności) otworzyła prywatne przedszkole. Następnie zostało ono przeniesione na ul. Żelazną 6 (ul. Kościuszki) oraz Karnkowskiego 20 (ob. Wojska Polskiego), gdzie działało do wybuchu II wojny światowej.
25 września 1937 roku wraz ze swoimi wychowankami powitała we Włocławku Edwarda Śmigłego-Rydza, który przybył tu na otwarcie mostu swojego imienia.
W 1931 r. w zabytkowej kamienicy przy ul. Stary Rynek 14 we Włocławku zarejestrowała swoją firmę, sklep "Feliksa" oferujący sprzedaż wędlin, słodyczy i owoców. Sklep był prawdopodobnie kontynuacją działalności istniejącej od 1897 roku wędliniarni Wacława Kłudkowskiego (1871-?), który był szwagrem Szałwińskiej.
II wojna światowa. Pomoc ofiarom prześladowań.
14 września 1939 roku, po wkroczeniu do miasta wojsk hitlerowskich jej przedszkole przestało funkcjonować. Podczas okupacji wspólnie z siostrą Zenobią Pauliną Przybylczak (1883-1978) udzielała pomocy ofiarom okupacji. M.in. udało się im wynegocjować zwolnienie z więzienia późniejszego nadleśniczego nadleśnictwa Czarne, Romana Stanisława Tokarskiego (1914-1984), który był szwagrem Alicji Zofii Tokarskiej (1899-1988), młodszej siostry Feliksy i Zenobii. Siostry pomogły ukryć osoby prześladowane przez okupanta, w tym księży i nauczycieli włocławskich szkół średnich, m.in. prof. Ludwika Lidwina i Tadeusza Cypriana Fopp, których umieszczono w domu rodzinnym Tokarskiego na Michelinie, u jego siostry Aurelii Wojciechowskiej (1912-1999). Feliksa Szałwińska pomagała też dzieciom, które zostały osierocone w wyniku działań wojennych.
Nauczycielka w czasie Polskiej Rzeczypospolitej Ludowej.
Po 1945 roku powróciła do pracy zawodowej. Przedszkole zostało ponownie otworzone w jej mieszkaniu przy ul. Ogrodowej 8 (obecnie Słowackiego 8). Feliksa Szałwińska była jedyną przedwojenną dyrektorką przedszkola we Włocławku, która otworzyła je ponownie po zakończeniu wojny. Pracowała zawodowo do późnej starości, tj. do lat 70. XX wieku.
Zmarła 18 października 1981 roku we Włocławku. Została pochowana w grobowcu rodzinnym na cmentarzu parafialnym w Kruszynie, w kwaterze nr 747 kw. 2/1, wspólnie ze swoimi rodzicami, rodzeństwem Zenobią i Eugeniuszem Stanisławem (1893-1928) oraz cioteczną babką Józefą Szymańską (1851-1943).
Życie prywatne.
Feliksa Szałwińska mieszkała wraz z siostrą Zenobią przy ówczesnej ulicy Ogrodowej 8 we Włocławku (dzisiejszej ul. Słowackiego). Początkowo mieszkały z nimi także siostry Alicja Zofia Tokarska i Anna Kanczewska (ur. 1891), które pracowały w tutejszym Starostwie Powiatowym, a także brat Eugeniusz Stanisław Szałwiński, który najpierw pracował jako urzędnik starostwa, a następnie aż do swojej śmierci prowadził w mieszkaniu biuro własnej firmy. W domu sióstr Szałwińskich spotykali się przedstawiciele lokalnej inteligencji, m.in. nauczyciele, literaci i ziemianie.
Feliksa Szałwińska nigdy nie założyła własnej rodziny.
Spuścizna.
Styl pracy.
Jako nauczycielka, Feliksa Szałwińska kładła duży nacisk na poznawanie przez dzieci przyrody. Jej wychowankowie chodzili na wycieczki na Wzgórze Szpetalskie i okolice ówczesnej wsi, a dziś części miasta, Michelina. Oprócz tradycyjnych nauk, dzieci uczyły się także na lekcjach – plastyki i muzyki. Uczniowie poznawali lektury oraz uczęszczali na zajęcia wychowania fizycznego. W jej szkole działał Teatrzyk Dziecięcy. Oprócz tego dzieci miały okazję zapoznawać się z profesjonalną realizacją przedstawień poprzez uczestnictwo tak w spektaklach teatralnych, jak i w spotkaniach z aktorem zawodowym, Edwardem Wiktorem Tokarskim (1903-1944), szwagrem Feliksy. Przekazywała im również podstawy dobrego wychowania, jak też kształtowała właściwą postawę patriotyczną.
Feliksa Szałwińska współpracowała z twórcą włocławskich teatrów i pedagogiem Włodzimierzem Gniazdowskim. Jej uczniowie bywali w jego domu przy ul. Wojska Polskiego 4 na przedstawieniach Teatru Nauczycielskiego.
Wraz z biskupem Stanisławem Zdzitowieckim organizowała ochronki dla dzieci z najuboższych rodzin. Była również działaczką Włocławskiego Towarzystwa Wioślarskiego, szczególnie, poprzez koneksje rodzinne, związaną z kierownikiem WTW Jerzym Zygmuntem Bojańczykiem oraz Włocławskiego Towarzystwa Gimnastycznego „Sokół”, gdzie kierowała sekcją kulturalno-oświatową.
Upamiętnienie.
W 2016 roku przed domem przy ul. Wojska Polskiego 4 odsłonięto kamień upamiętniający Feliksę Szałwińską, a także mieszkających tam w innych okresach Włodzimierza Gniazdowskiego i Ludwika Boucharda. Głaz ufundowali Jacek i Bożena Rejowie.

</doc>
<doc id="4305860" url="https://pl.wikipedia.org/wiki?curid=4305860" title="Błogosławiona Hanna">
Błogosławiona Hanna



</doc>
<doc id="4305861" url="https://pl.wikipedia.org/wiki?curid=4305861" title="Bł. Hanna">
Bł. Hanna



</doc>
<doc id="4305862" url="https://pl.wikipedia.org/wiki?curid=4305862" title="Mariusz Kalinowski">
Mariusz Kalinowski

Mariusz Kalinowski (ur. 1960) – polski tłumacz literatury szwedzkiej, literaturoznawca.
Był współreżyserem i scenarzystą filmów dokumentalnych („Tata Kazika”, „Czas Komedy”, „Był raz dobry świat”). Za przekłady dramatów (m.in. „Panna Julie” Strindberga, „Naczelny” Stiga Larssona, „Biała noc” Erlanda Josephsona) uhonorowany w Szwecji w roku 2003 nagrodą im. Görana O. Erikssona. Tłumaczył (i opracował wydawniczo) m.in. „Dziennik snów” Emanuela Swedenborga i „Inferno” Augusta Strindberga. Twórczością tego ostatniego zajmuje się także jako badacz. W latach 2017–2018 był członkiem jury Nagrody im. Ryszarda Kapuścińskiego za Reportaż Literacki. Mieszka w Szwecji.
W 2015 roku otrzymał nagrodę za przekład reportażu "Krótki przystanek w drodze z Auschwitz" Görana Rosenberga w ramach Nagrody im. Ryszarda Kapuścińskiego za Reportaż Literacki. To samo wyróżnienie otrzymał w 2019 roku za przekład "Domu z dwiema wieżami" Macieja Zaremby.

</doc>
<doc id="4305870" url="https://pl.wikipedia.org/wiki?curid=4305870" title="Państwowa Straż Łowiecka">
Państwowa Straż Łowiecka

Państwowa Straż Łowiecka – umundurowana, uzbrojona i wyposażona w terenowe, oznakowane środki transportu formacja o uprawnieniach policyjnych, klasyfikowana jako straż ochrony przyrody i zaliczana do policji administracyjnych. Została utworzona w 1996, znajduje się w strukturze urzędów wojewódzkich, podlega wojewodzie i kontroluje realizację przepisów Ustawy z dnia 13 października 1995 r. Prawo łowieckie. Wraz ze strażnikami łowieckimi powoływanymi lub zatrudnianymi przez dzierżawców i zarządców obwodów łowieckich stanowi straż łowiecką. W 2016 działała w jedenastu województwach.
Zadania.
Zadania Państwowej Straży Łowieckiej reguluje art. 37 Ustawy z dnia 13 października 1995 r. Prawo łowieckie. Państwowa Straż Łowiecka kontroluje realizację przepisów ustawy, w szczególności w zakresie:
Strażnicy i ich uprawnienia.
Strażnikiem Państwowej Straży Łowieckiej może zostać osoba, która posiada obywatelstwo polskie, ukończyła 21 lat, korzysta z pełni praw publicznych, posiada odpowiednie kwalifikacje zawodowe, posiada dobry stan zdrowia i nie była karana sądownie, a ponadto przeszła z wynikiem pozytywnym przeszkolenie, którego program opracował minister środowiska w porozumieniu z ministrem właściwym do spraw wewnętrznych. Strażnikowi przysługuje bezpłatne umundurowanie, które zobowiązany jest nosić przy wykonywaniu czynności służbowych wraz z oznakami służbowymi i odznakami służbowymi. Kwestie kwalifikacji zawodowych, wzorów legitymacji, umundurowania, oznak i odznak służbowych strażników PSŁ określa rozporządzenie ministra środowiska z 2005.
Na obszarze województwa działania PSŁ koordynuje komendant wojewódzki Państwowej Straży Łowieckiej, którego powołuje wojewoda. Strażnicy są pracownikami urzędów wojewódzkich.
Strażnikom przysługuje szereg uprawnień. Mają oni prawo do m.in.: legitymowania osób podejrzanych o popełnienie przestępstwa lub wykroczenia; nakładania mandatów karnych za wykroczenia popełnione w obwodach łowieckich i ich bezpośrednim sąsiedztwie; zatrzymywania i dokonywania kontroli środków transportu w obwodach łowieckich i ich bezpośrednim sąsiedztwie; przeszukania osób, pomieszczeń i innych miejsc; ujęcia sprawcy przestępstwa lub wykroczenia na gorącym uczynku lub w pościgu podjętym bezpośrednio po popełnieniu przestępstwa i doprowadzenia do jednostki Policji; kontrolowania podmiotów prowadzących skup, przerób, sprzedaż tusz zwierzyny lub ich części, obrót zwierzyną żywą oraz chów i hodowlę zwierząt łownych.
Strażnik ma prawo do noszenia broni palnej bojowej, broni myśliwskiej śrutowej, pałki służbowej, kajdanek, ręcznego miotacza substancji obezwładniających i przedmiotów przeznaczonych do obezwładniania osób za pomocą energii elektrycznej. W określonych przypadkach może użyć środków przymusu bezpośredniego i broni palnej. Zasady i warunki posiadania, używania, ewidencjonowania i przechowywania w siedzibach PSŁ broni palnej bojowej, broni myśliwskiej, śrutowej, amunicji oraz miotaczy gazu obezwładniającego reguluje rozporządzenie ministra środowiska z 2005.
Oznaki służbowe.
Wzory oznak noszonych na klapach marynarki do munduru wyjściowego:
Działalność.
Według stanu z 2016 Państwową Straż Łowiecką utworzono w jedenastu województwach. Liczba etatów strażników wynosiła 58,5. Najmniej etatów (3) było w województwach podkarpackim i podlaskim, zaś najwięcej (11) – w zachodniopomorskim. Powierzchnia kontrolowanych obwodów łowieckich wynosiła 20 011 tys. ha. Wojewoda mazowiecki jako powód nieutworzenia PSŁ podał brak środków finansowych, natomiast wojewoda małopolski stwierdził, że zadania PSŁ wykonuje w województwie Państwowa Straż Rybacka. W województwie opolskim PSŁ została zlikwidowana 8 lutego 2013 ze względu na znikomą efektywność działalności, będącą pokłosiem wielkości zatrudnienia (komendant i dwóch strażników).
W latach 2013–2016 (I kwartał) Państwowa Straż Łowiecka skonfiskowała 1705 sztuk sprzętu, ujawniła 659 przestępstw i 1021 wykroczeń oraz nałożyła 317 mandatów karnych na łączną kwotę 24 930 zł.
W ramach prowadzonego w latach 2014–2015 badania kontrolnego Najwyższa Izba Kontroli ustaliła, że PSŁ posiadała na wyposażeniu: samochody terenowe, kajdanki, pałki wielofunkcyjne, ręczne miotacze gazu, środki łączności, lornetki, latarki, kamizelki kuloodporne (w siedmiu województwach), cyfrowe aparaty fotograficzne, noktowizory oraz zestawy kryminalistyczne (w czterech województwach). Ponadto PSŁ w Kielcach dysponowała sieciami i chwytakami do łapania zwierząt oraz skrzyniami i klatkami do ich przewozu, natomiast PSŁ w Szczecinie posiadała jeden quad i dwie łodzie z silnikami zaburtowymi.
W 2016 Najwyższa Izba Kontroli, po przeprowadzeniu kontroli w urzędach wojewódzkich w Gdańsku, Poznaniu i Szczecinie, wystawiła komendzie PSŁ w Szczecinie ocenę pozytywną, a komendom PSŁ w Gdańsku i Poznaniu ocenę pozytywną, mimo stwierdzonych nieprawidłowości, w zakresie użytkowania i przechowywania broni. Stwierdzono, że w okresie objętym kontrolą strażnicy PSŁ w Szczecinie pobierali broń sześć razy, a strażnicy PSŁ w Gdańsku – 223 razy. Jednocześnie nie odnotowano przypadków użycia bądź wykorzystania broni, ani przypadków jej utraty. W dobrowolnym badaniu ankietowym, w którym wzięło udział 23 strażników PSŁ (88% zatrudnionych w kontrolowanych jednostkach), ankietowani jako podstawowe wyposażenie wskazali: pistolet i pałkę służbową (96% badanych), kajdanki (91%) i miotacz gazu (70%). Według stanu z 2016 Państwowa Straż Łowiecka posiadała 83 sztuki broni palnej bojowej i innej oraz 51 miotaczy substancji obezwładniających.

</doc>
<doc id="4305874" url="https://pl.wikipedia.org/wiki?curid=4305874" title="Kościół Jana Chrzciciela w Michniowcu">
Kościół Jana Chrzciciela w Michniowcu



</doc>
<doc id="4305875" url="https://pl.wikipedia.org/wiki?curid=4305875" title="Clara Fey">
Clara Fey



</doc>
<doc id="4305879" url="https://pl.wikipedia.org/wiki?curid=4305879" title="Kościół Matki Boskiej Królowej Korony Polskiej w Jastrzębsku Starym">
Kościół Matki Boskiej Królowej Korony Polskiej w Jastrzębsku Starym

Kościół Matki Boskiej Królowej Korony Polskiej w Jastrzębsku Starym – zabytkowy kościół parafialny w Jastrzębsku Starym, w powiecie nowotomyskim, w województwie wielkopolskim. Do rejestru zabytków został wpisany 26 lutego 1996 pod numerem 2574/A.
Historia.
Wieś założona została przez osadników olęderskich i na mocy przywileju z 1712 włókę ziemi przeznaczono na odprawianie nabożeństw (protestanckich). Z czasem zbudowano tu dom, w którym nauczano dzieci i odprawiano nabożeństwa. Pierwsi rektorzy to Struwe i Born. Byli oni najprawdopodobniej lokalnymi, wyuczonymi rzemieślnikami z sąsiednich miejscowości i nie mogli prowadzić żadnych kazań z ambony, a jedynie je odczytywać. W 1796 kandydat teologii Daniel Gottfried Eck, rektor w Międzychodzie, otrzymał prawo głoszenia kazań w Jastrzębsku, gdzie jednak nadal nie było świątyni i trzeba było jeździć do odległej Chlastawy, piaszczystą i zaniedbana drogą. 13 kwietnia 1779 mieszkańcy wsi i osad okolicznych wystosowali petycję do kasztelana Edwarda Garczyńskiego z prośbą o pastora i kościół dla wsi. Ostatecznie parafię ulokowano w Zbąszyniu, a w Jastrzębsku tylko filię (1787). Budynek kościelny wzniesiono około 1785, natomiast ołtarz i ambona zostały zbudowane dopiero w 1797. W 1855 wzniesiono dzwonnicę i zakupiono dzwon z datków parafian. W 1864 kościół rozbudowano o przybudówkę z wieżyczką. W roku 1893 gmina zbudowała nową dzwonnicę. W 1896 brakujące dwa dzwony podarował emerytowany rolnik Wilhelm Siegemund.
Najważniejsze negocjacje celem założenia samodzielnej parafii we wsi odbyły się 29 września 1853. Rozporządzenie gabinetowe rządu królewskiego wskazało, że parafia Stare Jastrzębsko była utworzona z gmin Stare i Nowe Jastrzębsko, Grubsko, Chojniki, Toczeń, Polsko-Czeskie (okolice Stefanowa) i Szklana Huta. Dokument ten datowany jest na 12 kwietnia 1854. Dokument potwierdzający królewskiego ministerstwa opiewa na dzień 15 maja tego samego roku. Pierwszym proboszczem był pastor Emil Grützmacher, który sprawował funkcję rektora w Wieleniu. 
Obecną świątynię (jako protestancką) wzniesiono w latach 1908-1914. Od 1979 mieści się tu parafia katolicka. Kościół otoczony jest starymi lipami i dębami.
Otoczenie.
Przy kościele stoją:

</doc>
<doc id="4305882" url="https://pl.wikipedia.org/wiki?curid=4305882" title="Lucjan Plater">
Lucjan Plater

Lucjan Stanisław Plater, właściwie Lucjan Stanisław Broel-Plater (ur. 25 listopada 1808 w Pomuszu na Wileńszczyźnie, zm. 12 czerwca 1857 w Parramatta) – żołnierz, oficer wojsk polskich w powstaniu listopadowym, działacz emigracyjny, hrabia.
Młodość i powstanie listopadowe.
Urodził się w wielodzietnej, zamożnej rodzinie, jako trzeci syn hrabiego Tadeusza Broel-Platera (1780–1822) i Racheli Kościuszko. Wraz z bratem Ferdynandem (1811–1891) służył w szkole oficerskiej w Dyneburgu (1830). Przed powstaniem służył jako podchorąży rewelskiego pułku piechoty armii rosyjskiej. Obaj bracia byli członkami spisku, którego (niezrealizowanym) celem było opanowanie twierdzy dyneburskiej. W spisku tym aktywna była również ich kuzynka Emilia Plater oraz Aleksander Rypiński. 31 III lub 22 IV 1831 bracia zdezerterowali z armii carskiej i włączyli się do partyzantki Walentego Brochockiego. Następnie zostali wcieleni do armii regularnej, w której Lucjan służył jako ppor. 7 Pułku Piechoty Liniowej. Awans na podporucznika otrzymał z rąk gen. Antoniego Giełguda w dniu 15 czerwca 1831. Po upadku powstania wyemigrował, przez Bawarię, do Europy zachodniej. Bracia Lucjan i Ferdynand Platerowie, wyrokiem Mińskiej Komisji Śledczej z dnia 23 listopada 1831 r., zostali skazani zaocznie na ciężkie roboty na Syberii, jako przestępcy 2 kategorii. Majątek braci został skonfiskowany przez władze carskie.
Na emigracji.
14 lutego lub w marcu 1832 przybył do Francji. Osiadł początkowo w Awinionie, następnie – jesienią 1832 – przeniósł się do Paryża. W stolicy Francji udzielał się m.in. w redakcji "Pielgrzyma Polskiego".
W latach 1833–1837 był członkiem Towarzystwa Demokratycznego Polskiego (TDP) w Paryżu, pomimo iż sam wywodził się z warstwy arystokratycznej, popierającej na ogół obóz ks. Adama Jerzego Czartoryskiego. We wrześniu 1834 r. podpisał akt potępiający politykę księcia. W roku 1835 bez powodzenia kandydował w wyborach do Centralizacji TDP (otrzymał 1 głos). W tym samym roku, pod przybranym nazwiskiem Laurance, przybył do Królestwa Polskiego w charakterze emisariusza, jednak wkrótce powrócił do Francji, a następnie wyjechał do Anglii (wrzesień 1835). Na wyspach w okresie od czerwca 1838 do sierpnia 1839 pobierał zasiłek od rządu brytyjskiego.
W roku 1836 podpisał Manifest TDP; w roku następnym został wykreślony z kompletu czynnego członków towarzystwa. Według niepotwierdzonych relacji był nieustannie inwigilowany przez carskich szpiegów, skutkiem czego – w trosce o bezpieczeństwo swoje i najbliższych – opuścił Europę. W 1838 do Nowej Południowej Walii wyemigrował książę Alojzy Konstanty Drucki Lubecki, uczestnik powstania listopadowego, który poślubił siostrę żony Lucjana, Laurę, a także jej brat, John Duffus, wraz z żoną i pięciorgiem dzieci. Za namową Lubeckiego bracia Platerowie, podjęli decyzję o dołączeniu do rodziny. 7 stycznia 1840 r. wraz z żoną Charlottą i pierwszą córką (Emily Laura, ur. 19 V 1838 w Poplar k. Londynu), oraz bratem Ferdynandem, po 101 dniach podróży, przybył na pokładzie statku „Alfred” do Australii. Platerowie byli jednymi z pierwszych polskich osadników na kontynencie australijskim. Według legendy, w Australii zaoferowano Platerowi grunty pod Sydney, jednak tylko pod warunkiem przyjęcia przezeń obywatelstwa brytyjskiego. Odmowa Platera skazywała go na ubóstwo do końca życia. Utrzymywał się z wyrobu kordiału i słodyczy, którego to fachu nauczył się podczas pobytu we Francji. Udzielał także prywatnych lekcji języka francuskiego.
Zmarł 12 VI 1857 w Parramatta. Został pochowany na cmentarzu St John’s Church of England w Parramatta.
Życie prywatne.
13 X 1836 r. w kościele St. James w Clerkenwell ożenił się z Charlottą Price Duffus (1813–1885; synem jej kuzynki był Thomas Hardy), córką plantatora z Indii Zachodnich. Ślubu udzielał brat Charlotty – John Duffus. Lucjan i Charlotta doczekali się ośmiorga dzieci (dwójka kolejnych dzieci prawdopodobnie zmarła w dzieciństwie). Po śmierci Lucjana ich wychowaniem zajął się brat, Ferdynand Plater. 
Dom rodzinny Platerów w Parramatta (obecnie część Sydney) zachował się do dziś – znajduje się przy 90 George Street. 

</doc>
<doc id="4305889" url="https://pl.wikipedia.org/wiki?curid=4305889" title="Liam Bertazzo">
Liam Bertazzo

Liam Bertazzo (ur. 17 lutego 1992 w Este) – włoski kolarz torowy i szosowy, trzykrotny medalista mistrzostw świata i czterokrotny medalista mistrzostw Europy.
Kariera.
Pierwsze sukcesy w karierze osiągnął w 2010 roku, kiedy zdobył srebrny medal w drużynowym wyścigu na dochodzenie podczas torowych mistrzostw Europy juniorów w Sankt Petersburgu. W kategorii elite pierwszy medal zdobył w 2012 roku, kiedy wspólnie z kolegami z reprezentacji zajął trzecie miejsce w drużynowym wyścigu na dochodzenie podczas mistrzostw Europy w Poniewieżu. Następnie zwyciężył w madisonie na mistrzostwach Europy w Apeldoorn w 2013 roku, a rok później był drugi w wyścigu punktowym podczas mistrzostw Europy w Baie-Mahault.
W 2015 roku, w parze z Elią Vivianim, zdobył srebrny medal w madisonie na mistrzostwach świata w Paryżu. W zawodach tych wyprzedzili ich jedynie Francuzi: Bryan Coquard i Morgan Kneisky. W 2017 roku zdobył kolejne dwa medale. Najpierw był trzeci w drużynowym wyścigu na dochodzenie na mistrzostwach świata w Hongkongu. W tej samej konkurencji był też drugi podczas mistrzostw Europy w Berlinie (2017). W drużynowym wyścigu na dochodzenie był również trzeci na mistrzostwach świata w Apeldoorn w 2018 roku.

</doc>
<doc id="4305891" url="https://pl.wikipedia.org/wiki?curid=4305891" title="Maria od Poczęcia de Batz de Trenquelléon">
Maria od Poczęcia de Batz de Trenquelléon



</doc>
<doc id="4305892" url="https://pl.wikipedia.org/wiki?curid=4305892" title="Matthijs Buchli">
Matthijs Buchli



</doc>
<doc id="4305894" url="https://pl.wikipedia.org/wiki?curid=4305894" title="Thelma (film)">
Thelma (film)

Thelma – norweski film dramatyczny z 2017 roku w reżyserii Joachima Triera z udziałem Eili Harboe. Obraz został premierowo zaprezentowany na MFF w Toronto. Został wyselekcjonowany jako oficjalny norweski kandydat do Oscara za najlepszy film nieanglojęzyczny na 90. ceremonię wręczenia tych nagród, ale ostatecznie nie otrzymał nominacji.
Film nakręcono w Oslo, Göteborgu, Trollhättan i Kirunie. Zdjęcia zaczęto 20 września 2016 roku i trwały 44 dni. Film został wyprodukowany przez norweską firmę Motlys. Budżet wyniósł 6,5 mln USD (47 500 000 kr.).
Odbiór.
W serwisie "Rotten Tomatoes" film uzyskał 92% pozytywnych recenzji, w serwisie "Mediakrytyk" 81% (stan na 25 września 2018).
Albert Nowicki ("His Name is Death") pisał: „Trier sugeruje, że religia to kajdany, a katolicyzm pozbawiony jest swobody: uciska tych, o których wie, że są inni lub niewierni, stale wymusza na nich poczucie winy. (...) Niepokojące są sceny fantazji erotycznych; wpojono w nie surrealną, katolicką symbolikę, którą niektórzy uznają za świętokradztwo. Film nie jest jednak obrazoburczy: ścierają się w nim paradoksy religii, inteligentnie eksplorowane są młodociane emocje. To kolejny – m.in. po "Przeobrażeniu" czy "Pamiętam cię" – horror typu 'slow burn', tyleż surowy, co subtelny.”

</doc>
<doc id="4305896" url="https://pl.wikipedia.org/wiki?curid=4305896" title="Tunel pod Białą Górą">
Tunel pod Białą Górą

Tunel pod Białą Górą – zespół dwóch tuneli kolejowych przebiegających pod masywem Biała Góra na terenie powiatu miechowskiego, w północnej części województwa małopolskiego. Tunel stanowi element infrastruktury linii kolejowej nr 8, łączącej Warszawę z Krakowem. 
Opis.
Obiekt składa się z dwóch równoległych, jednotorowych korytarzy o konstrukcji stopowej oddalonych od siebie o 40 metrów. Mają one niemal jednakową długość 764 metrów, choć pierwotnie ich długość wynosiła nieco ponad 813 metrów. W obydwu tunelach istnieje dość znaczny spadek wysokości wynoszący aż 8° w kierunku wylotu północnego. Do budowy tuneli użyto tzw. metody „belgijskiej”. W 2005 roku zostały im nadane nowe nazwy „August” – tunelowi zachodniemu oraz „Włodzimierz” – tunelowi wschodniemu. Tunel znajduje się na granicy dwóch gmin. Wylot północny znajduje się na terenie gminy Kozłów, zaś południowy gminy Charsznica. Obiektowi nazwę zawdzięcza pobliska stacja kolejowa – Tunel.
Historia.
Pierwsza nitka tunelu została oddana do użytku 25 stycznia 1885 roku, po trzech latach budowy jako element nowo powstałej kolei Iwangorodzko-Dąbrowskiej. Do budowy obiektu zużyto ponad 3,5 miliona cegieł. W celu dostarczania niezbędnego budulca, właściciele linii kolejowej uruchomili w okolicy budowy dużą cegielnię wyposażoną w piec kręgowy typu Hoffmana, która była w stanie dostarczać nawet 147 tysięcy sztuk cegły przy jednorazowym wypale. Tunel powstał wyłącznie w celach strategicznych. Biała Góra jest stosunkowo niewielkim i niestanowiącym większej przeszkody wzniesieniem, dodatkowo łatwym do ominięcia przez szlak kolejowy, co w latach 70. XX wieku uczyniono wytyczając linię hutniczą-szerokotorową, na znacznej długości równoległą do linii Iwangorodzko-Dąbrowskiej. Tunel kolejowy został przewidziany przez projektantów jako wrażliwy element, którego wysadzenie w obliczu potencjalnej agresji Niemiec lub Austro-Węgier umożliwiało zablokowanie linii kolejowej i tym samym spowolnienie wrogich wojsk. Z powodu militarnego przeznaczenia obiekt został wykonany przez jednostkę rządową z pominięciem procedury przetargowej. Pracami budowlanymi kierował Bolesław Rupniewski. W budowę tunelu zaangażowani byli także znani inżynierowie Weiler oraz pochodzący z Włoch Forradini. Do spotkania ekip drążących po obydwu stronach wzniesienia doszło 27 lipca 1883 roku. Budowa konstrukcji kosztowała akcjonariuszy ponad milion rubli. Tunel od momentu powstania aż do odzyskania przez Polskę niepodległości był jedynym tego typu obiektem na terenie Królestwa Polskiego, chociaż pierwotne plany linii Iwangorodzko-Dąbrowskiej przewidywały budowę bliźniaczego obiektu w okolicach Suchedniowa.
W latach 1910−1912, w związku z rosnącym ruchem kolejowym, zbudowano drugą nitkę tunelu. Tunele otrzymały wtedy swoje pierwsze nazwy. Na cześć inspektora dróg żelaznych Ferdynanda Rydzewskiego, tunel zachodni otrzymał nazwę „Ferdynand”, natomiast na cześć naczelnego szefa kolei, Jana Blocha, tunel wschodni został nazwany "Jan". W 1914 roku, wkrótce po wybuchu I wojny światowej, tunele zgodnie ze swoim przeznaczeniem zostały wysadzone. Odbudowa miała miejsce w 1920 roku. W okresie międzywojennym zostało zbudowane połączenie kolejowe łączące Uniejów-Rędziny z Krakowem, w wyniku którego znacznie wzrosło znaczenie tunelu, stanowiącego od tego momentu element ważnej linii kolejowej. W 1935 roku tunelem była przewożona trumna z ciałem marszałka Józefa Piłsudskiego. Wydarzenie to zgromadziło tłumy gapiów. Dwa lata później wielu okolicznych mieszkańców zgromadziło się ponownie, aby obejrzeć przejazd króla Rumunii Karola II. W trakcie trwania kampanii wrześniowej konstrukcja nie odniosła większych szkód, została jednak wysadzona przez wycofujące się wojska niemieckie w 1945 roku. Odbudowany obiekt uruchomiono tuż po zakończeniu wojny. W 2013 roku tunele wraz z 5,5 km odcinkiem torów zostały poddane gruntownej modernizacji. Inwestycja została sfinansowana ze środków własnych PKP PLK SA.

</doc>
<doc id="4305902" url="https://pl.wikipedia.org/wiki?curid=4305902" title="Otto Vergaerde">
Otto Vergaerde

Otto Vergaerde (ur. 15 lipca 1994 w Gandawie) – belgijski kolarz torowy i szosowy, brązowy medalista mistrzostw świata i dwukrotny medalista mistrzostw Europy.
Kariera.
Pierwszy sukces w karierze osiągnął w 2011 roku, kiedy zdobył brązowy medal w madisonie podczas torowych mistrzostw Europy juniorów w Anadii. Na rozgrywanych trzy lata później mistrzostwach Europy w Baie-Mahault zdobył dwa medale. Najpierw zwyciężył w scratchu, a następnie zdobył srebrny medal w madisonie. Ponadto na mistrzostwach świata w Paryżu w 2015 roku w parze z Jasperem De Buystem zdobył brązowy medal w madisonie.

</doc>
<doc id="4305904" url="https://pl.wikipedia.org/wiki?curid=4305904" title="Buzz">
Buzz



</doc>
<doc id="4305905" url="https://pl.wikipedia.org/wiki?curid=4305905" title="Juan Miguel Echevarría">
Juan Miguel Echevarría

Juan Miguel Echevarría (ur. 11 sierpnia 1998) – kubański lekkoatleta specjalizujący się w skoku w dal.
Finalista mistrzostw świata U18 (Cali 2015) oraz U20 (Bydgoszcz 2016). Zimą 2018 został halowym mistrzem świata. W 2019 sięgnął po brązowy medal światowego czempionatu w Doha. Wicemistrz olimpijski z Tokio (2021).
Złoty medalista mistrzostw Kuby.

</doc>
<doc id="4305908" url="https://pl.wikipedia.org/wiki?curid=4305908" title="Heer (ujednoznacznienie)">
Heer (ujednoznacznienie)



</doc>
<doc id="4305912" url="https://pl.wikipedia.org/wiki?curid=4305912" title="LV Krajowy Festiwal Piosenki Polskiej w Opolu">
LV Krajowy Festiwal Piosenki Polskiej w Opolu

LV (55.) Krajowy Festiwal Piosenki Polskiej w Opolu odbył się w dniach 8–11 czerwca 2018.
Koncert „Premiery”.
Występy podczas koncertu „Premiery”:

</doc>
<doc id="4305913" url="https://pl.wikipedia.org/wiki?curid=4305913" title="120 uderzeń serca">
120 uderzeń serca

120 uderzeń serca (oryg.: "120 battements par minute"; znany także jako "BPM (Beats per Minute)" lub "120 BPM (Beats per Minute)") – francuski film dramatyczny z 2017 w reżyserii Robina Campillo. Film opowiada o homoseksualizmie i epidemii AIDS, które miały miejsce we Francji w latach dziewięćdziesiątych. Campillo i współautor scenariusza Philippe Mangeot wykorzystali swoje osobiste doświadczenia z ACT UP przy tworzeniu tej historii.
Światowa premiera odbyła się na 70. MFF w Cannes w 2017 roku, gdzie film zdobył uznanie krytyki i cztery nagrody, w tym Grand Prix, czyli drugą w konkursie głównym. Następnie zdobył sześć nagród Cezara, w tym za najlepszy film i inne wyróżnienia.
Odbiór.
Film uzyskał 98% pozytywnych recenzji w serwisie "Rotten Tomatoes" oraz 94% w serwisie "Mediakrytyk".

</doc>
<doc id="4305914" url="https://pl.wikipedia.org/wiki?curid=4305914" title="Indian Hills (Kolorado)">
Indian Hills (Kolorado)

Indian Hills – jednostka osadnicza w Stanach Zjednoczonych, w stanie Kolorado, w hrabstwie Jefferson.

</doc>
<doc id="4305915" url="https://pl.wikipedia.org/wiki?curid=4305915" title="Budynek Biblioteki Uniwersyteckiej w Toruniu">
Budynek Biblioteki Uniwersyteckiej w Toruniu

Budynek Biblioteki Uniwersyteckiej w Toruniu – zabytkowa siedziba głównej biblioteki Uniwersytetu Mikołaja Kopernika w Toruniu.
Lokalizacja.
Biblioteka znajduje się w zachodniej części miasta, w dzielnicy Bielany, na terenie Miasteczka Uniwersyteckiego, przy ul. Gagarina 13.
Historia.
Budynek powstał w 1972 roku według projektu Witolda Benedeka na potrzeby Głównej Biblioteki Uniwersytetu Mikołaja Kopernika, która do czasu jego powstania mieściła się w gmachu przy ul. Chopina 12/18. Wraz z rektoratem i aulą tworzy on reprezentacyjną część większego kompleksu – Miasteczka Akademickiego, wybudowanego w związku z uczczeniem 500-lecia urodzin patrona uczelni Mikołaja Kopernika.
W 2020 roku gmach biblioteki został objęty ochroną konserwatorską jako element historycznego układu urbanistycznego Miasteczka Uniwersyteckiego. 
Architektura.
Budynek powstał w stylu powojennego modernizmu. Jego układ przestrzenno-funkcjonalny oparty jest w całości na zasadzie zlokalizowania magazynów w środku rzutu trzech najniższych kondygnacji. Natomiast dwie wyższe kondygnacje przeznaczone zostały na czytelnię główną i profesorską oraz zbiory specjalne. Zadbano także o ich doświetlenie przez patio wewnętrzne i świetliki dachowe. Nowością na owe czasy było zautomatyzowanie systemu wypożyczania książek oraz rezerwacji miejsc w czytelniach biblioteki.

</doc>
<doc id="4305916" url="https://pl.wikipedia.org/wiki?curid=4305916" title="Ken Caryl">
Ken Caryl

Ken Caryl – jednostka osadnicza w Stanach Zjednoczonych, w stanie Kolorado, w hrabstwie Jefferson.

</doc>
<doc id="4305917" url="https://pl.wikipedia.org/wiki?curid=4305917" title="Kittredge">
Kittredge

Kittredge – jednostka osadnicza w Stanach Zjednoczonych, w stanie Kolorado, w hrabstwie Jefferson.

</doc>
<doc id="4305918" url="https://pl.wikipedia.org/wiki?curid=4305918" title="West Pleasant View">
West Pleasant View

West Pleasant View – jednostka osadnicza w Stanach Zjednoczonych, w stanie Kolorado, w hrabstwie Jefferson.

</doc>
<doc id="4305919" url="https://pl.wikipedia.org/wiki?curid=4305919" title="Uz Maršala Tita">
Uz Maršala Tita



</doc>
<doc id="4305921" url="https://pl.wikipedia.org/wiki?curid=4305921" title="AIA (ujednoznacznienie)">
AIA (ujednoznacznienie)



</doc>
<doc id="4305923" url="https://pl.wikipedia.org/wiki?curid=4305923" title="Budynek Młodzieżowego Domu Kultury w Toruniu">
Budynek Młodzieżowego Domu Kultury w Toruniu

Budynek Młodzieżowego Domu Kultury w Toruniu – dawny budynek Bractwa Strzeleckiego, obecnie siedziba Młodzieżowego Domu Kultury w Toruniu.
Lokalizacja.
Budynek znajduje się w południowej części Zespołu Staromiejskiego, przy ul. Przedzamcze 11/15, w sąsiedztwie ruin Zamku Krzyżackiego.
Historia.
Budynek powstał w latach 1892 – 1893 i pierwotnie był siedzibą Bractwa Strzeleckiego. Stanął on w miejscu, na którym niegdyś odbywały się regularne ćwiczenia, zawody strzeleckie i uroczystości Bractwa. W latach 1893 – 1900 dobudowano do niego kotłownię i scenę letnią, a w jego wnętrzu na I piętrze salę widowiskową.
Po II wojnie światowej ulokowano tu kasyno wojskowe, a w 1958 roku zakłady dziewiarskie.
W 1965 roku władze miasta przeznaczyły go na Młodzieżowy Dom Kultury. W latach 70. XX wieku obiekt doczekał się pierwszego generalnego remontu, podczas którego m.in. wycyklinowano parkiet w sali widowiskowej oraz wymieniono okna w całym budynku.
Po raz pierwszy obiekt został wpisany do rejestru zabytków 17 września 1930 roku, a po raz drugi w 1996 roku.
W latach 2006 – 2007 przeszedł on kolejny remont, do czego przyczyniła się w znacznej mierze ówczesna dyrektor tej placówki, Ewa Skonieczka. Odrestaurowano wówczas salę widowiskową, a jej wnętrze wzbogacono o stylowe krzesła oraz kryształowy żyrandol.
W 2010 roku oczyszczono elewację całego budynku.
Architektura.
Budynek powstał w stylu historyzujący, z przewagą form neoromańskich i przetrwał do czasów współczesnych w niezmienionej formie architektonicznej.

</doc>
<doc id="4305924" url="https://pl.wikipedia.org/wiki?curid=4305924" title="Dakota Ridge">
Dakota Ridge

Dakota Ridge – jednostka osadnicza w Stanach Zjednoczonych, w stanie Kolorado, w hrabstwie Jefferson.

</doc>
<doc id="4305926" url="https://pl.wikipedia.org/wiki?curid=4305926" title="Fairmount (Kolorado)">
Fairmount (Kolorado)

Fairmount – jednostka osadnicza w Stanach Zjednoczonych, w stanie Kolorado, w hrabstwie Jefferson.

</doc>
<doc id="4305928" url="https://pl.wikipedia.org/wiki?curid=4305928" title="Idledale">
Idledale

Idledale – jednostka osadnicza w Stanach Zjednoczonych, w stanie Kolorado, w hrabstwie Jefferson.

</doc>
<doc id="4305930" url="https://pl.wikipedia.org/wiki?curid=4305930" title="Brandon (Kolorado)">
Brandon (Kolorado)

Brandon – jednostka osadnicza w Stanach Zjednoczonych, w stanie Kolorado, w hrabstwie Kiowa.

</doc>
<doc id="4305934" url="https://pl.wikipedia.org/wiki?curid=4305934" title="Towner (Kolorado)">
Towner (Kolorado)

Towner – jednostka osadnicza w Stanach Zjednoczonych, w stanie Kolorado, w hrabstwie Kiowa.

</doc>
<doc id="4305937" url="https://pl.wikipedia.org/wiki?curid=4305937" title="Herb gminy Kozłów">
Herb gminy Kozłów

Herb gminy Kozłów – przedstawia w polu czerwonym srebrnego kozła wspiętego, a u prawej podstawy rogacinę podwójnie skrzyżowaną również srebrną.
Kształt herbu został uchwalony na sesji rady gminy z dnia 29 września 2010 roku. Na tarczy połączono znaki herbowe rodu Lisów, posługujących się symbolem rogacina, z kozłem stanowiącym nawiązanie do nazwy miejscowości będącej siedzibą gminy.

</doc>
<doc id="4305939" url="https://pl.wikipedia.org/wiki?curid=4305939" title="Hełm polski wz.31">
Hełm polski wz.31



</doc>
<doc id="4305942" url="https://pl.wikipedia.org/wiki?curid=4305942" title="Wedgefield">
Wedgefield



</doc>
<doc id="4305943" url="https://pl.wikipedia.org/wiki?curid=4305943" title="Southern Ute">
Southern Ute

Southern Ute – jednostka osadnicza w Stanach Zjednoczonych, w stanie Kolorado, w hrabstwie La Plata.

</doc>
<doc id="4305945" url="https://pl.wikipedia.org/wiki?curid=4305945" title="Twin Lakes (hrabstwo Lake)">
Twin Lakes (hrabstwo Lake)

Twin Lakes – jednostka osadnicza w Stanach Zjednoczonych, w stanie Kolorado, w hrabstwie Lake.

</doc>
<doc id="4305946" url="https://pl.wikipedia.org/wiki?curid=4305946" title="Artezunat">
Artezunat

Artezunat () – wielofunkcyjny organiczny związek chemiczny, pochodna artemizyniny, prolek o własnej aktywności, stosowany w leczeniu malarii.
Mechanizm działania.
Artezunat posiada własną aktywność, jednakże po podaniu ulega szybkiemu przekształceniu w dihydroartemizynę przy udziale esteraz obecnych w osoczu krwi i być może również podjednostki CYP2A6 cytochromu P450. Własna aktywność artezunatu odgrywa rolę w działaniu jedynie przy podaniu dożylnym.
Zastosowanie.
Zgodnie z wytycznymi WHO artezunat powinien być stosowany w następujących wskazaniach:
Artezunat znajduje się na wzorcowej liście podstawowych leków Światowej Organizacji Zdrowia ("") (2015).
Artezunat nie jest dopuszczony do obrotu w Polsce (2018).
Działania niepożądane.
Artezunat może powodować następujące działania niepożądane: zaburzenia jelitowe, kaszel, wysypka, ból stawów, zawroty głowy oraz hemolizę, która może wystąpić nawet po tygodniach po zakończeniu leczenia i jest klinicznie najistotniejszym problemem. Nadwrażliwość na artezunat została oszacowana na 1:3000 leczonych pacjentów.

</doc>
<doc id="4305948" url="https://pl.wikipedia.org/wiki?curid=4305948" title="AIA">
AIA



</doc>
<doc id="4305949" url="https://pl.wikipedia.org/wiki?curid=4305949" title="Artesunat">
Artesunat



</doc>
<doc id="4305951" url="https://pl.wikipedia.org/wiki?curid=4305951" title="Leadville North">
Leadville North

Leadville North – jednostka osadnicza w Stanach Zjednoczonych, w stanie Kolorado, w hrabstwie Lake.

</doc>
<doc id="4305952" url="https://pl.wikipedia.org/wiki?curid=4305952" title="Laporte (Kolorado)">
Laporte (Kolorado)

Laporte – jednostka osadnicza w Stanach Zjednoczonych, w stanie Kolorado, w hrabstwie Larimer.

</doc>
<doc id="4305953" url="https://pl.wikipedia.org/wiki?curid=4305953" title="Red Feather Lakes">
Red Feather Lakes

Red Feather Lakes – jednostka osadnicza w Stanach Zjednoczonych, w stanie Kolorado, w hrabstwie Larimer.

</doc>
<doc id="4305973" url="https://pl.wikipedia.org/wiki?curid=4305973" title="Blue Hole (Malta)">
Blue Hole (Malta)



</doc>
<doc id="4305974" url="https://pl.wikipedia.org/wiki?curid=4305974" title="Dingli Cliffs">
Dingli Cliffs



</doc>
<doc id="4305975" url="https://pl.wikipedia.org/wiki?curid=4305975" title="Ta' Cenc Cliffs">
Ta' Cenc Cliffs



</doc>
<doc id="4305979" url="https://pl.wikipedia.org/wiki?curid=4305979" title="Jacobs (kawa)">
Jacobs (kawa)

Jacobs – niemiecka marka kaw produkowanych od 1907 roku, obecnie przez firmę Jacobs Douwe Egberts zlokalizowaną w Holandii. Jej twórcą jest Johann Jacobs.
Pozycja rynkowa.
W Polsce kawa Jacobs należy do najlepiej rozpoznawalnych marek kawy. Według danych opublikowanych w 2005 roku jej znajomość zadeklarowało 96% ankietowanych.
Za współpracę z Zamkiem Królewskim w Warszawie dystrybutor kawy w Polsce, Kraft Foods Polska, otrzymał nagrodę "Mecenas Kultury" za rok 2002.

</doc>
<doc id="4305980" url="https://pl.wikipedia.org/wiki?curid=4305980" title="Wedgefield (Australia)">
Wedgefield (Australia)

Wedgefield – miejscowość w Australii, w stanie Zachodnia Australia, w regionie Pilbara, w hrabstwie Town of Port Hedland. Według Australijskiego Biura Statystycznego w 2016 roku miejscowość liczyła 144 mieszkańców.
Demografia.
Populację Wedgefield stanowi 45 Anglików, 40 Australijczyków, 12 Irlandczyków, 10 Filipińczyków i 10 Niemców.

</doc>
<doc id="4305981" url="https://pl.wikipedia.org/wiki?curid=4305981" title="Memoriał Mariana Rose">
Memoriał Mariana Rose



</doc>
<doc id="4305983" url="https://pl.wikipedia.org/wiki?curid=4305983" title="Kraljevci (Słowenia)">
Kraljevci (Słowenia)

Kraljevci – wieś w Słowenii, w gminie Sveti Jurij ob Ščavnici. 1 stycznia 2017 liczyła 143 mieszkańców.

</doc>
<doc id="4305986" url="https://pl.wikipedia.org/wiki?curid=4305986" title="Kamienica Pod Złotym Orłem we Wrocławiu (Kurzy Targ)">
Kamienica Pod Złotym Orłem we Wrocławiu (Kurzy Targ)

Kamienica Pod Złotym Orłem – zabytkowa kamienica na ulicy Kurzy Targ we Wrocławiu, identyfikowana z dawną apteką "Pod Podwójnym Złotym Orłem" (j. niem. "Apotheke zum doppelten goldenen Adler"), która znajdowała się w budynku od XIV wieku.
Historia i architektura kamienicy.
Pierwszy murowany budynek na działce o szerokości 6-7,5 m na 23,7 m wzniesiono w drugiej połowie XIV wieku. W 1554 roku został on gruntownie przebudowany przez właścicieli znajdującego się tu warsztatu mistrzów z Łużyc, których znaki kamieniarskie zachowały się na fasadzie. Przed 1893 rokiem kamienica przeszła przebudowę, podczas której połączono: dom frontowy z oficyną oraz parter z pierwszym piętrem żeliwnymi schodami. Ostatecznie kamienicy nadano formę budynku czterokondygnacyjnego z dwukondygnacyjnym szczytem pokrytym dwuspadowym dachem.
Fasada kamienicy zachowała formy renesansowe z jednolitą kompozycją kamieniarską: z gzymsami nad- i podokiennymi oraz z tryglifowymi fryzami ujmującymi profilowane obramienia. Podobne obramienia okienne i inne elementy kamieniarki z tego okresu zachowały się od strony dziedzińca i częściowo w oficynie bocznej Wszystkie kondygnacje są spięte zewnętrznymi wąskimi pilastrami. Szczyt fasady otoczony jest wolutami, a jego dwupoziomowość zaznaczona jest lizenami i gzymsami. Zachowana wczesnorenesansowa elewacja była wzorowana na jej podobnych powstałych w środowisku saskim panującym w tej części Europy, m.in. w Chojnowie, Zgorzelcu, Legnicy i Lwówku. W XVIII wieku w osi elewacji, pomiędzy drugą a trzecią kondygnacją, umieszczono tablicę ze złotym orłem, inskrypcją i datą "1784".
Wewnątrz budynku, na parterze, zachował się dwutraktowy układ z sienią frontową i sienią tylną z przechodem. Wyższe piętra mają układ trzytraktowy; w trakcie środkowym wydzielono klatkę schodową. We wnętrzach zachowały się elementy architektoniczne z XVI wieku: w piwnicy i na parterze oraz w oficynie sklepienia kolebkowe i kolebkowe z lunetami, ponadto na drugiej i trzeciej kondygnacji stropy kasetonowe z połowy XVI wieku; na parterze i dwóch kolejnych piętrach zachowały się osiem kolumn międzyokiennych z wolutowymi głowicami. Zachowane elementy architektoniczne, według profesora Jana Harasimowicza, są najlepiej na Dolnym Śląsku "zachowanym przykładem wczesnorenesansowej kamienicy mieszczańskiej".
Apteka.
Od drugiej połowy XIII lub początku XIV wieku w budynku swoją siedzibę miała nieprzerwanie apteka znana jako "Apteka Pod Podwójnym Złotym Orłem" lub "Apteka Targu Wiankowego". Była to jedna z najstarszych aptek w Polsce. Jej pierwszym właścicielem był mistrz Mikołaj lub mistrz Piotr (zm. w 1349), a następnie Peter i Szymon zwany „aptekarzem naszego cesarza”. Według niemieckiego historyka Wilhelma Brachmanna nazwa „Pod Orłem” wiązała się z otrzymanymi przywilejami cesarskimi. Nazwa „Apteka Pod Cesarskim Złotym Orłem” została zarejestrowana w 1829 roku, a godło z tym napisem zostało umieszczone nad wejściem głównym. Kolejnymi właścicielami kamienicy i apteki byli Andreas (1395-1403), J. Stanko z Cermony (1403-1407), M. Ron, który w 1484 sprzedaje ją Rosenbergowi. Następnie aptekę przejął jego syn. Od 1534 do 1626 aptekę prowadziła rodzina Laurera (G. Lauler i jego syn S. Lauler) a następnie Laurentius Scholz, F. von Vollgnad (do 1677) i jego brat H. von Vollgnad, G. Buchwalder (1677-1685), C. Hancke (do 1695), M. Morgenbesser (1703-1736), J.W. Lenz, K. Werner (od 1748), J.D Beer (w zachowanej tablicy znajduje się nazwisko Georgii Daniels Beeri), R. Mohnr, L. Ledermann, T. Czerwenka, A. Weisstein, E. Priemer, S. Stern, S. Fink i H. Hubel. Po II wojnie światowej aptekę w tym miejscu prowadził Józef Kozak, który w 1951 przeniósł ją na wrocławski Rynek, do kamienicy Pod Złotą Trójcą Świętą, gdzie znajduje się nadal.
Obecnie w kamienicy Pod Złotym Orłem znajduje się Muzeum Farmacji - Dom Śląskiego Aptekarza, a jej właścicielem jest Uniwersytet Medyczny im. Piastów Śląskich we Wrocławiu.

</doc>
<doc id="4305991" url="https://pl.wikipedia.org/wiki?curid=4305991" title="Grażyna Leja">
Grażyna Leja

Grażyna Leja (ur. 10 października 1954 w Racławicach, zm. 16 kwietnia 2021 w Krakowie) – polska polityk, przedsiębiorca i urzędniczka państwowa, w latach 2007–2008 podsekretarz stanu w Ministerstwie Sportu i Turystyki.
Życiorys.
Córka Jana i Henryki. Ukończyła studia wyższe z zakresu organizacji i zarządzania turystyką w Akademii Ekonomicznej w Krakowie, po których pracowała w Orbisie. Później była związana z branżą turystyczną, prowadząc przedsiębiorstwa i zasiadając w zarządach spółek z tej branży. Prowadziła także własny hotel. W latach 90. została członkiem Polskiego Stronnictwa Ludowego. W 1997, 2001, 2005 i 2007 kandydowała do Sejmu z listy PSL (w dwóch ostatnich przypadkach z pierwszego miejsca) w okręgu krakowskim (nr 21 i następnie 13), uzyskując odpowiednio 236, 269, 3398 oraz 8331 głosów i nie zdobywając mandatu. W 2006 otwierała okręgową listę KWW Jacka Majchrowskiego do rady Krakowa, otrzymując 1992 głosy i także nie uzyskując mandatu.
Od 2002 do 2010 (z dwumiesięczną przerwą od listopada 2007 do stycznia 2008) była pełnomocnikiem prezydenta Krakowa Jacka Majchrowskiego do spraw turystyki (od 2002 do 2007 odpowiadała także za kulturę). 27 listopada 2007 powołana na stanowisko podsekretarza stanu w Ministerstwie Sportu i Turystyki, odpowiedzialnego za turystykę. Złożyła dymisję 4 stycznia 2008 (przyjętą 8 stycznia) w związku z zarzutami dotyczącymi współpracy z tajnymi służbami PRL wysuwanymi przez Instytut Pamięci Narodowej.
W maju 2010 została nieprawomocnie skazana przez Sąd Okręgowy w Krakowie za złożenie niezgodnego z prawdą oświadczenia lustracyjnego na trzy lata pozbawienia praw publicznych. Wyrok ten został uchylony przez sąd apelacyjny z powodu braków w materiale dowodowym. W listopadzie 2011, po ponownym rozpoznaniu sprawy, Sąd Okręgowy w Krakowie potwierdził prawdziwość oświadczenia lustracyjnego Grażyny Lei i uniewinnił ją.
Postanowieniem z 15 grudnia 2003 otrzymała Złoty Krzyż Zasługi.
Życie prywatne.
Od 1976 była żoną Józefa, mieli córkę.

</doc>
<doc id="4305993" url="https://pl.wikipedia.org/wiki?curid=4305993" title="Karton (album)">
Karton (album)

Karton to debiutancki album niemieckiego piosenkarza Marka Forstera. Został wydany w krajach niemieckojęzycznych 1 czerwca 2012 roku przez wytwórnię Four Music. Pierwszym singlem promującym krążek został wydany 18 maja 2012 roku utwór „Auf dem Weg ”. 
Album osiągnął 47 miejsce w notowaniu najlepiej sprzedających się albumów w Niemczech, utrzymując się w top 100 przez 7 tygodni. Za sprzedaż ponad 100 tysięcy kopii krążek uzyskał status złotej płyty w Niemczech. 

</doc>
<doc id="4305998" url="https://pl.wikipedia.org/wiki?curid=4305998" title="Cmentarz turecki w Marsie">
Cmentarz turecki w Marsie

Turecki cmentarz wojskowy (; ), znany również jako Osmański cmentarz wojskowy () – cmentarz w Marsie na Malcie. Został zbudowany w latach 1873–1874 na zlecenie osmańskiego sułtana Abdülaziza w celu zastąpienia wcześniejszego cmentarza muzułmańskiego. Cmentarz został zaprojektowany przez maltańskiego architekta Emanuele’a Luigiego Galizię i zbudowany w egzotycznym stylu orientalistycznym. Cmentarz utrzymuje rząd turecki. Pierwotnie cmentarz był określany jako "Mahomedan Cemetery" (!), na przykład w dokumentach, a także w Turcji jako "Martyrs’ Cemetery" (Cmentarz Męczenników), na przykład na historycznym obrazie.
Historia.
Od XVI wieku wiele muzułmańskich cmentarzy znajdowało się w różnych miejscach wokół Marsy. Na cmentarzu w "il-Menqa" znajdowały groby żołnierzy osmańskich zabitych w Wielkim Oblężeniu Malty w 1565, a także niewolników, którzy zmarli na Malcie. Cmentarz ten został zastąpiony w 1675, po zbudowaniu Floriana Lines innym, w pobliżu Spencer Hill („Via della Croce”). Uważa się, że ludzkie szczątki pochodzące z jednego z tych cmentarzy odkryto podczas robót drogowych w 2012. XVII-wieczny cmentarz musiał zostać przeniesiony w 1865, aby zrobić miejsce dla planowanych robót drogowych, z jednym nagrobkiem z 1817 zachowanym w Muzeum Archeologicznym w Valletcie. Pozostałości cmentarza wraz z fundamentami meczetu oraz pozostałości z jeszcze starszego okresu rzymskiego znajdują się w Marsie, 13 Triq Dicembru.
W 1871 na nową lokalizację wybrano kawałek terenu w rejonie Marsy – „Ta’ Sammat”. Nowy cmentarz powstał na zamówienie sułtana osmańskiego Abdülaziza, i został zbudowany w latach 1873–1874. Budowa trwała ponad sześć miesięcy. Cmentarz został zaprojektowany przez maltańskiego architekta Emanuele’a Luigiego Galizię, który był projektantem wielu innych budynków w różnych kontrastujących stylach, łącznie z różnowyznaniowym cmentarzem Ta’ Braxia i katolickim cmentarzem Addolorata. Wykonanie i odbiór tego ostatniego były istotne dla wybrania Galizii na architekta tureckiego cmentarza wojskowego. Projekt tego ostatniego był wówczas wyjątkowy w architekturze maltańskiej. Za tę pracę Galizia otrzymał od osmańskiego sułtana order Medżydów, i tym samym został mianowany Rycerzem tego orderu. Pod koniec XIX wieku cmentarz stał się sam w sobie punktem orientacyjnym ze względu na swoją malowniczą architekturę. Na przełomie XIX i XX wieku wprowadzono w celach sanitarnych obowiązek uzyskiwania zezwolenia Departamentu Zdrowia na każdy pochówek na cmentarzu.
Ze względu na brak meczetu w tym czasie, do czasu budowy meczetu w Paoli cmentarz był zwykle używany do piątkowych modlitw. Mały meczet na cmentarzu miał służyć do modlitw podczas okazjonalnych ceremonii pogrzebowych, ale budynek i dziedziniec cmentarza były często używane jako jedyne publiczne miejsce modlitwy dla muzułmanów aż do wczesnych lat siedemdziesiątych XX wieku. Meczet o odpowiedniej wielkości został zaprojektowany przez architekta Galizię, ale projekt został porzucony. Plany dostępne w tureckich archiwach w Stambule są zatytułowane „Progetto di una moschea – Cimitero Musulmano” (Projekt meczetu – cmentarz muzułmański). Możliwym powodem wstrzymania projektu była sytuacja gospodarcza i upadek polityczny Imperium Osmańskiego. Miejsce stało się ostatecznie za małe dla rosnącej społeczności muzułmańskiej.
W bezpośrednim sąsiedztwie cmentarza tureckiego powstał w 1879 cmentarz żydowski. Zaprojektował go angielski architekt Webster Paulson w stylu neoklasyczny. Wicegubernator sir Harry Luke, być może nieświadomy tego, że Turcy nie są Arabami, później stwierdził, że obszar ten .
Ciała 23 marokańskich pasażerów wydobytych z SS „Sardinia” w 1908 zostały pochowane na tureckim cmentarzu wojskowym. Pasażerowie byli w drodze do Mekki na pielgrzymkę "Hadżdż", kiedy statek stanął w płomieniach, które zabiły co najmniej 118 osób. Podczas I wojny światowej na cmentarzu zostali pochowani niektórzy tureccy jeńcy wojenni, zmarli na Malcie. Cmentarz był odnawiany od marca 1919 do października 1920, kiedy to również postawiono pomnik upamiętniający jeńców wojennych zmarłych podczas I wojny światowej na Malcie, oraz zbudowano wspaniałą fontannę. Projekt wykonał osmański oficer Kuşcubaşı Eşref Bey. Na cmentarzu znajdują się również groby muzułmańskich żołnierzy z krajów Wspólnoty Narodów (siedem z pierwszej i cztery z II wojny światowej), a także piętnastu żołnierzy francuskich. Groby wojenne Wspólnoty i Francji są pod opieką Komisji Grobów Wojennych Wspólnoty Narodów.
Cmentarz ewidentnie nie był konserwowany, a jego niszczenie zaobserwowano na początku 2002. Później popadł w ruinę po tym, jak w 2006 nowy muzułmański cmentarz został otwarty w pobliżu meczetu Mariam Al-Batool w Paoli. Pogorszenie nastąpiło, ponieważ obszar jest podatny na zalewanie wodami opadowymi, z powodu zanieczyszczenia, ponieważ teren znajduje się w pobliżu głównych dróg i z powodu czynników naturalnych, takich jak np. uderzenia pioruna, które uszkodziło niektóre detale architektoniczne. Dalsze szkody zostały spowodowane przez wypadki samochodowe. Rozpoczęta w 2015 odnowa cmentarza jest sponsorowana przez rząd turecki.
W lipcu 2016 złożony został wniosek dotyczący planowanej obok cmentarza stacji paliw i, gdyby zapadła korzystna decyzja, mógł to być „pochówek” samej architektury cmentarza. Zgłoszeniu, które przedstawiła firma Cassar Fuel, sprzeciwił się rząd turecki i kilka maltańskich podmiotów. W sierpniu 2019 do organu planistycznego wpłynął kolejny wniosek o zagospodarowanie terenu w tym samym miejscu, dotyczący garażu przemysłowego, który to wniosek spotkał się ze sprzeciwem Rady Lokalnej Marsy i przedstawicieli rządu tureckiego. W listopadzie 2019 wnioskodawca wycofał proponowaną ofertę. Fondazzjoni Wirt Artna zasugerowała, aby całkowicie oczyścić pobliski zrujnowany budynek, i zamiast nowej działalności komercyjnej obszar ten można przekształcić w zagospodarowaną otwartą przestrzeń, tak jak początkowo było planowane.
Obecnie cmentarz podlega władzom tureckim i jest wpisany na listę zabytków klasy 1. Zazwyczaj jest niedostępny dla publiczności i trzeba najpierw skontaktować się z ambasadą Turcji, aby umówić się na wizytę. W 2012 cmentarz odwiedził turecki minister rolnictwa i gospodarki leśnej Mehmet Mehdi Eker, zaś w 2017 – premier Binali Yıldırım.
Architektura.
Turecki cmentarz wojskowy został zaprojektowany w ekstrawaganckim, eklektycznym i egzotycznym stylu związanym z orientalizmem i romantyzmem. Royal Pavilion w Brighton, autorstwa Johna Nasha prawdopodobnie służył Galizii jako źródło inspiracji. Pisarz i artysta Terrance Mikail Patrick Duggan nazwał cmentarz „osmańskim Tadż Mahal” i określił go jako .
Cmentarz jest zbudowany z maltańskiego wapienia, a niektóre elementy kamieniarskie zawierają misternie rzeźbione wzory geometryczne. Ma prostokątny plan, a otoczony murem dziedziniec zawiera w sobie strukturę podobną do minaretu. Wejście prowadzi przez centralną budowlę z kopuła w kształcie cebuli i cztery minarety. Wszystkie minarety są zwieńczona proporcjonalnymi kopułami wapiennymi.
Bez wyjątku wszyscy pochowani na cmentarzu mają być przed śmiercią uznani za wyznawców islamu. Znaczniki grobów na cmentarzu są zorientowane tak, że są skierowane w stronę Mekki. XIX-wieczne i wczesne XX-wieczne grobowce są opatrzone starą turecką inskrypcją wykonaną arabską kaligrafią. Osoby pochowane na cmentarzu pochodzą z różnych krajów, w tym z Turcji, Algierii, Egiptu, Polinezji Francuskiej, Libii, Indii, Indonezji, Maroka, Mjanmy i Somalii. Podczas gdy sułtan osmański był muzułmaninem, jego doradcą, który zarządzał realizacją projektu był Żyd (Naoum Duhany Efeendy), zaś architektem rzymski katolik. Upamiętniający to marmur z francuskim napisem znajduje się na cmentarzu.
Napis brzmi:
Zdjęcie cmentarza pojawiło się na oficjalnej pocztówce maltańskiej.

</doc>
<doc id="4306001" url="https://pl.wikipedia.org/wiki?curid=4306001" title="Jaskinia Brložná diera">
Jaskinia Brložná diera

Jaskinia Brložná diera (słow. "Jaskyňa Brložná diera", czasem też "Brložná" lub "jaskyňa Brloh") – niewielka jaskinia krasowa Górach Strażowskich na Słowacji.
Położenie.
Jaskinia położona jest w masywie Rokoša, w środkowej części Nitrickich Wierchów, w pd.-zach. części Gór Strażowskich. Otwór wlotowy znajduje się w pd.-zach. zboczu grzbietu, opadającego w kierunku pd.-wsch. od szczytu Malý Rokoš (953 m n.p.m.), na wysokości ok. 660 m n.p.m. i ok. 100 m ponad dnem Podovrátnej doliny. Leży w granicach katastralnych wsi Nitrianske Sučany w powiecie Prievidza.
Charakterystyka.
Jaskinia Brložná diera ma chrakter jaskini fluwiokrasowej, rozwiniętej w osi starszego pęknięcia wapiennego masywu, przemodelowanej następnie procesami erozyjnymi, m.in. opadaniem skał stropu. Ma formę przestronnego korytarza wnikającego w głąb górotworu, od którego odgałęzia się kilka mniejszych korytarzyków. Charakteryzuje ją skromna szata naciekowa – m.in. w głębi jaskini znajduje się naciekowy „wodospad” oraz niewielki stalagnat. W różnych okresach prehistorycznych jaskinia była kilkakrotnie zamieszkana przez człowieka. Obecnie hibernuje w niej kilka gatunków nietoperzy oraz motyli.
Ochrona.
Jaskinia jest chroniona jako pomnik przyrody (słow. "Prírodná pamiatka Brložná diera") od 1994 r.
Turystyka.
Od 2009 r. jaskinia jest udostępniona do samodzielnego zwiedzania w okresie od 1 maja do 31 października. W jej pobliżu przebiega ścieżka dydaktyczna im. Fraňa Madvy (słow. "Náučný chodník im. Fraňa Madvu"), biegnąca z Nitrianskiego Rudna do Nitrianskich Sučan. Przy wejściu do jaskini panel informacyjny. Ze szczytu skały ponad jaskinią roztacza się interesujący widok na jaj otoczenie.

</doc>
<doc id="4306006" url="https://pl.wikipedia.org/wiki?curid=4306006" title="Spider-Man Uniwersum">
Spider-Man Uniwersum

Spider-Man Uniwersum (oryg. ) – animowany komputerowo fantastycznonaukowy film akcji o superbohaterze na podstawie serii komiksów o postaci o tym samym imieniu wydawnictwa Marvel Comics. Za reżyserię odpowiadali Bob Persichetti, Peter Ramsey i Rodney Rothman, a scenariusz został napisany przez Rothmana wspólnie z Philem Lordem. W oryginalnej wersji językowej głosów postaciom użyczyli: Shameik Moore, Jake Johnson, Hailee Steinfeld, Mahershala Ali, Brian Tyree Henry, Lily Tomlin, Lauren Vélez, John Mulaney, Kimiko Glenn, Nicolas Cage i Liev Schreiber.
Film opowiada historię Milesa Moralesa, następcy Petera Parkera jako Spider-Mana. 
Światowa premiera miała miejsce 1 grudnia 2018 roku w Los Angeles, natomiast w Polsce film zadebiutował 25 grudnia tego samego roku. Film, przy budżecie 90 milionów dolarów, zarobił ponad 375 milionów. Otrzymał on pozytywne oceny od krytyków i wiele nagród, w tym między innymi Nagrodę Akademii Filmowej za najlepszy film animowany. Jego kontynuacja, "", została zapowiedziana na 2023, a jej druga część, "Spider-Man: Beyond the Spider-Verse", na 2024 rok. W planach również jest spin-off.
Streszczenie fabuły.
Nowojorski nastolatek, Miles Morales, stara się sprostać oczekiwaniom swojego ojca, policjanta Jeffersona Davisa, który uważa Spider-Mana za zagrożenie. Miles przyzwyczaja się do szkoły z internatem i odwiedza wuja Aarona Davisa, który zabiera go na opuszczoną stację metra, aby malować graffiti. Miles zostaje ugryziony przez radioaktywnego pająka i zyskuje podobne do pająka zdolności, zbliżone do tych, które posiada Spider-Man.
Wracając na stację, Miles dostrzega urządzenie zbudowane przez Kingpina, który ma nadzieję uzyskać dostęp do równoległych wszechświatów i przywrócić zmarłą żonę i syna. Miles dostrzega, jak Spider-Man próbuje je wyłączyć, walcząc z ludźmi Kingpina, Zielonym Goblinem i Prowlerem. Spider-Man ratuje Milesa, ale Zielony Goblin wpycha Spider-Mana w urządzenie, co powoduje eksplozję, która zabija Zielonego Goblina i poważnie rani Spider-Mana. Spider-Man daje Milesowi dysk USB, aby wyłączył akcelerator, ostrzegając, że maszyna może zniszczyć miasto, jeśli zostanie ponownie aktywowana. Widząc, jak Kingpin zabija Spider-Mana, Miles ucieka przed Prowlerem.
Kiedy miasto jest pogrążone w żałobie po śmierci Spider-Mana, Miles postanawia uhonorować jego pamięć i zostać nowym superbohaterem. W trakcie testowania swoich zdolności, uszkadza dysk USB. Przy grobie Spider-Mana natrafia na Petera B. Parkera, który jest starszą i zaniedbaną wersją Spider-Mana, który okazuje się pochodzić z innego wymiaru. Po spotkaniu z nim, Miles odkrywa, że posiada zdolność do emitowania bioelektrycznego „jadu”. Parker zgadza się przeszkolić Milesa, w zamian za pomoc w wykradzeniu danych potrzebnych do odtworzenia dysku. Kiedy znajdują się w ośrodku badawczym Kingpina, Miles zauważa, że może stać się niewidzialny. Natrafiają na Olivię Octavius, która stwierdza, że Parker umrze z powodu rozpadu komórkowego, jeżeli nie powróci do swojego wymiaru.
Podczas ucieczki z laboratorium kiedy są ścigani przez Octavius przez las, zostają uratowani przez Gwen Stacy, Spider-Woman z innego wymiaru. Odnajdują ciotkę nieżyjącego Petera, May Parker, która chroni innych superbohaterów z innych wymiarów: Spider-Mana Noir, Peni Parker i Spider-Kwika, którzy również zaczynają zanikać. Miles oferuje, że wyłączy urządzenie Kingpina, aby pozostali mogli wrócić do swoich wymiarów. Jednak wszyscy stwierdzają, że brakuje mu doświadczenia. Załamany Miles postanawia ukryć się w domu Aarona, gdzie odkrywa, że jego wujek to Prowler. Miles wraca do domu May. Okazuje się, że Peni udało się utworzyć nowy dysk. Kingpin, Prowler, Octavius, Scorpion i Tombstone wyruszają za Milesem, który po schwytaniu przez Aarona i zdejmuje maskę. Aaron odmawia zabicia Milesa i zostaje śmiertelnie postrzelony przez Kingpina. Miles ucieka z Aaronem, który każe mu iść dalej, zanim umrze z powodu odniesionych obrażeń. Jefferson przybywa na miejsce zdarzenia, a Miles ucieka, co sprawia, że jego ojciec sądzi, że to Spider-Man zabił Aarona.
Superbohaterowie spotykają się w akademiku Milesa, gdzie opracowują strategię. Parker obezwładnia Milesa, aby zapewnić mu bezpieczeństwo. Parker decyduje się poświęcić i dezaktywować maszynę, po tym jak pozostali wrócą do domów. Jefferson pojawia się pod drzwiami syna. Zakładając, że Miles nie chce z nim rozmawiać, przeprasza syna za swoje błędy. Dzięki swoim mocom, Milesowi udaje się uwolnić i udaje się do May, gdzie ulepsza swój kostium. Dołącza do reszty superbohaterów, pokonuje strażników Kingpina i używa dysku USB, aby odesłać swoich towarzyszy do ich wymiarów. Kingpin walczy ze Spider-Manem, co przykuwa uwagę Jeffersona, który uświadamia sobie, że nie jest on wrogiem i zaczyna mu kibicować. Miles paraliżuje Kingpina bioelektrycznym jadem, rzuca nim, aby wyłączyć urządzenie, niszcząc je.
Kingpin i jego ludzie zostają aresztowani, a Jefferson uznaje Spider-Mana za bohatera. Miles postanawia wziąć na siebie obowiązki związane z nowym życiem. W swoich własnych wymiarach pozostali superbohaterowie wracają do swojego życia. Parker planuje naprawić swój związek z Mary Jane, a Gwen odnajduje sposób, aby kontaktować się z Milesem pomiędzy wymiarami.
W innym wymiarze Miguel O’Hara przybywa do Nowego Jorku z 1967 roku i sprzecza się ze Spider-Manem z tego uniwersum.
Obsada.
W wersji oryginalnej głosów użyczyli również: Zoë Kravitz jako Mary Jane Watson, żona Parkera w uniwersum Moralesa, a była żona w świecie B. Parkera; Kathryn Hahn jako Olivia „Liv” Octavius / Doctor Octopus, główny naukowiec i prezes Alchemaxu; Chris Pine jako Peter Parker / Spider-Man, wersja Parkera z uniwersum Moralesa; Lake Bell jako Vanessa Fisk, żona Wilsona Fiska oraz Jorma Taccone jako Norman Osborn / Green Goblin, Marvin Jones III jako Tombstone i Joaquín Cosío jako Scorpion, przestępcy pracujący dla Kingpina.
W roli cameo pojawił się pośmiertnie Stan Lee, twórca komiksów Marvel Comics jako sprzedawca o imieniu Stan, który sprzedał Moralesowi kostium Spider-Mana.
Produkcja.
Rozwój projektu.
W listopadzie 2014 roku pojawiły się pierwsze informacje na temat animowanego filmu przygotowywanego przez duet scenarzystów Phila Lorda i Christophera Millera. W kwietniu 2015 roku, podczas CinemaCon, Tom Rothman, szef Sony, poinformował, że animowany film będzie miał premierę 20 lipca 2018 roku, a jego producentami będą Lord i Miller oraz Avi Arad, Matt Tolmach i Amy Pascal. Poinformowano również, że film jest niezależny od powstałych filmów aktorskich o Spider-Manie. 
W grudniu tego samego roku studio przeniosło datę amerykańskiej premiery na 21 grudnia 2018. W lipcu 2016 roku ujawniono, że scenariusz stworzony przez Lorda jest gotowy, a na stanowisku reżysera został zatrudniony Bob Persichetti. W tym samym czasie pojawiły się pierwsze informacje, że film ma opowiadać o Milesie Moralesie, co studio potwierdziło w styczniu 2017 roku. Poinformowano wtedy również, że współreżyserem filmu został Peter Ramsey. Miesiąc później poinformowano, że przy scenariuszu pracował również Alex Hirsch, a Tolmach został zastąpiony przez Christinę Steinberg na stanowisku jednego z producentów. W kwietniu 2017 roku studio przesunęło datę premiery o tydzień wcześniej, na 14 grudnia 2018. W grudniu 2017 roku ujawniono, że film będzie nosił tytuł "Spider-Man: Into the Spider-Verse" i pojawi się w nim kilka inkarnacji postaci Spider-Mana. W tym samym miesiącu ujawniono również, że Rodney Rothman jest trzecim współreżyserem filmu. 
Casting.
W kwietniu 2017 roku w roli Milesa Moralesa został obsadzony Shameik Moore oraz Liev Schreiber w roli złoczyńcy. W następnym miesiącu do obsady dołączyli Mahershala Ali jako Aaron Davis i Brian Tyree Henry jako Jefferson Davis. W grudniu tego samego roku Lord i Miller ujawnili, że w filmie pojawi się dorosły Peter Parker / Spider-Man jako mentor Moralesa, w tej roli został obsadzony Jake Johnson w kwietniu 2018 roku. Wtedy też poinformowano, że w filmie pojawią się postaci Zielonego Goblina, Kingpina i Prowlera. W lipcu 2018 roku poinformowano, że Schreiber zagra Kingpina oraz do obsady dołączyli Hailee Steinfeld jako Spider-Gwen, Luna Lauren Velez Rio Morales i Lily Tomlin jako May Parker.
Muzyka.
W lipcu 2018 roku poinformowano, że Daniel Pemberton skomponuje muzykę do filmu. Ścieżka dźwiękowa "Spider-Man: Into the Spider-Verse (Original Score)" z muzyką Pembertona został wydany 17 grudnia 2018 roku przez Sony Classical Records. Album koncepcyjny "Spider-Man: Into the Spider-Verse (Soundtrack From &amp; Inspired by the Motion Picture)" wydano 14 grudnia tego samego roku przez Republic Records. Natomiast 20 grudnia tego samego roku został wydany świąteczny album "A Very Spidey Christmas".
Wydanie.
Światowa premiera miała miejsce 1 grudnia 2018 roku w Los Angeles. W wydarzeniu uczestniczyła obsada i twórcy filmu, oraz zaproszeni goście. Premierze tej towarzyszył czerwony dywan oraz szereg konferencji prasowych.
Dla szerszej publiczności w Stanach Zjednoczonych film zadebiutował 14 grudnia 2018 roku, natomiast w Polsce premiera odbyła się 25 grudnia tego samego roku.
Początkowo amerykańska premiera była zapowiedziana na 20 lipca 2018 roku, a później na 21 grudnia tego samego roku.
Film został wydany w wersji cyfrowej 26 lutego 2019 roku, a 19 marca na DVD i Blu-ray w Stanach Zjednoczonych. Natomiast w Polsce zostanie on wydany 10 maja tego samego roku. Wśród dodatków znajduje się film krótkometrażowy "Caught in a Ham" oraz 30 minut dłuższą wersję filmu "Alt-Universe Cut" zawierającą między innymi występy cameo Toma Cruise’a i Jamesa Camerona.
Odbiór.
Box office.
Spider-Man Uniwersum, przy budżecie 90 milionów dolarów, zarobił ponad 375 milionów, z czego ponad 190 milionów w Stanach Zjednoczonych i Kanadzie.
Kilka dni przed premierą filmu, prognozy zakładały wynik na poziomie 30-35 milionów dolarów w weekend otwarcia w Stanach Zjednoczonych i Kanadzie. Ostatecznie film zarobił tam wtedy trochę ponad 35 milionów dolarów, ustanawiając rekord grudniowego otwarcia dla filmu animowanego. W Polsce film zarobił w weekend otwarcia ponad 600 tysięcy dolarów, a w sumie prawie 2 miliony.
Krytyka w mediach.
Film spotkał się z pozytywną reakcją krytyków. W serwisie Rotten Tomatoes 97% z 381 recenzji filmu jest pozytywnych (średnia ocen wyniosła 8,77 na 10). Na portalu Metacritic średnia ocen z 50 recenzji wyniosła 87 punktów na 100. Natomiast według serwisu CinemaScore publiczność przyznała mu najwyższą ocenę „A+” w skali od F do A+.
Kontynuacja i spin-off.
Pod koniec listopada 2018 roku ujawniono, że studio pracuje zarówno nad kontynuacją, jak i nad spin-offem filmu. Joaquim Dos Santos został zatrudniony na stanowisku reżysera kontynuacji, a David Callaham jako jej scenarzysta. Ma ona opowiadać dalszą historię Milesa Moralesa. Spin-off natomiast ma się koncentrować wokół kobiecych postaci uniwersum, takich jak Spider-Gwen, Spider-Woman i Silk. Za jego scenariusz ma odpowiadać Bek Smith, a Lauren Montgomery jest brana pod uwagę na stanowisku reżysera. Sony rozważa również serię krótkometrażówek o Spider-Kwiku oraz telewizyjny serial animowany koncentrujący się na postaciach z filmu. W kwietniu 2019 roku Phil Lord i Christopher Miller podpisali kontrakt z Sony Pictures Television dotyczący stworzenia seriali animowanych. 
Na początku listopada 2019 roku studio wyznaczyło datę amerykańskiej premiery sequela na 8 kwietnia 2022 roku później została ona przesunięta na 7 października w związku z pandemią koronawirusa, a następnie na 2 czerwca 2023. W grudniu 2021 roku ujawniono, tytuł kontynuacji, "Spider-Man: Poprzez multiwersum". Poinformowano również, że równocześnie pracowano nad drugą częścią, "Spider-Man: Beyond the Spider-Verse", która ma mieć premierę w 2024 roku

</doc>
<doc id="4306010" url="https://pl.wikipedia.org/wiki?curid=4306010" title="Błogosławiony Alwarez">
Błogosławiony Alwarez



</doc>
<doc id="4306011" url="https://pl.wikipedia.org/wiki?curid=4306011" title="Bł. Alwar">
Bł. Alwar



</doc>
<doc id="4306013" url="https://pl.wikipedia.org/wiki?curid=4306013" title="Błogosławiona Annunciata">
Błogosławiona Annunciata



</doc>
<doc id="4306014" url="https://pl.wikipedia.org/wiki?curid=4306014" title="Bł. Annunciata">
Bł. Annunciata



</doc>
<doc id="4306015" url="https://pl.wikipedia.org/wiki?curid=4306015" title="Cmentarz Addolorata w Paoli">
Cmentarz Addolorata w Paoli

Cmentarz Addolorata w Paoli (Cmentarz Matki Boskiej Bolesnej) – neogotycki cmentarz w Paola, zaprojektowany przez Emanuele Luigi Galizię.
Historia.
Cmentarz i kaplica Addolorata zostały zaprojektowane przez architekta Emanuele Luigiego Galizię. Przed opracowaniem planów w latach 1860–1862 odbył on podróż po Europie, podczas której odwiedził Włochy, Francję i Wielką Brytanię. Wzorem dla projektu stał się paryski cmentarz Montmartre. Cmentarz został zbudowany w latach 1862–1868 na wzgórzu znanym jako Tal-Ħorr, które było miejscem pochówków od czasów prehistorycznych. Chociaż otwarcie cmentarza nastąpiło 9 maja 1869 roku, pierwszy pogrzeb odbył się 23 stycznia 1872 roku.
W 2017 roku Ministerstwo Zdrowia, które zarządza cmentarzem, zaplanowało kolejne powiększenie cmentarza o 2800 grobów, które mają być utrzymane w stylu pozostałej (neogotyckiej) części cmentarza.
Na cmentarzu Addolorata znajduje się 250 pochówków personelu wojskowego Commonwealthu z okresu I wojny światowej i 18 z II wojny światowej.
Kaplica.
W centrum cmentarza znajduje się neogotycka kaplica Matki Bożej zbudowana z wapienia maltańskiego. Jej iglica widoczna jest z odległości wielu kilometrów mimo otaczających drzew. Kaplica została konsekrowana w 1869 roku. Do 2011 roku opiekował się nią zakon braci kapucynów.

</doc>
<doc id="4306018" url="https://pl.wikipedia.org/wiki?curid=4306018" title="Krzysztof Bednarski">
Krzysztof Bednarski

Krzysztof Michał Bednarski (KMB) (ur. 25 lipca 1953 w Krakowie) – polsko-włoski rzeźbiarz i grafik współczesny.
Życiorys.
Jeden z trzech synów Ireny i Jerzego Bednarskiego. Rodzice pochodzili ze Lwowa, mieszkali tam w domu na ulicy Kulparkowskiej. Ukończył XIV Liceum Ogólnokształcące im.Klementa Gottwalda w Warszawie. Ukończył Akademię Sztuk Pięknych w Warszawie (1973-1978) na wydziale rzeźby w pracowniach Jerzego Jarnuszkiewicza i Oskara Hansena. Pracę dyplomową "Portret Totalny Karola Marksa" obronił 5 lipca 1978 roku. Był związany z teatrem Jerzego Grotowskiego, dla którego w latach 1976–1981 projektował plakaty. W tym czasie urodził się jego syn. Od 1976 roku pracował okazjonalnie w kamieniołomach w Borowie, pisał „siedziałem jednak w kamieniołomach, żeby zrobić kilka rzeźb, bo chciałem się sprawdzić jako rzeźbiarz, czego nie mogłem zrobić na akademii.” Od 1986 roku mieszka w Rzymie. W roku akademickim 1996/97 oraz 2014-2017 prowadził pracownię gościnną w Akademii Sztuk Pięknych w Warszawie. W 2014 roku obronił doktorat na warszawskiej Akademii Sztuk Pięknych za pracę "W stronę rzeźby, czyli historia jednego dzieła bez końca". W swoich pracach odnosił się do propagandy komunistycznej (Portret totalny Karola Marksa, 1978, własność Muzeum Niepodległości w Warszawie, Portret zbiorowy, 1980, kolekcja w Muzeum Narodowym w Warszawie), oraz sytuacji społeczno-politycznej Polski w stanie wojennym (Victoria-Victoria, 1983, kolekcja w Muzeum Narodowym w Krakowie). Jednym z powracających motywów w jego pracy jest Moby-Dick (instalacja rzeźbiarska Moby-Dick z 1987 jest obecnie w kolekcji ms2 – Muzeum Sztuki w Łodzi). Grał w filmach "Noc poślubna w biały dzień" (1982), "Schodami w górę, schodami w dół" (1988) oraz "My Italy" (2017).
Jego pierwszą żoną była Barbara Kiszakiewicz drugą żoną jest Marina Fabbri. Ma dwóch synów: Jakuba z małżeństwa z Barbarą Kiszakiewicz i Federico z małżeństwa z Mariną Fabbri.
Plakaty filmowe.
Od 1976 projektował plakaty dla przedsięwzięć parateatralnych Instytutu imienia Jerzego Grotowskiego we Wrocławiu, a od początku lat 80. także plakaty filmowe i teatralne. Przykładem jest plakat do debiutu filmowego Waldemara Dzikiego „Kartka z podróży” z roku 1983, plakat do spektaklu w Teatrze Studio „Ja, Bruno Schulz” w reżyserii Jerzego Grzegorzewskiego. Większość plakatów znajduje się w Muzeum Plakatu w Wilanowie.
Od 1980 roku wystawiał plakaty na Międzynarodowym Biennale Plakatu w Warszawie.
Wystawy.
Eksponował swoje dzieła na ponad stu wystawach indywidualnych, m.in.: Gravity (Tymoteuszowi Karpowiczowi), Galeria Awangarda, BWA, Wrocław (2016), Pamięci Ryszarda Cieślaka, Instytut J. Grotowskiego, Wrocław (2015), Pieśń z aluminium, Galeria Raster, Warszawa (2014), Widmo krąży, kurator: Achille Bonito Oliva, Narodowa Akademia Sztuk Ukrainy, Kijów (2013); Egzorcyzmy, BWA, Opole (2013); Moby Dick – Opera Aperta, Państwowa Galeria Sztuki, Sopot (2013); Moby Dick – Rzeźba, Galeria aTAK, Warszawa (2012/2013); I coraz więcej bieli Galeria Foksal w Warszawie (2012); Prace z lat 1978–2008, Muzeum Narodowe we Wrocławiu; Thanatos polacco. Omaggio a Jerzy Grotowski, Museo Laboratorio d’Arte Contemporanea MLAC, Rzym (2009); Ku Górze – hommage à Jerzy Grotowski, Atlas Sztuki, Łódź (2009); Portret Totalny Karola Marksa (1977-2009), Muzeum Górnośląskie, Bytom; Moby Dick – Anima Mundi, Muzeum Narodowe w Szczecinie (2008); The Shadow Line / Brzeg cienia, Galeria Foksal Warszawa (2007), Karol Marks vs Moby Dick, Analiza formy i rozbiórka idei, 26 października 2018 – 24 marca 2019, Muzeum Sztuki Współczesnej w Krakowie, oraz na ponad pięciuset wystawach zbiorowych.
Kolekcje.
Prace Krzysztofa M. Bednarskiego znajdują się w kolekcjach muzeów polskich, m.in. w: Muzeum Narodowe w Krakowie, Poznaniu, Szczecinie, Warszawie, Wrocławiu, Muzeum Sztuki w Łodzi, Centrum Sztuki Współczesnej Zamek Ujazdowski w Warszawie, Zachęta Narodowa Galeria Sztuki w Warszawie, MHŻP POLIN, MOCAK w Krakowie, Centrum Rzeźby Polskiej w Orońsku, Mazowieckie Centrum Sztuki Współczesnej Elektrownia w Radomiu, Muzeum Śląskie w Katowicach, Muzeum Niepodległości w Warszawie, Muzeum Górnośląskie w Bytomiu, Muzeum Akademii Sztuk Pięknych w Warszawie, Galeria Studio w Warszawie, Galeria Arsenał w Białymstoku, Muzeum Okręgowe im. Leona Wyczółkowskiego w Bydgoszczy, kolekcje Towarzystwa Zachęty Sztuk Pięknych w Lublinie, Łodzi i Wrocławiu, kolekcja Galerii Foksal, w Warszawie, w Muzeum Plakatu w Wilanowie, PKO Banku Polskiego w Warszawie, Muzeum Historii Polski w Warszawie, oraz w kolekcjach zagranicznych, m.in.: MAAM w Rzymie, Fundacja Giorgio Franchetti w Rzymie, Fundacja Federico Fellini w Rimini, Fundacja Morra w Neapolu, Fundacja Orestiadi w Gibellinie na Sycylii, Fundacja Mario Schifano w Rzymie, Targetti Light Art Collection we Florencji, Międzynarodowa kolekcja sztuki w Certosa di Padulla, Włochy, Fundacja Leube, Salzburg-Gartenau, Muzeum Sztuki w Raumie, Finlandia, Art./Omi Foundation, New Jork, Kathryn &amp; Marc LeBaron, Lincoln, US.
Najważniejsze prace.
Karol Marks.
"Portret Karola Marksa" była pracą dyplomową Bednarskiego obronioną w 1978 roku na warszawskiej Akademii Sztuk Pięknych. Autor zebrał duży fotograficzny materiał dokumentacyjny i wykonał na jego podstawie głowę Marksa bez ramion i cokołu w wielu różnych wielkościach. Portret był odczytywany jako ironia, krytyka propagandy komunistycznej. Bednarski kontynuuje tworzenie "Marksów" w różnych wariantach przez całą swoją późniejszą karierę już jako "projekt totalny" dodając do głowy Marksa fragmenty i obiekty, które stanowią komentarz do wydarzeń społecznych lub życiowych.
Gesty.
Maryla Sitkowska, wieloletni krytyk i archiwistka twórczości Bednarskiego opisała "gesty" – pomniki, w których modelem jest lewa dłoń autora. Dłoń wykonuje specjalny gest. Najbardziej znanym "gestem" jest „Victoria-Victoria”, która powstała w 1983 roku w stanie wojennym (1981-1983) w Polsce podczas sympozjum rzeźbiarskiego w Digne-les-Bains we Francji. Rzeźba pokazuje gest zwycięstwa i wolności, ale z uciętymi palcami. Fotografia gestu Victoria-Victoria była sprzedawana jako cegiełka na rzecz kultury niezależnej i była odbierana w latach stanu wojennego w Polsce jako symbol ograniczenia wolności. Gest „Miejsce urodzenia (Urodzony w Polsce)”, obecnie w kolekcji Muzeum Historii Polski, zaciśnięta pięść w marmurze z żeliwnym klinem wbitym w środek dłoni, symbolizuje opór i cierpienie.
Innymi rzeźbami-gestami były w tym czasie „Milczenie” i „Bilet w jedną stronę”.
Moby-Dick.
Bednarski pisze o cyklu prac Moby-Dick "Praca nad Moby Dickiem zmieniła kompletnie moje myślenie o rzeźbie i przestrzeni. Nastąpiło gwałtowne przewartościowanie mojego języka rzeźbiarskiego[..] Nagle poczułem „otwarcie wolnego”. Wiedziałem, że znalazłem fundament mojej rzeźby." W 1986 znalazł nad Wisłą kadłub dużej łodzi w śniegu, który skojarzył mu się z cielskiem białego wieloryba z powieści Hermana Melvilla. Kadłub został pocięty na szesnaście części, w akcie dekonstrukcji, i odtworzony na poddaszu pałacu przy Krakowskim Przedmieściu w akcie częściowej konstrukcji. Do 2014 roku Moby-Dick był prezentowany w ponad dziesięciu przestrzeniach muzealnych tworząc wg Bednarskiego "zupełnie nowe stymulujące relacje między obiektem a danym miejscem". Autor pisze, że jego prace z cyklu Moby-Dick tworzą długi pasaż, który prowadził go przez sztukę i życie. Ten cykl prac stanowił podstawę jego doktoratu na warszawskiej Akademii Sztuk Pięknych w 2014 roku.
Portrety z cienia.
W lecie 1980 w czasie sympozjum rzeźbiarskiego Zagłębia Miedziowego "Granit" (20 czerwca 1980 – 20 sierpnia 1980) roku Bednarski wyrzeźbił "Krawężnik" rzeźbę poświęconą Janowi Szelidze; Szeliga był „mistrzem kamieniarki” w kamieniołomach w Borowie.
Rzeźba powstała w czasie pracy w kamieniołomach w Gniewkowie i przedstawia schematyczny profil głowy człowieka rozciągnięty na całej długości kamienia. Profil ten uwidacznia się na krańcu krawężnika w postaci cienia padającego na ziemię. Pomnik jest obecnie w miejscowości Chocianów. Później ten pomysł projekcji cienia Bednarski zastosował w pomniku Federico Felliniego ("Incontro con Federico Fellini") wykonanym w 1994 roku.
Dylan Thomas (Vision and Prayer).
W latach 1989–1992 opracował prace oparte na poezji Dylana Thomasa w szczególności poemacie "Vision and Prayer" (V&amp;P, Wizja i modlitwa), który napisany jest w formie klepsydry. Bednarski stworzył szereg reliefowych tablic, prac na papierze i płótnie i rzeźb będących przekształceniem tego motywu.
Sfinks.
Sinks jest rzeźbą z pudełek od zapałek. Autor budował go w początkach 1984 roku w okresie wielkiej zapaści gospodarczej Polski. Zbudowanie Sfinksa wymagało zdobycia około dziesięciu tysięcy pudełek od zapałek, co wymagało wtedy olbrzymiego wysiłku, bo był to towar reglamentowany. Sfinks był dedykowany wielkim budowniczym: od Faraonów do Stalina. Konstrukcja Sfinksa zajęła trzy miesiące a matka artysty w końcu powiedziała: "Zostaw synku te gówniane zapałki, ja się boję o Ciebie. Rozmawiałam z twoimi braćmi, pożyczą pieniądze, kupisz marmur i wyrzeźbisz coś porządnego". Obecnie rzeźba znajduje się w Muzeum Rzeźby Polskiej w Orońsku.
Rzeźby nagrobne.
Jest autorem rzeźb nagrobnych m.in.: Konstantego Puzyny, Krzysztofa Kieślowskiego, Ryszarda Cieślaka (Cmentarz Osobowicki, Wrocław), Wojciecha Fangora (2017, Cmentarz Wojskowy na Powązkach), Krzysztofa Krauzego (2017, na cmentarzu w Kazimierzu Dolnym), oraz pomników Incontro con Federico Fellini (Rimini, 1994), Fryderyka Chopina La note bleue (Wiedeń, 2010), Stefana Kuryłowicza (Warszawa 2013), a także rzeźby Thanatos Polski,1984 (kolekcja Muzeum Narodowe we Wrocławiu), poświęconej pamięci przyjaciół z Teatru Laboratorium Jerzego Grotowskiego. W wywiadzie w Odrze powiedział, że najlepszą ostatnią przysługą dla kogoś, kto był mu bliski jest zrobienie mu dobrego nagrobka.
Odznaczenia i wyróżnienia.
Kilkakrotnie wyróżniony stypendium Ministerstwa Kultury i Dziedzictwa Narodowego, oraz w latach 1988/1989 stypendium Rządu Włoskiego. Laureat nagrody imienia Katarzyny Kobro w 2004 roku, nagrody kwartalnika EXIT – Nowa sztuka w Polsce (2005), oraz Złotej Sowy Polonii, Wiedeń (2012). W grudniu 2017 roku otrzymał Franco Cuomo International Award przyznawany przez włoski Senat. W 2011 odznaczony Złotym Medalem Zasłużony Kulturze Gloria Artis.

</doc>
<doc id="4306023" url="https://pl.wikipedia.org/wiki?curid=4306023" title="SZD-41 Jantar Standard">
SZD-41 Jantar Standard

SZD-41 Jantar Standard – polski, jednomiejscowy, szybowiec wysokowyczynowy klasy standard, zaprojektowany w Ośrodku Badawczo-Rozwojowym Szybownictwa w Bielsku-Białej.
Historia.
W trakcie eksploatacji SZD-37 Jantar i SZD-38 Jantar 1 zebrano wiele nowych doświadczeń, które doprowadziły do powstania kolejnej wersji szybowca z tej rodziny, oznaczonej SZD-41 Jantar Standard. Zespół konstrukcyjny pod kierownictwem inż. Władysława Okarmusa przygotował projekt szybowca, który od poprzednich wersji różnił się zredukowaną masą własną o ok. 8 kg, zwiększoną pojemnością zbiorników balastowych do 100 litrów, wzmocnioną konstrukcją dźwigara głównego skrzydła, zmodyfikowanym podwoziem, usprawnionym systemem napełniania instalacji balastowej oraz zmianą oparcia plecowego pilota na bardziej funkcjonalne.
Prototyp, o znakach rejestracyjnych SP-2685 (nr. fabryczny X-110), został oblatany 3 października 1973 r. przez Adama Zientka na lotnisku w Bielsku.
W trakcie startów w międzynarodowych zawodach oceniono, że powstała konstrukcja doskonale wypada w porównaniu z zagranicznymi konstrukcjami. Szczególnie korzystnie wypadało porównanie podczas długich lotów po prostej bez krążenia. Na Jantarze Franciszek Kępka na Szybowcowych Mistrzostwach Świata w Waikerie w 1974 r. zajął 3 miejsce.
Szybowiec spełniał wymagania przepisów OSTIV dla klasy standard i wszedł do produkcji jako SZD-41A Jantar Standard. Pod koniec produkcji powstała również wersja SZD-41B z inną konstrukcją kadłuba, usterzenia i skrzydła. Dwa Jantary tej wersji (o numerach fabrycznych X-125 i X-126) startowały w Szybowcowych Mistrzostwach Świata w 1976 r. w Räyskälä gdzie Henryk Poźniak zajął czwarte miejsce w klasie standard.
W latach 1973–1977 wyprodukowano 159 szybowców, z czego wyeksportowano 139 egzemplarzy.
Konstrukcja.
Jednomiejscowy szybowiec w układzie średniopłata o konstrukcji laminatowej.
Kadłub całkowicie laminatowy (z szybowca SZD-38 Jantar 1), w części centralnej wlaminowana jest stalowa kratownica stanowiąca węzeł mocujący podwozie główne i łączący skrzydła z kadłubem. Wyposażony w zaczep do lotów na holu i startu za wyciągarką. Kabina zakryta z dwuczęściową limuzyną. Pedały i fotel pilota regulowane. Tablica przyrządów wyposażona w prędkościomierz, wysokościomierz, wariometr, zakrętomierz, busolę. Istnieje możliwość zabudowy sztucznego horyzontu, radiostacji i instalacji tlenowej. Anteną radiostacji wlaminowana w statecznik pionowy.
Skrzydło dwudzielne, skorupowe, jednodźwigarowe o obrysie trapezowym z dwuobwodowym kesonem. Posiada wbudowane zbiorniki balastowe o pojemności 100 litrów umożliwiające zmianę obciążenia jednostkowego powierzchni nośnej o 9,4 kg/m. Dźwigar skrzynkowy, z pasami z włókna szklanego i przekładkowymi ściankami zamykającymi. Wyposażone w lotki i metalowe hamulce aerodynamiczne na górnej i dolnej powierzchni skrzydła.
Usterzenie w układzie T, ster wysokości dwuczęściowy, bez wyważenia masowego, z trymerem sprężynowym.

</doc>
<doc id="4306029" url="https://pl.wikipedia.org/wiki?curid=4306029" title="Basen pływacki">
Basen pływacki



</doc>
<doc id="4306031" url="https://pl.wikipedia.org/wiki?curid=4306031" title="Temo Kazaraszwili">
Temo Kazaraszwili

Temo (Timur) Michajłowicz Kazaraszwili (ros. Темо (Тимур) Михайлович Казарашвили; ur. 23 lipca 1954) – radziecki zapaśnik startujący w stylu klasycznym.
Mistrz świata w 1982 i trzeci w 1983. Brązowy medalista mistrzostw Europy w 1985. Mistrz uniwersjady w 1981. Pierwszy w Pucharze Świata w 1980. Mistrz świata juniorów w 1979 roku.
Mistrz ZSRR w 1982 i 1984; trzeci w 1981 i 1983 roku.

</doc>
<doc id="4306032" url="https://pl.wikipedia.org/wiki?curid=4306032" title="Temo Kazarashvili">
Temo Kazarashvili



</doc>
<doc id="4306041" url="https://pl.wikipedia.org/wiki?curid=4306041" title="Pawieł Cziżajew">
Pawieł Cziżajew

Pawieł Iwanowicz Cziżajew (ros. Павел Иванович Чижаев; ur. 18 sierpnia 1956) – radziecki zapaśnik startujący w stylu klasycznym.
Pierwszy w Pucharze Świata w 1980 roku.
Mistrz ZSRR w 1980; trzeci w 1979 i 1981 roku.

</doc>
<doc id="4306042" url="https://pl.wikipedia.org/wiki?curid=4306042" title="Pavel Chizhaev">
Pavel Chizhaev



</doc>
<doc id="4306044" url="https://pl.wikipedia.org/wiki?curid=4306044" title="Ekonomiczna teoria deliktów">
Ekonomiczna teoria deliktów

Elementy czynu niedozwolonego określone przez tę teorię, są również głównymi przesłankami ekonomicznego modelu odpowiedzialności deliktowej. Należą do nich:
a) szkoda – przesunięcie w dół zysku poszkodowanego albo funkcji użyteczności,
b) szkoda wywołana działaniem albo zaniechaniem pozwanego – związek przyczynowy pomiędzy działaniem, a szkodą,
c) działanie albo zaniechanie stanowi naruszenie obowiązku pozwanego wobec powoda.
Szkoda i krzywda.
Zwiększenie prawdopodobieństwa szkody lub sprowadzenie niebezpieczeństwa nie jest dostateczne dla odpowiedzialności deliktowej. Szkoda powinna faktycznie zmniejszyć użyteczność danego dobra bądź zmniejszyć zysk poszkodowanego. Szkoda może być materialna (szkoda), za którą przysługuje odszkodowanie, bądź niematerialna (krzywda), za którą przysługuje zadośćuczynienie. Powstanie szkody bardzo dobrze pokazuje krzywa obojętności Charliego. Na jej podstawie można stwierdzić, że naprawienie szkody powinno się odbyć poprzez wypłatę poszkodowanemu takiej sumy pieniędzy, która pozwoli na przywrócenie go do poprzedniej krzywej (ale już do innego punktu krzywej objętości), albo poprzez poniesienie nakładów na leczenie, za pomocą którego poszkodowanego przywróci się do poprzedniego stanu zdrowia.
W związku z tym, że krzywda ma postać niematerialną, to o wiele trudniej ją zobrazować za pomocą krzywej obojętności. Nie jest możliwe zmierzenie subiektywnych odczuć drugiego człowieka, np. bólu fizycznego, czy cierpienia emocjonalnego. W zależności od panującego systemu prawnego, odszkodowania można się domagać: za każdą szkodę (np. polski kodeks cywilny) albo jedynie za szkody enumeratywnie wymienione w ustawie (np. niemiecki kodeks cywilny).
Związek przyczynowy.
Istnieją dwa rodzaje związków przyczynowych: warunek konieczny oraz wystarczający.
Warunek konieczny – sprowadza się do pytania, czy gdyby nie A, to czy doszłoby do zdarzenia B? Jeżeli odpowiedź brzmi nie, to A stanowi przyczynę faktyczną B. Jeżeli odpowiedź brzmi tak, to nie stanowi wtedy przyczyny faktycznej B.
Warunek wystarczający – jeżeli wydarzy się A, to jego przewidywalnym i normalnym następstwem będzie zdarzenie B.
Związek przyczynowy jest pojęciem nieprecyzyjnym, dlatego można je zastąpić pojęciem „funkcji”, które jest bardziej dokładniejsze. Za jego pomocą można określić np. poziom produkcji lub użyteczności konsumenta.
Wina.
Istnieją dwie teorie winy: psychologiczna (charakteryzująca się nagannym nastawieniem psychicznym sprawcy do czynu) oraz normatywna (polega obiektywnie na nieprawidłowym zachowaniu sprawcy czynu). Zdecydowanie dąży się do normatywnej teorii winy, która oparta jest na jej obiektywizacji. Dodatkowo, teoria psychologiczna nie ma zastosowania do winy nieumyślnej. W Polsce, odpowiedzialność deliktowa co do zasady oparta jest na zasadzie winy, chociaż również może się opierać na zasadzie ryzyka, gdy wynika to z przepisu.
Ekonomiczna teoria deliktów.
Model ekonomicznej analizy deliktów jest oparty na pięciu założeniach:
a) koszty procesowe wynoszą zero,
b) brak ubezpieczeń,
c) brak regulacji administracyjnych, które zmierzają do zmniejszenia kosztów szkody,
d) sprawcy szkód są wypłacalni oraz uiszczają odszkodowania w pełnej wysokości,
e) podejmujący decyzję działają w sposób racjonalny we własnym interesie.
Głównymi elementami tego modelu są: koszty szkody oraz koszty zapobiegania szkodzie. Nie jest ważne, czy koszty zapobiegania szkodzie ponosi ofiara, czy sprawca. Koszty szkody oraz koszty jej uniknięcia można ukazać za pomocą funkcji, natomiast suma tych funkcji, pozwala wskazać optymalną wysokość nakładów na uniknięcie szkody.
Reguła Handa.
Jest to reguła według której potencjalny sprawca zachowuje na optymalnym poziomie wszelkie środki ostrożności, jeżeli koszty krańcowe zachowania ostrożności są równe iloczynowi kosztów szkody oraz prawdopodobieństwu krańcowemu pojawienia się szkody. Stosując tę regułę, należy wziąć pod uwagę nie tylko potencjalną szkodę poszkodowanego, ale również sprawcy. 
Poziom ostrożności ustala się na podstawie:
a) orzecznictwa sądowego – sąd, który orzeka wielokrotnie w danych przypadkach, tworzy jednocześnie zasady prawa,
b) przepisów prawa publicznego – osoba tworząca akty prawne, uchwalając przepisy prawne, kreuje nakazy i zakazy, które ustanawiają preferowany poziom ostrożności.
c) zwyczajów oraz dobrych praktyk – społeczeństwo wskazuje pożądane środki ostrożności kierując się wieloletnim doświadczeniem.
W związku z tym, regułę Handa powinni stosować: sąd, społeczeństwo oraz legislator, celem określenia środków ostrożności na właściwym poziomie.
a) metoda obojętności – stosowana do strat, które mają substytut rynkowy. Odszkodowanie musi być ustalone na takiej wysokości, że osobie poszkodowanej jest obojętne, czy poniosła ona szkodę oraz otrzymała odszkodowanie, czy może szkoda nie nastąpiła oraz nie otrzymała odszkodowania,
b) metoda oparta na regule Handa – stosowana przy stratach, dla których rynek nie funkcjonuje z powodów prawnych bądź moralnych. Odszkodowanie stanowi iloczyn prawdopodobieństwa wystąpienia danej szkody i kwoty, jaką osoba poszkodowana byłaby hipotetycznie skłonna wydać, aby zapobiec powstaniu tej szkody.
Odpowiedzialność.
Działanie sprawcy oraz poszkodowanego, nakierunkowanego na uniknięcie szkody, zależy od zasady odpowiedzialności deliktowej bądź jej braku:
1) Odpowiedzialność na zasadzie winy – obie strony podejmują środki ostrożności, co powoduje optymalizację ich poziomu. Jeżeli zdarzeniom może zapobiec tylko jedna strona, to lepszym rozwiązaniem będzie odpowiedzialność na zasadzie ryzyka. Odpowiedzialność ta zachęca sprawcę do podejmowania środków na optymalnym poziomie. W razie podejmowania zbyt niskich środków ostrożności, powstaje obowiązek wypłaty odszkodowania, z kolei stosowanie zbyt dużych środków, jest o wiele bardziej kosztowne niż wypłata odszkodowania. W razie niezachowania przez poszkodowanego optymalnego poziomu środków ostrożności, istnieje możliwość przypisania mu winy (współodpowiedzialność). W związku z tym, obawa przypisania mu współodpowiedzialności, skłania go do podejmowania tych środków. Jednocześnie jest to efektywny środek obniżenia kosztów szkody nawet wtedy, gdy sprawca odpowiada nie na zasadzie winy, a ryzyka.
2) Odpowiedzialność na zasadzie ryzyka – niezależna od winy. Prawdopodobieństwo szkody zależy od poziomu ostrożności oraz aktywności. Wyższy poziom ostrożności, prowadzi do obniżenia prawdopodobieństwa szkody, a częstsze działania zwiększają jej prawdopodobieństwo. Zachęca ona potencjalnego sprawcę do wdrażania środków ostrożności na poziomie optymalnym, ponieważ wyłącza to jego winę. Poza tym, mimo wysokiego poziomu aktywności sprawca nie będzie ponosił odpowiedzialności za szkodę. Poziom aktywności sprawcy może być obniżony za pomocą odpowiedzialności na zasadzie ryzyka. Sprawca, nie chcąc ponosić odpowiedzialności za szkodę, musi doprowadzić do obniżenia poziomu aktywności, ponieważ podjęcie środków ostrożności na odpowiednim poziomie nie powoduje wyłączenia jego odpowiedzialności. Potencjalny sprawca, który myśli racjonalnie, będzie się starał zachować poziom staranności, który będzie dla niego efektywny ekonomicznie. Wynika to z tego, że skoro zawsze będzie musiał ponosić całkowite koszty społeczne deliktu, to będzie się starał je zminimalizować.
Błąd.
W postępowaniu deliktowym ustalenie obiektywnego stanu faktycznego jest bardzo trudne albo niemożliwe. W związku z tym, błąd musi być uwzględniony przy analizie prawa deliktowego. Wyróżniamy następujące błędy:
a) Błąd stały – jest to brak wpływu małego niedoszacowania szkody na działanie sprawcy (w sytuacji odpowiedzialności na zasadzie winy), albo sytuacja, w której sprawca będzie stosował zbyt małe albo duże środki ostrożności równomiernie do wysokości przeszacowania bądź niedoszacowania wysokości szkody (w sytuacji odpowiedzialności na zasadzie ryzyka),
b) Błąd losowy – źródłem błędów jest nieprawidłowe stosowanie przepisów prawa, które wskazują poziom ostrożności preferowany przez państwo. Co do wysokości odszkodowania, to błąd ten nie wpływa na działanie sprawcy, bowiem przeszacowanie szkody występuje tak samo często jak jej niedoszacowanie. W związku z tym, statystyczny błąd wynosi „0”.

</doc>
<doc id="4306045" url="https://pl.wikipedia.org/wiki?curid=4306045" title="Pawieł Czyżajew">
Pawieł Czyżajew



</doc>
<doc id="4306046" url="https://pl.wikipedia.org/wiki?curid=4306046" title="Wiktor Piwowarow">
Wiktor Piwowarow

Wiktor Aleksandrowicz Piwowarow (ros. Виктор Александрович Пивоваров; ur. 16 stycznia 1957) – radziecki zapaśnik startujący w stylu klasycznym.
Pierwszy w Pucharze Świata w 1980 i 1983. Mistrz świata juniorów w 1977 roku.
Wicemistrz ZSRR w 1977; trzeci w 1979 i 1983 roku.

</doc>
<doc id="4306047" url="https://pl.wikipedia.org/wiki?curid=4306047" title="Viktor Pivovarov">
Viktor Pivovarov



</doc>
<doc id="4306051" url="https://pl.wikipedia.org/wiki?curid=4306051" title="Sławomir Gadomski">
Sławomir Gadomski

Sławomir Gadomski (ur. 4 listopada 1982 w Siedlcach) – polski menedżer, audytor i urzędnik państwowy, w latach 2018–2022 podsekretarz stanu w Ministerstwie Zdrowia.
Życiorys.
Ukończył studia z zakresu finansów i bankowości oraz matematyki finansowej. Jest w trakcie zdobywania uprawnień biegłego rewidenta. Przez ponad 10 lat pracował jako audytor wewnętrzny, głównie w sektorze ubezpieczeń, w tym w PZU. Ponad 4 lata zarządzał zespołami audytowymi. Od 2016 do 2018 był zastępcą dyrektora w Centrum Onkologii – Instytucie im. Marii Skłodowskiej-Curie do spraw zarządzania i finansów.
5 czerwca 2018 powołany na stanowisko wiceministra zdrowia, odpowiedzialnego za politykę zdrowotną i sprawy finansowe. Ze stanowiska odszedł w styczniu 2022. Sławomir Gadomski od lutego do maja 2022 był wiceprezesem w Agencji Badań Medycznych.
W 2021 otrzymał nagrodę „Komeda UMP”, przyznaną przez Senat Uniwersytetu Medycznego im. Karola Marcinkowskiego w Poznaniu.
Żonaty, ojciec dwójki dzieci.

</doc>
<doc id="4306056" url="https://pl.wikipedia.org/wiki?curid=4306056" title="IWGP Heavyweight Championship">
IWGP Heavyweight Championship

 – były światowy tytuł mistrzowski w profesjonalnym wrestlingu, utworzony i promowany przez japońską federację New Japan Pro-Wrestling (NJPW). Skrótowiec „IWGP” inicjuje organ zarządzający federacją – International Wrestling Grand Prix. Tytuł został wprowadzony 12 czerwca 1987 podczas finałów turnieju IWGP.
W historii tytułu tworzono cztery różne pasy mistrzowskie. Obecny jest wykorzystywany od marca 2008. Nieoficjalnie tytuł jest częścią wraz z tytułami IWGP Intercontinental Championship i NEVER Openweight Championship.
Historia tytułu.
W historii wielu wrestlerów musiało zrzec się tytułu z powodu niemożności występowania w obronach mistrzostwa. Kiedy zawodnik zostanie kontuzjowany lub z innego powodu nie będzie mógł wystąpić w walce, federacja organizuje turniej koronujący nowego mistrza.
W 2006 Brock Lesnar został pozbawiony tytułu, gdy ten nie chciał występować w walkach i twierdził, że NJPW zalega z wypłatami pieniężnymi. Federacja koronowała nowego mistrza, podczas gdy Lesnar zatrzymał na własność pas reprezentujący mistrzostwo. W 2007 podpisał kontrakt z federacją Inoki Genome Federation (IGF) i utracił mistrzostwo na rzecz Kurta Angle'a. Rok później Angle utracił tytuł w walce unifikacyjnej z mistrzem NJPW, Shinsuke Nakamurą.
Dotychczas było 28 różnych mistrzów, a także 66 panowań mistrzowskich. Big Van Vader, Salman Hashimikov, Scott Norton, Bob Sapp, Brock Lesnar, A.J. Styles i obecny mistrz Kenny Omega są jedynymi posiadaczami tytułu niebędącymi Japończykami. Inauguracyjnym mistrzem był Antonio Inoki, który pokonał Masę Saito 12 czerwca 1987 w finale turnieju. Hiroshi Tanashi posiadał tytuł rekordowo siedem razy. Nieprzerwanie najdłużej tytuł dzierżył Kazuchika Okada – jego czwarte panowanie trwało 720 dni. Ponadto podczas jego czwartego panowania obronił tytuł rekordowo 12 razy, a sam tytuł posiadał w karierze 1 516 dni. Czwarte panowanie Kensuke Sasaki'ego trwało najkrócej, bowiem 16 dni. W swojej karierze Tanahashi obronił tytuł łącznie 28 razy.

</doc>
<doc id="4306058" url="https://pl.wikipedia.org/wiki?curid=4306058" title="Anatolij Krawczenko">
Anatolij Krawczenko

Anatolij Anatoljewicz Krawczenko (ros. Анатолий Анатольевич Кравченко; ur. 29 sierpnia 1958) – radziecki zapaśnik startujący w stylu klasycznym.
Srebrny medalista mistrzostw Europy w 1980. Pierwszy w Pucharze Świata w 1980. Mistrz świata juniorów w 1977 roku.
Trzeci na mistrzostwach ZSRR w 1980 roku.

</doc>
<doc id="4306059" url="https://pl.wikipedia.org/wiki?curid=4306059" title="Anatoli Kravchenko">
Anatoli Kravchenko



</doc>
<doc id="4306060" url="https://pl.wikipedia.org/wiki?curid=4306060" title="Aleksandr Baranow (zapaśnik)">
Aleksandr Baranow (zapaśnik)

Aleksandr Michajłowicz Baranow (ros. Александр Михайлвоич Баранов; ur. 27 maja 1958) – radziecki zapaśnik startujący w stylu klasycznym.
Drugi w Pucharze Świata w 1980. Mistrz świata juniorów w 1977 i Europy młodzieży w 1978 roku.
Wicemistrz ZSRR w 1980; trzeci w 1977 i 1983 roku.

</doc>
<doc id="4306061" url="https://pl.wikipedia.org/wiki?curid=4306061" title="Alexander Baranov">
Alexander Baranov



</doc>
<doc id="4306062" url="https://pl.wikipedia.org/wiki?curid=4306062" title="Giennadij Korban">
Giennadij Korban

Giennadij Władimirowicz Korban (ros. Геннадий Владимирович Корбан; ur. 1 lutego 1949) – radziecki zapaśnik startujący w stylu klasycznym. Złoty medalista olimpijski z Moskwy 1980 w kategorii 82 kg.
Wyemigrował do Niemiec po rozpadzie ZSRR.
Mistrz świata w 1979 i 1981. Mistrz Europy w 1980 i 1981. Mistrz uniwersjady w 1973. Drugi w Pucharze Świata w 1980 roku.
Mistrz ZSRR w 1979, 1980 i 1983; drugi w 1982; trzeci w 1977 i 1981 roku.

</doc>
<doc id="4306063" url="https://pl.wikipedia.org/wiki?curid=4306063" title="Gennady Korban">
Gennady Korban



</doc>
<doc id="4306064" url="https://pl.wikipedia.org/wiki?curid=4306064" title="Nikołaj Ińkow">
Nikołaj Ińkow

Nikołaj Iwanowicz Ińkow (ros. Николай Иванович Иньков; ur. 13 maja 1951) – radziecki zapaśnik startujący w stylu klasycznym.
Zajął czwarte miejsce na mistrzostwach świata w 1982. Złoty medalista mistrzostw Europy w 1981 i srebrny w 1982. Drugi w Pucharze Świata w 1980 roku.
Czwarty na mistrzostwach ZSRR w 1977 i 1982 roku.

</doc>
<doc id="4306065" url="https://pl.wikipedia.org/wiki?curid=4306065" title="Nikolai Inkov">
Nikolai Inkov



</doc>
<doc id="4306066" url="https://pl.wikipedia.org/wiki?curid=4306066" title="Jaragi Szugajew">
Jaragi Szugajew

Jaragi Gadżyjewicz Szugajew (ros. Яраги Гаджиевич Шугаев; ur. 18 lipca 1960) – radziecki zapaśnik startujący w stylu wolnym.
Złoty medalista mistrzostw Europy w 1979 i srebrny w 1980. Drugi w Pucharze Świata w 1980. Mistrz świata juniorów w 1979 roku.
Mistrz ZSRR w 1981 roku.

</doc>
<doc id="4306067" url="https://pl.wikipedia.org/wiki?curid=4306067" title="Iragi Shugaev">
Iragi Shugaev



</doc>
<doc id="4306068" url="https://pl.wikipedia.org/wiki?curid=4306068" title="Nikołaj Pietrienko">
Nikołaj Pietrienko

Nikołaj Konstantinowicz Pietrienko (ros. Николай Константинович Петренко; ur. 30 czerwca 1955) – radziecki zapaśnik startujący w stylu wolnym.
Brązowy medalista mistrzostw świata w 1979. Mistrz Europy w 1979. Wicemistrz Uniwersjady w 1977. Drugi w Pucharze Świata w 1980 roku.
Wicemistrz ZSRR w 1976 i 1977; trzeci w 1983 roku.

</doc>
<doc id="4306069" url="https://pl.wikipedia.org/wiki?curid=4306069" title="Nikolai Petrenko">
Nikolai Petrenko



</doc>
<doc id="4306070" url="https://pl.wikipedia.org/wiki?curid=4306070" title="Petru Marta">
Petru Marta

Petru Marta (ros. Пётр Иокимович Марта, "Piotr Iokimowicz Marta"; ur. 21 września 1952) – radziecki zapaśnik startujący w stylu wolnym.
Brązowy medalista mistrzostw świata w 1978. Mistrz Europy w 1977 i 1978. Drugi w Pucharze Świata w 1980 roku.
Mistrz ZSRR w 1975 i 1978; trzeci w 1976 roku.

</doc>
<doc id="4306071" url="https://pl.wikipedia.org/wiki?curid=4306071" title="Ałasz Daudow">
Ałasz Daudow

Ałasz Bagijewicz Daudow (ros. Алаш Багиевич Даудов; ur. 11 kwietnia 1956) – radziecki zapaśnik startujący w stylu wolnym.
Srebrny medalista mistrzostw Europy w 1979. Drugi w Pucharze Świata w 1980 roku.
Wicemistrz ZSRR w 1978 roku.

</doc>
<doc id="4306072" url="https://pl.wikipedia.org/wiki?curid=4306072" title="Alash Daudov">
Alash Daudov



</doc>
<doc id="4306075" url="https://pl.wikipedia.org/wiki?curid=4306075" title="Przytyk Stary">
Przytyk Stary

Przytyk Stary – część wsi Przytyk, dawniej miasto, uzyskał lokację miejską w 1333 roku, zdegradowany przed 1507 rokiem.

</doc>
<doc id="4306078" url="https://pl.wikipedia.org/wiki?curid=4306078" title="Pstrążnik (dawne miasto)">
Pstrążnik (dawne miasto)

Pstrążnik – dawne miasto położone na terenie obecnej wsi Śledzie, uzyskał lokację miejską w 1426 roku, zdegradowany po 1539 roku.

</doc>
<doc id="4306080" url="https://pl.wikipedia.org/wiki?curid=4306080" title="Radoszyn (Nysa)">
Radoszyn (Nysa)

Radoszyn (niem. Friedrichstadt) – część miasta Nysa, nieoficjalnie określane jako dzielnica. Dawniej miasto, uzyskał lokację miejską w 1741 roku, zdegradowany w 1810 roku.
W 1741 roku wojska pruskie zajęły Nysę. Król pruski Fryderyk II postanowił rozbudować twierdzę w Nysie, postanowiono utworzyć fortyfikacje na pagórkach w pobliżu Nysy na lewym brzegu Nysy Kłodzkiej (forty górne). Między fortami a rzeką utworzono miasto dla obsługi fortów, oficerów i ich rodzin, nadając mu nazwę Friedrichstadt, obecnie Radoszyn.

</doc>
<doc id="4306083" url="https://pl.wikipedia.org/wiki?curid=4306083" title="Z Odstrzeloną Basztą">
Z Odstrzeloną Basztą

Z Odstrzeloną Basztą – skała na Wyżynie Częstochowskiej w miejscowości Mirów, w gminie Niegowa, w powiecie myszkowskim, województwie śląskim. Znajduje się w odkrytym terenie po wschodniej stronie Zamku w Mirowie i jest jedną z Mirowskich Skał.
Zbudowana z wapieni skała ma wysokość 7-12 m. Znajdują się w niej takie formacje skalne, jak: pionowe ściany, przewieszenie, filar i komin. Ściany wspinaczkowe o wystawie zachodniej, północno-zachodniej, północnej, południowo-wschodniej i południowej. Wspinacze zaliczają ją do grupy Skał przy Zamku. Poprowadzili na niej 7 dróg wspinaczkowych o trudności III – VI.1 w skali Kurtyki. Wspinaczka w większości przy własnej asekuracji.

</doc>
<doc id="4306088" url="https://pl.wikipedia.org/wiki?curid=4306088" title="Bitwa pod Saalfeld">
Bitwa pod Saalfeld

Bitwa pod Saalfeld – miała miejsce 10 października 1806 roku w Saalfeld na terytorium Niemiec, pomiędzy Prusko – Saksońską dywizją pod dowództwem Księcia Ludwika Ferdynanda (I) Hohenzollerna (1772–1806) a V Korpusem Wielkiej Armii Francuskiej dowodzonym przez Marszałka Jeana Lannesa. Bitwa zakończyła się zwycięstwem wojsk francuskich.
Bitwa.
Książę Ludwik Ferdynand był głównym zwolennikiem wypowiedzenia wojny Francji. Francuzi nie mieli możliwości zmuszenia go do walki i mógł połączyć się z większymi siłami w Jenie jednak zignorował fakt że Lannes i jego siły na polu bitwy były tylko połową jego nadciągających oddziałów a nawet te pierwsze przewyższały jego oddziały liczebnie. Książę rozmieścił swoich ludzi na niższym terenie poza miastem z tyłem osłanianym przez rzekę i Francuzami atakującymi ze wzgórza.
Lannes i Generał Suchet zauważyli że Prusacy mają za sobą rzekę i wzrokowo obliczyli że ich liczebność jest znacznie mniejsza od ich wojsk. Lannes rozkazał rozpocząć ostrzał artyleryjski a kiedy pojawiły się oznaki braku organizacji w szeregach wroga rozkazał swojej piechocie uderzyć frontalnie a potem oskrzydlić wojska Pruskie. Uderzone przez przeważające siły wojska Pruskie wkrótce zaczęły uciekać z powodu ataku na ich skrzydło i zostały odrzucone aż pod mury Saalfeld.
Poniewczasie Książę zauważył swój błąd i spróbował zmniejszyć siłę natarcia Francuzów na skrzydło, atakując ze swoją kawalerią. Szarża została odparta i znalazł się w bliskiej walce z Guinetem, kwatermistrzem francuskiego 10 regimentu Huzarów, który zaoferował Księciu poddanie się. Książę nie odpowiadając uderzył go szablą w twarz powodując ciężką ranę, ale w tym samym momencie kwatermistrz przebił go na wylot w wyniku czego natychmiast umarł.
Prusacy stracili 400 zabitych i rannych oraz 20 dział. Ponad 1000 ludzi dostało się do niewoli wliczając w to Generałą Bevilaqua dowódcę wojsk saksońskich.
Rezultat.
Cztery dni po bitwie pod Saalfeld rozegrała się podwójna Bitwa pod Jeną-Auerstedt. Chociaż wojna toczyła się jeszcze przez następne 7 miesięcy to ta zdecydowana klęska wykluczyła z niej prawie całkowicie Prusy aż do roku 1813.

</doc>
<doc id="4306089" url="https://pl.wikipedia.org/wiki?curid=4306089" title="Metacyclops dimorphus">
Metacyclops dimorphus

Metacyclops dimorphus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1934 roku na podstawie prac naukowych niemieckiego zoologa Friedricha Kiefera.

</doc>
<doc id="4306090" url="https://pl.wikipedia.org/wiki?curid=4306090" title="Metacyclops distans">
Metacyclops distans

Metacyclops distans – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1956 roku przez niemieckiego zoologa Friedricha Kiefera.

</doc>
<doc id="4306092" url="https://pl.wikipedia.org/wiki?curid=4306092" title="Metacyclops grandis">
Metacyclops grandis

Metacyclops grandis – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1935 roku na podstawie prac naukowych niemieckiego zoologa Friedricha Kiefera.

</doc>
<doc id="4306095" url="https://pl.wikipedia.org/wiki?curid=4306095" title="Wagner Prado">
Wagner Prado

Wagner Prado (ur. 30 grudnia 1987 w Campinas) – brazylijski zawodnik mieszanych sztuk walki (MMA) wagi półciężkiej. W przeszłości walczył dla największej organizacji MMA na świecie UFC oraz największej polskiej federacji KSW.

</doc>
<doc id="4306100" url="https://pl.wikipedia.org/wiki?curid=4306100" title="Rafał Sieniawski">
Rafał Sieniawski



</doc>
<doc id="4306108" url="https://pl.wikipedia.org/wiki?curid=4306108" title="Zurrieq FC">
Zurrieq FC



</doc>
<doc id="4306110" url="https://pl.wikipedia.org/wiki?curid=4306110" title="Serce tak białe">
Serce tak białe

Serce tak białe (oryg. hiszp. "Corazón tan blanco") – ósma i najgłośniejsza powieść hiszpańskiego prozaika Javiera Maríasa wydana po raz pierwszy w 1992 roku przez wydawnictwo Anagrama i przetłumaczona na język polski w 2000 roku przez Carlosa Marrodana. W 2017 roku została wydana edycja specjalna tej książki z okazji 25 lecia pierwszej publikacji. "Serce tak białe" zostało przetłumaczone na 37 języków. Tytuł jest cytatem z "Makbeta" Williama Szekspira: „Ręce mam twoim podobne, lecz wstyd by/ Spalił mi lica, gdybym miał serce/ Białe jak twoje” (akt II, scena 2, tłum. Józef Paszkowski).
Zarys treści.
Książkę otwiera jedno z najsłynniejszych zdań Maríasa wprowadzające w akcję utworu oraz zarysowujące styl jego pisarstwa: „Nie chciałem wiedzieć, ale dowiedziałem się, że jedna z dziewczynek, kiedy już nie była dziewczynką i niedawno wróciła z podróży poślubnej, udała się do łazienki, stanęła przed lustrem, rozpięła bluzkę, zdjęła stanik, odszukała serce i przyłożyła do piersi lufę pistoletu należącego do jej ojca, który z częścią rodziny i trójką gości siedział w jadalni”. Narratorem i głównym bohaterem powieści jest tłumacz Juan Ranz, który podczas podróży poślubnej zaczyna zastanawiać się nad swoim małżeństwem (zmaga się z „przeczuciem katastrofy” – jest przekonany o fatum ciążącym nad jego życiem) i tajemniczą śmiercią swojej ciotki Teresy Aguilery. To właśnie poszukiwanie odpowiedzi na pytanie dlaczego zginęła Teresa oraz co łączy z tą śmiercią jego ojca są główną osią fabularną powieści. Akcja utworu rozgrywa się w scenerii miast takich jak Madryt, Nowy Jork czy Hawana. 
Styl.
Serce tak białe, podobnie jak większość powieści Mariasa, charakteryzuje się długimi, wielokrotnie złożonymi zdaniami, przywodzącymi na myśl pisarstwo Marcela Prousta, czy W.G Sebalda. Utwór jest pełen dygresji, które stanowią pretekst do wprowadzenia różnorodnych tematów i refleksji. W książce występuje narrator pierwszosobowy homodiegetyczny. 
Nagrody i wyróżnienia.
Znany niemiecki krytyk literacki Marcel Reich-Ranicki uznał "Serce tak białe" za arcydzieło współczesnej literatury, a sama książka odniosła we Francji i w Niemczech duży sukces czytelniczy oraz zdobyła uznanie krytyków. W 1997 roku "Serce tak białe" zostało wyróżnione jedną z najważniejszych europejskich nagród literacki – IMPAC. W 1993 książka otrzymała Prix L’Oeil et la Lettre oraz Premio de la Crítica. Książka zajęła 9. miejsce w rankingu magazynu "Babelia" zbierającym najlepsze hiszpańskojęzyczne utwory literackie ostatniego półwiecza.

</doc>
<doc id="4306112" url="https://pl.wikipedia.org/wiki?curid=4306112" title="Stadion Kaliningrad">
Stadion Kaliningrad

Stadion Kaliningrad (), również Ariena Bałtika () – stadion piłkarski w Kaliningradzie, na którym swoje mecze rozgrywa Bałtika Kaliningrad. Jedna z aren Mistrzostw Świata w Piłce Nożnej 2018 w Rosji. Maksymalna pojemność trybun wynosi 35 212 miejsc.
Projekt i budowa.
Stadion został zaprojektowany w 2014, a zbudowany w latach 2015–2018, kosztem 17,8 mld rubli, specjalnie na mistrzostwa świata. Został umiejscowiony na Oktriabskim Ostrowie (Wyspie Październikowej) na rzece Pregoła – na bagnistych terenach, które do tego czasu pozostawały niewykorzystywane.
Od samego początku obiekt budził kontrowersje związane zwłaszcza z jego lokalizacją, kosztami oraz zmianami projektów. Zwracano uwagę, że to za duży obiekt jak na potrzeby Kaliningradu – na mecze Bałtiki uczęszczało średnio 4–5 tysięcy widzów. Media informowały, że zbudowany na grząskim gruncie stadion zapada się nieznacznie.
Kilkakrotnie zmieniały się projekty stadionu, zbankrutowało biuro architektoniczne, a urzędnicy i budowniczowie stadionu zamieszani byli w korupcję. Jeszcze w 2014 minister sportu Rosji apelował o zmianę lokalizacji. Z uwagi na opóźnienia i problemy finansowe wynikające z kryzysu finansowego w Rosji i drastycznego spadku kursu rubla pojawiły się realne obawy, że obiekt nie zostanie wykonany w terminie. W związku z tym UEFA zgodziła się na zmniejszenie pojemności Stadionu w Kaliningradzie (a także również opóźnionego obiektu w Jekaterynburgu) o 10 tysięcy, a nowy wykonawca – konsorcjum Crocus – otrzymał zadanie zbudowania jak najprostszego obiektu w jak najkrótszym czasie, byleby zdążyć na Mundial. Zgodę na użytkowanie stadion otrzymał w marcu 2018.
Stadion przypomina zacumowany statek, a wzorowany był na stadionie Bayernu Monachium – Allianz Arenie.
Pierwszy mecz na nowym stadionie został rozegrany w kwietniu 2018 w ramach rozgrywek rosyjskiej pierwszej dywizji (poziom drugoligowy) pomiędzy Bałtiką a Kryljami Sowietow Samara, wygrali gospodarze 1:0. Przed przeprowadzką na nowy obiekt drużyna występowała na stadionie Bałtika.
Oficjalne otwarcie miało miejsce w maju, kiedy to Bałtika pokonała FK Tiumeń 3:1. Pierwsze podanie w tym spotkaniu wykonał Anton Alichanow, gubernator obwodu kaliningradzkiego, a stadion został zaprezentowany jako „godny prezent od prezydenta Federacji Rosyjskiej dla Kaliningradu”.
Mistrzostwa Świata w Piłce Nożnej 2018.
Stadion w Kaliningradzie, obok Stadionu Centralnego w Jekaterynburgu był jedną z dwóch najmniejszych aren rosyjskich mistrzostw świata. Na czas mundialu jego maksymalna pojemność wynosiła 33 973 miejsca. Zaplanowano tu rozegranie czterech meczów fazy grupowej:

</doc>
<doc id="4306131" url="https://pl.wikipedia.org/wiki?curid=4306131" title="Prostytucja dziecięca">
Prostytucja dziecięca

Prostytucja dziecięca – prostytucja z udziałem dziecka, forma seksualnego wykorzystywania dzieci. Termin zazwyczaj odnosi się do prostytucji osób niepełnoletnich, poniżej wieku zgody. 
Prostytucja dziecięca zwykle łączy się z procederem handlu dziećmi w celach seksualnych, w którym dziecko zostaje uwikłane lub porwane w celach seksualnych, lub prostytucji z powodu skrajnego ubóstwa. Poprzez prostytucję dziecko stara się zdobyć podstawowe dobra, takie jak żywność i schronienie. Prostytucja dziecięca łączy się też często z dziecięcą pornografią. Istnieje też zjawisko turystyki seksualnej do niektórych krajów, której celem jest korzystanie z dziecięcej prostytucji. Szacuje się, że na świecie może istnieć aż 10 milionów dzieci zaangażowanych w prostytucję. Problem jest najbardziej dotkliwy w Ameryce Południowej i Azji, ale prostytucja dzieci istnieje na całym świecie, zarówno w krajach rozwijających się, jak i rozwiniętych. Większość dzieci zajmujących się prostytucją to dziewczynki, choć notuje się wzrost liczby młodych chłopców. 
W większości krajów korzystanie lub organizowanie dziecięcej prostytucji jest karane jako seksualne wykorzystywanie dzieci. Niekiedy również sama prostytucja nieletnich jest karalna. Prostytucja dzieci jest zakazana na mocy prawa międzynarodowego. W celu walki z nią stworzono liczne instytucje i programy.
Definicja.
Zaproponowano kilka definicji prostytucji dziecięcej. Organizacja Narodów Zjednoczonych definiuje ją jako "angażowanie lub oferowanie usług dziecku w celu wykonywania czynności seksualnych za pieniądze lub inne wynagrodzenie z tą lub jakąkolwiek inną osobą. Konwencja o prawach dziecka (w art. 2 Protokołu Fakultatywnego do Konwencji o prawach dziecka w sprawie handlu dziećmi, dziecięcej prostytucji i dziecięcej pornografii) definiuje ją jako "wykorzystywanie dzieci do czynności seksualnych za wynagrodzeniem lub jakąkolwiek rekompensatą w innej formie". Obydwa akty podkreślają, że dziecko jest ofiarą wykorzystywania, nawet jeśli udzieliło pozornej zgody. Konwencja o eliminacji najgorszych form pracy dzieci z 1999 r. (Konwencja nr 182) Międzynarodowej Organizacji Pracy (MOP) wymienia jako jedną z form pracy dzieci prostytucję.
Według Międzynarodowego Organizacji Pracy prostytucja dzieci i pornografia dziecięca to dwie podstawowe formy seksualnego wykorzystywania dzieci, które często się nakładają. Ten pierwszy termin jest czasem używany do opisania szerszej koncepcji ekonomicznego wykorzystywania seksualnego dzieci (CSEC, "commercial sexual exploitation of children"). CSEC nie obejmuje innych możliwych do zidentyfikowania zjawisk jak małżeństwa dzieci, pracę dzieci w gospodarstwie domowym oraz handel dziećmi w celach seksualnych. 
To, jak te terminy są stosowane w praktyce jest przedmiotem sporu. Organizacje walczące ze zjawiskiem wskazują, że terminy "dziecięca prostytucja" i "dziecięca prostytutka" są problematyczne, ponieważ na ogół nie oczekuje się, że dzieci będą w stanie podejmować świadome decyzje dotyczące prostytucji. Alternatywnie używają terminów "prostytuowane dzieci" i "komercyjne wykorzystywanie seksualne dzieci". Inne grupy używają terminu dziecięcy pracownicy seksualni, aby sugerować, że dzieci nie zawsze są "ofiarami biernymi".
Przyczyny i typy.
Dzieci mogą zostać skłonione do prostytucji przez sytuację społeczną lub przez osoby dorosłe. Przyczyny są skomplikowane i mogą się nakładać i wzmacniać, np. prostytucja dziecięca często jest wynikiem wcześniejszego wykorzystywania seksualnego, najczęściej w domu. Wiele osób uważa, że w Azji Południowo-Wschodniej większość prostytuujących się dzieci pada ofiarą turystów z krajów Zachodu, jednak socjolog Louise Brown wskazuje, że choć przyczynili się oni do powiększenia tego rynku, to większość klientów stanowią lokalni mieszkańcy. Prostytucja dzieci zwykle ma miejsce w takich miejscach jak domy publiczne, bary, kluby, domy mieszkalne lub określone ulice i obszary (zwykle w zapuszczonych okolicach). Według jednego z badań tylko 10% prostytuujących się dzieci ma sutenera, natomiast ponad 45% dzieci zostaje wprowadzone w proceder przez znajomych. Maureen Jaffe i Sonia Rosen z International Child Labor Study Office piszą, że przyczyny prostytucji są bardzo różne:."Niektóre ofiary uciekają z domu lub instytucji państwowych, inne są sprzedawane przez rodziców lub zmuszane czy uwikłane w prostytucję, a inne są dziećmi ulicy. Dla niektórych prostytuowanie jest okazyjne lub sporadyczne, dla innych to stała działalność pozwalająca na utrzymanie. Chociaż w zazwyczaj myśli się, że ofiarami są dziewczynki, udział chłopców w prostytucji dziecięcej stale rośnie. Najcięższe przypadki to dzieci zmuszane do prostytucji, a następnie więzione. Narażone są one na dodatkowe ryzyko tortur oraz śmierci.
Handel dziećmi.
Handel ludźmi jest definiowany przez Biuro Narodów Zjednoczonych ds. Narkotyków i Przestępczości (UNODC) jako "rekrutowanie, przewóz, przekazywanie, przechowywanie lub przyjmowanie osób za pomocą takich środków jak groźba, użycie sił lub innych form przymusu, uprowadzenia, oszustwa bądź podstępu w celu wyzysku. Według Biura przybliżona liczba ofiar na całym świecie wynosi około 2,5 mln. UNICEF informuje, że od 1982 r. około 30 mln dzieci było ofiarami handlu ludźmi. Handel ludźmi w przypadku niewolnictwa seksualnego stanowi 79% przypadków, przy czym większość ofiar to kobiety, z czego około 20% to dzieci. Kobiety często są również sprawcami.
W 2007 roku ONZ założyła Globalną Inicjatywę Narodów Zjednoczonych w Zwalczaniu Handlu Ludźmi (ang. UN.GIFT). Ze współpracą z UNICEF, Organizacją Bezpieczeństwa i Współpracy w Europie i Funduszem Narodów Zjednoczonych na Rzecz Kobiet, ONZ przyjęła darowiznę od Zjednoczonych Emiratów Arabskich, co pozwoliło utworzyć UN.GIFT. UN.GIFT ma na celu walkę z handlem ludźmi poprzez wzajemne wsparcie ze strony zainteresowanych (w tym rządów, przedsiębiorstw i innych dużych globalnych podmiotów). Ich pierwszą inicjatywą jest szerzenie informacji o tym, że handel ludźmi jest niemoralny i staje się poważnym problemem, który wymaga globalnej współpracy w celu zaprzestania jego kontynuacji. UN.GIFT dąży do zmniejszenia prześladowań i stworzenia bezpiecznego środowiska dla potencjalnych ofiar.
W niektórych przypadkach, ofiary handlu seksualnego są porywane siłą bądź podstępem. W innych przypadkach, rodziny (np. z powodu ubóstwa) same pozwalają a nawet zmuszają dzieci do tego procederu. W przypadkach, w których dzieci są wywiezione z kraju, handlarze wykorzystują fakt, że dzieci często nie są w stanie zrozumieć języka i nie są świadome swoich praw.
Badania wskazują, że handlarze preferują dziewczynki w wieku 12 lat i młodsze, ponieważ takie dzieci łatwiej przymusić do przyjęcia roli i dlatego, że uważa się je za dziewice, co jest wartościowe dla konsumentów. Następnie charakteryzuje się dziewczynki, by wyglądały na starsze i fałszuje się ich dokumenty, co stanowi zabezpieczenie przed karami kryminalnymi. Ofiary mają często podobne pochodzenie społeczne, często pochodzące ze społeczności o wysokiej przestępczości i bez dostępu do edukacji.
Psychoterapeuta Mary De Chesnay określa pięć etapów procesu handlu ludźmi: podatność na zostanie ofiarą, rekrutacja, transport, wyzysk i wyzwolenie. Rzadko jednak dochodzi do ostatniego etapu. Liczba zabójstw i przypadkowych zgonów jest wysoka, podobnie jak samobójstw, a bardzo niewiele ofiar handlu ludźmi zostaje uratowanych lub ucieka.
Handel dziećmi do celów seksualnych jest opłacalne dla przestępczości ze względu na stosunkowo niskie ryzyko, wysoki popyt i dużą zyskowność. Obecnie większość placówek zawiązuje kontakt online i działa pod przykrywką różnych punktów usługowych (usług towarzyskich, punktów masażu, spa), co utrudnia ich wykrycie.
Seks za opiekę.
Inną podstawową formą prostytucji dzieci jest "seks za opiekę" (ang. "survival sex"). Wg Departamentu Sprawiedliwości Stanów Zjednoczonych z seksem za opiekę mamy do czynienia wtedy, gdy dziecko angażuje się w czynności seksualne w celu uzyskania pieniędzy, żywności, schronienia, odzieży lub innych przedmiotów potrzebnych do przetrwania. W takich sytuacjach transakcja zazwyczaj obejmuje tylko dziecko i klienta; dzieci zaangażowane w seks przetrwania zwykle nie są kontrolowane przez sutenerów, ani innych pośredników. Badanie zlecone przez UNICEF oraz organizację Save the Children i kierowane przez socjolog Annjanette Rosga przeprowadziło badania nad prostytucją dzieci w powojennej Bośni i Hercegowinie. Rosga poinformowała, że skrajne ubóstwo było silnym czynnikiem wpływającym na skalę zjawiska. Stąd, walka z przestępstwami seksualnymi, bez zwalczania ubóstwa jest zwalczaniem symptomu, a nie przyczyny. Z tą opinią nie zgodzili się Jaffe i Rosen twierdząc, że sama bieda często nie zmusza dzieci do prostytucji, ponieważ nie występuje ona w wielu ubogich społeczeństwach. Na wystąpienie zjawiska wpływ mają czynniki zewnętrzne, takie jak zła sytuacja rodzinna i przemoc w rodzinie.
Prostytucja dzieci w formie seksu za opiekę występuje zarówno w krajach rozwijających się, jak i rozwiniętych. W Azji nieletnie dziewczęta czasami pracują w domach publicznych, aby wspierać swoje rodziny. Na Sri Lance rodzice częściej pozwalają na prostytuowanie się synów niż córek, ponieważ społeczeństwo kładzie większy nacisk na czystość seksualną wśród kobiet niż mężczyzn. Jaffe i Rosen piszą, że prostytucja dzieci w Ameryce Północnej często wynika ze "względów ekonomicznych, przemocy domowej i nadużyć, rozpadu rodziny i narkomanii".
Konsekwencje zdrowotne.
Prostytuowane dzieci są często zmuszane do pracy w niebezpiecznym środowisku, bez odpowiedniej higieny. Grozi się im przemocą, a czasami są gwałcone i bite; cierpią z powodu nadużyć i złego stanu zdrowia. Na przykład, Derrick Jensen donosi, że ofiary handlu ludźmi płci żeńskiej z Nepalu są "łamane" przez proces gwałtu i bicia, a następnie wynajmowane do trzydziestu pięciu razy dziennie za cenę 1 do 2 dolarów za klienta". Inny przykład dotyczył głównie nepalskich chłopców, których zwabiono do Indii i sprzedano domom publicznym w Mumbaju, Hajdarabadzie, New Delhi, Lucknow i Gorakhpur. Jedna z ofiar opuściła Nepal w wieku 14 lat i została sprzedana w niewolę, zamknięta, pobita, głodzona i przymusowo obrzezana. Poinformowała, że była przetrzymywana w burdelu z 40-50 innymi chłopcami, z których wielu zostało wykastrowanych, zanim uciekli i wrócili do Nepalu.
Kryminolog Ronald Flowers pisze, że prostytucja dzieci i pornografia dziecięca są ze sobą ściśle powiązane; do pornografii zaangażowana jest co trzecia prostytuująca się osoba, często poprzez filmy lub literaturę. Uciekający nastolatkowie, jak twierdzi, są często wykorzystywani w filmach i zdjęciach pornograficznych. Oprócz pornografii, Flowers pisze: "Dzieci uwikłane w ten podwójny świat seksualnego wykorzystywania są często ofiarami napaści seksualnych, perwersji seksualnych, chorób przenoszonych drogą płciową i nieuchronnych wspomnień o seksualnych nadużyciach i zniszczonych ciałach".
Według Humanium, organizacji pozarządowej, która walczy z prostytucją dzieci, praktykowanie prostytucji powoduje obrażenia takie jak "rozdzieranie pochwy, fizyczne obrażenia pozostałe po torturach, ból, infekcje lub niechciane ciąże". Ponieważ klienci rzadko podejmują środki zapobiegające rozprzestrzenianiu się HIV, prostytuujące się dzieci są narażone na wysokie ryzyko zachorowania na tę chorobę, a większość z klientów w niektórych lokalizacjach je zleca?. Inne choroby przenoszone drogą płciową również stanowią zagrożenie, takie jak kiła i opryszczka. Wśród prostytuujących się dzieci stwierdzono również wiele przypadków gruźlicy.
Byłe prostytuujące się dzieci często radzą sobie z traumą psychologiczną, w tym depresją i zespołem stresu pourazowego (PTSD). Inne efekty psychologiczne obejmują gniew, bezsenność, zmieszanie na tle seksualnym i osobowości, niezdolność do zaufania osobom dorosłym i utratę pewności siebie. Problemy zdrowotne związane z zażywaniem narkotyków obejmowały problemy z zębami, zapalenie wątroby typu B i C oraz poważne problemy z wątrobą i nerkami. Inne komplikacje medyczne obejmowały problemy reprodukcyjne i obrażenia spowodowane napaściami seksualnymi; problemy fizyczne i neurologiczne spowodowane gwałtownymi atakami fizycznymi; oraz inne ogólne problemy zdrowotne, w tym problemy z oddychaniem i bóle stawów.
Prawo karne.
O ile regulacje prawne prostytucji dorosłych różnią się w poszczególnych krajach (w wielu jest ona legalna), to prostytucja dziecięca jest w większości krajów nielegalna. Wszystkie kraje wprowadzają też przeciwko niej pewne restrykcje.
Art. 1 Konwencji o prawach dziecka uznaje za dziecko osoby poniżej 18 roku życia. Systemy prawne odmiennie jednak określają wiek zgody, czyli wiek, w którym możliwe jest wyrażenie zgody na akt seksualny, i poniżej którego seks jest uznawany za seks z dzieckiem (większość krajów od 13 do 17 lat). W niektórych krajach odróżnia się prawnie prostytucję dziecięcą od prostytucji nastolatków. W japońskim prawie karnym jako nastolatki określane są osoby w wieku od 13 do 18 lat.
W wielu krajach nie istnieje osobne przestępstwo korzystania z dziecięcej prostytucji, lecz stosowany jest ogólniejszy zakaz kontaktów seksualnych z osobą poniżej wieku zgody. W polskim prawie art. 200 §1 Kodeksu Karnego przewiduje karę pozbawienia wolności od 2 do 12 lat za obcowanie płciowe z małoletnim poniżej lat 15, z możliwością orzeczenia zakazu wykonywania zawodów związanych z kontaktami z małoletnimi (art. 41 §1a kk). W prawie ChRL nielegalne są wszelkie formy prostytucji (również dorosłych), a kontakty seksualne z osobami poniżej 14 lat skutkuje karą surowszą aniżeli w przypadku zgwałcenia dorosłego. 
Osobnym przestępstwem jest często doprowadzanie dziecka do prostytuowania się (niekoniecznie zaś korzystanie z prostytucji). W polskim Kodeksie karnym art. 203 i 204 przewidują karę pozbawienia wolności od roku do 10 lat za namawianie, czerpanie korzyści oraz doprowadzenie małoletniego do uprawiania prostytucji. W Stanach Zjednoczonych kara za uczestnictwo w procederze dziecięcej prostytucji wynosi od pięciu do dwudziestu lat więzienia.
Dziecięca prostytucja jest zakazana na mocy prawa międzynarodowego. Art. 34 konwencji NZ o prawach dziecka stanowi, że państwa powinny podjąć wszelkie kroki w celu przeciwdziałania "wykorzystywaniu dzieci do prostytucji lub innych nielegalnych praktyk seksualnych" (w tym w pornografii). Konwencja została przyjęta przez Zgromadzenie Ogólne NZ w 1989 r. i dotychczas została ratyfikowana przez 196 krajów. W 1990 r. ONZ stworzyła stanowisko Specjalnego Sprawozdawcy w sprawie handlu dziećmi, dziecięcej prostytucji i dziecięcej pornografii ("Special Rapporteur on the sale of children, child prostitution and child pornography") odpowiedzialnego za badanie i 
raportowanie zjawiska handlu dziećmi oraz dziecięcej prostytucji i pornografii. W ostatnich dekadach problemy te zaczęły być traktowane z rosnącą uwagą przez społeczność międzynarodową. Zauważono też ścisłe ich powiązanie z przestępczością zorganizowaną.
Skala zjawiska.
Prostytucja dzieci istnieje w każdym kraju, choć problem ten jest najbardziej dotkliwy w Ameryce Południowej i Azji. Liczba prostytuujących się dzieci rośnie również w innych częściach świata[24]. Statystyki zjawiska są niedokładne lub przestarzałe. Szacuje się, że na całym świecie około 10 milionów dzieci zajmuje się prostytucją.
Historia.
Zjawisko dziecięcej prostytucji występuje od starożytności. Chłopcy przed osiągnięciem dojrzałości byli często trzymani w domach publicznych starożytnej Grecji i Rzymu. W przednowożytnych Indiach i Chinach biedniejsi rodzice sprzedawali swoje dzieci do świadczenia prostytucji. Niektóre dziewczynki oddawane były przez rodziców do świątyń hinduistycznych, gdzie stawały się dewadasi. Dewadasi miały tradycyjnie wysoki status społeczny. Pierwotnie miały za zadanie utrzymywanie w czystości świątyni hinduistycznego bóstwa (zwykle bogini Renuka). Uczyły się również tańca i muzyki. Z czasem ich rola ewoluowała i stały się świątynnymi prostytutkami. Dziewczęta poświęcano świątyni i skłaniano ku prostytucji przed osiągnięciem dojrzałości płciowej. Takie działanie jest obecnie zakazane prawem, jednak w praktyce istnieje nadal. 
W Europie prostytucja dziecięca była powszechna aż do końca XIX w. Przykładowo, nieletni stanowili 50% osób zamieszanych w prostytucję w XIX wiecznym Paryżu. W ciągu XIX stulecia zaczęła też narastać krytyka zjawiska i zaczęto z nim walczyć, np. poprzez kampanie przeciwko dziecięcej prostytucji. W latach osiemdziesiątych XIX w. publiczny skandal spowodowało podniesienie wieku zgody w Anglii. W lipcu 1885 roku William Thomas Stead, redaktor The Pall Mall Gazette, opublikował "The Maiden Tribute of Modern Babylon", cztery artykuły opisujące rozległą podziemną organizację handlującą dziećmi w celach seksualnych. Stead skupił się na historii 13-letniej Elizy Armstrong, sprzedanej za 5 funtów (równowartość ok. 500 funtów w 2012 roku). Warunkiem sprzedaży było potwierdzenie dziewictwa dziewczynki. W wyniku skandalu, w ciągu tygodnia od publikacji artykułów, podniesiono wiek zgody z 13 do 16 lat. W tym okresie upowszechniło się też pojęcie "białego niewolnicwa" używanego w stosunku do prostytuujących się dzieci.
W XX wieku prostytucja dziecięca stała się powszechnie zwalczanym problemem. Dopiero jednak pod koniec tego stulecia szerzej podjęto kroki międzynarodowe, w celu zwalczania tego zjawiska (Konwencja o prawach dziecka z 1989). W latach 90. XX w. w Stanach Zjednoczonych miały miejsce masowe protesty przeciwko turystyce seksualnej do Azji Południowo-Wschodniej w celach korzystania z dziecięcych prostytutek, na czele których stała organizacja ECPAT ("End Child Prostitution in Asian Tourism"). Początkowo protesty dotyczyły dzieciecej prostytucji w Tajlandii (przede wszystkim w Bangkoku), gdzie zjawisko to było najbardziej widoczne Choć jego skala nadal rosła, problem stał się widoczny dla opinii publicznej, pociągając za sobą uwagę mediów i działania w licznych krajach i na arenie międzynarodowej. W późniejszym okresie ECPAT rozszerzyła swoją działalność na walkę z dziecięcą prostytucją na całym świecie.
Współcześnie opinia publiczna łączy dziecięcą prostytucję z najbardziej potępianymi zjawiskami: pedofilią, torturami, niewolnictwem czy zbrodniami przeciwko ludzkości. Jest ona traktowana jako zjawisko absolutnie niedopuszczalne i wyraźnie odrębne od prostytucji dorosłych (która jest jedynie potępiana). Pod koniec lat 90. w Stanach Zjednoczonych i Europie, a następnie także w innych częściach globu, zaczęto traktować prostytuujące się dzieci jako ofiary, które wymagają zorganizowanej pomocy. Zaczęto tworzyć schroniska, infolinie pomocowe (np. w Polsce telefon zaufania dla dzieci i młodzieży) oraz programy rehabilitacyjne, w które włączona została także policja.

</doc>
<doc id="4306134" url="https://pl.wikipedia.org/wiki?curid=4306134" title="Życie jest snem (auto sacramental)">
Życie jest snem (auto sacramental)

Życie jest snem (hiszp. ː "La vida es sueño") – "auto sacramental" Pedra Calderóna de la Barki z 1673 roku oparty na motywach jego dramatu pod tym samym tytułem.
Data powstania utworu.
W latach 1627–1629 (dokładna data nie jest znana) Calderón napisał dramat filozoficzny "La vida es sueño" ("Życie jest snem"), który przez następnych pięć lat był z powodzeniem grany na hiszpańskich scenach. Gdzieś pomiędzy 1634 a 1645 roku dramaturg postanowił wykorzystać główne motywy dramatu na potrzeby przygotowanego na uroczystość Bożego Ciała "auto sacramental". Ostateczna wersja tekstu powstała po latach, w 1673 roku, i została wystawiona z okazji Bożego Ciała w tym samym roku w Madrycie. Pisarz wydał ją drukiem w "Primera parte de autos sacramentales" w 1677 roku.
Miejsce akcji.
Cztery wozy w kształcie kuli z wymalowanymi na nich atrybutami każdego z żywiołów, gdy kule po kolei się otwierają, wynurzają się z nich cztery kobietyː Ziemia na lwie, Ogień na salamandrze, Woda na delfinie i Powietrze na orle.
Treść.
Cztery żywioły walczą o królowanie nad światem. Trójca Święta ucisza je i tłumaczy, że stworzyła je, by będąc w ciągłym sporze zapewniały harmonię światu. Ogień wyjaśnia, że walczyły o koronę, aby ktoś jeden przewodził wszystkim i nie dopuścił, by świat ogarnął chaos. Moc uspokaja żywioły, że wyznaczyła już króla nad światem – człowieka, którego właśnie zamierza stworzyć. Przeciwko jej woli zbuntował się jednak najpiękniejszy z aniołów i Moc ma wątpliwości i człowiek nie pójdzie w jego ślady i nie wprowadzi świata w stan chaosu. Miłość nalega jednak, by to co Moc zamierzyła wypełniło się i by nie karać człowieka nieistnieniem zanim jeszcze zawinił. I Moc stwarza człowieka, by następnie przenieść go do pałacu Raju.
Ciemność, która przez trzy dni walczyła ze Światłem i musiała ulec po stworzeniu czwartego dnia słońca, zaprzysięga walkę do upadłego, po tym jak Bóg uczynił Światło Łaską. Tymczasem wzywa Księcia Ciemności, by mu przekazać, że Bóg powołał do istnienia z ziemi Człowieka, który ma zostać królem świata. Postanawiają wśliznąć się do Raju pod postaciami węża i bazyliszka i za pomocą trucizny wprowadzić Człowieka w stan snu.
Człowiek po stworzeniu czuje się bardziej bezradny niż młode zwierząt. Próbuje dociec, kto go wydobył z ciemnego lochu ziemi i kim jest, że znalazł się w tak wspaniałym miejscu. Rozum podpowiada, że prochem, Wola – że królem stworzenia. Rozum ostrzega Człowieka przed wężem i bazyliszkiem, mówi mu też, że zostanie królem, dopiero gdy poślubi Łaskę. Wyjaśnia, że został wzięty z ziemi, by wiedział, że do ziemi może na powrót wrócić, jeśli sprzeniewierzy się Prawu. Człowiek nie chce słuchać Rozumu. Zwraca się do Woli, Ta ukazuje mu jego piękno w lustrze, darze Wody. Ciemność próbuje je zatruć, widzi w nim jednak zapowiedź swej przyszłej klęski. Kiedy Ogień wręcza Człowiekowi szpadę, krzyż na rękojeści znowu powstrzymuje Ciemność. W darze Powietrza kapeluszu z piór Ciemność dostrzega pióra Gołębicy-Ducha Świętego, któremu nie potrafi się przeciwstawić. Wśród kwiatów – daru Ziemi – znajduje się biała lilia, Niepokalana Dziewica, która wyda na świat pogromcę Ciemności.
Książę Ciemności radzi swej towarzyszce, by zatruła jabłko z drzewa, w którego cieniu stoją. Ciemność w postaci pięknej wieśniaczki, przedstawia się jako poszukiwaczka wiedzy o świecie i ofiaruje Człowiekowi zatrute jabłko, zapewnia, że, dzięki wiedzy zamkniętej w jabłku, zdobędzie na trwałe przymiot królewskości i tak zemści się na królu Ojcu, który więził go w lochu ziemi. Rozum ostrzegający go przed tym darem wraz z Wolą zostaje strącony w przepaść. Następuje trzęsienie ziemi. Świat ogarnia Ciemność. Wolna Wola opuszcza Człowieka. Żywioły stają mu się wrogie. Pozbawiony jasności zmysłów, Człowiek zapada w sen. Moc decyduje się, pozostawić Człowieka w mocy Ciemności, Mądrość chce jednak podjąć o niego walkę.
Człowiek budzi się kajdanach. Zdaje sobie sprawę co utracił. Przyzywa Rozum i poddaje jego władzy Wolę. Rozum i Wola nie są jednak w stanie rozerwać jego kajdan. Ciemność szydzi z ich zabiegów i zapewnia Człowieka, że poprzedni jego stan był tylko snem. Dziwna niebiańska muzyka zapewniająca Człowiekowi pokój, skłania ją do udania się do Księcia Ciemności. Tymczasem pojawia się pielgrzym-Mądrość. Człowiek prosi go o pomoc w swej niedoli, a on zdejmuje z niego kajdany. Człowiek z Wolą i Rozumem uciekają przed Ciemnością, a pielgrzym sam się zakuwa w kajdany. Za radą Księcia Ciemności, Ciemność uderza więźnia gałęzią, by zadać mu śmierć. Następuje trzęsienie ziemi, Ciemność-śmierć pada martwa, a obok niej Książę-grzech. Odkupiony Człowiek zostanie obmyty z pierworodnej winy otrzymaną od Wody wodą chrztu, a by go umocnić na drodze życia Ziemia ofiaruje mu z winnych gron i kłosów pszenicy wino i chleb, które staną się Ciałem i Krwią Pańską. Moc napomina Człowieka, by tak wielkimi darami odkupiony, tak wielką miłością ogarnięty, pamiętał, że śni, póki żyje, "bo życie snem jest".
Analiza.
Życie jest snem należy do autosów, w których Calderón próbuje przedstawić zarys duchowych dziejów ludzkości od stworzenia świata przez grzech pierworodny, aż po odkupienie. Zygmunt z wcześniejszego utworu pod tym samym tytułem był wprawdzie postacią symboliczną, ale obdarzoną konkretnymi rysami. Bohater autosuː Człowiek przedstawia ludzkość, jednocześnie pierwszego i każdego człowieka. Na kanwie tej postaci autor snuje rozważania nad sensem ludzkiego życiaː "Nic nie wiem ponad to, że czym jestem, czym będę i czym byłem, nie wiem". Walka czterech żywiołów o panowanie nad światem, walka Ciemności przeciw Światłu o duszę Człowieka, wreszcie walka Człowieka z samym sobą o panowanie nad swoimi władzamiː Rozumem i Wolą zostają wpisane w dramat stworzenia człowieka, powołanego by panować nad wszelkim stworzeniem, dramat jego upadku, niewoli i odkupienia.
Uczeni różnią się w ocenie zależności utworu od pierwowzoru pod tym samym tytułem. Część badaczy przyjmuje istnienie daleko idącej zależności próbując uzgadniać postaci obydwu dramatówː w Człowieku widzą Zygmunta, w Woli – Klaryna, w Rozumie – Klotalda. Inni przyjmują tylko ogólną zbieżność tematu – idei, że życie jest snem. Calderón niewątpliwie konstruuje ramy losu swego głównego bohatera na wzór losów Zygmunta. Człowiek znajdujący się pierwotnie jak Zygmunt w więzieniu, zostaje przeniesiony do pałacu – Raju, tam dowiaduje się o swej królewskiej godności. Ciemność apeluje do jego poczucia krzywdy, niezrozumiałego uwięzienia w głębinach ziemi. Człowiek strąca Rozum ze skały, jak Zygmunt wyrzuca przez okno pouczającego go sługę. Kiedy budzi się w kajdanach jest łudzony przez swego rozmówcę (Ciemność / Klotalda), że to co przeżył było tylko snem.

</doc>
<doc id="4306136" url="https://pl.wikipedia.org/wiki?curid=4306136" title="Sanktuarium Cudu Eucharystycznego w Sokółce">
Sanktuarium Cudu Eucharystycznego w Sokółce



</doc>
<doc id="4306140" url="https://pl.wikipedia.org/wiki?curid=4306140" title="Christian Ntsay">
Christian Ntsay

Christian Ntsay (ur. 27 marca 1961 w Antsirananie) – madagaskarski polityk, premier Madagaskaru od 6 czerwca 2018.
6 czerwca 2018 prezydent Hery Rajaonarimampianina powierzył Ntsayowi misję sformowania nowego rządu po rezygnacji premiera Oliviera Solonandrasany w wyniku ogólnokrajowych protestów. Przed objęciem teki premiera Ntsay pracował dla ONZ.

</doc>
<doc id="4306145" url="https://pl.wikipedia.org/wiki?curid=4306145" title="Helena Szewczyk">
Helena Szewczyk

Helena Szewczyk – polska prawnik, doktor habilitowany nauk prawnych, nauczyciel akademicki Uniwersytetu Śląskiego, specjalistka w zakresie prawa pracy.
Życiorys.
W 1996 na podstawie napisanej pod kierunkiem Arkadiusza Nowaka rozprawy pt. "Ochrona trwałości stosunku pracy pracowników samorządowych" otrzymała na Wydziale Prawa i Administracji Uniwersytetu Śląskiego stopień naukowy doktora nauk prawnych w zakresie prawa, specjalność: prawo pracy. Tam też na podstawie dorobku naukowego oraz rozprawy pt. "Ochrona dóbr osobistych w zatrudnieniu" uzyskała w 2010 stopień doktora habilitowanego nauk prawnych w zakresie prawa, specjalność: prawo pracy.
Została adiunktem Uniwersytetu Śląskiego zatrudnionym w Katedrze Prawa Pracy i Polityki Socjalnej Wydziału Prawa i Administracji UŚl.

</doc>
<doc id="4306164" url="https://pl.wikipedia.org/wiki?curid=4306164" title="Tall al-Dżajir">
Tall al-Dżajir

Tall al-Dżajir (arab. تل الجاير) – wieś w Syrii, w muhafazie Al-Hasaka. W 2004 roku liczyła 1376 mieszkańców.

</doc>
<doc id="4306165" url="https://pl.wikipedia.org/wiki?curid=4306165" title="Parafia Najświętszej Maryi Panny Królowej Polski w Ciepieniu">
Parafia Najświętszej Maryi Panny Królowej Polski w Ciepieniu

Parafia Najświętszej Maryi Panny Królowej Polski w Ciepieniu – parafia rzymskokatolicka, znajdująca się w diecezji włocławskiej, w dekanacie czernikowskim. 

</doc>
<doc id="4306167" url="https://pl.wikipedia.org/wiki?curid=4306167" title="Brygada (związek taktyczny)">
Brygada (związek taktyczny)



</doc>
<doc id="4306168" url="https://pl.wikipedia.org/wiki?curid=4306168" title="Służba etapowa">
Służba etapowa



</doc>
<doc id="4306169" url="https://pl.wikipedia.org/wiki?curid=4306169" title="Parafia Świętej Trójcy w Działyniu">
Parafia Świętej Trójcy w Działyniu

Parafia Świętej Trójcy w Działyniu – parafia rzymskokatolicka, znajdująca się w diecezji włocławskiej, w dekanacie czernikowskim.

</doc>
<doc id="4306170" url="https://pl.wikipedia.org/wiki?curid=4306170" title="Tall Dżammal">
Tall Dżammal

Tall Dżammal (arab. تل جمال) – wieś w Syrii, w muhafazie Al-Hasaka. W 2004 roku liczyła 905 mieszkańców.

</doc>
<doc id="4306175" url="https://pl.wikipedia.org/wiki?curid=4306175" title="SK Group">
SK Group

SK Group ( lub ) – południowokoreański czebol z siedzibą w Seulu, jeden z największych w Korei Południowej. SK Group składa się z 95 spółek zależnych i stowarzyszonych, które dzielą wspólną markę SK i system zarządzania o nazwie SKMS (SK Management System). Zmienił nazwę z Sunkyong Group (hangul: 선경그룹, hancha: 鮮京그룹) na SK Group w 1998 roku.
SK Group zajął 57. miejsce w rankingu Fortune Global 500 na 2013 rok. SK Group zatrudnia ponad 70 tys. pracowników pracujących w 113 biurach na całym świecie. Choć największe przedsiębiorstwa zajmują się głównie przemysłem chemicznym, naftowym i energetycznym, SK Group jest również właścicielem największego dostawcy usług telefonii komórkowej w Korei Południowej, SK Telecom, a także świadczy usługi w zakresie budownictwa, żeglugi, marketingu, telefonii lokalnej, szybkiego internetu i bezprzewodowy dostęp szerokopasmowy (WiBro). 20 marca 2010 roku firma SK rozszerzyła swoją działalność na produkcję półprzewodników, łącząc Hynix w SK hynix, jeden z największych producentów półprzewodników pamięciowych na świecie.
Główna działalność.
Głównymi branżami SK są energetyka i telekomunikacja. Trzynaście spółek SK jest notowanych na giełdzie Korea Exchange: SK Holdings, SK Innovation, SK Telecom, SKC, SKC Solmics, SK Chemicals, SK C&amp;C, SK Networks, SK Gas, SK Communications, SK Broadband, SK hynix i SK Securities. ADR spółki SK Telecom są również notowane na giełdzie New York Stock Exchange.
Jednostki zależne.
Lista oddziałów, które działają pod marką SK to: SKC, SK biopharmaceuticals, SK broadband, SK chemicals, SK E&amp;C, SK E&amp;S, SK energy, SK gas, SK global chemical, SK hynix, SK inc., SK inc. c&amp;c, SK innovation, SK lubricants, SK Materials, SK networks, SK pharmteco, SK siltron, SK Telecom.
SK Group jest też właścicielem drużyny baseballowej SK Wyverns oraz klubu piłkarskiego Jeju United FC.

</doc>
<doc id="4306177" url="https://pl.wikipedia.org/wiki?curid=4306177" title="Ariena Bałtika">
Ariena Bałtika



</doc>
<doc id="4306178" url="https://pl.wikipedia.org/wiki?curid=4306178" title="Arena Baltika">
Arena Baltika



</doc>
<doc id="4306179" url="https://pl.wikipedia.org/wiki?curid=4306179" title="Arena Bałtika">
Arena Bałtika



</doc>
<doc id="4306180" url="https://pl.wikipedia.org/wiki?curid=4306180" title="Parafia św. Marcina w Mazowszu">
Parafia św. Marcina w Mazowszu

Parafia Świętego Marcina w Mazowszu – parafia rzymskokatolicka, znajdująca się w diecezji włocławskiej, w dekanacie czernikowskim. 

</doc>
<doc id="4306181" url="https://pl.wikipedia.org/wiki?curid=4306181" title="Tall Aswad (Al-Hasaka)">
Tall Aswad (Al-Hasaka)

Tall Aswad (arab. تل أسود) – wieś w Syrii, w muhafazie Al-Hasaka. W 2004 roku liczyła 725 mieszkańców.

</doc>
<doc id="4306182" url="https://pl.wikipedia.org/wiki?curid=4306182" title="Parafia Ścięcia św. Jana Chrzciciela w Nowogrodzie">
Parafia Ścięcia św. Jana Chrzciciela w Nowogrodzie

Parafia Ścięcia św. Jana Chrzciciela w Nowogrodzie – parafia rzymskokatolicka, znajdująca się w diecezji włocławskiej, w dekanacie czernikowskim. 

</doc>
<doc id="4306185" url="https://pl.wikipedia.org/wiki?curid=4306185" title="Bab al-Hawa">
Bab al-Hawa

Bab al-Hawa (arab. باب الهوى) – wieś w Syrii, w muhafazie Al-Hasaka. W 2004 roku liczyła 125 mieszkańców.

</doc>
<doc id="4306190" url="https://pl.wikipedia.org/wiki?curid=4306190" title="Al-Dżisr">
Al-Dżisr

Al-Dżisr (arab. الجسر) – wieś w Syrii, w muhafazie Al-Hasaka. W 2004 roku liczyła 129 mieszkańców.

</doc>
<doc id="4306195" url="https://pl.wikipedia.org/wiki?curid=4306195" title="Jamna (województwo małopolskie)">
Jamna (województwo małopolskie)



</doc>
<doc id="4306211" url="https://pl.wikipedia.org/wiki?curid=4306211" title="Chodorowscy herbu Korczak">
Chodorowscy herbu Korczak

Chodorowscy herbu Korczak – polski ród szlachecki pochodzenia rusińskiego (ukraińskiego) herbu Korczak. Nazwisko rodowe pochodzi od miejscowości Chodorostaw, obecnie miasto Chodorów w rejonie żydaczowskim, w obwodzie lwowskim, Ukraina.

</doc>
<doc id="4306218" url="https://pl.wikipedia.org/wiki?curid=4306218" title="Klementynka i Klemens - gęsi z Doliny Młynów">
Klementynka i Klemens - gęsi z Doliny Młynów



</doc>
<doc id="4306223" url="https://pl.wikipedia.org/wiki?curid=4306223" title="Bernergruppe">
Bernergruppe



</doc>
<doc id="4306226" url="https://pl.wikipedia.org/wiki?curid=4306226" title="Bianka - Droga do szczęścia">
Bianka - Droga do szczęścia



</doc>
<doc id="4306228" url="https://pl.wikipedia.org/wiki?curid=4306228" title="Afryka - za głosem serca">
Afryka - za głosem serca



</doc>
<doc id="4306234" url="https://pl.wikipedia.org/wiki?curid=4306234" title="Skała z Grotą">
Skała z Grotą

Skała z Grotą – skała na Wyżynie Częstochowskiej w miejscowości Mirów, w gminie Niegowa, w powiecie myszkowskim, województwie śląskim. Jest jedną z Mirowskich Skał. Znajduje się w grupie razem ze skałami Klawiatura i Skrzypce.
Zbudowana z wapieni skała ma wysokość 10-20 m. Jest połoga, ma pionowe lub przewieszone ściany i znajdują się w niej takie formacje skalne jak: filar, komin i zacięcie. U północno-wschodnich podnóży skały znajduje się wielki otwór jaskini Stajnia, w której archeolodzy odkryli dowody zamieszkiwania jej przez ludzi prehistorycznych, w tym jedyne w Polsce szczątki neandertalczyka. Ściany wspinaczkowe o wystawie zachodniej, północno-zachodniej i północnej. Wspinacze poprowadzili na niej 12 dróg wspinaczkowych o trudności IV – VI.1+ w skali Kurtyki.

</doc>
<doc id="4306236" url="https://pl.wikipedia.org/wiki?curid=4306236" title="Martin Nguyen">
Martin Nguyen

Martin Nguyen (ur. 5 marca 1989 w Sydney) – australijski zawodnik mieszanych sztuk walki (MMA). Były mistrz ONE Championship w dwóch kategoriach wagowych - piórkowej oraz lekkiej.

</doc>
<doc id="4306237" url="https://pl.wikipedia.org/wiki?curid=4306237" title="Esotiq">
Esotiq

Esotiq – polska marka odzieżowa należąca do spółki Esotiq &amp; Henderson z siedzibą w Gdańsku.
Historia.
Sprzedaż bielizny damskiej Esotiq rozpoczęto w 2006 roku. Marka należała wówczas do spółki LPP. W 2010 utworzono Esotiq &amp; Henderson – spółkę-córkę LPP. Rok później przedsiębiorstwo nawiązało współpracę z modelką Joanną Krupą, która została twarzą marki Esotiq.
Właściciel marki Esotiq, spółka Esotiq &amp; Henderson, od 2015 jest notowana na głównym parkiecie warszawskiej Giełdy Papierów Wartościowych. Sieć sprzedaży bielizny Esotiq obejmuje obecnie ponad 250 salonów zlokalizowanych m.in. w Polsce, Niemczech, na Ukrainie i Białorusi.

</doc>
<doc id="4306238" url="https://pl.wikipedia.org/wiki?curid=4306238" title="Jerzy Żak">
Jerzy Żak

Jerzy Żak (ur. 8 października 1937 w Olejowie k/Tarnopola, zm. 16 listopada 2014 w Krynicy Zdroju) – polski artysta fotograf. Członek Okręgu Górskiego Związku Polskich Artystów Fotografików. Członek Rzeszowskiego Towarzystwa Fotograficznego.
Życiorys.
Jerzy Żak pedagog i absolwent Wydziału Filozoficzno-Historyczego Uniwersytetu Jagiellońskiego, związany z krynickim środowiskiem fotograficznym, od początku lat 70. XX wieku mieszkał, pracował i tworzył w Krynicy-Zdroju – fotografował od 1959 roku. Był pracownikiem naukowo-dydaktycznym rzeszowskiej Wyższej Szkoły Pedagogicznej. W latach 1973–1990 był dyrektorem Liceum Ogólnokształcące im. mjr. Henryka Sucharskiego w Krynicy-Zdroju. Szczególne miejsce w jego twórczości zajmowała fotografia krajobrazowa, fotografia krajoznawcza – m.in. Krynicy i okolic, Beskidu Niskiego, Beskidu Sądeckiego, Bieszczadów.
Jerzy Żak jest autorem i współautorem wielu wystaw fotograficznych; indywidualnych i zbiorowych oraz poplenerowych. Jego fotografie były prezentowane na wielu wystawach pokonkursowych, na których otrzymywały wiele akceptacji, nagród, wyróżnień, dyplomów i listów gratulacyjnych. Jest autorem kilku albumów fotograficznych o tematyce krajobrazowej, krajoznawczej. Uczestniczył w pracach jury – w konkursach fotograficznych. W 1971 roku został przyjęty w poczet członków Okręgu Górskiego Związku Polskich Artystów Fotografików. 
W 2001 album "Ule i Pasieki w Polsce" w którym autorem fotografii jest Jerzy Żak, a autorem tekstu Maciej Rysiewicz zdobył złoty medal na Międzynarodowym Kongresie Pszczelarskim "Apimondia" w Republice Południowej Afryki.
Jerzy Żak zmarł 14 listopada 2014 roku w Krynicy-Zdroju po długiej i ciężkiej chorobie – pochowany 16 listopada na cmentarzu w Powroźniku.

</doc>
<doc id="4306241" url="https://pl.wikipedia.org/wiki?curid=4306241" title="Okręgi etapowe">
Okręgi etapowe

Okręgi etapowe (OE) – początkowo nieoficjalna nazwa etapów tworzonych przy grupach operacyjnych o różnych kompetencjach oraz dowództwa etapów tworzone na terenie Galicji Wschodniej. Oficjalnie dowództwa okręgów etapowych (DOE) powstały 8 marca 1919 roku. 
DOE pełniły na swych obszarach funkcje analogiczne do dowództw okręgów generalnych w kraju. Były kwatermistrzostwami dla grup operacyjnych i podlegały poprzez dowódców grup Głównemu Kwatermistrzostwu.
Dowódcy OE podlegały wszystkie, w obrębie granic znajdujące się oddziały etapowe, robotnicze, zakłady, szpitale, magazyny amunicji, prowiantowe i techniczne, stacje rozdzielcze, żandarmeria polowa i inne. Organami wykonawczymi DOE były dowództwa powiatowe etapów (DPE). 
W czerwcu 1919 roku zmieniono kompetencje DOE. Od tego czasu były władzą terytorialną i wojskowo-administracyjną. Podlegały im wszystkie DPE, stacje etapowe i wszystkie urządzenia tyłowe, nienależące organicznie do składu dywizji. Natomiast służbą kwatermistrzowską zarówno frontu jak i etapów kierowały od tej pory kwatermistrzostwa. 
Nazwy DOE były terytorialne np. DOE Białoruskiego. W marcu 1920 roku DOE przydzielono do poszczególnych armii. 29 sierpnia 1920 roku Ministerstwo Spraw Wojskowych określiło nowe granice OE i nadało im nazwy od numeru armii np. Okręg Etapowy 4 Armii. Później przywrócono częściowo nazwy terytorialne. W grudniu 1920 roku DOE przekształciły się w Inspekcje Etapowe Dowództw Okręgów Demobilizacyjnych Armii względnie Inspekcje Etapowe Armii. Zostały one zlikwidowane w okresie od stycznia do września 1921 roku.
10 sierpnia 1920, w związku ze „zwinięciem” dowództw okręgów etapowych, Naczelne Dowództwo WP rozkazem nr 6797/20/Sąd. przemianowało dotychczasowe sądy polowe DOE na sądy polowe etapów armii:
oraz nakazało utworzenie sądów polowych etapu 2 i 5 Armii. Zwierzchnikami sądowymi zostali kwatermistrzowie 1 i 4 Armii oraz kwatermistrz Frontu Południowego dla sądu polowego etapu 6 Armii. Ponieważ w 2, 3 i 5 Armii nie było kwatermistrzów prawa zwierzchników sądowych otrzymali dowódcy tych armii.
Na stanowisko szefa sądu polowego etapu 2 Armii wyznaczony został ppłk KS Jan Lukas, dotychczasowy szef Sądu Wojskowego Okręgu Generalnego Grodno. Do składu sądu zostało przydzielonych trzech oficerów: por. Władysław Proniewicz z Sądu Wojskowego Okręgu Generalnego Warszawa oraz por. dr Zygfryd Braun i ppor. Karol Alfred Bondi z Sądu Wojskowego Okręgu Generalnego Grodno w Łodzi.
Obowiązki szefa sądu polowego etapu 5 Armii powierzono ppłk. KS Franciszkowi Jankowskiemu, sędziemu orzekającemu w Sądzie Wojskowym Okręgu Generalnego w Grudziądzu. Szefowi sądu przydzielono trzech podporuczników: Bronisława Podoleckiego z Prokuratury Wojskowej Okręgu Generalnego Lwów, Wiktora Aleksego Horodyskiego z Sądu Wojskowego Okręgu Generalnego Lublin i Henryka Wincentego Tournelle z Prokuratury Wojskowej Okręgu Generalnego Kraków.

</doc>
<doc id="4306242" url="https://pl.wikipedia.org/wiki?curid=4306242" title="Vinec (ujednoznacznienie)">
Vinec (ujednoznacznienie)



</doc>
<doc id="4306245" url="https://pl.wikipedia.org/wiki?curid=4306245" title="Kościół Najświętszego Serca Pana Jezusa w Katowicach-Murckach">
Kościół Najświętszego Serca Pana Jezusa w Katowicach-Murckach

Kościół Najświętszego Serca Pana Jezusa w Katowicach-Murckach – rzymskokatolicki kościół parafialny należący do dekanatu Katowice-Bogucice archidiecezji katowickiej. Znajduje się on w Katowicach, na terenie dzielnicy Murcki.
Historia.
7 czerwca 1930 roku został poświęcony teren pod budowę świątyni o powierzchni 7500 m², teren został ofiarowany bezpłatnie przez Jana Henryka XVII – Księcia Pszczyńskiego. Budowa świątyni rozpoczęła się według planów krakowskiego architekta Zygmunta Gawlika. Początkowo prace budowlane były prowadzone przez budowniczego Artura Allnocha ze Świętochłowic, który w pierwszym roku budowy zmarł. Budowa została dokończona przez p. Pintę z Murcek. Ksiądz proboszcz Wiktor Matejczyk uzyskał kredyt na budowę świątyni ze strony Urzędu Wojewódzkiego w wysokości 150 000 złotych oprocentowanej na stopie 8%. Gmina Murcki postanowiła rocznie dawać ze swego budżetu 6 000 złotych na budowę świątyni. 
Prace budowlane zostały rozpoczęte wiosną 1931 roku. Kamień węgielny pod nową świątynię został poświęcony 20 października 1931 roku. Kamień poświęcił ksiądz infułat Kasperlik z Katowic. Budowa trwała 3 lata. Przy budowie świątyni pracę znaleźli bezrobotni mieszkańcy Murcek. Świątynia została poświęcona pod wezwaniem Najświętszego Serca Pana Jezusa w dniu 28 października 1934 roku przez księdza biskupa sufragana Teofila Bromboszcza.
Akt erekcyjny, czyli z języka łacińskiego Erigere – wznosić, który powołał do istnienia kościół Najświętszego Serca Pana Jezusa w Katowicach-Murckach brzmiał:
"„Działo się to w Murckach w roku pańskim tysięcznym dziewięćsetnym trzydziestym pierwszym, kiedy na stolicy Apostolskiej zasiadł łaskawie nam panujący Ojciec Święty Pius XI, kiedy prezydentem Rzeczypospolitej Polskiej wybrany był profesor Ignacy Mościcki, prymasem Polski był syn ziemi śląskiej kardynał ks. dr Hlond, kiedy biskupem Ordynariuszem diecezji katowickiej był ksiądz biskup Stanisław Adamski, Wojewodą Śląskim był dr Michał Grażyński, starostą powiatu pszczyńskiego był dr Jarosz, a proboszczem ks. Wiktor Matejczyk wtedy postanowiła parafia mimo czasów trudnych i ogólnej nędzy wybudować na miejscu ofiarowanym przez Księcia Pszczyńskiego na chwałę Boga i pożytek dusz nieśmiertelnych."
"Kościół pod wezwaniem Najświętszego Serca Pana Jezusa, który będzie potomstwu świadectwem zbiorowej ofiarności ludności – prawie wyłącznie robotniczej, poparcia władz województwa śląskiego i stałej pomocy gminy. Kościół powstanie wg. Projektu architekta Zygmunta Gawlika z Krakowa. Budowę powierzono budowniczemu Arturowi Allnochowi ze Świętochłowic, który rozpoczął pracę 8 czerwca 1931 r.”"

</doc>
<doc id="4306249" url="https://pl.wikipedia.org/wiki?curid=4306249" title="Jursza z Chodorostawu">
Jursza z Chodorostawu

Jursza z Chodorostawu, Brzozdowiec i Kuropatnik (Jerzy z Chodorostawu) – polski szlachcic pochodzenia rusińskiego (ukraińskiego) herbu Korczak. Starosta żydaczowski, stryjski, podstoli i stolnik lwowski. Jego ojcem był Dymitr z Chodorostawu i Brzozdowiec, stolnik lwowski. Wraz ze żoną, Anną Tarłówną w 1460 uposażyli kościół w Chodorostawie.

</doc>
<doc id="4306265" url="https://pl.wikipedia.org/wiki?curid=4306265" title="Klawiatura (skała)">
Klawiatura (skała)

Klawiatura – skała na Wyżynie Częstochowskiej w miejscowości Mirów, w gminie Niegowa, w powiecie myszkowskim, województwie śląskim. Jest jedną z Mirowskich Skał. Znajduje się w grupie razem ze Skałą z Grotą i Skrzypcami . 
Zbudowana z wapieni skała ma wysokość 10–20 m i znajduje się na terenie otwartym. Ma pionową ścianę o wystawie zachodniej i filar.
Drogi wspinaczkowe.
Jest 14 dróg wspinaczkowych o trudności od IV do VI.5 w skali Kurtyki. Wszystkie mają zamontowane stałe punkty asekuracyjne: ringi (r) i stanowisko zjazdowe.

</doc>
<doc id="4306288" url="https://pl.wikipedia.org/wiki?curid=4306288" title="Portret damy z wachlarzem">
Portret damy z wachlarzem

Portret damy z wachlarzem (hiszp. "Mujer joven con abanico") – obraz olejny hiszpańskiego malarza Francisca Goi (1746–1828), znajduje się w kolekcji Luwru. 
Okoliczności powstania.
Przyjęto tytuł "Dama z wachlarzem" lub "Młoda kobieta z wachlarzem", ponieważ identyfikacja modelki nie jest pewna. W połowie XIX w. portret należał do markiza de Salamanca. Gdy jego kolekcja sztuki została wystawiona na sprzedaż, obraz nosił adnotację „pochodzi z galerii Goi”. Z tego powodu historycy sztuki sięgnęli do inwentarza dzieł Goi sporządzonego po jego śmierci przez Antonia Brugadę, aby zidentyfikować obraz. Pozycja nr 10 w inwentarzu to „Doña Catalina Viola z wachlarzem. Półpostać”. Według José Gudiola portret przedstawia właśnie Catalinę, młodszą córkę jednego z mecenasów Goi Sebastiána Martíneza y Péreza. Catalina poślubiła kupca Francisca Violę w 1804, wkrótce odziedziczyła także fortunę i kolekcję sztuki swojego ojca. Możliwe, że Goya sportretował ją także przed ślubem, na również niezidentyfikowanym "Portrecie damy z różą". Te dwa portrety zostały wymienione obok siebie w inwentarzu Brugady. Morales uważa, że portret odpowiada innej pozycji z inwentarza – nr 25 „Portret damy z wachlarzem, półpostać”.
Według Xaviera de Salas i Enriquety Harris przedstawioną damą jest Gumersinda Goicoechea, synowa Goi. Goya namalował ją na jednym z medalionów, które powstały z okazji ślubu Gumersindy z jego synem Javierem w czerwcu 1805. Podobieństwo twarzy między dwoma portretami pozwala sądzić, że jest to ta sama osoba, chociaż na portrecie z Luwru kobieta wydaje się znacznie tęższa. Według Harris, Gumersinda została sportretowana w 1806 lub 1807 – kiedy była w ciąży lub krótko po urodzeniu Mariana, jedynego wnuka Goi. Ciąża może tłumaczyć zmianę wagi w porównaniu z wcześniejszym portretem w medalionie. Na tę datę powstania wskazuje także strój portretowanej oraz rodzaj kompozycji stosowanej przez Goyę w pierwszej dekadzie XIX wieku.
Opis obrazu.
Kobieta została przedstawiona na neutralnym tle, w półpostaci, siedząca na prostym drewnianym krześle. Ma na sobie jasnoszarą suknię z głębokim dekoltem obszytym przezroczystą koronką, podkreślającym obfity biust. Lekki materiał sukni jest ozdobiony kwiatowym wzorem uzyskanym poprzez czarne i białe plamy. Nosi długie, półprzezroczyste mitenki z kokardkami na przedramieniu, a w rękach trzyma złożony wachlarz, którym zdaje się bawić. Skierowana do widza twarz jest zaróżowiona. Uwagę zwracają duże ciemne oczy z lekko opuszczonymi powiekami. Dokładnie oddana twarz kontrastuje z lekkimi pociągnięciami pędzla na sukience, które zbliżają styl malarza do impresjonizmu.
Proweniencja.
Obraz należał do krewnych Goi. Później stała się częścią kolekcji markiza de Salamanca, który kupił go od Mariana Goi, wnuka malarza. Następnie należał do kolekcji Alfonsa Oudry, który sprzedał go Edwardsowi, a ten Kumsowi. W 1898 został nabyty przez Muzeum w Luwrze.

</doc>
<doc id="4306289" url="https://pl.wikipedia.org/wiki?curid=4306289" title="Vinec (gmina Rogaška Slatina)">
Vinec (gmina Rogaška Slatina)



</doc>
<doc id="4306297" url="https://pl.wikipedia.org/wiki?curid=4306297" title="Skrzypce (skała)">
Skrzypce (skała)

Skrzypce – skała na Wyżynie Częstochowskiej w miejscowości Mirów, w gminie Niegowa, w powiecie myszkowskim, województwie śląskim. Jest jedną z Mirowskich Skał. Znajduje się w grupie razem ze Skałą z Grotą i skałą Klawiatura. 
Zbudowana z wapieni skała ma wysokość 8-18 m i znajduje się na terenie otwartym. Jest połoga, ma pionową ścianę, komin i filar. Płaski wierzchołek porasta krzaczasta roślinność kserotermiczna. Ściany wspinaczkowe o wystawie zachodniej. Wspinacze poprowadzili na niej 17 dróg wspinaczkowych o trudności IV – VI.5+ w skali Kurtyki.

</doc>
<doc id="4306302" url="https://pl.wikipedia.org/wiki?curid=4306302" title="Rokitnica (ziemia przemyska)">
Rokitnica (ziemia przemyska)



</doc>
<doc id="4306307" url="https://pl.wikipedia.org/wiki?curid=4306307" title="Magia grzechu">
Magia grzechu

Magia grzechu (hiszp. ː "Los encantos de la culpa") – jedno z najwybitniejszych auto sacramental Pedra Calderóna de la Barki opartych na tematyce mitologicznej. Głównym wątkiem fabularnym utworu jest pobyt Odyseusza na wyspie Circe.
Geneza utworu.
"Magia grzechu" powstała w 1649 roku. Jej "argumento" zostało oparte na epizodzie z X księgi "Odysei" opowiadającym o pobycie Odyseusza na wyspie Circe oraz na fragmencie z "Metamorfoz" Owidiusza. Ze współczesnych Calderónowi autorów warto wskazać na dwa poematy narracyjne "Polifemo" Luisa de Gongory i "La Circe" Lopego de Vegi, a także "auto sacramental" "La Navegación de Ulises" ("Wyprawa Ulisesa") pióra Juana Ruiza Alcei, pustelnika z Santa Quiteria koło Ajofrin (Toledo). W raczej przeciętnej sztuce Alcei Odyseusz również symbolizuje Człowieka, towarzyszy mu pięć Zmysłów, Circe oznacza Grzech. Calderón poznał ten utwór najprawdopodobniej poprzez Joségo de Valdivielsa, który go cenzurował. Na możliwość chrześcijańskiej interpretacji tego mitu zwrócił uwagę ojciec Baltasar de Vitoria w "Teatro de los dioses de la Gentalidad" ("Teatr bogów Pogaństwa," 1619).
Po raz pierwszy po temat Odyseusza i Circe Calderón sięgnął w 1630 roku, pisząc wspólnie z Antoniem Mirą de Amescua i Juanem Perezemde Montalbanem, komedię "Polifemo y Circe". Komedia ta stała się punktem wyjścia dla Calderonowskiej sztuki "El mayor encanto, amor" ("Największym czarem miłość", 1635). Po napisaniu Magii grzechu, dramaturg powrócił jeszcze raz do tego tematu w 1657, pisząc niezbyt udaną zarzuelę "El Golfo de las sirenas" ("Zatoka syren").
Miejsce akcji.
Akcja utworu rozgrywa się na morzu, a następnie na wyspie Aja, należącej do czarodziejki Circe.
Treść.
Burza miota okrętem. Zmysły są przerażone. Rozum radzi, by wezwały pomocy niebieskiej. Rzeczywiście nawałnica cichnie i okręt przybija do brzegu. Człowiek wysyła swe Zmysły na poszukiwanie jadła noclegu i wygód po trudach podróży. Pozbawiony Zmysłów zasypia. Rozum wyrusza za Zmysłami, aby je na powrót sprowadzić. Człowiek budzi się z koszmaru. Okazuje się, że jego zmysły zostały zaćmione. Przybywszy do pałacu Circe-Grzechu zostały uwiedzione przez jej dwórkiː Wzrok przez Zazdrość, Dotyk przez Lubieżność, Smak przez Łakomstwo, Węch przez Obmowę, a Słuch przez Pochlebstwo, a następnie zostają zamienione w tygrysa, niedźwiedzia, świnię, lwa i kameleona. Człowiek, postanawia uciec z zaczarowanej wyspy, musi jednak najpierw uwolnić z niewoli swoje Zmysły. Za radą Rozumu uznaje swoją winę i prosi niebo o pomoc. Jakoż zjawia się Iris-Pokuta i wręcza mu bukiet cnót, które pokonają każdy czar.
Ulisses-Człowiek staje naprzeciw Circe-Grzechu. Bukietem cnót demaskuje truciznę w kielichu podanym mu przez Lubieżność. Circe-Grzech musi wypuścić Zmysły. Te jednak nie chcą wracać na morze, a Człowiek jest ciekawy uroczej czarodziejki. Wysyła więc Rozum na statek, aby przygotował wszystko do odjazdu. Korzystając z odprawienia Rozumu, Grzech namawia Człowieka, by został i odpoczął jest przecież bezpieczny mając bukiet otrzymany od Pokuty. Roztacza przed swoim słuchaczem uroki pobytu w jej pałacu, a zauroczony Człowiek gubi kwiaty, a na koniec niszczy trzymany w ręku bukiet. Ostatecznie ulega Grzechowi i wchodzi za nią do pałacu, mimo nawoływań powracającego Rozumu.
Iris-Pokuta przybywa, by zebrać porozrzucane kwiaty, radzi przygnębionemu Rozumowi, by przeraził Człowieka. Gdy ten zasiada do uczty w pałacu Grzechu, Rozum psuje pogodny nastrój, przypominając Człowiekowi o nietrwałości i fałszywości dóbr, które ofiaruje mu Grzech i o śmierci, która wszystko zweryfikuje. Człowiek zaczyna się wahać, a Grzech pociąga go ku cielesności i beztrosce, ku zwróceniu się ku życiu i czerpaniu z niego. Pamięć o śmierci, którą podsuwa Rozum, powoli jednak zmienia nastawienie człowieka. Widzi iluzoryczność dóbr, które oferuje Grzech i chce go porzucić. Grzech jest jednak pewny swego zwycięstwaː Człowiek zniszczył bukiet cnót, nie zdoła go porzucić. Naprzeciw skruszonemu grzesznikowi przybywa jednak Pokuta na tryumfalnym wozie, przywożąc odnowiony bukiet. Obiecuje też zniszczyć fałszywe potrawy Grzechu, by odtąd Człowiek mógł się już żywić tylko prawdziwym pokarmem – Ciałem i Krwią Pańską. Grzech próbuje przekonać Zmysły, że to co ukazuje Pokuta jest tylko zwykłym chlebem. Słuch jednak daje posłuch temu, co twierdzi Wiara. Zmysły zostają oczyszczone. Wszyscy wracają na pokład Kościoła. Grzech sroży się, ale nic nie może zdziałać przeciw niemu. Zostaje sam. Jego pałac się zapada.
Analiza.
Zasadniczy konflikt w utworze, podobnie jak w komediowym pierwowzorze "El mayor encanto, amor" ("Największym czarem, miłość"), rozgrywa się pomiędzy namiętnością a obowiązkiem, a w planie metafizycznym między materią a duchem. U Homera Odys trafia na wyspę czarodziejki Kirke, która przemienia jego towarzyszy w świnie, pokonana przez herosa, zakochuje się w nim, on jednak po jakimś czasie ją porzuca, ruszając w dalszą drogę do Itaki. Calderonowy Odys/Ulisses jest jednocześnie Człowiekiem, a Circe – Grzechem. Podróż morska stanowi obraz ludzkiej wędrówki przez życie, pełnej zagrożeń i pokus. W czasach Calderóna dodatkowo kojarzyła się z epoką wielkich odkryć morskich, konkwistadorów i misji w dalekich, egzotycznych krajach, a sam okręt często służył jako obraz nawy Kościoła.
Sternikiem na statku, a jednocześnie mentorem Człowieka jest Rozum. Przypomina mu nieustannie o jego powołaniu, obowiązkach, konieczności samodyscypliny i niejednokrotnie bolesnych samoograniczeń. Załogę statku dopełniają Zmysły, będące w nieustannym konflikcie z Rozumem. Typowe dla "autos sacramentales" rozszczepienie Człowieka na części składowe doskonale dramatyzuje opowiadaną historię, ale i samą istotę człowieka, sprawiając, że akcja rozgrywa się jednocześnie na dwóch planachː zewnętrznym – na wyspie i wewnętrznym – w ludzkiej psychice. Aby prawidłowo funkcjonować Człowiek musi zachować równowagę pomiędzy Rozumem a Zmysłami. Sytuacja ta przypomina stosunki panujące na ówczesnym dworze królewskim Hiszpanii. Władca (Człowiek) dąży do tego, by zapanować nad ambicjami sprawującego najwyższą władzę faworyta-pierwszego ministra (Rozum) i ministrów-dworaków (Zmysły), którzy starają się znaleźć jak najbliżej króla, wpływać na podejmowane przezeń decyzje, zabiegać o jego łaskę, swoją pozycję i korzyści.
Gdy Ulisses ląduje na wyspie sytuacja jest na pozór prostaː Dobro napotyka Zło, Wiara – Grzech. Niestety Człowiek i jego Zmysły zakochują się w Circe-Grzechu i jej dworkach – Występkach. Nie jest to siedem grzechów głównych, lecz sześć kusicielekː Słuch uwodzi Pochlebstwo, Wzrok – Zazdrość (a raczej Zawiść, która za-widzi), Smak ulega Łakomstwu, Dotyk – Lubieżności, Węch, który wszędzie węszy podstęp – Obmowa. Rozum pokonuje podszepty Pychy, ale Człowiek o zaślepionych Zmysłach ulega perswazjom Circe-Grzechu, która przemawia do jego ciekawości, pragnienia odpoczynku, zdobycia tajemnej wiedzy, zmysłowości. Człowiek napominany przez Rozum i kuszony przez Grzech jest rozdarty pomiędzy umiłowaniem świata a pragnieniem świętości, potrzebą samoograniczenia się i dyscypliny a równie silną potrzebą swobody i użycia, tęsknotą za ładem i regułami a buntem przeciwko temu wszystkiemu i zafascynowaniem ciemniejszymi stronami egzystencji.
"Magia grzechu" w Polsce.
Magia grzechu miała swoją polską prapremierę we Wrocławiu w 1987 roku w reżyserii Mirosława Kocura. Później była wystawiona w Białymstoku w 1993 roku w reżyserii Adriano Pizzino i w Warszawie w 1994 roku w reżyserii Tadeusza Słobodzianka. W 1993 roku w Zakopanem Andrzej Dziuk zrealizował montaż zatytułowany "Pokusa", którego główną część stanowiła "Magia grzechu". Tłumaczenie dramatu, dokonane przez Leszka Białego ukazało się w 1997 roku

</doc>
<doc id="4306311" url="https://pl.wikipedia.org/wiki?curid=4306311" title="Aiguillon (Lot-et-Garonne)">
Aiguillon (Lot-et-Garonne)



</doc>
<doc id="4306312" url="https://pl.wikipedia.org/wiki?curid=4306312" title="Allons (Lot-et-Garonne)">
Allons (Lot-et-Garonne)



</doc>
<doc id="4306313" url="https://pl.wikipedia.org/wiki?curid=4306313" title="La Réunion (Lot-et-Garonne)">
La Réunion (Lot-et-Garonne)



</doc>
<doc id="4306314" url="https://pl.wikipedia.org/wiki?curid=4306314" title="Lasserre (Lot-et-Garonne)">
Lasserre (Lot-et-Garonne)



</doc>
<doc id="4306315" url="https://pl.wikipedia.org/wiki?curid=4306315" title="Montesquieu (Lot-et-Garonne)">
Montesquieu (Lot-et-Garonne)



</doc>
<doc id="4306316" url="https://pl.wikipedia.org/wiki?curid=4306316" title="Saint-Laurent (Lot-et-Garonne)">
Saint-Laurent (Lot-et-Garonne)



</doc>
<doc id="4306317" url="https://pl.wikipedia.org/wiki?curid=4306317" title="Saint-Léger (Lot-et-Garonne)">
Saint-Léger (Lot-et-Garonne)



</doc>
<doc id="4306318" url="https://pl.wikipedia.org/wiki?curid=4306318" title="Saint-Léon (Lot-et-Garonne)">
Saint-Léon (Lot-et-Garonne)



</doc>
<doc id="4306319" url="https://pl.wikipedia.org/wiki?curid=4306319" title="Sos (Lot-et-Garonne)">
Sos (Lot-et-Garonne)



</doc>
<doc id="4306320" url="https://pl.wikipedia.org/wiki?curid=4306320" title="Marek Twardowski (polityk)">
Marek Twardowski (polityk)

Marek Twardowski (ur. 8 marca 1950 we Wrocławiu) – polski lekarz, działacz medycznych związków zawodowych i urzędnik państwowy, w latach 2007–2010 podsekretarz stanu w Ministerstwie Zdrowia.
Życiorys.
W 1974 ukończył studia medyczne w Akademii Medycznej we Wrocławiu. Uzyskał następnie specjalizacje z zakresu medycyny rodzinnej i chorób wewnętrznych. W 2001 ukończył podyplomowe studia z zarządzania placówkami służby zdrowia w Wyższej Szkole Handlu i Finansów Międzynarodowych we Wrocławiu.
W latach 1974–1998 był starszym asystentem oddziału wewnętrznego szpitala w Nowej Soli i kierownikiem przychodni rejonowej w tym mieście. W 1998 został dyrektorem niepublicznego zakładu opieki zdrowotnej lekarzy rodzinnych. W 1980 należał do założycieli komitetu NSZZ „Solidarność” w nowosolskim szpitalu, będąc do wprowadzenia stanu wojennego jego przewodniczącym i wiceprzewodniczącym. W 2003 należał do grona założycieli Porozumienia Zielonogórskiego, należał do jego prezydium i pełnił funkcję sekretarza. Z ramienia PZ był głównym negocjatorem w rozmowach z Ministerstwem Zdrowia.
21 listopada 2007 powołany na stanowisko wiceministra zdrowia w ramach umowy pomiędzy Porozumieniem Zielonogórskim a Platformą Obywatelską. 16 grudnia 2010 złożył dymisję w związku ze sporem o kontrakty Narodowym Funduszem Zdrowia na rok 2011 i opóźnieniami w przygotowaniu listy leków refundowanych, przyjęto ją 20 grudnia. Powrócił później do Porozumienia Zielonogórskiego jako wiceprezes zarządu.
Jest żonaty.

</doc>
<doc id="4306323" url="https://pl.wikipedia.org/wiki?curid=4306323" title="Aubiac (Lot-et-Garonne)">
Aubiac (Lot-et-Garonne)



</doc>
<doc id="4306324" url="https://pl.wikipedia.org/wiki?curid=4306324" title="Beauville (Lot-et-Garonne)">
Beauville (Lot-et-Garonne)



</doc>
<doc id="4306325" url="https://pl.wikipedia.org/wiki?curid=4306325" title="Brax (Lot-et-Garonne)">
Brax (Lot-et-Garonne)



</doc>
<doc id="4306326" url="https://pl.wikipedia.org/wiki?curid=4306326" title="Cours (Lot-et-Garonne)">
Cours (Lot-et-Garonne)



</doc>
<doc id="4306327" url="https://pl.wikipedia.org/wiki?curid=4306327" title="Cuq (Lot-et-Garonne)">
Cuq (Lot-et-Garonne)



</doc>
<doc id="4306328" url="https://pl.wikipedia.org/wiki?curid=4306328" title="Lagarrigue (Lot-et-Garonne)">
Lagarrigue (Lot-et-Garonne)



</doc>
<doc id="4306330" url="https://pl.wikipedia.org/wiki?curid=4306330" title="Le Passage (Lot-et-Garonne)">
Le Passage (Lot-et-Garonne)



</doc>
<doc id="4306332" url="https://pl.wikipedia.org/wiki?curid=4306332" title="Montpezat (Lot-et-Garonne)">
Montpezat (Lot-et-Garonne)



</doc>
<doc id="4306334" url="https://pl.wikipedia.org/wiki?curid=4306334" title="Nicole (Lot-et-Garonne)">
Nicole (Lot-et-Garonne)



</doc>
<doc id="4306335" url="https://pl.wikipedia.org/wiki?curid=4306335" title="Roquefort (Lot-et-Garonne)">
Roquefort (Lot-et-Garonne)



</doc>
<doc id="4306336" url="https://pl.wikipedia.org/wiki?curid=4306336" title="Saint-Robert (Lot-et-Garonne)">
Saint-Robert (Lot-et-Garonne)



</doc>
<doc id="4306337" url="https://pl.wikipedia.org/wiki?curid=4306337" title="Saint-Sardos (Lot-et-Garonne)">
Saint-Sardos (Lot-et-Garonne)



</doc>
<doc id="4306339" url="https://pl.wikipedia.org/wiki?curid=4306339" title="Saint-Sixte (Lot-et-Garonne)">
Saint-Sixte (Lot-et-Garonne)



</doc>
<doc id="4306341" url="https://pl.wikipedia.org/wiki?curid=4306341" title="Saint-Urcisse (Lot-et-Garonne)">
Saint-Urcisse (Lot-et-Garonne)



</doc>
<doc id="4306343" url="https://pl.wikipedia.org/wiki?curid=4306343" title="Tayrac (Lot-et-Garonne)">
Tayrac (Lot-et-Garonne)



</doc>
<doc id="4306353" url="https://pl.wikipedia.org/wiki?curid=4306353" title="Lavergne (Lot-et-Garonne)">
Lavergne (Lot-et-Garonne)



</doc>
<doc id="4306355" url="https://pl.wikipedia.org/wiki?curid=4306355" title="Taillebourg (Lot-et-Garonne)">
Taillebourg (Lot-et-Garonne)



</doc>
<doc id="4306357" url="https://pl.wikipedia.org/wiki?curid=4306357" title="Ségalas (Lot-et-Garonne)">
Ségalas (Lot-et-Garonne)



</doc>
<doc id="4306360" url="https://pl.wikipedia.org/wiki?curid=4306360" title="Sainte-Marthe (Lot-et-Garonne)">
Sainte-Marthe (Lot-et-Garonne)



</doc>
<doc id="4306362" url="https://pl.wikipedia.org/wiki?curid=4306362" title="Saint-Sernin (Lot-et-Garonne)">
Saint-Sernin (Lot-et-Garonne)



</doc>
<doc id="4306364" url="https://pl.wikipedia.org/wiki?curid=4306364" title="Saint-Avit (Lot-et-Garonne)">
Saint-Avit (Lot-et-Garonne)



</doc>
<doc id="4306366" url="https://pl.wikipedia.org/wiki?curid=4306366" title="Saint-Astier (Lot-et-Garonne)">
Saint-Astier (Lot-et-Garonne)



</doc>
<doc id="4306368" url="https://pl.wikipedia.org/wiki?curid=4306368" title="Ruffiac (Lot-et-Garonne)">
Ruffiac (Lot-et-Garonne)



</doc>
<doc id="4306369" url="https://pl.wikipedia.org/wiki?curid=4306369" title="Marcellus (Lot-et-Garonne)">
Marcellus (Lot-et-Garonne)



</doc>
<doc id="4306370" url="https://pl.wikipedia.org/wiki?curid=4306370" title="Longueville (Lot-et-Garonne)">
Longueville (Lot-et-Garonne)



</doc>
<doc id="4306371" url="https://pl.wikipedia.org/wiki?curid=4306371" title="Lachapelle (Lot-et-Garonne)">
Lachapelle (Lot-et-Garonne)



</doc>
<doc id="4306372" url="https://pl.wikipedia.org/wiki?curid=4306372" title="Jusix (Lot-et-Garonne)">
Jusix (Lot-et-Garonne)



</doc>
<doc id="4306373" url="https://pl.wikipedia.org/wiki?curid=4306373" title="Gaujac (Lot-et-Garonne)">
Gaujac (Lot-et-Garonne)



</doc>
<doc id="4306374" url="https://pl.wikipedia.org/wiki?curid=4306374" title="Cambes (Lot-et-Garonne)">
Cambes (Lot-et-Garonne)



</doc>
<doc id="4306375" url="https://pl.wikipedia.org/wiki?curid=4306375" title="Beaupuy (Lot-et-Garonne)">
Beaupuy (Lot-et-Garonne)



</doc>
<doc id="4306380" url="https://pl.wikipedia.org/wiki?curid=4306380" title="Bias (Lot-et-Garonne)">
Bias (Lot-et-Garonne)



</doc>
<doc id="4306382" url="https://pl.wikipedia.org/wiki?curid=4306382" title="Montaut (Lot-et-Garonne)">
Montaut (Lot-et-Garonne)



</doc>
<doc id="4306383" url="https://pl.wikipedia.org/wiki?curid=4306383" title="Moulinet (Lot-et-Garonne)">
Moulinet (Lot-et-Garonne)



</doc>
<doc id="4306384" url="https://pl.wikipedia.org/wiki?curid=4306384" title="Pujols (Lot-et-Garonne)">
Pujols (Lot-et-Garonne)



</doc>
<doc id="4306386" url="https://pl.wikipedia.org/wiki?curid=4306386" title="Saint-Aubin (Lot-et-Garonne)">
Saint-Aubin (Lot-et-Garonne)



</doc>
<doc id="4306388" url="https://pl.wikipedia.org/wiki?curid=4306388" title="Rives (Lot-et-Garonne)">
Rives (Lot-et-Garonne)



</doc>
<doc id="4306389" url="https://pl.wikipedia.org/wiki?curid=4306389" title="Saint-Georges (Lot-et-Garonne)">
Saint-Georges (Lot-et-Garonne)



</doc>
<doc id="4306390" url="https://pl.wikipedia.org/wiki?curid=4306390" title="Thézac (Lot-et-Garonne)">
Thézac (Lot-et-Garonne)



</doc>
<doc id="4306391" url="https://pl.wikipedia.org/wiki?curid=4306391" title="Salles (Lot-et-Garonne)">
Salles (Lot-et-Garonne)



</doc>
<doc id="4306392" url="https://pl.wikipedia.org/wiki?curid=4306392" title="Montauriol (Lot-et-Garonne)">
Montauriol (Lot-et-Garonne)



</doc>
<doc id="4306393" url="https://pl.wikipedia.org/wiki?curid=4306393" title="Montastruc (Lot-et-Garonne)">
Montastruc (Lot-et-Garonne)



</doc>
<doc id="4306394" url="https://pl.wikipedia.org/wiki?curid=4306394" title="Monségur (Lot-et-Garonne)">
Monségur (Lot-et-Garonne)



</doc>
<doc id="4306395" url="https://pl.wikipedia.org/wiki?curid=4306395" title="Monclar (Lot-et-Garonne)">
Monclar (Lot-et-Garonne)



</doc>
<doc id="4306396" url="https://pl.wikipedia.org/wiki?curid=4306396" title="Cahuzac (Lot-et-Garonne)">
Cahuzac (Lot-et-Garonne)



</doc>
<doc id="4306397" url="https://pl.wikipedia.org/wiki?curid=4306397" title="Lubuski Wawrzyn Literacki">
Lubuski Wawrzyn Literacki

Lubuski Wawrzyn Literacki – nagroda przyznawana corocznie od 1995 roku (wtedy przyznano Wawrzyny za rok 1994) dla twórców związanych z województwem lubuskim (poprzez urodzenie, zamieszkanie albo wydanie książki w lubuskim wydawnictwie). Organizatorami są: Wojewódzka i Miejska Biblioteka Publiczna im. Cypriana Norwida w Zielonej Górze oraz Wojewódzka i Miejska Biblioteka Publiczna im. Zbigniewa Herberta w Gorzowie Wielkopolskim. Patronat honorowy sprawują: Wojewoda Lubuski, Marszałek Województwa Lubuskiego, Prezydent Miasta Zielona Góra, Prezydent Miasta Gorzowa Wielkopolskiego. Partnerami są m.in. Związek Literatów Polskich Oddział w Zielonej Górze i Uniwersytet Zielonogórski.

</doc>
<doc id="4306405" url="https://pl.wikipedia.org/wiki?curid=4306405" title="Motor Lublin (piłka nożna) w sezonie 2010/2011">
Motor Lublin (piłka nożna) w sezonie 2010/2011

Sezon 2010/2011 był dla Motoru Lublin 23. sezonem na trzecim szczeblu ligowym. W trzydziestu czterech rozegranych spotkaniach, Motor zdobył 29 punktów i zajął spadkowe 16. miejsce w tabeli grupy wschodniej II ligi.
Przebieg sezonu.
Po spadku z I ligi ze względu na długi sięgające 1,7 miliona złotych, klub zmuszony był wykupić licencję na występy w II lidze od mistrza III ligi lubelsko-podkarpackiej – Spartakusa Szarowola. W lipcu trenerem Motoru został Bohdan Bławacki. Sezon Motor Lublin rozpoczął od przegranej z Resovią. Gospodarzem w tym spotkaniu był Motor, jednak z powodu remontu stadionu przy al. Zygmuntowskich, mecz został rozegrany w Rzeszowie. W październiku nowym szkoleniowcem zespołu został Tadeusz Łapa.
W przerwie zimowej do zespołu przybyli między innymi Piotr Prędota (poprz. Pogoń Szczecin), Adrian Ligienza (wyp. z Wisły Kraków), Sergio Batata (poprz. Kotwica Kołobrzeg i Rafał Niżnik (poprz. Górnik Łęczna). 20 maja 2011 na pięć kolejek przed końcem zdymisjowanego trenera Łapę zastąpił Modest Boguszewski.
Ostatecznie Motor zajął 16. spadkowe miejsce, jednak utrzymał się w II lidze ze względu na rezygnację z awansu mistrza III ligi podlasko-warmińsko-mazurskiej Olimpii Zambrów, niezłożeniu wniosku licencyjnego w terminie przez Ruch Wysokie Mazowieckie i wycofanie się z rozgrywek GLKS-u Nadarzyn.
Puchar Polski na szczeblu centralnym.
Ze względu na remont stadionu przy al. Zygmuntowskich mecz rundy przedwstępnej Pucharu Polski Motoru ze Stalą Rzeszów miał odbyć się 25 lipca 2010 na stadionie w Poniatowej na co przystał Wydział Gier PZPN, jednak zgody na jego rozerganie nie wyraziła policja. W efeckie Motor został ukarany walkowerem.

</doc>
<doc id="4306406" url="https://pl.wikipedia.org/wiki?curid=4306406" title="Królowie polscy w obrazach i pieśniach">
Królowie polscy w obrazach i pieśniach

Królowie polscy w obrazach i pieśniach – jeden z pocztów królów polskich wydany w 1893 roku.
Historia.
Cykl pod koniec XIX wieku narysował polski malarz, grafik oraz ilustrator Walery Eljasz-Radzikowski. Opublikowany został w 1893 roku przez Karola Kozłowskiego w książce pod tytułem "Królowie polscy w obrazach i pieśniach" z tekstami pieśni autorstwa Seweryny Duchińskiej.
Opis.
Cykl zawiera czarno-białe grafiki portretów królów i władców polskich od postaci uznawanych przez historyków za postacie legendarne do Stanisława Augusta dodając do nich także dwóch carów Rosji Mikołaja I
oraz Aleksandra I, którzy nominalnie posiadali po rozbiorach Polski tytuły polskich królów. W odróżnieniu do innych pocztów królów Polski cykl przedstawia całe postaci władców:

</doc>
<doc id="4306412" url="https://pl.wikipedia.org/wiki?curid=4306412" title="Gare d'Agen">
Gare d'Agen



</doc>
<doc id="4306413" url="https://pl.wikipedia.org/wiki?curid=4306413" title="Gare de Valence-d'Agen">
Gare de Valence-d'Agen



</doc>
<doc id="4306418" url="https://pl.wikipedia.org/wiki?curid=4306418" title="Kościół św. Trójcy w Złotym Stoku">
Kościół św. Trójcy w Złotym Stoku



</doc>
<doc id="4306422" url="https://pl.wikipedia.org/wiki?curid=4306422" title="Bray on Thames">
Bray on Thames



</doc>
<doc id="4306444" url="https://pl.wikipedia.org/wiki?curid=4306444" title="Ogólnopolski strajk kobiet">
Ogólnopolski strajk kobiet



</doc>
<doc id="4306459" url="https://pl.wikipedia.org/wiki?curid=4306459" title="5/IV Batalion Wartowniczy">
5/IV Batalion Wartowniczy



</doc>
<doc id="4306461" url="https://pl.wikipedia.org/wiki?curid=4306461" title="Wacław Raczkowicz">
Wacław Raczkowicz

Wacław Raczkowicz (ur. w latach 20. XV w. w Wawiórce, zm. 1460/1462) – duchowny rzymskokatolicki, biskup łucki.
Biografia.
Syn Piotra Raczkowicza z Wawiórki na Litwie. W 1451 na Wydziale Sztuk Wyzwolonych Akademii Krakowskiej uzyskał bakalaureat. Kanonik i dziekan wileńskiej kapituły katedralnej.
Kazimierz IV Jagiellończyk mianował go biskupem łuckim, co zatwierdził 10 września 1459 papież Pius II. Według brewe prekonizacyjnego Raczkowicz posiadał w chwili nominacji święcenia prezbiteriatu i miał przynajmniej 27 lat (tj. osiągnął wiek wymagany wówczas do przyjęcia sakry). Brak informacji od kogo i kiedy przyjął sakrę biskupią.
Nie zachowały się żadne informacje o jego rządach w diecezji. Zmarł najpóźniej w 1462, jednak część historyków rok jego śmierci przesuwa już na 1460.

</doc>
<doc id="4306464" url="https://pl.wikipedia.org/wiki?curid=4306464" title="Monika Baer">
Monika Baer

Monika Baer (ur. 29 stycznia 1971 w Poznaniu) – polska antropolożka społeczno-kulturowa, pracująca w Uniwersytecie Wrocławskim.
Życiorys.
W 1995 r. ukończyła studia magisterskie na kierunku etnologia w Instytucie Etnologii i Antropologii Kulturowej UAM w Poznaniu. Pracę magisterską pt. „Krytyka feministyczna w antropologii: Szkic na podstawie wybranej literatury” przygotowała pod kierunkiem prof. Michała Buchowskiego.
W latach 1996–2000 była doktorantką w Katedrze Porównawczej Antropologii Kulturowej i Społecznej (niem. Lehrstuhl für Vergleichende Kultur- und Sozialanthropologie), Wydział Kulturoznawstwa (niem. Kulturwissenschaftliche Fakultät), Europejski Uniwersytet Viadrina we Frankfurcie nad Odrą.
Stopień doktora filozofii (Doktorin der Philosophie) uzyskała na podstawie pracy zatytułowanej „Women’s Spaces: Class, Gender and the Club: An Anthropological Study of the Transitional Process in Poland”, napisanej pod kierunkiem prof. Wernera Schiffauera. Został on uznany przez Radę Wydziału Historycznego UAM w Poznaniu za równorzędny ze stopniem doktora nauk humanistycznych w zakresie etnologii w Rzeczypospolitej Polskiej. Pracę opublikowało w 2003 roku Wydawnictwo Uniwersytetu Wrocławskiego.
Od grudnia 2000 r. pracuje na stanowisku adiunkta w Katedrze Etnologii i Antropologii Kulturowej Uniwersytetu Wrocławskiego.
W 2016 r. Rada Wydziału Historycznego UAM w Poznaniu nadała jej stopień doktora habilitowanego w dziedzinie nauk humanistycznych w zakresie etnologii na podstawie książki „Między antropologią a aktywizmem: O polityczności, płci i antropologii”.
Od września 2020 r. kieruje Katedrą Etnologii i Antropologii Kulturowej Uniwersytetu Wrocławskiego.
Działalność naukowa.
W 2004 była stypendystką Fundacji Kościuszkowskiej w Instytucie Women’s and Gender Studies w Uniwersytecie Rutgersa. Jest członkinią International Union of Anthropological and Ethnological Sciences, European Association of Social Anthropologists, Polskiego Towarzystwa Ludoznawczego oraz Stowarzyszenia Etnologia Wrocławska. Należy do zespołu redakcyjnego wydawanych przez Katedrę Etnologii i Antropologii Kulturowej Uniwersytetu Wrocławskiego Zeszytów Etnologii Wrocławskiej oraz do rady naukowej czasopisma ZNUJ Prace Etnograficzne. W latach 2014–2018 uczestniczyła jako główny wykonawca w projekcie finansowanym przez Narodowe Centrum Nauki „Konflikt, napięcie, współpraca: Studium interakcji pomiędzy Elektrownią Opole a społecznością gminy Dobrzeń Wielki”, którym kierował prof. Petr Skalnik. W latach 2015–2017 kierowała z ramienia Uniwersytetu Wrocławskiego projektem „Divercity: Preventing and Combating Homo- and Transphobia in Small and Medium Cities across Europe” , współfinansowanym w ramach „Rights, Equality and Citizenship Program” Unii Europejskiej. Projekt realizowano w konsorcjum międzynarodowym, kierowanym przez prof. Olga Jubany, Uniwersytet Barceloński.
Zainteresowania badawcze.
Jej zainteresowania badawcze obejmują problematykę teoretyczno-metodologiczną antropologicznych studiów płci/seksualności w powiązaniu z interdyscyplinarnymi studiami gender i queer, tematykę dotyczącą tzw. procesów transformacyjnych w środkowo-wschodniej Europie ze szczególnym uwzględnieniem kwestii związanych z płcią/seksualnością i społeczeństwem obywatelskim oraz zagadnienia społeczno-kulturowych uwarunkowań nauki, w tym specyfiki dyscyplin społecznych/humanistycznych w kontekstach „postsocjalistycznych”.

</doc>
<doc id="4306465" url="https://pl.wikipedia.org/wiki?curid=4306465" title="Michael Memelauer">
Michael Memelauer

Michael Memelauer (ur. 23 września 1874 w Wallsee-Sindelburgu, zm. 30 września 1961 w St. Pölten) – austriacki duchowny katolicki, biskup St. Pölten.
Życiorys.
Urodził się 23 września 1874 roku w Wallsee-Sindelburg. 24 stycznia 1897 roku przyjął święcenia kapłańskie. 18 kwietnia 1927 roku został mianowany biskupem ordynariuszem St. Pölten, a 18 maja przyjął sakrę z rąk kardynała Friedricha-Gustava Piffla. Diecezją kierował do śmierci, która nastąpiła 30 września 1961 roku w St. Pölten.

</doc>
<doc id="4306471" url="https://pl.wikipedia.org/wiki?curid=4306471" title="Trzcińskie mokradła">
Trzcińskie mokradła



</doc>
<doc id="4306472" url="https://pl.wikipedia.org/wiki?curid=4306472" title="Gwiazdka księżniczki łabędzi">
Gwiazdka księżniczki łabędzi

Gwiazdka księżniczki łabędzi () – amerykański film animowany z 2012 roku. Reżyserowany przez Richarda Richa. Jest to czwarty film z serii "Księżniczka łabędzi". Podczas gdy trzy poprzednie filmy z serii były animowane za pomocą tradycyjnej animacji 2D, "Gwiazdka Księżniczki łabędzi" została stworzona w całości w animacji 3D CGI.
Wersja polska.
oraz:
Lektor: Maciej Orłowski

</doc>
<doc id="4306473" url="https://pl.wikipedia.org/wiki?curid=4306473" title="Ukraińska Hokejowa Liga (2018/2019)">
Ukraińska Hokejowa Liga (2018/2019)

Ukraińska Hokejowa Liga 2018/2019 jako 27. sezon rozgrywek o mistrzostwo Ukrainy w hokeju na lodzie i jednocześnie trzecia edycja w ramach UHL.
Opis.
Władze ligi wyznaczyły termin zgłoszeń uczestników do nowego sezonu do 31 maja 2017, do tego czasu termin złożyły kluby Biłyj Bars Biała Cerkiew, HK Krzemieńczuk, Donbas Donieck, Dynamo Charków oraz jako debiutant w rozgrywkach, Dnipro Chersoń. Po upływie tego terminu, dyrektor wykonawczy UHL poinformował, że trzy inne kluby, HK Wowky Browary, Hałyćki Łewy Nowojaworowsk i Sokił Kijów, zwróciły do władz rozgrywek o przedłużenie terminu na zgłoszenie wniosków do 30 czerwca 2018. Z końcem czerwca jako ostatni, szósty klub przyjęto do sezonu HK Wołky Browary (później występował w lidze jako Kryżany Wowky Kijów) i tym samym zakończono proces ustalania uczestników UHL edycji 2018/2019.
Sezon zasadniczy.
W sezonie zasadniczym rozegrano 120 meczów. Pierwsze miejsce zajął Donbas Donieck.
Faza play-off.
Do fazy play-off, w odróżnieniu od poprzedniego sezonu UHL, dopuszczono wszystkich uczestników rozgrywek. W etapie pierwszym - wstępnym zespoły z miejsce 3-6 rywalizowały w dwumeczach o prawo gry w półfinale. Dwie pierwsze drużyny z tabeli oczekiwały wówczas na przeciwnika półfinałowego. Następnie rozegrano etap półfinałowy (do trzech zwycięstw) oraz finał rozgrywek (do czterech wygranych meczów). Faza play-off trwała od 2 marca do 12 kwietnia 2019. Rozegrano w niej 21 spotkań.
Triumfatorem rozgrywek został Donbas Donieck, po raz siódmy w swojej historii i po raz czwarty z rzędu.
Wyróżnienia.
Po zakończenu sezonu przyznano szereg nagród:

</doc>
<doc id="4306475" url="https://pl.wikipedia.org/wiki?curid=4306475" title="Un bon bock">
Un bon bock

Un bon bock (ang. "A Good Beer") – francuski animowany film niemy z 1892 roku w reżyserii Émila Reynauda.
Film powstał w 1888. Jego premiera odbyła się 28 października 1892.

</doc>
<doc id="4306478" url="https://pl.wikipedia.org/wiki?curid=4306478" title="Ferdinand Stanislaus Pawlikowski">
Ferdinand Stanislaus Pawlikowski

Ferdinand Stanislaus Pawlikowski (ur. 28 kwietnia 1877 w Wiedniu, zm. 31 lipca 1956 w Grazu) – austriacki duchowny katolicki, biskup Seckau.
Życiorys.
Urodził się 28 kwietnia 1877 roku w Wiedniu. 5 lipca 1903 roku przyjął święcenia kapłańskie. Od 1924 roku pełnił funkcję kapelana wojskowego 25 lutego 1927 roku został mianowany biskupem pomocniczym Seckau i biskupem tytularnym Dadimy. 27 marca przyjął sakrę z rąk kardynała Friedricha-Gustava Piffla, a 26 kwietnia został biskupem ordynariuszem Seckau. 7 grudnia 1953 roku zrezygnował z kierowania diecezją i został tytularnym arcybiskupem Velebusdus. Zmarł 31 lipca 1956 roku w Grazu.

</doc>
<doc id="4306480" url="https://pl.wikipedia.org/wiki?curid=4306480" title="Silver Screen Łódź">
Silver Screen Łódź



</doc>
<doc id="4306482" url="https://pl.wikipedia.org/wiki?curid=4306482" title="6/III Batalion Wartowniczy">
6/III Batalion Wartowniczy



</doc>
<doc id="4306483" url="https://pl.wikipedia.org/wiki?curid=4306483" title="Le clown et ses chiens">
Le clown et ses chiens

Le clown et ses chiens (ang. "The Clown and His Dogs") – francuski animowany film niemy z 1892 roku w reżyserii Émila Reynauda. Trwa około 10 minut i składa się z 300 obrazów.
Film pokazuje klauna, który wchodzi na cyrkową scenę i wita publiczność. Następnie wykonuje sztuczki z trzema psami. Psy przeskakują przez obręcze i przeszkody oraz chodzą po kuli.
Premiera filmu odbyła się 28 października 1892

</doc>
<doc id="4306488" url="https://pl.wikipedia.org/wiki?curid=4306488" title="6/II Batalion Wartowniczy">
6/II Batalion Wartowniczy



</doc>
<doc id="4306489" url="https://pl.wikipedia.org/wiki?curid=4306489" title="Zawał płuca">
Zawał płuca

Zawał płuca – martwica tkanki płucnej spowodowana przez zatrzymanie przepływu krwi przez naczynia płucne.
Jest on ciężkim powikłaniem zatorowości płucnej (w tym żylnej choroby zakrzepowo-zatorowej), nowotworów, zakażeń, niewydolności serca i zabiegów operacyjnych. Najczęstszą przyczyną jest zatorowość płucna – zawał płuca występuje u około 10–30% pacjentów. Rozwój zawału w przypadku niedokrwienia zależy w dużej mierze od współistniejących czynników, np. lokalizacji zatoru (zawał najczęściej występuje przy niedrożności małego naczynia obwodowego, lecz może się pojawić także przy zatorze dużej tętnicy) oraz szybkości, z jaką naczynie ulega zablokowaniu.
Zawał płuca może być pojedynczy lub mnogi (najczęściej zajmujący jedno płuco), występuje głównie w dolnych płatach, zazwyczaj styka się z opłucną. Objawia się on bólem w klatce piersiowej o pochodzeniu opłucnowym, gorączką, kaszlem, dusznością, krwiopluciem oraz wstrząsem. W zawałach obejmujących duży obszar może pojawić się jama. Inne powikłania obejmują krwotok pęcherzykowy i wysięk opłucnowy. Chorobę należy różnicować głównie z zapaleniem płuc oraz nowotworem; wymaga ona szybkiego rozpoznania.
Leczenie polega głównie na podawaniu leków trombolitycznych (zazwyczaj urokinazy oraz streptokinazy) i przeciwzakrzepowych (najczęściej heparyny i warfaryny). W przypadku zastosowania poprawnego leczenia śmiertelność jest niska.

</doc>
<doc id="4306491" url="https://pl.wikipedia.org/wiki?curid=4306491" title="Xcas">
Xcas

Xcas (open source) – program komputerowy stosowany w matematyce. Xcas jest interfejsem dla Giac, który jest podstawowym systemem algebry komputerowej (CAS). Giac jest napisany w języku programowania C++.
OS.
Program ma wersje do systemów operacyjnych:
online
Możliwości.
Xcas może rozwiązywać równania i rysować wykresy.
Historia.
Xcas i Giac to projekty open source opracowane przez grupę kierowaną przez Bernarda Parisse’a na Université Joseph Fourier w Grenoble od 2000 roku.
Xcas i Giac bazują na doświadczeniach zdobytych w poprzednim projekcie "Erable". Od 2013 Xcas i GeoGebra są zintegrowane.

</doc>
<doc id="4306494" url="https://pl.wikipedia.org/wiki?curid=4306494" title="Annie Oakley (film 1894)">
Annie Oakley (film 1894)

Annie Oakley – amerykański film niemy z 1894 roku, przedstawiający strzelec wyborową Annie Oakley, strzelającą do kilku przedmiotów. Trwa 21 sekund.
Film został nagrany 1 listopada 1894.

</doc>
<doc id="4306496" url="https://pl.wikipedia.org/wiki?curid=4306496" title="Juan Miguel Echevarria">
Juan Miguel Echevarria



</doc>
<doc id="4306500" url="https://pl.wikipedia.org/wiki?curid=4306500" title="The Barbershop">
The Barbershop

The Barbershop – amerykański niemy film fabularny z 1894 roku w reżyserii Williama K.L. Dicksona i Williama Heise.

</doc>
<doc id="4306504" url="https://pl.wikipedia.org/wiki?curid=4306504" title="Bucking Broncho (film 1894)">
Bucking Broncho (film 1894)

Bucking Broncho – amerykański niemy film fabularny z 1894 roku w reżyserii Williama K.L. Dicksona. Przedstawia on demonstrację profesjonalnej jazdy konnej przez kowboja Lee Martina przed tłumem widzów.

</doc>
<doc id="4306505" url="https://pl.wikipedia.org/wiki?curid=4306505" title="Bucking Broncho">
Bucking Broncho

Zobacz też:

</doc>
<doc id="4306508" url="https://pl.wikipedia.org/wiki?curid=4306508" title="Chinese Opium Den">
Chinese Opium Den

Chinese Opium Den – amerykański niemy film z 1894 roku. Zachował się tylko jeden jego kadr.

</doc>
<doc id="4306510" url="https://pl.wikipedia.org/wiki?curid=4306510" title="Megachirella">
Megachirella

Megachirella – rodzaj wymarłej jaszczurki, najstarszy poznany przedstawiciel łuskonośnych występujący w środkowym triasie, ok. 240 mln lat temu. Szczątki odnaleziono w północnych Włoszech. "Megachirella" miała ok. 20 cm długości. Polowała na drobne zwierzęta lądowe, głównie owady, prawdopodobnie prowadziła nadrzewny tryb życia.

</doc>
<doc id="4306516" url="https://pl.wikipedia.org/wiki?curid=4306516" title="Marcin Krzeczowicz">
Marcin Krzeczowicz

Marcin Krzeczowicz herbu Gryf (Krzeczewicz, Krzeszowski; ur. ?, zm. 1468-1470 (przed 1483)) – duchowny rzymskokatolicki, biskup łucki.
Nie jest pewne jego nazwisko. W źródłach watykańskich występuje pod samym imieniem. W Rocznikach, czyli kronikach sławnego Królestwa Polskiego Jana Długosza wymieniany pod różnymi nazwiskami (Krzeczowicz, Krzeczewicz, Krzeszowski). U staropolskich historiografów nazywany jest również Rzeszowickim, Rzeszowskim i Ostrowskim z Krzeszowic.
Biografia.
Z pochodzenia Litwin (wg Długosza) lub Polak z ziemi lubelskiej (wg Kaspra Niesieckiego). Prawdopodobnie był kanonikiem wileńskiej kapituły katedralnej.
4 lipca 1468 papież Paweł II prekonizował go biskupem łuckim. Brak informacji, od kogo i kiedy przyjął sakrę biskupią. Przypuszcza się, że jego konsekratorem był jego poprzednik na łuckiej katedrze, biskup wileński Jan Łosowicz lub arcybiskup lwowski Grzegorz z Sanoka.
Najprawdopodobniej zmarł najpóźniej w 1470, jednak jako osoba zmarła pojawia się w źródłach dopiero w 1483 przy okazji prowizji dla jego następcy.

</doc>
<doc id="4306517" url="https://pl.wikipedia.org/wiki?curid=4306517" title="Marcin Kreczowicz">
Marcin Kreczowicz



</doc>
<doc id="4306521" url="https://pl.wikipedia.org/wiki?curid=4306521" title="Marcin Krzeczewicz">
Marcin Krzeczewicz



</doc>
<doc id="4306522" url="https://pl.wikipedia.org/wiki?curid=4306522" title="Marcin Krzeszowski">
Marcin Krzeszowski



</doc>
<doc id="4306523" url="https://pl.wikipedia.org/wiki?curid=4306523" title="Lao">
Lao



</doc>
<doc id="4306528" url="https://pl.wikipedia.org/wiki?curid=4306528" title="Czechowszczyzna (rejon grodzieński)">
Czechowszczyzna (rejon grodzieński)

Czechowszczyzna (biał. "Чэхаўшчына"; ros. "Чеховщина") – wieś na Białorusi, w obwodzie grodzieńskim, w rejonie grodzieńskim, w sielsowiecie Kopciówka.
Dawniej chutor i majątek ziemski. W dwudziestoleciu międzywojennym wieś leżała w Polsce, w województwie białostockim, w powiecie grodzieńskim.
Według Powszechnego Spisu Ludności z 1921 roku wieś zamieszkiwało 123 osoby, 119 było wyznania rzymskokatolickiego, 4 prawosławnego. Jednocześnie 119 mieszkańców zadeklarował polską przynależność narodową, a 4 białoruską. Było tu 22 budynki mieszkalne. Po drugiej stronie rzeki Łosośny istniała osada młyńska w której mieszkało dwie osoby wyznania mojżeszowego, deklarowali one polską narodowość.

</doc>
<doc id="4306529" url="https://pl.wikipedia.org/wiki?curid=4306529" title="404 (ujednoznacznienie)">
404 (ujednoznacznienie)



</doc>
<doc id="4306535" url="https://pl.wikipedia.org/wiki?curid=4306535" title="Józefówka (Białoruś)">
Józefówka (Białoruś)

Józefówka (biał. "Юзафоўка"; ros. "Юзефовка") – wieś na Białorusi, w obwodzie grodzieńskim, w rejonie grodzieńskim, w sielsowiecie Kopciówka.
W dwudziestoleciu międzywojennym wieś leżała w Polsce, w województwie białostockim, w powiecie grodzieńskim.

</doc>
<doc id="4306537" url="https://pl.wikipedia.org/wiki?curid=4306537" title="Falling Cat">
Falling Cat

Falling Cat – francuski niemy film z 1894 roku, stworzony przez Étienne’a-Jules’a Mareya.
Film został nakręcony w Lasku Bulońskim. Przedstawia on kota, która spada z murku i ląduje na łapach. Jest to najstarszy film przedstawiający kota.

</doc>
<doc id="4306540" url="https://pl.wikipedia.org/wiki?curid=4306540" title="Felicjan Walknowski">
Felicjan Walknowski

Felicjan Walknowski (ur. 1761, zm. 20 lipca 1813 w Witaszycach) – polski ziemianin, polityk i poeta, właściciel Zakrzewa.
Życiorys.
W czasach stanisławowskich przypisuje mu się autorstwo okolicznościowych wierszy krążących po Warszawie. W 1808 procesował się (wraz z małżonką, Katarzyną z Przyjemskich) z Józefem Skórzewskim o majątek Komorze (proces przegrał). W 1807 wszedł w skład tzw. komisji kaliskiej, powołanej przez Jana Henryka Dąbrowskiego z Piotrem Bielińskim na czele. Celem komisji było przygotowanie do przyjęcia wojsk napoleońskich w województwie kaliskim, w tym zapewnienie bezpieczeństwa publicznego i porządku. Piastował też funkcję sędziego apelacyjnego Księstwa Warszawskiego. Zmarł w Witaszycach. Epitafium (zachowane) ku jego pamięci w witaszyckim kościele Świętej Trójcy umieściła małżonka.

</doc>
<doc id="4306541" url="https://pl.wikipedia.org/wiki?curid=4306541" title="Università degli Studi di Catania">
Università degli Studi di Catania



</doc>
<doc id="4306544" url="https://pl.wikipedia.org/wiki?curid=4306544" title="Miss Jerry">
Miss Jerry

Miss Jerry – amerykański niemy film fabularny z 1894 roku w reżyserii Alexandra Blacka.
Premiera filmu odbyła się 9 października 1894 w Carbon Studio w Nowym Jorku.
Fabuła.
Panna Jerry Holbrook rozpoczyna karierę dziennikarską w Nowym Jorku. W pracy zakochuje się w swoim przełożonym redaktorze Hamiltonie. Ten oświadcza się jej, a Jerry zgadza się. Para wyjeżdża do Londynu.

</doc>
<doc id="4306546" url="https://pl.wikipedia.org/wiki?curid=4306546" title="Rêve au coin du feu">
Rêve au coin du feu

Rêve au coin du feu – francuski animowany film niemy z 1894 roku w reżyserii Émile’a Reynauda.
Premiera filmu odbyła się 28 października 1894.

</doc>
<doc id="4306547" url="https://pl.wikipedia.org/wiki?curid=4306547" title="Skomoroszki (chutor)">
Skomoroszki (chutor)

Skomoroszki (biał. Скамарошкі; ros. Скамарошкі) – chutor na Białorusi, w obwodzie grodzieńskim, w rejonie grodzieńskim, w sielsowiecie Kopciówka. Sąsiaduje z Grodnem.
Dawniej folwark i majątek ziemski. W dwudziestoleciu międzywojennym leżały w Polsce, w województwie białostockim, w powiecie grodzieńskim.
Obok znajdują się Skomoroszki – dawna wieś, obecnie część Grodna.

</doc>
<doc id="4306548" url="https://pl.wikipedia.org/wiki?curid=4306548" title="Amodiachina">
Amodiachina

Amodiachina () – wielofunkcyjny organiczny związek chemiczny, z grupy amino-4-choliny, stosowany w leczeniu malarii.
Mechanizm działania.
Amodiachina, której okres półtrwania wynosi 3,3–12,4 godziny ulega przekształceniu w aktywny metabolit, którego okres półtrwania wynosi 90–240 godzin. Działanie amodiachiny oraz metabolitu polega najprawdopodobniej na gromadzeniu się leku w wakuolach i zakłócaniu działania hemu.
Zastosowanie.
Zgodnie z wytycznymi WHO amodiachina powinna być stosowana w następujących wskazaniach:
Amodiachina znajduje się na wzorcowej liście podstawowych leków Światowej Organizacji Zdrowia ("") (2015).
Amodiachina nie jest dopuszczona do obrotu w Polsce (2018).
Działania niepożądane.
Amodiachina może powodować następujące działania niepożądane: zapalenie wątroby, leukopenia, agranulocytoza, wysypka, świąd, szare przebarwienia na paznokciach i błonach śluzowych. W dużych dawkach i przy długim podawaniu mogą wystąpić przemijające zaburzenia akomodacji oka oraz zmętnienie rogówki oraz trwałe uszkodzenie siatkówki.

</doc>
<doc id="4306558" url="https://pl.wikipedia.org/wiki?curid=4306558" title="Pietà Hotspurs">
Pietà Hotspurs



</doc>
<doc id="4306560" url="https://pl.wikipedia.org/wiki?curid=4306560" title="Tarxien Rainbows">
Tarxien Rainbows



</doc>
<doc id="4306562" url="https://pl.wikipedia.org/wiki?curid=4306562" title="Gżira United">
Gżira United



</doc>
<doc id="4306567" url="https://pl.wikipedia.org/wiki?curid=4306567" title="Sielsowiet Kopciówka">
Sielsowiet Kopciówka

Sielsowiet Kopciówka (biał. "Капцёўскі сельсавет", ros. "Коптёвский сельсовет") – sielsowiet na Białorusi, w obwodzie grodzieńskim, w rejonie grodzieńskim. Od północy graniczy z Grodnem.

</doc>
<doc id="4306568" url="https://pl.wikipedia.org/wiki?curid=4306568" title="Dmytro Pidhurski">
Dmytro Pidhurski

Dmytro Iwanowycz Pidhurski, ukr. Дмитро Іванович Підгурський, ros. Дмитрий Иванович Пидгурский – Dmitrij Iwanowicz Pidgurski (ur. 11 lutego 1973 w Dnieprodzierżyńsku, Ukraińska SRR) – ukraiński hokeista, reprezentant Ukrainy. Trener hokejowy.
Jego syn Iwan (ur. 1995) także został hokeistą.
Kariera zawodnicza.
W czasie kariery zawodniczej grał w barwach klubów z Ukrainy i Rosji w ligach ukraińskiej i rosyjskiej.
W wieku juniorskim reprezentował ZSRR uczestnicząc w turniejach mistrzostw Europy juniorów do lat 18 edycji 1991. Następnie został reprezentantem Ukrainy. Brał udział w turnieju mistrzostw świata juniorów do lat 20 edycji 1993 Grupy C. Z kadrą seniorską Ukrainy uczestniczył w turniejach mistrzostw świata edycji 1993, 1994, 1996 (Grupa C).
Kariera trenerska.
Po zakończeniu kariery został trenerem. Podjął pracę w narodowym związku hokeja na lodzie w ojczyźnie pełniąc funkcję asystenta trenera kadry kraju do lat 20 podczas w turniejach mistrzostw świata juniorów do lat 20 edycji 2010, 2011. Równolegle pracował z zespołami klubowymi na Ukrainie. Początkowo od 2009 był trenerem w Berkucie Kijów. Od 2013 do 2017 był zatrudniony w Krzemieńczuku, w tym przez trzy sezony jako główny trener, po czym został zastąpiony przez Ołeksandra Sawyckiego. Był asystentem trenera reprezentacji seniorskiej w turniejach mistrzostw świata edycji 2016, 2017. Objął stanowisko głównego trenera drużyny seniorskiej klubu Dnipro Chersoń, w maju 2018 zgłoszonego do Ukraińskiej Hokejowej Ligi edycji 2018/2019 (drugim szkoleniowcem został Ołeh Tymczenko). Na początku lutego 2021 ogłoszono, że nie będzie mógł sprawować stanowiska trenera Dnipra z uwagi na problemy zdrowotne. We wrześniu 2021 wrócił do pracy na stanowisku głównego trenera tego klubu.
Przed sezonem 2022/2023 został szkoleniowcem drużyny HK Kijów.

</doc>
<doc id="4306573" url="https://pl.wikipedia.org/wiki?curid=4306573" title="Łukasz Rędziniak">
Łukasz Rędziniak

Łukasz Antoni Rędziniak (ur. 26 stycznia 1968 w Rzeszowie) – polski adwokat, menedżer i urzędnik państwowy, w latach 2007–2009 podsekretarz stanu w Ministerstwie Sprawiedliwości.
Życiorys.
Ukończył studia prawnicze i politologiczne na Uniwersytecie Jagiellońskim, a następnie w 1996 aplikację adwokacką w Warszawie. W latach 1990–1991 był także asystentem na WPiA UJ. Praktykował jako prawnik: od 1991 do 1992 w Consoft Consulting, od 1997 do 2000 w kancelarii Dewey Ballantine i od 1993 do 2007 w Dewey &amp; LeBoeuf LLP, w której został w 2001 partnerem zarządzającym. W latach 2004–2007 pozostawał członkiem rady nadzorczej Firmy Oponiarskiej Dębica.
22 listopada 2007 powołany na stanowisko podsekretarza stanu w Ministerstwie Sprawiedliwości. Odwołany z funkcji 28 lutego 2009.
Powrócił następnie do praktyki adwokackiej i do rady nadzorczej Dębicy. W 2009 został partnerem zarządzającym warszawskiego oddziału kancelarii Studnicki Płeszka Ćwiąkalski Górski. Został członkiem zarządu Kulczyk Investments (w 2013), a także członkiem rady dyrektorów Serinus Energy i wiceprzewodniczącym rady nadzorczej Polenergii.

</doc>
<doc id="4306576" url="https://pl.wikipedia.org/wiki?curid=4306576" title="Rajd Śląska 2018">
Rajd Śląska 2018

2. Rajd Śląska – 2 edycja Rajdu Śląska. To rajd samochodowy, który był rozgrywany od 29 czerwca do 1 lipca 2018 roku. Bazą rajdu było miasto Chorzów. Była to czwarta runda rajdowych samochodowych mistrzostw Polski w roku 2018, piąta runda historycznych rajdowych samochodowych mistrzostw Polski w sezonie 2018 i trzecia runda Rajdowych Samochodowych Mistrzostw Śląska w sezonie 2018. W sezonie 2018 był to rajd drugiej kategorii (tzw. jednoetapowy), gdzie punktacja była następująca od 25 punktów za zwycięstwo i oddzielne punkty za odcinek Power Stage. Organizatorem rajdu był Automobilklub Ziemi Tyskiej. 
Rajd wygrała załoga Tomasz Kasperczyk, Damian Syty jadąca samochodem Ford Fiesta R5, dla której była to pierwsza wygrana w tym sezonie. Drugie miejsce zajęli Jakub Brzeziński, Kamil Kozdroń, którzy przegrali walkę o pierwsze miejsce zaledwie o 0.2 sekundy. Trzecie miejsce zajął duet Zbigniew Gabryś, Artur Natkaniec. Rajd na odległym miejscu (osiemnastym) ukończył lider pierwszych siedmiu odcinków specjalnych Mikołaj Marczyk, spowodowane było to awarią samochodu (problem ze szpilkami mocującymi przednie prawe koło).
Lista startowa.
Poniższa lista spośród 38 zgłoszonych zawodników obejmuje tylko zawodników startujących w najwyższej klasie 2 samochodami grupy R5 i wybranych zawodników startujących w klasie Open N. 
Wyniki końcowe rajdu.
W klasyfikacji generalnej dodatkowe punkty przyznawane są za odcinek Power Stage.
Wyniki po 4 rundach.
Kierowcy

</doc>
<doc id="4306578" url="https://pl.wikipedia.org/wiki?curid=4306578" title="Kwasówka (Białoruś)">
Kwasówka (Białoruś)

Kwasówka (biał. "Квасоўка"; ros. "Квасовка"), dawn. Pohorany, Pohorany-Kwasówka – agromiasteczko na Białorusi, w obwodzie grodzieńskim, w rejonie grodzieńskim, w sielsowiecie Kwasówka, którego jest siedzibą.
Siedziba parafii prawosławnej (pw. św. Jana Kormiańskiego) i rzymskokatolickiej (pw. Niepokalanego Poczęcia Najświętszej Maryi Panny).
Dawniej majątek ziemski w ekonomii grodzieńskiej. We włościach tutejszego dworu (klucz kwasowski) znajdowały się cztery wójtostwa.
Kwestia nazwy i siedziby gminy.
W dwudziestoleciu międzywojennym leżała w Polsce, w województwie białostockim, w powiecie grodzieńskim i należała do gminy Łasza.
Siedzibą urzędu gminy Łaszaw latatch 1920. była nominalnie miejscowość "Kwasówka". Nie chodzi jednak o współczesną wieś Kwasówka, lecz o współczesną miejscowość Pohorany Dolne, którą wówczas nazywano "Kwasówką" (vide położenie Kwasówki na mapie na południe od Rudawicy). Natomiast miejscowość nazywana współcześnie Kwasówką nosiła wówczas nazwę "Pohorany". Tam w latach 1930. ulokowano kolejną siedzibę gminy Łasza, a nazwa miejscowości brzmiała wówczas "Pohorany-Kwasówka".

</doc>
<doc id="4306579" url="https://pl.wikipedia.org/wiki?curid=4306579" title="Księga cudów i łask">
Księga cudów i łask



</doc>
<doc id="4306585" url="https://pl.wikipedia.org/wiki?curid=4306585" title="Rodrigo Ríos">
Rodrigo Ríos



</doc>
<doc id="4306587" url="https://pl.wikipedia.org/wiki?curid=4306587" title="Rodri">
Rodri



</doc>
<doc id="4306589" url="https://pl.wikipedia.org/wiki?curid=4306589" title="Rodri (piłkarz ur. 1990)">
Rodri (piłkarz ur. 1990)



</doc>
<doc id="4306591" url="https://pl.wikipedia.org/wiki?curid=4306591" title="Grupa Turni Kukuczki">
Grupa Turni Kukuczki

Grupa Turni Kukuczki – trzy skały na Wyżynie Częstochowskiej w miejscowości Mirów, w gminie Niegowa, w powiecie myszkowskim, województwie śląskim. Są obok siebie i tworzą jeden blok skalny. Są to w kolejności od południa na północ: Studnisko, Szafa i Turnia Kukuczki. Należą do grupy Mirowskich Skał.
Wszystkie 3 skały zbudowane są z wapieni i znajdują się na terenie otwartym, ale zarastającym krzewami i drzewami. Mają wysokość 8–25 m. Wspinacze poprowadzili na nich 40 dróg wspinaczkowych o trudności III – VI.8 w skali Kurtyki. Wiele z tych dróg to prawdziwe ekstremy. Skały są pionowe lub przewieszone i występują w nich takie formacje skalne jak: filar, komin i zacięcie. Ściany wspinaczkowe o wystawie zachodniej, północno-zachodniej, północnej, północno-wschodniej i wschodniej.
Najwyższą w grupie i najbardziej wysuniętą na północ jest Turnia Kukuczki o wysokości 25 m. Nadano jej nazwę dla uczczenia himalaisty Jerzego Kukuczki, który jako pierwszy w 1975 r. pokonał na niej rysę.

</doc>
<doc id="4306592" url="https://pl.wikipedia.org/wiki?curid=4306592" title="Prudnickie Zakłady Obuwia „Primus“">
Prudnickie Zakłady Obuwia „Primus“

Prudnickie Zakłady Obuwia „Primus“ sp. z o.o. – polskie przedsiębiorstwo zajmujące się produkcją obuwia znajdujące się w Prudniku.
Historia.
PZO „Primus“ zostały zołożone w 1945 roku i szybko stały się drugim zaraz po ZPB „Frotex“ największym przedsiębiorstwem w Prudniku. Za czasów swojej świetności w zakładzie pracowało ponad 1200 osób. W połowie lat 90. pracowało tu 650 osób, a w 2004 około 250.
W 2004 roku zapadła decyzja o upadłości „Primusa“. Burmistrz Prudnika Zenon Kowalczyk próbował bezskutecznie pomóc firmie finansowo. Proces likwidacji zakończył się w 2007 roku. Hale produkcyjne po fabryce przez jakiś czas dzierżawiły firmy Demon i Temar.

</doc>
<doc id="4306593" url="https://pl.wikipedia.org/wiki?curid=4306593" title="Bogumiła Raulin">
Bogumiła Raulin

Bogumiła Raulin, Miłka Raulin (ur. 3 maja 1983 w Gdyni) – polska himalaistka i podróżniczka. Miłośniczka wspinaczki wysokogórskiej i szybownictwa (III klasa pilota szybowcowego), autorka projektu Siła Marzeń. W 2018 r. została najmłodszą Polką, która zdobyła Koronę Ziemi (35 lat i 19 dni w dniu zdobycia szczytu Mt. Everest, 22 maja 2018) w wersji dziewięcioszczytowej.
Życiorys.
Jest absolwentką Technikum Budowy Okrętów Conradinum w Gdańsku. Z wykształcenia i zawodu mgr inż. trakcji elektrycznej. Ukończyła Politechnikę Warszawską na Wydziale Elektrycznym – Kierunek Elektrotechnika. W 2010 r. ukończyła studia podyplomowe na Politechnice Warszawskiej – Nowoczesny, ekologiczny i energooszczędny transport zelektryfikowany. W sierpniu 2019 ukończyła letni kurs taternicki w Szkole Wspinania Kilimanjaro.
W 2004 r. uczestniczyła w zwycięskiej wyprawie do Peru, relacjonowanej w programie telewizyjnym TVP2 „Zdobywcy 2004”, gdy zdobyła wulkan Misti (5597 m n.p.m.). Jest również zdobywczynią sześciotysięcznych szczytów himalajskich w Indiach (Stock Kangri 6153 m n.p.m.) i Nepalu (Island Peak 6198 m n.p.m.), najwyższego wulkanu w Ameryce Środkowej (Tajamulco, 4220 m n.p.m.), a także szczytów Moldoveanu (2544 m n.p.m.) oraz Aragac 4090 m n.p.m. 27 sierpnia 2019 wspinając się od strony włoskiej granią Lion zdobyła Matterhorn (4478 m n.p.m.) w czasie 3h i 10 min. Swoje wyprawy organizowała samodzielnie (wyjątek stanowiły wyprawy na Mt. Everest, Mt. Vinson oraz Piramidę Carstensza).
W 2018 roku zorganizowała I rajd rowerowy Południe – Północ pod patronatem Ministerstwa Sportu i Turystyki, którego celem była rowerowa lekcja historii w 100. rocznicę odzyskania przez Polskę Niepodległości. W 2019 roku trasa II rajdu prowadziła przez Rysy do Gwiazdy Północy.
Od 2018 r. jest ambasadorką marki odzieży sportowej Elbrus, natomiast od marca 2019 roku również Fundacji DKMS.
Jest autorką książek "Siła Marzeń, czyli jak zdobyłam Koronę Ziemi" (2018) oraz "Siła Marzeń, czyli jak zdobyłam Everest" (2020, Wydawnictwo Bezdroża).
W 2018 r. została laureatką nagrody "Herbapol Esencja Natury" w kategorii Natura i Sport, finalistką konkursu Cosmopolitan "Mocne Strony Kobiety" oraz finalistką przeglądu RedBull "Polscy bohaterowie 2018 roku". W 2019 zdobyła Nagrodę Magellana za „przełamywanie stereotypów oraz odwagę i wytrwałość w realizowaniu marzeń”.
W styczniu 2019 roku wyprodukowała film "Dziewiąty", ukazujący ostatni etap projektu Korona Ziemi jakim była wspinaczka na Mount Everest (zdjęcia i montaż Jakub Goździewicz). 7 maja 2019 założyła Fundację Wykrzyknik, działającą na rzecz rozwoju efektywnej komunikacji w organizacji, której celem jest przeciwdziałanie mobbingowi i dyskryminacji oraz promowanie pozytywnej formy komunikacji w miejscu pracy i szkole. Jest ponadto pomysłodawczynią i organizatorką festiwalu "„Siła Marzeń", którego pierwsza edycja odbyła się 25-26 maja 2019 roku w DOK na Ursynowie.
Od 2006 r. jest wegetarianką.
Korona Ziemi.
W 2011 r., po zdobyciu najwyżej góry Afryki (Kilimandżaro), rozpoczęła projekt Siła Marzeń Korona Ziemi zdobywając kolejno:

</doc>
<doc id="4306595" url="https://pl.wikipedia.org/wiki?curid=4306595" title="Turnia Kukuczki">
Turnia Kukuczki

Turnia Kukuczki – turnia na Wyżynie Częstochowskiej w miejscowości Mirów, w gminie Niegowa, w powiecie myszkowskim, w województwie śląskim. Jest jedną ze Skał Mirowskich. Znajduje się w grzędzie o południkowym przebiegu w środkowej części Mirowskich Skał, w odległości około 0,5 km od Zamku w Mirowie. Przez wspinaczy skalnych zaliczana jest do Grupy Turni Kukuczki. W grupie tej w kolejności z południa na północ znajdują się skały: Studnisko, Szafa i Turnia Kukuczki.
Turnia Kukuczki stanowiąca północne zakończenie grzędy jest najwyższą skałą w całym paśmie Skał Mirowskich. Ma wysokość 24 m i zbudowana jest z twardych wapieni skalistych. Nadano jej nazwę dla uczczenia himalaisty Jerzego Kukuczki, który jako pierwszy w 1975 r. pokonał na niej rysę, przez wspinaczy skałkowych opisywaną jako Komin Kukuczki. Turnia Kukuczki ma połogie, pionowe lub przewieszone ściany i występują w niej takie formacje skalne jak: komin, filar, rysa i okap. Składa się z kilku odcinków opisywanych przez wspinaczy skalnych jako Turnia Kukuczki, Turnia Kukuczki II, Turnia Kukuczki III, Turnia Kukuczki IV. Poprowadzili na niej łącznie 24 drogi wspinaczkowe o stopniu trudności od IV do VI.5 w skali Kurtyki. Przeważają drogi trudne, są wśród nich także ekstremalnie trudne. Większość dróg posiada dobrą asekurację (ringi i punkty asekuracyjne). Ściany wspinaczkowe o wystawie wschodniej, północnej i zachodniej.

</doc>
<doc id="4306596" url="https://pl.wikipedia.org/wiki?curid=4306596" title="Michał Jarmicki">
Michał Jarmicki

Michał Jarmicki, (ur. 10 września 1967 roku w Łodzi) – polski aktor telewizyjny, teatralny i filmowy.
Życiorys.
Absolwent Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi w 1994 roku.
Na szklanym ekranie zadebiutował rolami w Teatrze Telewizji. Zagrał także w serialach i filmach, np. jako kelner w serialu "Wszystkie pieniądze świata" (1999) oraz jako bunjiboy w filmie "Fuks" (1999).

</doc>
<doc id="4306598" url="https://pl.wikipedia.org/wiki?curid=4306598" title="Alan O’Neill">
Alan O’Neill

Michael Alan O’Neill (ur. 1970 w Dublinie, zm. 6 czerwca 2018 w Los Angeles) – irlandzki aktor teatralny, filmowy i telewizyjny, występował jako Hugh w 6. i 7. sezonie serialu FX "Synowie Anarchii" ("Sons of Anarchy"), a także jako Keith McGrath w irlandzkiej operze mydlanej na kanale RTÉ One "Fair City".
Życiorys.
Urodził się w Dublinie, w Irlandii. Jego kariera aktorska rozpoczęła się w latach dziewięćdziesiątych ubiegłego wieku. Występował na scenie w przedstawieniach: "Tramwaj zwany pożądaniem", "Hamlet" czy "Król Lear".
Jeździł konno, pływał, uprawiał szermierkę i znał sztuki walki. Jego ostatnim filmem fabularnym był "Impuls" ("Urge", 2016) u boku Pierce’a Brosnana.
Chorował przewlekle na serce i był nałogowym palaczem. Od lat zmagał się z uzależnieniem od narkotyków i alkoholu. 6 czerwca 2018 roku zwłoki O’Neilla odkryła jego dziewczyna na korytarzu jego apartamentu w Toluca Lake w Los Angeles. Zmarł w wieku 47 lat.

</doc>
<doc id="4306599" url="https://pl.wikipedia.org/wiki?curid=4306599" title="Kolonia-Sulisławice">
Kolonia-Sulisławice



</doc>
<doc id="4306603" url="https://pl.wikipedia.org/wiki?curid=4306603" title="Mistrzostwa Świata Juniorów w Rugby Union 2008">
Mistrzostwa Świata Juniorów w Rugby Union 2008



</doc>
<doc id="4306604" url="https://pl.wikipedia.org/wiki?curid=4306604" title="Mistrzostwa Świata Juniorów w Rugby Union 2009">
Mistrzostwa Świata Juniorów w Rugby Union 2009



</doc>
<doc id="4306606" url="https://pl.wikipedia.org/wiki?curid=4306606" title="Mistrzostwa Świata Juniorów w Rugby Union 2010">
Mistrzostwa Świata Juniorów w Rugby Union 2010



</doc>
<doc id="4306607" url="https://pl.wikipedia.org/wiki?curid=4306607" title="Mistrzostwa Świata Juniorów w Rugby Union 2011">
Mistrzostwa Świata Juniorów w Rugby Union 2011



</doc>
<doc id="4306608" url="https://pl.wikipedia.org/wiki?curid=4306608" title="Mistrzostwa Świata Juniorów w Rugby Union 2012">
Mistrzostwa Świata Juniorów w Rugby Union 2012



</doc>
<doc id="4306609" url="https://pl.wikipedia.org/wiki?curid=4306609" title="Mistrzostwa Świata Juniorów w Rugby Union 2013">
Mistrzostwa Świata Juniorów w Rugby Union 2013



</doc>
<doc id="4306610" url="https://pl.wikipedia.org/wiki?curid=4306610" title="Świsłocz (rejon grodzieński)">
Świsłocz (rejon grodzieński)

Świsłocz (biał. Свіслач; ros. Свислочь) – agromiasteczko na Białorusi, w obwodzie grodzieńskim, w rejonie grodzieńskim, w sielsowiecie Kwasówka, u ujścia Świsłoczy do Niemna.
Dawniej wieś, folwark i majątek ziemski w powiecie grodzieńskim, województwa trockiego Rzeczypospolitej Obojga Narodów.
W czasach zaborów w granicach Imperium Rosyjskiego, w guberni grodzieńskiej, w powiecie grodzieńskim.
W latach 1921–1939 wieś leżała w Polsce, w województwie białostockim, w powiecie grodzieńskim, w gminie Łasza.
Według Powszechnego Spisu Ludności z 1921 roku zamieszkiwało:
Miejscowości należały do parafii prawosławnej w Łaszy i rzymskokatolickiej w Kwasówce. Podlegała pod Sąd Grodzki w Indurze i Okręgowy w Grodnie; właściwy urząd pocztowy mieścił się w Kwasówce.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.
Istniał tu klasztor katolicki, który w 2. połowie XIX w. był już w ruinie.
Znajdują się tu parafialna cerkiew prawosławna pw. Podwyższenia Krzyża Pańskiego oraz rzymskokatolicka kaplica pw. Bożego Miłosierdzia parafii Niepokalanego Poczęcia Najświętszej Maryi Panny w Kwasówce.

</doc>
<doc id="4306611" url="https://pl.wikipedia.org/wiki?curid=4306611" title="Mistrzostwa Świata Juniorów w Rugby Union 2014">
Mistrzostwa Świata Juniorów w Rugby Union 2014



</doc>
<doc id="4306612" url="https://pl.wikipedia.org/wiki?curid=4306612" title="Mistrzostwa Świata Juniorów w Rugby Union 2015">
Mistrzostwa Świata Juniorów w Rugby Union 2015



</doc>
<doc id="4306613" url="https://pl.wikipedia.org/wiki?curid=4306613" title="Alan O'Neill">
Alan O'Neill



</doc>
<doc id="4306614" url="https://pl.wikipedia.org/wiki?curid=4306614" title="Mistrzostwa Świata Juniorów w Rugby Union 2016">
Mistrzostwa Świata Juniorów w Rugby Union 2016



</doc>
<doc id="4306615" url="https://pl.wikipedia.org/wiki?curid=4306615" title="Mistrzostwa Świata Juniorów w Rugby Union 2017">
Mistrzostwa Świata Juniorów w Rugby Union 2017



</doc>
<doc id="4306617" url="https://pl.wikipedia.org/wiki?curid=4306617" title="Świsłocz (obwód grodzieński)">
Świsłocz (obwód grodzieński)



</doc>
<doc id="4306618" url="https://pl.wikipedia.org/wiki?curid=4306618" title="Pohorany">
Pohorany



</doc>
<doc id="4306621" url="https://pl.wikipedia.org/wiki?curid=4306621" title="Mistrzostwa Świata Juniorów w Rugby Union 2018">
Mistrzostwa Świata Juniorów w Rugby Union 2018



</doc>
<doc id="4306625" url="https://pl.wikipedia.org/wiki?curid=4306625" title="Rodrigo Hernández Cascante">
Rodrigo Hernández Cascante



</doc>
<doc id="4306627" url="https://pl.wikipedia.org/wiki?curid=4306627" title="Dekałowicze">
Dekałowicze

Dekałowicze (biał. "Дзякалавічы"; ros. "Декаловичи") – wieś na Białorusi, w obwodzie grodzieńskim, w rejonie grodzieńskim, w sielsowiecie Kwasówka, nad Niemnem.
Pierwotnie pod nazwą Mejstowicze, później Dekałów.
Dawniej wieś oraz majątek ziemski Dekałowicze-Kwasówka. Należały do ekonomii grodzieńskiej. 
W czasach zaborów w granicach Imperium Rosyjskiego, w guberni grodzieńskiej, w powiecie grodzieńskim.
W latach 1921–1939 leżała w Polsce, w województwie białostockim, w powiecie grodzieńskim, w gminie Łasza.
Według Powszechnego Spisu Ludności z 1921 roku zamieszkiwało tu 47 osób, wszystkie były wyznania prawosławnego i zadeklarowały białoruską przynależność narodową. Było tu 10 budynków mieszkalnych.
Miejscowość należała do parafii prawosławnej w Indurze i rzymskokatolickiej w Kwasówce. Podlegała pod Sąd Grodzki w Indurze i Okręgowy w Grodnie; właściwy urząd pocztowy mieścił się w Kwasówce.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.

</doc>
<doc id="4306628" url="https://pl.wikipedia.org/wiki?curid=4306628" title="Bolesław Ochodek">
Bolesław Ochodek

Bolesław Ochodek (ur. 29 stycznia 1953, zm. 9 czerwca 2018) – polski specjalista w zakresie mechaniki, doktor nauk technicznych, profesor nadzwyczajny i prorektor Państwowej Wyższej Szkoły Zawodowej im. Stanisława Staszica w Pile.
Życiorys.
W 1978 ukończył studia na kierunku mechanika w Politechnice Poznańskiej. W 1990 uzyskał stopień naukowy doktora nauk technicznych na Wydziale Budowy Maszyn Politechniki Poznańskiej. Był współtwórcą Państwowej Wyższej Szkoły Zawodowej im. Stanisława Staszica w Pile w ramach, której piastował w latach 2002–2013 funkcję prorektora ds. organizacji i rozwoju, a następnie od 2017 do momentu śmierci funkcje prorektora ds. jakości kształcenia i studentów.

</doc>
<doc id="4306632" url="https://pl.wikipedia.org/wiki?curid=4306632" title="Deniz Khazaniuk">
Deniz Khazaniuk

Deniz Khazaniuk, hebr. דניז חזניוק (ur. 24 października 1994 w Aszkelonie) – izraelska tenisistka.
Kariera tenisowa.
Dotychczas zwyciężyła w dwudziestu jeden singlowych i trzech deblowych turniejach rangi ITF. 11 czerwca 2018 roku zajmowała najwyższe miejsce w rankingu singlowym WTA Tour – 200. pozycję, natomiast 16 czerwca 2014 osiągnęła najwyższą pozycję w rankingu deblowym – 445. miejsce.
Tenisistka reprezentowała również swój kraj w rozgrywkach Pucharu Federacji.

</doc>
<doc id="4306633" url="https://pl.wikipedia.org/wiki?curid=4306633" title="Michael McDowell">
Michael McDowell



</doc>
<doc id="4306634" url="https://pl.wikipedia.org/wiki?curid=4306634" title="Zarubicze">
Zarubicze

Zarubicze (biał. "Зарубічы"; ros. "Зарубичи") – wieś na Białorusi, w obwodzie grodzieńskim, w rejonie grodzieńskim, w sielsowiecie Kwasówka.
Dawniej wieś oraz folwark. W dwudziestoleciu międzywojennym wieś leżała w Polsce, w województwie białostockim, w powiecie grodzieńskim.
Według Powszechnego Spisu Ludności z 1921 roku:
Miejscowość należała do parafii rzymskokatolickiej i parafii prawosławnej w Indurze.
Podlegała pod Sąd Grodzki w Indurze i Okręgowy w Grodnie; właściwy urząd pocztowy mieścił się w Indurze.
16 października 1933 wieś Zarubicze utworzyła gromadę "Zarubicze" w gminie Indura. Po II wojnie światowej weszła w struktury ZSRR.

</doc>
<doc id="4306637" url="https://pl.wikipedia.org/wiki?curid=4306637" title="Igliczna (Góry Złote)">
Igliczna (Góry Złote)



</doc>
<doc id="4306640" url="https://pl.wikipedia.org/wiki?curid=4306640" title="Śmierć komiwojażera (film)">
Śmierć komiwojażera (film)



</doc>
<doc id="4306648" url="https://pl.wikipedia.org/wiki?curid=4306648" title="Bataliony etapowe">
Bataliony etapowe



</doc>
<doc id="4306652" url="https://pl.wikipedia.org/wiki?curid=4306652" title="Podróż apostolska Franciszka do Irlandii">
Podróż apostolska Franciszka do Irlandii

Podróż apostolska papieża Franciszka do Irlandii odbyła się w dniach 25–26 sierpnia 2018 r. Podczas pielgrzymki papież wziął udział w zakończeniu IX. Światowego Spotkania Rodzin organizowanego przez Kościół katolicki w Irlandii.
Franciszek był drugim papieżem odwiedzającym Irlandię; przed nim jeden raz odwiedził Irlandię w dniach 29–30 sierpnia 1979 r. Jan Paweł II.
Program pielgrzymki.
O 8.15 papież wyleciał samolotem z Rzymu do Dublina; o 10.30 przyleciał na lotnisko w Dublinie. O 11.30 Papież spotkał się z prezydentem Irlandii Michaelem Higginsem. Po spotkaniu papież udał się na zamek w Dublinie, gdzie o 12.10 spotkał się z władzami Irlandii, mieszkańcami Dublina i korpusem dyplomatycznym Irlandii. O 15.30 złożył wizytę w prokatedrze MNP. O 16.30 spotkał się z bezdomnymi. O 19.45 papież wziął udział w festiwalu w Croke Park.
O 8.40 Papież wyleciał samolotem z Dublina do Knock; przylecił do Knock o 9.20. Zaraz po wylądowaniu papież udał się do sanktuarium. Po przyjeździe odwiedził kaplicę sanktuarium i odmówił z wiernymi modlitwę Anioł Pański. O 10.45 opuścił sanktuarium i udał się na lotnisko w Knock. O 11:15 odleciał samolotem z lotniska do Dublina; samolot z nim wylądował na lotnisku w Dublinie o 11.15. O 11.50 papież spożył 
obiad w siedzibie papieskiej „Seguito”. O 14.30 przyjechał do parku Phoenix, gdzie o 15.00 odprawił mszę świętą. Po mszy spotkał się z biskupami Irlandii w klasztorze sióstr dominikanek. O 18.30 udał się na lotnisko, gdzie odbyła się ceremonia pożegnalna. O 18.45 odleciał samolotem do Rzymu; samolot z nim wylądował na lotnisku w Rzymie o 23.00.

</doc>
<doc id="4306659" url="https://pl.wikipedia.org/wiki?curid=4306659" title="El Moro">
El Moro

El Moro – jednostka osadnicza w Stanach Zjednoczonych, w stanie Kolorado, w hrabstwie Las Animas.

</doc>
<doc id="4306662" url="https://pl.wikipedia.org/wiki?curid=4306662" title="Hoehne">
Hoehne

Hoehne – jednostka osadnicza w Stanach Zjednoczonych, w stanie Kolorado, w hrabstwie Las Animas.

</doc>
<doc id="4306668" url="https://pl.wikipedia.org/wiki?curid=4306668" title="Jansen (Kolorado)">
Jansen (Kolorado)

Jansen – jednostka osadnicza w Stanach Zjednoczonych, w stanie Kolorado, w hrabstwie Las Animas.

</doc>
<doc id="4306669" url="https://pl.wikipedia.org/wiki?curid=4306669" title="Barbara Sikorska">
Barbara Sikorska

Barbara Sikorska (ur. 1 kwietnia 1965) – polska piosenkarka, która zdobyła popularność w późnych latach 80. XX wieku.
Kariera muzyczna.
W 1982 zdobyła wyróżnienie na XVIII Festiwalu Piosenki Radzieckiej w Zielonej Górze. Rok później została wyróżniona i znalazła się w „Złotej Dziesiątce” jubileuszowego X Ogólnopolskiego Młodzieżowego Przeglądu Piosenki (OMPP). 31 maja 1986 ukończyła Szkołę Muzyczną II stopnia im. Fryderyka Chopina w Warszawie w klasie wokalnej (sekcja piosenki). 
W 1986 zaistniała na dużej scenie XXIII Krajowym Festiwalu Piosenki Polskiej w Opolu w koncercie „Debiuty” z piosenką „Na rogu ósmej” (ze słowami Agnieszki Osieckiej i muzyką Janusza Komana); dostrzegło ją jury Krajowego Festiwalu Piosenki w Opolu, a fotoreporterzy wybrali jako Miss Obiektywu.
W 1987 ponownie pojawiła się na XXIV Krajowym Festiwalu Piosenki Polskiej w Opolu jako finalistka konkursu „Premie i premiery” z przebojem „C.D.N.” (muz. Romuald Lipko, sł. Justyna Holm).
W 1988 wystąpiła podczas IX Przeglądu Piosenki Aktorskiej we Wrocławiu z utworem „Siedzieliśmy na dachu” i International Song Festival „Bratislavská lýra” w Bratysławie z piosenką „Moja ABECEDA”. 
W 1989 nakładem wydawnictwa Gig Records ukazał się jej debiutancki album "Mniejsze zło". W tym samym roku, podczas XXVI Krajowego Festiwalu Piosenki Polskiej w Opolu, wzięła udział w koncercie finalistów „Premii i premier” z przebojem „Mniejsze zło” oraz z piosenką premierową „Gramatyka miłości”. W 1993 wzięła udział w sesji zdjęciowej do magazynu „Claudia”.
Wykonywany przez nią utwór „Gra o ciało” pojawił się w szóstym odcinku sitcomu "Lokatorzy" - pt. "Kota nie ma, myszy harcują" (2000).
W 2005 Sony Music Entertainment Poland wydał "Przeboje Romualda Lipko" m.in. dwa w wykonaniu Barbary Sikorskiej - „C.D.N.” i „Gramatyka miłości”.
25 lutego 2022 zostały wydane dwie płyty CD "Mniejsze zło (i inne historie)", gdzie znalazły się sesje nagraniowe Barbary Sikorskiej z lat 1986–1994, dokumentujące jej współpracę m.in. z Ryszardem Sygitowiczem i Grzegorzem Ciechowskim.

</doc>
<doc id="4306675" url="https://pl.wikipedia.org/wiki?curid=4306675" title="Lynn (Kolorado)">
Lynn (Kolorado)

Lynn – jednostka osadnicza w Stanach Zjednoczonych, w stanie Kolorado, w hrabstwie Las Animas.

</doc>
<doc id="4306676" url="https://pl.wikipedia.org/wiki?curid=4306676" title="Andrzej Bargiela">
Andrzej Bargiela



</doc>
<doc id="4306677" url="https://pl.wikipedia.org/wiki?curid=4306677" title="Tadeusz Wysocki">
Tadeusz Wysocki

Tadeusz Wysocki (ur. 30 lipca 1925 w Gnieźnie, zm. 1982) – polski chemik, poseł na Sejm PRL IV kadencji.
Życiorys.
Uzyskał wykształcenie wyższe, z zawodu chemik. Pracował jako kierownik wydziału w Zakładach Włókien Sztucznych „Stilon” w Gorzowie Wielkopolskim. W 1965 uzyskał mandat posła na Sejm PRL w okręgu Gorzów Wielkopolski z ramienia Polskiej Zjednoczonej Partii Robotniczej. W parlamencie zasiadał w Komisji Handlu Zagranicznego.

</doc>
<doc id="4306678" url="https://pl.wikipedia.org/wiki?curid=4306678" title="Bargiela">
Bargiela



</doc>
<doc id="4306680" url="https://pl.wikipedia.org/wiki?curid=4306680" title="Basilio">
Basilio



</doc>
<doc id="4306682" url="https://pl.wikipedia.org/wiki?curid=4306682" title="Kochankowie (film 1958)">
Kochankowie (film 1958)

Kochankowie (fr. "Les Amants") – francuski melodramat z 1958 roku w reżyserii Louisa Malle'a. 
Opis fabuły.
Film opowiada historię Jeanne (Jeanne Moreau), znudzonej żony oraz kochanki zawodnika polo, która wdaje się w trzeci romans z przygodnie poznanym kierowcą. Jeanne decyduje się odjechać z tym ostatnim, rozstając się ze swoją córką i unikając moralnych konsekwencji zdrady rodziny.
Recepcja.
"Kochankowie", drugi po "Windą na szafot" samodzielny film Malle'a, znany był z pierwszej w historii francuskiego kina mainstreamowego sceny żeńskiego orgazmu, który wieńczył zakazany związek. Scena ta wzburzyła francuskiego ministra kultury André Malraux, który rozważał zakaz rozpowszechniania filmu. Z poważnymi konsekwencjami "Kochankowie" spotkali się w Stanach Zjednoczonych, gdzie przez pewien czas rozpowszechnianie filmu było obciążone konsekwencjami karnymi.
Współcześnie film Malle'a bywa odczytywany przede wszystkim jako jeden z filmów zapowiadających Nową Falę, której współtwórcą stał się Malle również dzięki "Windą na szafot".

</doc>
<doc id="4306684" url="https://pl.wikipedia.org/wiki?curid=4306684" title="Jonathas ende Rosafiere">
Jonathas ende Rosafiere

Jonathas Ende Rosafiere (pol. "Jonathas i Rosafiere") – średniowieczny, niderlandzki romans rycerski. Zachowały się jego cztery, jednak niekompletne edycje tekstu, które pochodzą z początku XVI wieku: jeden rękopis oraz trzy wersje drukowane. W tekście znaleźć można literackie połączenie motywów mariologicznych, antropologicznych, eschatologicznych i demonologicznych. Często był on traktowany jako nieudana imitacja innej niderlandzkiej legendy, Beatrijs.
W Jonathas ende Rosafiere znaleźć można elementy epiki rycerskiej dworskiej oraz religijnej. Wpisuje się on w ramy romansu rycerskiego i tak właśnie był interpretowany. Jest także romansem, w którym bieg wydarzeń jest z góry znany, ponieważ wszystkie wydarzenia są spełnieniem znanego wcześniej przeznaczenia, tzw. epickim miraklem maryjnym czy też religijnym romansem rycerskim.
Streszczenie.
Jonathas, syn króla, otrzymuje zgodę rodziców na małżeństwo z Rosafiere, która była niezamożna, gdyż pochodziła z ubogiego rodu. Ślub został zaplanowany na dzień św. Jana. Krótko przed ślubem pojawia się anioł, który został wysłany przez Maryję. Za jego pośrednictwem Maryja mówi Jonathasowi, że nie powinien żenić się z Rosafiere. Anioł informuje przyszłego króla, że Rosafiere urodzi dziecko z kazirodczego związku ze swoim ojcem, a następnie przez siedem lat będzie prowadzić grzeszne życie, sprzedając swoje ciało. Kiedy biskup ma już udzielić młodym ślubu, Jonathas mdleje. Wyznaje potem, że to nie Rosafiere jest jego wielką miłością, a jej siostra Eglentine, którą Jonathas poślubia. Siostry umawiają się, że zamienią się miejscami na jedną noc, by Rosafiere mogła dowiedzieć się od Jonathasa, co tak naprawdę nakłoniło go do zmiany zdania. Jonathas nie wiedząc kto jest obok niego, ujawnia to, co przepowiedział mu anioł. Dowiedziawszy się prawdy, Rosafiere, chcąc poświęcić życie Maryi, prosi Jonathasa, by ten odwiózł ją do klasztoru. Tam pełni funkcję strażnika, a Jonathas odwiedza ją każdego dnia. Po siedmiu latach ojciec Rosafiere wraca z wyprawy krzyżowej. Z pomocą diabła udaje mu się przeniknąć do klasztoru pod postacią zakonnicy i gwałci Rosafiere. Ta opowiada później Jonathasowi swoje dramatyczne przeżycia, on natomiast wywozi ją z klasztoru, prawdopodobnie do Wenecji. Rosafiere przez siedem lat żyje w grzechu sprzedając swoje ciało. Po tym czasie Jonathas wyrusza na poszukiwanie ukochanej. Z wielkim trudem udaje mu się namówić Rosafiere na powrót do klasztoru. Tam okazuje się, że Maryja zajęła jej miejsce i Rosafiere może powrócić do swoich dawnych zajęć, nie tracąc w oczach ludzi godności (podobnie jak Beatrycze). Na koniec Maryja zabiera dusze Jonathasa, Rosafiere i Eglentine do nieba, ale również i duszę ojca dziewcząt, gdy ten odpokutuje swoje grzechy na ziemi ciężką chorobą trwającą 7 lat.

</doc>
<doc id="4306686" url="https://pl.wikipedia.org/wiki?curid=4306686" title="Ryszard Sajdak">
Ryszard Sajdak

Ryszard Sajdak (ur. 1930 w Bydgoszczy) – pułkownik Sił Zbrojnych Polskiej Rzeczypospolitej Ludowej, dowódca 2 Brygady Radiotechnicznej (1974-1984)
Życiorys.
W 1950 r. powołany do Szkolnej Kompanii Oficerów Rezerwy Łączności we Wrocławiu. W latach 1951–1952 był słuchaczem pierwszego Kursu Techników Radiotechniki Specjalnej w Wojskowej Akademii Technicznej. W 1952 r., po mianowaniu na stopień podporucznika, był technikiem P-20 w kompanii radiotechnicznej Duninowo (8 samodzielny pułk obserwacyjno-meldunkowy). W latach 1953–1955 pomocnik kierownika sekcji technicznej w 8 spobmeld, następnie kierownik sekcji technicznej 18. sprt. W latach 1957–1959 pomocnik szefa Wydziału Radiotechnicznego w 2. Korpusie OPL OK, a następnie szef Wydziału Radiotechnicznego tego korpusu. W latach 1961–1970 zastępca szefa Wojsk Radiotechnicznych 2. Korpusu OPK. W 1966 r. ukończył we Włodzimierzu (ZSRR) kurs radiolokacji, a w 1971 kurs automatyzacji dowodzenia. W 1970 r. dowódca 13 pułku radiotechnicznego w Choszcznie, a po utworzeniu 2. Brygady Radiotechnicznej został jej pierwszym dowódcą. Na stanowisku tym pozostał do 1984 r. Ukończył w 1975 r. Kurs Doskonalenia Kadry Dowódczej WP w Akademii Sztabu Generalnego i kurs operacyjno-taktyczny w Akademii Obrony Powietrznej w Kalininie, a w 1982 r. kurs podsystemu „Cyber”. W 1984 r. zwolniony do rezerwy. W 1985 r. uzyskał kwalifikacje rzeczoznawcy w Ministerstwie Handlu Zagranicznego, pracował jako rzeczoznawca ds. sprzętu radiotechnicznego i aparatury elektronicznej. Członek Związku Żołnierzy Wojska Polskiego i Bydgoskiego Towarzystwa Naukowego. Posiada liczne odznaczenia państwowe i resortowe.

</doc>
<doc id="4306687" url="https://pl.wikipedia.org/wiki?curid=4306687" title="Teresa Kramarek">
Teresa Kramarek

Teresa Kramarek (ur. 1928 w Wolsztynie, zm. 4 czerwca 2018) – polska ginekolog-położnik, autorka polskiej metody rozpoznawania płodności.
Życiorys.
W 1949 uzyskała maturę w Liceum Ogólnokształcącym im. Marii Skłodowskiej-Curie w Wolsztynie. W latach 1950–1955 studiowała na Akademii Medycznej we Wrocławiu. W 1960 została zwolniona ze Szpitala Miejskiego im. Ludwika Naugebauera oraz Przychodni we Wrocławiu z powodu odmowy wykonywania zabiegów aborcji. W kolejnych latach zajmowała się metodą naturalnego planowania rodziny. Od 1961 we współpracy z Teresą Strzembosz prowadziła szkolenia lekarzy i instruktorek wg metody termicznej Holta, a w 1966 dokonała uzupełnienia metody o wprowadzenie do niej pojęcia linii granicznej, która znacznie wyeliminowała zawodność okresu niepłodności poowulacyjnej. W 1967 zainicjowała metodę wyznaczania okresu niepłodności przedowulacyjnej, uzupełniając regułę Doringa, a w 1968 ukazał się po raz pierwszy jej wielokrotnie wznawiany podręcznik pt. "„Metoda termiczna regulacji poczęć”" uznawany za początek tzw. polskiej metody rozpoznawania płodności. Efekty swych badań osobiście przedstawiła w 1968 – papieżowi Pawłowi VI.
Po wznowieniu praktyki lekarskiej zajmowała się diagnostyką cytologiczną i prowadziła poradnię ginekologiczną dla dziewcząt. Pracowała także w poradni dla kobiet w ramach Zakładu Opieki Zdrowotnej Wrocław–Śródmieście. Od 1979 pracowała również w Specjalistycznej Poradni Przyzakładowego Zespołu Opieki Zdrowotnej przy zakładach H. Cegielski w Poznaniu. Przez dwadzieścia lat była związana z Diecezjalną Poradnią Rodzinną we Wrocławiu. Należała do Duszpasterstwa Rodzin i Papieskiej Akademii „Pro Vita”. W 2001 należała do grona współzałożycieli Stowarzyszenia „Miłość i Odpowiedzialność”.
Zmarła 4 czerwca 2018 i 8 czerwca tego samego roku została pochowana na cmentarzu przy ul. Bluszczowej w Poznaniu.

</doc>
<doc id="4306707" url="https://pl.wikipedia.org/wiki?curid=4306707" title="Colville (rzeka na Alasce)">
Colville (rzeka na Alasce)

Colville (ang. "Colville River") – rzeka w Stanach Zjednoczonych, w północnej części Alaski, w okręgu North Slope. Długość rzeki wynosi 563 km.
Rzeka powstaje z połączenia rzek Thunder Creek i Storm Creek, na północnym podnóżu Gór De Longa, na wysokości około 600 m n.p.m. Rzeka płynie w kierunku wschodnim, a następnie północno-wschodnim, przez Arktyczną Nizinę Nadbrzeżną. Uchodzi do Morza Beauforta, tworząc rozległą deltę.

</doc>
<doc id="4306710" url="https://pl.wikipedia.org/wiki?curid=4306710" title="Jan Szamotulski">
Jan Szamotulski

Jan Szamotulski (ur. 1918 w Tartakach, zm. 2001 w Zgierzu) – polski oficer, pułkownik ludowego Wojska Polskiego, komendant Oficerskiej Szkoły Wojsk Obrony Przeciwlotniczej, a następnie Wyższej Szkoły Oficerskiej Wojsk Obrony Przeciwlotniczej (1963–1968)
Życiorys.
Wychowywał się w Hucie, pow. Baranowicze. Tam też ukończył szkołę podstawową. W 1939 r. powołany został do służby wojskowej w Armii Czerwonej. Od 1940 roku służył w 1 Dywizji Pancernej w Pskowie, następnie w Podoficerskiej Szkole Artylerii Przeciwlotniczej. Od czerwca 1941 r. uczestniczył w walkach frontowych pod Murmańskiem. Walczył też w oblężonym przez Niemców Leningradzie. Dwukrotnie ranny, został ewakuowany do Archangielska.
W maju 1943 r. zgłosił się do organizującej się Armii Polskiej w ZSRR w Sielcach. Przydzielony do 2 pułku artylerii lekkiej 1 Dywizji Piechoty im. Tadeusza Kościuszki na stanowisko dowódcy plutonu. Był słuchaczem Oficerskiej Szkoły Artylerii w Sielcach. W bitwie pod Lenino walczył w składzie 1 pułku piechoty 1 Dywizji Piechoty. Awansowany do stopnia podporucznika dowodził szkołą podoficerską 1 Dywizji Artylerii Przeciwlotniczej w Żytomierzu. Po przybyciu do Polski pełnił służbę na stanowisku szefa sztabu dywizjonu w pułku artylerii lekkiej.
Po zakończeniu działań wojennych został skierowany do Centralnej Oficerskiej Szkoły Polityczno-Wychowawczej na stanowisko wykładowcy topografii, a następnie – starszego wykładowcy artylerii. Z kolei został skierowany do służby liniowej w stopniu majora na stanowisko szefa sztabu 39 pułku artylerii lekkiej w składzie 10 Dywizji Piechoty. W 1947 r. rozpoczął studia w Akademii Sztabu Generalnego WP. Ukończył studia w październiku 1950 r. jako absolwent I promocji. W latach 1952–1955 był dowódcą 7 Dywizji Piechoty w Gliwicach.
Następnie wrócił do pracy naukowej w Akademii Sztabu Generalnego WP. Od 1956 roku był pracownikiem zespołu ds. obrony przeciwlotniczej w Katedrze Sztuki Operacyjnej ASG WP, a od jesieni 1958 r. szefem Katedry Obrony Przeciwlotniczej w Fakultecie Lotniczym tej uczelni.
W czerwcu 1963 roku został powołany na stanowisko komendanta Oficerskiej Szkoły Artylerii Przeciwlotniczej w Koszalinie, która w sierpniu 1963 roku zostaje przemianowana na Oficerską Szkołę Wojsk Obrony Przeciwlotniczej, a w październiku 1967 roku uzyskuje status wyższej uczelni – Wyższej Szkoły Oficerskiej Wojsk Obrony Przeciwlotniczej. Obowiązki komendanta pełnił do 3 sierpnia 1968 roku.
Następnie w latach 1968–73 pełnił służbę na stanowisku oficera Stanowiska Dowodzenia Wojsk Obrony Przeciwlotniczej w Zgierzu. W 1973 roku został przeniesiony w stan spoczynku.
Zmarł w sierpniu 2001 r. Pochowany został na cmentarzu komunalnym w Zgierzu.

</doc>
<doc id="4306714" url="https://pl.wikipedia.org/wiki?curid=4306714" title="Eitri">
Eitri

Eitri "(Sindri) "– w mitologii nordyckiej jeden z krasnoludów, brat Brokka. Współtwórca pierścienia Odyna – Draupnira oraz piorunowego młota Thora – Mjölnira.

</doc>
<doc id="4306718" url="https://pl.wikipedia.org/wiki?curid=4306718" title="Poznańska Kolej Metropolitalna">
Poznańska Kolej Metropolitalna

Poznańska Kolej Metropolitalna (skr. PKM) – system regularnych kolejowych połączeń regionalnych aglomeracji poznańskiej oparty na zasadzie solidaryzmu samorządów terytorialnych uczestniczących w projekcie.
Finansowanie.
Kolej Metropolitalna jest współfinansowana przez Samorząd Województwa Wielkopolskiego, miasto Poznań, powiat poznański, oraz gminy i powiaty położone w sąsiedztwie dziewięciu linii poznańskiego węzła kolejowego.
Historia.
W listopadzie 2013 podpisano umowy partnerstwa przez Stowarzyszenie Metropolia Poznań, miasto Poznań oraz 24 samorządy gminne. Do partnerstwa przystąpiły także: Samorząd Województwa Wielkopolskiego, PKP Polskie Linie Kolejowe, Centrum Badań Metropolitalnych UAM, Stowarzyszenie Inżynierów i Techników Komunikacji (oddział poznański), Towarzystwo Urbanistów Polskich (oddział poznański), Koleje Wielkopolskie sp. z o.o., Stowarzyszenie Sołtysów Województwa Wielkopolskiego i Stowarzyszenie My-Poznaniacy. W lutym 2014 rozpoczęto realizowanie projektu "Master plan dla Poznańskiej Kolei Metropolitalnej". W ramach tego projektu opracowano m.in. koncepcję zintegrowanego transportu publicznego, koncepcję budowy węzłów przesiadkowych, plany zagospodarowania przestrzennego wokół węzłów przesiadkowych, zinwentaryzowano istniejące obiektów stacyjne i sporządzono koncepcję uruchomienia szybkiej kolei miejskiej na obwodnicy towarowej Poznania. W październiku 2017 ukończono opracowywanie zasad udziału w kosztach funkcjonowania kolei poszczególnych jednostek. 25 maja 2018 zainaugurowano projekt PKM, a 10 czerwca tego samego roku nastąpiło wprowadzenie nowego rozkładu jazdy i fizyczne uruchomienie pociągów na pierwszych czterech liniach PKM.
Pierwsze cztery linie łączą Grodzisk Wielkopolski, Jarocin, Nowy Tomyśl i Wągrowiec z Poznaniem. 9 września 2018 utworzono połączenie ze Swarzędzem. Docelowo pociągi PKM będą zatrzymywać się na 13 stacjach i przystankach w Poznaniu. Kursy w godzinach szczytu odbywają się co 30 minut. 
W 2020 aktywowano połączenie do Wrześni. W tym samym roku pojawiły się też połączenia na liniach do Rogoźna i Gniezna. W styczniu 2022 pociągi PKM pojawiły się na trasie do Kościana. W czerwcu 2022 skrócono przebieg linii PKM 4 z powodu odmowy dalszego współfinansowania PKM przez powiat jarociński. Tym samym, stacją końcową w ciągu linii stała się Środa Wielkopolska. W lipcu tego samego roku podpisano porozumienie z władzami powiatu szamotulskiego oraz gmin leżących przy trasie Poznań – Wronki w sprawie uruchomienia na tym odcinku połączeń w ramach PKM. Pierwsze pociągi aglomeracyjne mają pojawić się tam już w połowie grudnia 2022. Według informacji zamieszczonych na stronie PKM ostatnie podpisy związane z przedłużeniem linii PKM 4 do Wronek zostały dokonane 2 grudnia 2022 roku, co oznacza faktyczne uruchomienie dodatkowych pociągów w styczniu 2023 r.
Linie.
Poznańska Kolej Metropolitalna na stan 14 stycznia 2023 roku obejmuje następujące linie:
W przyszłości PKM ma objąć również odcinek Śrem – Czempiń, nieobsługujący ruchu pasażerskiego od 1995 roku.
Tabor.
Pociągi Poznańskiej Kolei Metropolitalnej obsługują następujące pojazdy szynowe:

</doc>
<doc id="4306719" url="https://pl.wikipedia.org/wiki?curid=4306719" title="Johann Carl Ludwig Fromm">
Johann Carl Ludwig Fromm

Johann Carl Ludwig Fromm, From (ur. w styczniu 1752 w Gdańsku, zm. 18 kwietnia 1822 tamże) – gdański kupiec i duński urzędnik konsularny.
Życiorys.
Syn Johanna Jacoba (1720–1799), kupca gdańskiego. Współwłaściciel firmy Koustrop und Fromm, zajmującej się handlem zbożem i drewnem, radny miejski (1814–1817) oraz początkowo jako agent konsularny (1805–), następnie agent konsularny i wicekonsul/konsul Danii w Gdańsku (1818–1821). Również członek loży masońskiej Eugenia pod Ukoronowanym Lwem ("Loge Eugenia zum gekrönten Löwen") (1814). Pochowany na cmentarzu przy kościele Zbawiciela na gdańskim Zaroślaku.

</doc>
<doc id="4306731" url="https://pl.wikipedia.org/wiki?curid=4306731" title="Ryszard Białecki">
Ryszard Białecki

Ryszard Białecki (ur. 28 maja 1928 w Łodzi) – pułkownik Sił Zbrojnych Polskiej Rzeczypospolitej Ludowej, oficer aparatu politycznego.
Życiorys.
21 września 1946 r. mając 18 lat został najmłodszym podchorążym Oficerskiej Szkoły Polityczno-Wychowawczej w Łodzi, którą ukończył w 1949 r. Na stopień podporucznika promował go wiceminister obrony narodowej gen. dyw. Marian Spychalski. W latach 1949–1951 zajmował stanowisko zastępcy dowódcy kompanii i starszego instruktora Wydziału Oficerskiej Szkoły Piechoty nr 1 we Wrocławiu. W okresie 1951–1954 był słuchaczem Akademii Wojskowo-Politycznej w Warszawie, po ukończeniu której został zastępcą szefa Wydziału oraz starszym wykładowcą (1954–1958) w Centrum Wyszkolenia Kwatermistrzowskiego w Poznaniu. W 1958 r. ponownie znalazł się w Łodzi i do 1960 r. zajmował stanowiska zastępcy dowódcy Centralnej Bazy Zaopatrzenia Intendenckiego. W latach 1960–1962 był inspektorem w Głównym Zarządzie Politycznym WP, a w latach 1962–1972 zastępcą szefa Wojsk Inżynieryjno-Budowlanych w Warszawie. Studia magisterskie w WAP ukończył w 1973 r. Następnie był zastępcą dowódcy Centralnego Stanowiska Dowodzenia Dowódcy Wojsk Obrony Powietrznej Kraju do 1989 r. Od 1989 roku w stanie spoczynku. 
W 2004 r. na walnym zgromadzeniu Stowarzyszenia Seniorów Lotnictwa Wojskowego RP w Poznaniu wnioskował o symboliczny pochówek rozsianych po świecie i kraju szczątków poległych polskich lotników. Z jego inicjatywy w 1966 r. wybudowano Szkołę Podstawową w m. Grupa koło Grudziądza. Zainicjował i zrealizował udział kadry żołnierzy służby zasadniczej Centralnego Stanowiska Dowodzenia w pracy społecznej przy odbudowie Zamku Królewskiego w Warszawie oraz udokumentował ją w postaci księgi pamiątkowej ilustrowanej zdjęciami i podziękowaniami obywatelskiego Komitetu Odbudowy. Był współinicjatorem ufundowania tablicy upamiętniającej 50-lecie Centralnego Stanowiska Dowodzenia Dowódcy DWOPK/ Dowódcy WLOP oraz 60. rocznicy złamania szyfru „Enigmy” – tablicy usytuowanej przed bramą COP. Przyczynił się do utworzenia Instytutu Badań Naukowych im. gen. Edwina Rozłubirskiego.

</doc>
<doc id="4306732" url="https://pl.wikipedia.org/wiki?curid=4306732" title="SZD-39 Cobra 17">
SZD-39 Cobra 17

SZD-39 Cobra 17 – polski, jednomiejscowy, szybowiec wyczynowy klasy standard, konstrukcji mieszanej drewniano-laminatowej. Zaprojektowany w Zakładzie Doświadczalnym Rozwoju i Budowy Szybowców w Bielsku-Białej.
Historia.
Władysław Okarmus na bazie szybowca SZD-36 Cobra 15 przygotował projekt szybowca przewidziany do startu w Mistrzostwa Świata w Marfie (USA) w 1970 r. Od pierwowzoru różnił się zwiększaną rozpiętością skrzydeł i możliwością zabierania 60 litrów balastu wodnego. 
Prototyp został oblatany 17 marca 1970 r. na lotnisku w Bielsku przez Jerzego Śmielkiewicza.
Łącznie zbudowano dwa egzemplarze – SP-2539 (nr fabryczny W-476) i SP-2540 (nr fabryczny W-477). Na jednym z nich Edward Makula podczas Szybowcowych Mistrzostw Świata w Marfie zajął 5 miejsce.
Konstrukcja.
Jednomiejscowy grzbietopłat o konstrukcji mieszanej drewniano-laminatowej.
Kadłub półskorupowy o konstrukcji drewnianej, w części przedniej i na elementach nierozwijalnych z pokryciem z laminatu. Zaczep do lotów holowanych i startu za wyciągarką w dolnej części kadłuba. Osłona kabiny jednoczęściowa, odsuwana do przodu.
Skrzydło dwudzielne, o obrysie trapezowym, konstrukcji półskorupowej, dwudźwigarowe. Wyposażone w lotki, zbiorniki balastu wodnego oraz hamulce aerodynamiczne na górnej i dolnej powierzchni skrzydła.
Usterzenie w układzie T. Usterzenie kierunku z charakterystycznym skosem; konstrukcja steru drewniano-laminatowa, kryta płótnem. Stery wysokości płytowe.
Podwozie jednotorowe: główne chowane w locie, płoza tylna metalowa.

</doc>
<doc id="4306736" url="https://pl.wikipedia.org/wiki?curid=4306736" title="Osiedle Górczyn">
Osiedle Górczyn

Osiedle Górczyn – osiedle samorządowe (jednostka pomocnicza gminy) Poznania (od 1 stycznia 2011 roku).
Granice.
Osiedle Górczyn graniczy:

</doc>
<doc id="4306739" url="https://pl.wikipedia.org/wiki?curid=4306739" title="Rajd Cypru 2016">
Rajd Cypru 2016

Rajd Cypru 2016 (45. CNP Asfalistiki Cyprus Rally) – 45 edycja Rajdu Cypru rozgrywanego na Cyprze. Rozgrywany był od 7 do 9 października 2016 roku. Była to dziesiąta runda Rajdowych Mistrzostw Europy w roku 2016. Składała się z 14 odcinków specjalnych.

</doc>
<doc id="4306743" url="https://pl.wikipedia.org/wiki?curid=4306743" title="Brabham BT20">
Brabham BT20

Brabham BT20 – samochód Formuły 1 zaprojektowany przez Rona Tauranaka i skonstruowany przez Brabhama. Samochód był używany w sezonach 1966-1969. Samochód był napędzany przez jednostki Repco.

</doc>
<doc id="4306749" url="https://pl.wikipedia.org/wiki?curid=4306749" title="Adolf Starzec">
Adolf Starzec

Adolf Starzec (ur. 28 sierpnia 1909 w Żukowicach Starych, zm. 4 grudnia 1997 w Warszawie) – polski działacz komunistyczny, pułkownik ludowego Wojska Polskiego.
Życiorys.
Szkołę podstawową ukończył w rodzinnej wsi, następnie uczęszczał do I Gimnazjum im. Kazimierza Brodzińskiego w Tarnowie. Po niezdanym egzaminie maturalnym przeniósł się do Krakowa, gdzie został przyjęty w 1929 do Wyższego Studium Handlowego (WSH) jako wolny słuchacz. Po zdaniu w 1930 eksternistycznie matury w I Państwowym Gimnazjum im. Bartłomieja Nowodworskiego w Krakowie, rozpoczął studia na Wydziale Prawa Uniwersytetu Jagiellońskiego, kontynuując jednocześnie naukę w Wyższym Studium Handlowym na kierunku ogólnohandlowym. W czasie studiów związał się z Polską Akademicką Młodzieżą Ludową, Związkiem Młodzieży Wiejskiej "Znicz", a następnie z Organizacją Niezależnej Młodzieży Ludowej "Orka", oraz Niezależnym Związkiem Akademickiej Młodzieży Socjalistycznej "Życie". Był współzałożycielem i członkiem zarządu Spółki Wydawniczej "Chłopska Książka", która w l. 1931–2 wydawała tygodnik "Chłopska Przyszłość". Pełnił funkcję jednego z redaktorów odpowiedzialnych tygodnika i uczestniczył w zakładaniu kół periodyku. Za swoją działalność był w 1932 przetrzymywany przez dwa miesiące (luty–kwiecień) w więzieniu w Tarnowie. W tym samym roku przerwał studia na UJ. Wszedł w skład Naczelnego Komitetu Organizacyjnego Zjednoczenia Chłopsko-Robotniczego "Przyszłość". Po uzyskaniu absolutorium w Wyższym Studium Handlowym odbył roczną służbę wojskową (sierpień 1932 – wrzesień 1933). Od grudnia 1933 należał do Komunistycznego Związku Młodzieży Polski, a w lutym 1934 został wybrany sekretarzem Komitetu Miejskiego Komunistycznej Partii Polski w Krakowie i członkiem egzekutywy Komitetu Okręgowego KPP Kraków. Aresztowany ponownie 16 IV 1934 został osadzony w więzieniu św. Michała w Krakowie. 4 sierpnia 1935 Sąd Okręgowy w Krakowie skazał go na sześć lat i jeden miesiąc pozbawienia wolności. W roku 1936 wyrok skrócono o dwa lata na mocy amnestii. Starzec przebywał w więzieniu Bastion przy ul. Kamiennej w Krakowie, a od 1937 w zakładzie karnym w Tarnowie. Na wolność wyszedł 16 maja 1938. Nie mogąc znaleźć stałego zatrudnienia, pracował jako robotnik drogowy, dozorca i pomocnik murarski, rozwoził też pieczywo; działał jako członek zarządu Związku Zawodowego Robotników Budowlanych.
Po wybuchu drugiej wojny światowej, we wrześniu 1939, uciekając na wschód zatrzymał się w Uściługu, gdzie po wkroczeniu Armii Czerwonej został zastępcą komendanta lokalnej milicji (wrzesień–grudzień 1939). Pod koniec grudnia 1939 wyjechał dobrowolnie do obwodu wołogodzkiego i pracował tam przez rok jako robotnik leśny. Od sierpnia 1941 do października 1943 służył w batalionach pracy Armii Czerwonej. Następnie walczył kolejno w I Korpusie Polskim i II Armii WP, w której od września 1944 do marca 1945 pełnił funkcję zastępcy dowódcy 15 pułku piechoty do spraw polityczno-wychowawczych; szlak bojowy zakończył w Dreźnie.
Od września 1945 pracował w Polskiej Misji Repatriacyjnej w brytyjskiej strefie okupacyjnej w Niemczech. W maju 1946 odszedł ze służby na własną prośbę i wrócił do kraju, gdzie został instruktorem w Wydziale Organizacyjnym KC Polskiej Partii Robotniczej. Od listopada 1947 do grudnia 1948 był drugim sekretarzem Komitetu Wojewódzkiego PPR w Krakowie; brał udział jako delegat w II Zjeździe PPR (14 XII 1948) i w I Zjeździe PZPR (15–21 XII 1948). W pierwszych miesiącach (styczeń–maj) 1949 był starszym instruktorem Wydziału Organizacyjnego KC PZPR, potem został prezesem Zarządu Głównego Robotniczej Spółdzielni Wydawniczej "Prasa". W latach 1950–1951 pełnił funkcję zastępcy kierownika Ośrodka Szkolenia Partyjnego KC PZPR w Warszawie. W 1951 roku wrócił do służby wojskowej jako sekretarz Komisji Kontroli Partyjnej WP (funkcję tę pełnił do 1970). Od 1954 był członkiem Centralnej Komisji Kontroli Partyjnej PZPR (do 1968).
W latach 1959–1961 uczył się w Studium Zaocznym Wydziału Prawa Uniwersytetu Warszawskiego i uzyskał magisterium prawa na podstawie rozprawy napisanej pod kierunkiem Henryka Świątkowskiego "Organizacja pracy i wynagrodzenia za pracę w rolniczych spółdzielniach produkcyjnych". 3 lutego 1973 przeszedł na emeryturę wojskową w stopniu pułkownika.
W następnych latach pracował w Urzędzie do Spraw Kombatantów na stanowisku starszego radcy prawnego (do maja 1976) oraz działał w Zarządzie Głównym ZBoWiD, a także w Lidze Obrony Kraju (koło Warszawa Powiśle, gdzie od 1977 był wiceprezesem). Od 1990 działał w Związek Kombatantów RP i Byłych Więźniów Politycznych. Pochowany został na Cmentarzu Wojskowym na Powązkach w Warszawie (kwatera A-7-14).

</doc>
<doc id="4306756" url="https://pl.wikipedia.org/wiki?curid=4306756" title="Colby Keller">
Colby Keller

Colby Keller (ur. 18 października 1980 w Michigan) – amerykański aktor pornograficzny i artysta wizualny, bloger, aktywista na rzecz praw LGBT, twórca projektu artystycznego "Colby Does America", w ramach którego nagrywa filmy pornograficzne we wszystkich 50 stanach USA, a także w kilku prowincjach Kanady.
Życiorys.
Wczesne lata.
Urodził się w Ypsilanti w stanie Michigan w rodzinie o wartościach chrześcijańskich ewangelicznych jako najmłodszy z czworga dzieci Carol i inżyniera Richarda Johna Sawki (ur. 22 maja 1943, zm. 28 grudnia 2012), projektanta struktur parkingowych w National Planning and Allright Parking w Houston. Jego dziadkowie ze strony ojca, Mary Suszko (1917–2001) i Jacob Sawka (1914–1987), byli pochodzenia polskiego i ukraińskiego. Dorastał w Houston w Teksasie z trójką starszego rodzeństwa: dwoma braćmi – Robertem Joelem i Markiem Christianem oraz siostrą Rachael. Jego matka była surowo wychowana w wierze reformy holenderskiej i stała się chrześcijanką ewangeliczną w latach siedemdziesiątych. Jego rodzina była związana z Pierwszym Kościołem Chrześcijańskim (First Christian Church) w Huntsville w Teksasie.
Uczęszczał do szkoły artystycznej Maryland Institute College of Art na Uniwersytecie Marylandu w Baltimore, gdzie uzyskał bachelor’s degree. Ukończył studia na wydziale antropologii na Uniwersytecie w Houston.
Kariera w branży porno.
Karierę w branży pornograficznej zaczął w 2004, w wieku 25 lat w trzech filmach wytwórni SeanCody.com: "Colby" w scenie masturbacji, "Colby and Foster" jako pasyw i "Colby and Marten" jako aktyw w scenie zmiany pozycji. Jego nazwisko zostało zasugerowane przez reżysera gejowskiego porno, który stwierdził, że jest tak nieśmiały i cichy jak Helen Keller.
Występował potem w produkcjach Raging Stallion, Cocksure Men, Hot House Entertainment, Randy Blue, Titan Men i Falcon. Wziął też udział w realizacji Dominica Forda "Power Fuck" (2011) ze Spencerem Reedem i MyFriendsFeet.com "Johnny Hazzard Worships Colby Keller’s Socks &amp; Feet" (2015) z Johnnym Hazzardem. W 2012 rozpoczął współpracę z Men.com, gdzie był obsadzony w parodiach porno: "Gry o tron" – "Gay of Thrones" (2014) jako Daario Naharisa, "X-Men" – "X-Men: A Gay XXX Parody" (2016) jako Wolverine, "Liga Sprawiedliwości" – "Justice League: A Gay XXX Parody" (2017) w roli Zielonej Latarni i "Gwiezdne wojny" – "Star Wars: The Gay Force Awakens – A XXX Parody" (2017) zagrał złoczyńcę kapitana Phasmę.
W 2013 zadebiutował w produkcji nowojorskiego CockyBoys "A Thing of Beauty", uhonorowanej XBIZ Award jako gejowski film roku. Grał postać księcia w nocnym klubie w krótkometrażowej komedii fantasy Wesa Hurleya "Zołuszka" ("Zolushka", 2014), queerowej wersji rosyjskiego filmu z 1947 "Kopciuszek". Film ten był prezentowany podczas 10. edycji Festiwalu Filmów Porno w Berlinie 2015.
Colby Keller został wybrany przez czytelników Str8UpGayPorn jako najlepsza gejowska gwiazda porno 2014. W marcu 2015 na kampusie Uniwersytetu Kalifornijskiego w Los Angeles wspólnie z Jamesem Deenem i Tashą Reign wziął udział w dyskusji panelowej na temat branży dla dorosłych. W maju 2015 zdobył tytuł „Najgorętszej gejowskiej gwiazdy porno na Instagramie” według redakcji serwisu The Daily Dot. W dreszczowcu psychologicznym Jake’a Jacksona "Najlepsza godzina" ("The Stillest Hour", 2016), prezentowanym na 12. Pornfilmfestival Berlin, był nowym klientem psychoterapeuty Normana (w tej roli debiutujący w filmie Will Wikle, były uczestnik reality show Big Brother).
W 2018 otrzymał XBIZ Award jako gejowski wykonawca roku. We wrześniu 2018 firma FleshJack.com przyznała mu tytuł Człowieka Miesiąca i wspólnie z Allenem Kingiem i Boomerem Banksem reklamował sprzedaż zabawek erotycznych.
W uhonorowanym XBIZ Europa Award i XBIZ Award komediodramacie porno Bruce’a LaBruce’a "Flea Pit"/"It is Not the Pornographer That is Perverse..." (2018) zagrał postać profesora samobójcy w dwóch nowelach: "Diablo in Madrid" z Allenem Kingiem (mały demon) i "Über Menschen" z Calvinem Banksem (kierowca). Film był prezentowany na Festival Internacional de Cine w Puerto Vallarta.
W 2016 zagłosował na Donalda Trumpa w wyborach prezydenckich w USA i został szybko skrytykowany przez wielu innych aktorów z branży filmów dla dorosłych, a także wielu swoich fanów. Doprowadziło to do umieszczenia Kellera na czarnej liście głównych studiów gejowskich filmów porno, z którymi współpracował. W czerwcu 2018 Keller został zmuszony do wycofania się z branży gejowskiego porno. 
W czerwcu 2020 zajął dziesiąte miejsce w rankingu 20minutos.es „Gejowska gwiazda porno” ("Gay pornstar"). W czerwcu i lipcu 2020, jak podaje Adult Entertainment Broadcast Network (AEBN), był najczęściej wyszukiwanym hasłem w Wielkiej Brytanii.
Działalność poza przemysłem porno.
W 2009 zaczął prowadzić internetowy blog The Big Shoe Diaries, który w 2013 został wyróżniony w konkursie firmy World of Wonder. W 2010 kanadyjski artysta komiksowy J. Bone zaprojektował papierową lalkę – podobiznę Colby’ego Kellera do wydrukowania i wycinania Penis Hugging Paper Colby. Powstały także rysunki autorstwa Sai-Hendrija i Paula Roba Wrighta. Był bohaterem 62 odcinków serii filmów Manhunt z poradami seksualnymi "W łóżku z Colbym Kellerem" ("In Bed With Colby Keller", 2012-2014).
W 2013 współpracował z artystą Cameronem Stalheimem nad projektem "Myth as Object", który zaowocował pokazem pracy magisterskiej z tytułem magistra sztuk pięknych w Maryland Institute College of Art. Ciało Kellera zostało odlane z silikonu, aby stworzyć podobną do niego misterną ponad 9-metrową rzeźbę. Był na okładkach magazynów: „Unzipped” (w grudniu 2008), „Junior” (w Brazylii w grudniu 2014), „Office”, „Loverboy” (w lutym 2016), „Assistant” (wiosna 2016), „GNI MAG” (kwiecień/maj 2016), „NeXT” (12 grudnia 2016) i „Phile” (zima 2019). 
W 2014 wziął udział w performance Keren Cytter "There is No Us in Masterpiece" z niemieckim aktorem Fabianem Stummem w Stedelijk Museum w Amsterdamie i wystąpił w spocie reklamowym "Executive Desk Objects" z garncarzem Benem Medansky w scenie nawiązującej do kultowego filmu "Uwierz w ducha". 
Jako model pracował podczas kolekcji jesień / zima 2015 z nowojorskim awangardowym projektantem Bradem Callahanem, znanym jako BCALLA, artystą współpracującym z magazynem „Rolling Stone”, Lady Gagą czy Azealią Banks, a jego zdjęcia trafiły do indyjskiej edycji magazynu „Cosmopolitan”. Wziął udział w kampanii reklamowej "Mirror the World", promując kolekcję ubrań Vivienne Westwood na sezon wiosna / lato 2016, a także w sesji zdjęciowej "Legenda Św. Jerzego". 
W 2016 był performerem filmu Landisa Smithersa, zainspirowanym poematem Williama Shakespeare’a "Siedem wieków człowieka" ("Seven Ages of Man") i słynną komedią szekspirowską "Jak wam się podoba". 
24 czerwca 2016 w Studio des Trois Bornes w Paryżu miał miejsce wernisaż wystawy fotografii "Rodin, étude de poses avec Colby Keller" autorstwa Laurenta Champoussina. Punktem wyjścia projektu „Studiowanie poz” była konfrontacja znanego ciała, Colby’ego Kellera, z dziełem Rodina: "Adam" (1880–1881), "Bourgeois de Calais, Jean d’Aire nu" (1887) i "Człowiek, który chodzi" (1907).
W 2017 w galeria sztuki UV Estudios w Buenos Aires na wystawie "El cuerpo del delito" ("Sidła miłości") autorstwa dwójki artystów Lolo i Lauti, której kuratorem był Mariano Lópeza Seoane, wyeksponowane zostało zdjęcie, gdzie mityczną twarz Mony Lisy zastępuje Colby Keller, nawiązując do słów Waltera Benjamina, że "w nieodwzajemnionym przez aparat spojrzeniu pozującej do zdjęcia postaci drzemie tyle samo siły podtrzymującej, a nawet wywołującej aurę, co siły skazującej ją na zniknięcie. Uporczywe spojrzenie kogoś znajdującego się na zdjęciu jest bowiem spojrzeniem widmowym, domagającym się wzajemności, której nie sposób mu zaoferować".
Wystąpił gościnnie w serialach internetowych: HuffPost "Capitol Hill" (2014) z Guinevere Turner, HBO "W potrzebie" ("High Maintenance", 2016) jako Sebastian, a także Netflix "EastSiders" (2017) jako Arlen.
Gościł na XXII Festival Mix Brasil de Cultura da Diversidade w São Paulo (2014) i XI International LGBT Film Festival w Tel Awiwie (2016), gdzie został określony jako „Najbardziej intelektualna gwiazda porno na świecie”, oraz Valencia Sex Festival (2016).
Był bohaterem filmu dokumentalnego portugalskiego reżysera Miguela Gonçalvesa Mendesa "O Sentido da Vida" (2019) o życiu siedmiu osób publicznych, które koncentrują się na sensie życia.
Życie prywatne.
W wieku 15 lat ujawnił się jako gej. Zamieszkał w Baltimore.
Określa siebie jako komunistę, który przypisuje swoje komunistyczne wierzenia ścisłemu chrześcijańskiemu wychowaniu ze Zborami Bożymi.
W grudniu 2015 w Topeka, w ramach swojego projektu "Colby Does America", pocałował swojego przyjaciela na trawniku przed Kościołem Baptystycznym Westboro, tuż przy tablicy z wersetem biblijnym z Listu Judy 1:7: „Tak też Sodoma i Gomora i okoliczne miasta, które w podobny do nich sposób oddały się rozpuście i przeciwnemu naturze pożądaniu cudzego ciała, stanowią przykład kary ognia wiecznego za to”.
Był zwolennikiem Berniego Sandersa.
Osiedlił się w Tucson w stanie Arizona.

</doc>
<doc id="4306798" url="https://pl.wikipedia.org/wiki?curid=4306798" title="Mateusz Kudła">
Mateusz Kudła

Mateusz Kudła (ur. 16 września 1991 w Chicago) – polski dziennikarz telewizyjny, reporter, reżyser i producent filmów dokumentalnych, członek Europejskiej Akademii Filmowej, youtuber.
Życiorys.
Urodził się 16 września 1991 roku w Chicago w Stanach Zjednoczonych. Jego rodzice, Anna i Tomasz, wrócili do Polski rok później. Posiada podwójne obywatelstwo.
Studiował amerykanistykę na Wydziale Studiów Międzynarodowych i Politycznych oraz dziennikarstwo na Wydziale Zarządzania i Komunikacji Społecznej Uniwersytetu Jagiellońskiego w Krakowie.
Członek Stowarzyszenia Filmowców Polskich, Stowarzyszenia Dziennikarzy RP oraz organizacji Reporterzy bez Granic. Członek Europejskiej Akademii Filmowej. Współzałożyciel domu produkcyjnego "KRK FILM". Zasłużony Honorowy Dawca Krwi odznaczony przez Polski Czerwony Krzyż.
Media.
Pracę w mediach rozpoczął mając 18 lat. Jak wspomina, żeby móc podejść do egzaminów maturalnych musiał korzystać z urlopu w Portalu Onet, gdzie wówczas był fotoedytorem strony głównej.
Z telewizją TVN związany był nieprzerwanie przez 11 lat. Zaczynał w 2010 roku u boku Renaty Kijowskiej. Autor reportaży i materiałów informacyjnych dla telewizji informacyjnej TVN24, przede wszystkim dla programu "Fakty po południu" i głównego wydania "Faktów TVN". Przeprowadził rozmowy m.in. z reżyserami Romanem Polańskim i Andrzejem Wajdą, byłym prezydentem Bronisławem Komorowskim, aktorami Janem Nowickim i Jerzym Stuhrem, kompozytorem Michałem Urbaniakiem, ocaloną przez Oskara Schindlera byłą więźniarką niemieckich obozów koncentracyjnych Bronisławą "Niusią" Horowitz-Karakulską, założycielką Polskiej Akcji Humanitarnej Janiną Ochojską czy perkusistą Marianem Lichtmanem.
Za osiągnięcia dziennikarskie został w 2016 roku nagrodzony przez Stowarzyszenie Dziennikarzy RP, a w 2017 roku nominowany do "Nagrody im. Bolesława Prusa".
Od 2018 do 2020 roku był wydawcą telewizji festiwalowej odbywającego się w Krakowie Międzynarodowego Festiwalu Kina Niezależnego Off Camera.
Filmy.
Jego krótkometrażowym debiutem dokumentalnym był "Depozytariusz" z 2014 roku (prod. TVN), który prezentowano między innymi na festiwalach filmowych w Los Angeles i Chicago w Stanach Zjednoczonych oraz nagrodzono na festiwalu filmowym w Southampton w Wielkiej Brytanii, a także dwukrotnie wyróżniono na amerykańskim "The Best Shorts Competition".
Za film "Ludzie z klisz" (prod. TVN) został nagrodzony Złotym Delfinem na Festiwalu Telewizyjnym w Cannes i Złotą Plakietką na Festiwalu Telewizyjnym w Chicago.
W 2015 roku zrealizował film dokumentalny "Wilczur" (prod. TVN) opowiadający historię Jacka Wilczura, członka Głównej Komisji Badania Zbrodni Hitlerowskich w Polsce, badacza podziemnego kompleksu Riese i egzekutora Armii Krajowej w Górach Świętokrzyskich.
W 2017 roku rozpoczął produkcję filmu "Mady" o żydowskiej dziewczynce ocalonej przez jego pradziadków od strony ojca, Jadwigi i Stanisława Soleckich. Podczas wojny Soleccy ukrywali na strychu swojego domu w Korczynie Marlenę Wagner.
W 2018 roku w Budapeszcie rozpoczął produkcję filmu "Powiernik". Jego bohaterem jest Łukasz Kazek – pasjonat historii, który odkrywa depozyty ukryte przeszło 70 lat temu przez dawnych mieszkańców Gór Sowich, a następnie odszukuje ich właścicieli, by poznać ich historie.
W 2019 roku zrealizował film dokumentalny na podstawie wspomnień Dova Landau, byłego żydowskiego mieszkańca Brzeska w województwie małopolskim, byłego więźnia niemieckich obozów koncentracyjnych Auschwitz-Birkenau i Buchenwald. Premiera obrazu wyprodukowanego przez Stowarzyszenie "Pamięć i Dialog. Wspólna Historia" odbyła się w 77. rocznicę likwidacji brzeskiego getta.
W 2022 roku, w związku z nominacją przez Polską Akademię Filmową do Polskich Nagród Filmowych „Orły”, Mateusz Kudła otrzymał zaproszenie i został przyjęty w szeregi Europejskiej Akademii Filmowej.
"Polański, Horowitz. Hometown".
W 2021 roku ukończył prace nad swoim pełnometrażowym debiutem dokumentalnym – filmem z udziałem Romana Polańskiego i Ryszarda Horowitza pt. "Polański, Horowitz. Hometown", którego jest współproducentem i reżyserem. Obraz przedstawia powrót Polańskiego i Horowitza – przyjaciół z krakowskiego getta – do miejsc, które pamiętają z dzieciństwa i młodości.
Kudła wraz ze współproducentką Anną Kokoszką-Romer odszukał oraz doprowadził do spotkania Romana Polańskiego z potomkiem chłopów, którzy podczas Holocaustu ukrywali małego Romana w swoim gospodarstwie na podkrakowskiej wsi. Spotkanie skłoniło Romana Polańskiego do złożenia świadectwa w Instytucie Jad Waszem w Jerozolimie, co doprowadziło do przyznania przez Izrael Stefanii i Janowi Buchałom tytułu "Sprawiedliwych wśród Narodów Świata".
Twórcy filmu zidentyfikowali również amerykański samolot, który został zestrzelony na oczach przyszłego reżysera. Ukrywając się u Buchałów w Wysokiej pod Wadowicami, 11-letni wówczas Roman był świadkiem ostatnich minut lotu bombowca, z którego tuż przed katastrofą wyskoczyli lotnicy na spadochronach. Autorzy dokumentu ustalili, że musiał to być samolot Consolidated B-24 Liberator "Hell's Angel" zestrzelony przez Niemców 13 września 1944 nad pobliskimi Zygodowicami. Producenci filmu zapoznali Polańskiego ze spisanym przez ocalałych członków załogi raportem, który opisuje ostatnie chwile jednostki.
Premiera filmu odbyła się 30 maja 2021 roku w Kinie "Kijów" podczas ceremonii otwarcia 61. Krakowskiego Festiwalu Filmowego w Krakowie. Film został zakwalifikowany do Konkursu Polskiego Festiwalu. Podczas festiwalu film zdobył nagrodę publiczności przyznaną przez "Magazyn Filmowy SFP" oraz wyróżnienie w konkursie polskim. W sierpniu 2021 roku film został zaprezentowany podczas BNP Paribas Dwa Brzegi – 15. Festiwalu Filmu i Sztuki w Kazimierzu Dolnym / Janowcu nad Wisłą, gdzie otrzymał nagrodę publiczności.
20 sierpnia 2021 roku film trafił do dystrybucji w sieciach kin wielosalowych Cinema City, Helios oraz kinach studyjnych i lokalnych, gdzie zebrał w sumie 11 tys. widzów. Od listopada 2021 roku film prezentowany jest przez sieć kanałów telewizyjnych Canal+ Premium.
16 marca 2022 roku Polska Akademia Filmowa nominowała Mateusza Kudłę i Annę Kokoszkę-Romer do Polskich Nagród Filmowych „Orły” w kategoriach "Najlepszy Film Dokumentalny" oraz "Odkrycie Roku".
Film otrzymał także nagrodę jury „Portrety 2021” przyznawaną przez miesięcznik „Kraków i świat” pod patronatem Prezydenta Miasta Krakowa. Międzynarodowa premiera filmu odbyła na czerwcu 2022 roku na Festiwalu Filmów Polskich w Nowym Jorku, gdzie obraz został uhonorowany nagrodą „Ponad granicami” im. Krzysztofa Kieślowskiego.
YouTube.
W maju 2020 roku wspólnie z Łukaszem Kazkiem stworzył kanał YouTube pt. "History Hiking", na którym co tydzień prezentuje materiały o tematyce historycznej oraz urban exploration. Kanał w ciągu pięciu miesięcy istnienia przekroczył liczbę 100 tys. subskrybentów zdobywając "The Silver Creator Award", a po dwóch latach przekroczył liczbę 300 tys. subskrybentów. Średnia miesięczna oglądalność przekracza milion wyświetleń. Za stworzenie kanału został nagrodzony w grudniu 2020 roku Brązowym BohaterONem oraz Złotym BohaterONem publiczności w kategorii "dziennikarz".
We wrześniu 2021 roku założył, wspólnie z byłym rzecznikiem prasowym Komendanta Głównego Policji Marka Papały inspektorem Dariuszem Nowakiem, kanał YouTube pt. "Kryminalny Patrol", na którym co tydzień prezentuje najciekawsze sprawy kryminalne prowadzone przez polskich i zagranicznych śledczych.
Od kwietnia 2022 prowadzi "Ilustrowany Kanał Codzienny" na którym popularyzuje wiedzę historyczną. W publikowanych każdego dnia odcinkach prezentuje najciekawsze wiadomości sprzed kilkudziesięciu lat, głównie z przedwojennych wydań Ilustrowanego Kuriera Codziennego do którego kanał nawiązuje nazwą.
W styczniu 2023 założył, wspólnie z aktorką, prezenterką i architektką wnętrz Olimpią Ajakaiye w roli prowadzącej oraz Anną Kokoszką-Romer w roli producentki, kanał "Show Room", na którym co tydzień prezentują najciekawsze wnętrza polskich domów oraz porady architektoniczne.

</doc>
<doc id="4306799" url="https://pl.wikipedia.org/wiki?curid=4306799" title="Buzaj Ibragimow">
Buzaj Ibragimow

Buzaj Magomiedowicz Ibragimow (ros. Бузай Магомедович Ибрагимов; ur. 10 czerwca 1956) – radziecki zapaśnik startujący w stylu wolnym.
Wicemistrz świata w 1978. Złoty medalista mistrzostw Europy w 1978 i 1981, a trzeci w 1982. Pierwszy w Pucharze Świata w 1979 roku.
Mistrz ZSRR w 1978; drugi w 1980; trzeci w 1981 roku.

</doc>
<doc id="4306800" url="https://pl.wikipedia.org/wiki?curid=4306800" title="Busay Ibragimov">
Busay Ibragimov



</doc>
<doc id="4306801" url="https://pl.wikipedia.org/wiki?curid=4306801" title="Chasan Zangijew">
Chasan Zangijew

Chasan Dżambotowicz Zangijew (ros. Хасан Джамботович Зангиев; ur. 21 października 1954; zm. 2000) – radziecki zapaśnik startujący w stylu wolnym.
Srebrny medalista mistrzostw Europy w 1977. Pierwszy w Pucharze Świata w 1979 roku.
Wicemistrz ZSRR w 1976 roku.

</doc>
<doc id="4306802" url="https://pl.wikipedia.org/wiki?curid=4306802" title="Hassan Zanguiev">
Hassan Zanguiev



</doc>
<doc id="4306804" url="https://pl.wikipedia.org/wiki?curid=4306804" title="Chasan Orcujew">
Chasan Orcujew

Chasan Umarowicz Orcujew (ros. Хасан Умарович Орцуев; ur. 12 maja 1953) – radziecki zapaśnik startujący w stylu wolnym.
Mistrz świata w 1979. Wicemistrz uniwersjady w 1977. Pierwszy w Pucharze Świata w 1979 roku.
Mistrz ZSRR w 1979; drugi w 1977; trzeci w 1978 i 1980 roku.

</doc>
<doc id="4306805" url="https://pl.wikipedia.org/wiki?curid=4306805" title="Khasan Ortzev">
Khasan Ortzev



</doc>
<doc id="4306806" url="https://pl.wikipedia.org/wiki?curid=4306806" title="Hasan Orcujew">
Hasan Orcujew



</doc>
<doc id="4306808" url="https://pl.wikipedia.org/wiki?curid=4306808" title="Hasan Zangijew">
Hasan Zangijew



</doc>
<doc id="4306815" url="https://pl.wikipedia.org/wiki?curid=4306815" title="Władimir Parszukow">
Władimir Parszukow

Władimir Aleksandrowicz Parszukow (ros. Владимир Александрович Паршуков; ur. 4 sierpnia 1946; zm. 16 grudnia 2001) – radziecki zapaśnik startujący w stylu wolnym.
Złoty medalista mistrzostw Europy w 1977. Pierwszy w Pucharze Świata w 1975 i drugi w 1979 roku.
Mistrz ZSRR w 1971 i 1972; drugi w 1974, 1976 i 1979; trzeci w 1973 roku.

</doc>
<doc id="4306817" url="https://pl.wikipedia.org/wiki?curid=4306817" title="Vladimir Parshukov">
Vladimir Parshukov



</doc>
<doc id="4306849" url="https://pl.wikipedia.org/wiki?curid=4306849" title="Rezerwat przyrody Jodły Łaskie">
Rezerwat przyrody Jodły Łaskie



</doc>
<doc id="4306853" url="https://pl.wikipedia.org/wiki?curid=4306853" title="Metacyclops leptopus">
Metacyclops leptopus

Metacyclops leptopus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1927 roku na podstawie prac naukowych niemieckiego zoologa Friedricha Kiefera.

</doc>
<doc id="4306854" url="https://pl.wikipedia.org/wiki?curid=4306854" title="Metacyclops malayicus">
Metacyclops malayicus

Metacyclops malayicus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1930 roku przez niemieckiego zoologa Friedricha Kiefera.

</doc>
<doc id="4306855" url="https://pl.wikipedia.org/wiki?curid=4306855" title="Metacyclops micropus">
Metacyclops micropus

Metacyclops micropus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1932 roku przez niemieckiego zoologa Friedricha Kiefera.

</doc>
<doc id="4306876" url="https://pl.wikipedia.org/wiki?curid=4306876" title="Chava Alberstein">
Chava Alberstein



</doc>
<doc id="4306880" url="https://pl.wikipedia.org/wiki?curid=4306880" title="Prudy">
Prudy



</doc>
<doc id="4306882" url="https://pl.wikipedia.org/wiki?curid=4306882" title="Autostrada A34">
Autostrada A34



</doc>
<doc id="4306883" url="https://pl.wikipedia.org/wiki?curid=4306883" title="Autostrada A39">
Autostrada A39



</doc>
<doc id="4306884" url="https://pl.wikipedia.org/wiki?curid=4306884" title="Autostrada A42">
Autostrada A42



</doc>
<doc id="4306885" url="https://pl.wikipedia.org/wiki?curid=4306885" title="Autostrada A43">
Autostrada A43



</doc>
<doc id="4306886" url="https://pl.wikipedia.org/wiki?curid=4306886" title="Sławomir Tkacz">
Sławomir Tkacz

Sławomir Tkacz (ur. 21 października 1972 w Gliwicach) – polski prawnik, specjalista w zakresie teorii prawa i filozofii prawa, adwokat, doktor habilitowany nauk prawnych, profesor nadzwyczajny Uniwersytetu Śląskiego w Katowicach.
Życiorys.
Absolwent IV Liceum Ogólnokształcące w Gliwicach. W 1996 ukończył studia prawnicze na Wydziale Prawa i Administracji Uniwersytetu Śląskiego. W 2001 na podstawie napisanej pod kierunkiem Józefa Nowackiego pracy pt. "Klauzula „sprawiedliwość” w orzecznictwie Trybunału Konstytucyjnego" otrzymał na macierzystym wydziale stopień naukowy doktora nauk prawnych w zakresie prawa, specjalność: teoria prawa. Jego rozprawa doktorska uzyskała pierwszą nagrodę XXXVII Ogólnopolskiego Konkursu organu Komitetu Nauk Prawnych PAN „Państwo i Prawo” na najlepszą pracę doktorską z dziedziny nauk prawnych. W 2015 na podstawie dorobku naukowego oraz monografii pt. "O zintegrowanej koncepcji zasad prawa w polskim prawoznawstwie (Od dogmatyki do teorii)" uzyskał na Wydziale Prawa i Administracji UŚl stopień doktora habilitowanego nauk prawnych w zakresie prawa. 1 maja 2018 został profesorem nadzwyczajnym Uniwersytetu Śląskiego w Katowicach zatrudnionym w Katedrze Teorii i Filozofii Prawa Wydziału Prawa i Administracji UŚl.
W pracy naukowej zajmuje się problemami z zakresu teorii prawa, w szczególności problematyką teoretyczno-prawnych problemów wynikających z orzecznictwa Trybunału Konstytucyjnego, zagadnieniami wykładni prawa, argumentacji prawniczej, techniki legislacyjnej oraz zagadnieniem zasad konstytucyjnych. Prowadzi także badania nad myślą teoretyczno-prawną w Polsce w okresie międzywojennym.
W latach 2003–2006 odbył aplikację prokuratorską w Prokuraturze Rejonowej w Gliwicach, po czym zdał egzamin prokuratorski. Wpisany na listę adwokatów Okręgowej Rady Adwokackiej w Katowicach. Od 2007 współpracuje z Biurem Rzecznika Praw Obywatelskich.

</doc>
<doc id="4306887" url="https://pl.wikipedia.org/wiki?curid=4306887" title="Bulwar Czarnej Przemszy">
Bulwar Czarnej Przemszy



</doc>
<doc id="4306888" url="https://pl.wikipedia.org/wiki?curid=4306888" title="Carlos Morales">
Carlos Morales



</doc>
<doc id="4306889" url="https://pl.wikipedia.org/wiki?curid=4306889" title="Elżbieta z Saksonii-Altenburg">
Elżbieta z Saksonii-Altenburg



</doc>
<doc id="4306891" url="https://pl.wikipedia.org/wiki?curid=4306891" title="Obok mnie">
Obok mnie



</doc>
<doc id="4306892" url="https://pl.wikipedia.org/wiki?curid=4306892" title="Ruska Góra (481 m)">
Ruska Góra (481 m)

Ruska Góra – wzgórze na Wyżynie Częstochowskiej w obrębie wsi Złożeniec. Znajduje się na granicy województwa śląskiego i małopolskiego. Mapa Geoportalu podaje wysokość 486 m, express map 481 m. Wzgórze znajduje się w obrębie kompleksu pokrytych lasem wzgórz pomiędzy wsiami Krzywopłoty, Ryczów i Złożeniec. W kompleksie tym wyróżnia się jeszcze drugi szczyt, również o nazwie Ruska Góra (465 m), a także inne: Kosia Góra (426 m), Długa Góra (468 m), Zbączysko (466 m), Kaczmarkowa Skała (479 m), Straszykowa Góra(486 m), Góra Dębowa i inne bezimienne.
Ruska Góra to jedno z najwyższych wzniesień Wyżyny Częstochowskiej. Są dwie wersje pochodzenia nazwy. Według jednej z nich w lasach tej góry po klęsce w bitwie pod Pilicą schroniły się ruskie wojska wspierające polskiego księcia Władysława II w jego walce z braćmi o władzę. Według drugiej wersji od tego, że znajdowała się w obrębie zaboru rosyjskiego, oraz faktu, że w lasach tej góry odbyły się walki Legionów Polskich z wojskami rosyjskimi.
Ruska Góra jest niemal całkowicie porośnięta lasem, ale na samym szczycie znajdują się jeszcze resztki dawnej polany. Występują dwa rodzaje podłoża warunkujące różne formy krajobrazu. W części wschodniej jest podłoże lessowe, w zachodniej wapienne. Typowe dla wapiennego podłoża zjawiska krasowe powodują, że część zachodnia rezerwatu jest znacznie bardziej zróżnicowana krajobrazowo. Zachodnie stoki wzgórza podcięte są wysokimi i połogimi skałami opadającymi do Wąwozu Ruska. W skałach tych znajduje się Jaskinia w Straszykowej Górze. Posiada bardzo duży otwór wejściowy.
W Ruskiej Górze znajdują się liczne wapienne skały i ściany. Wysokość większości z nich nie przekracza 4 m, ale jedna ze skał ma wysokość 10 m, a wysokość ścian dochodzi do 30 m. W 2000 r. na wzgórzu utworzono rezerwat przyrody Ruskie Góry o powierzchni około 153 ha.

</doc>
<doc id="4306893" url="https://pl.wikipedia.org/wiki?curid=4306893" title="Șerpeni">
Șerpeni



</doc>
<doc id="4306894" url="https://pl.wikipedia.org/wiki?curid=4306894" title="Sound of R.E.L.S.">
Sound of R.E.L.S.

Sound of R.E.L.S. – fiński zespół muzyczny z gatunku eurodance założony przez piosenkarza Ressu Redford. Popularność zdobył dzięki coverowi Steve'a Kekana: "Raising My Family". W 1997 wokalistka Suzie Aldabbagh odeszła z zespołu. Nową wokalistką została Amina Hietikko.

</doc>
<doc id="4306895" url="https://pl.wikipedia.org/wiki?curid=4306895" title="Ściśle tajne">
Ściśle tajne



</doc>
<doc id="4306897" url="https://pl.wikipedia.org/wiki?curid=4306897" title="Ruska Góra">
Ruska Góra



</doc>
<doc id="4306898" url="https://pl.wikipedia.org/wiki?curid=4306898" title="Ślepy strach">
Ślepy strach



</doc>
<doc id="4306899" url="https://pl.wikipedia.org/wiki?curid=4306899" title="Amangeldy">
Amangeldy



</doc>
<doc id="4306900" url="https://pl.wikipedia.org/wiki?curid=4306900" title="Bogini. Historia mojej miłości (film)">
Bogini. Historia mojej miłości (film)



</doc>
<doc id="4306902" url="https://pl.wikipedia.org/wiki?curid=4306902" title="Boguczyzna (część wsi w powiecie ostrowieckim)">
Boguczyzna (część wsi w powiecie ostrowieckim)



</doc>
<doc id="4306903" url="https://pl.wikipedia.org/wiki?curid=4306903" title="Cegielnia (część wsi w powiecie ostrowieckim)">
Cegielnia (część wsi w powiecie ostrowieckim)



</doc>
<doc id="4306904" url="https://pl.wikipedia.org/wiki?curid=4306904" title="Góra (część wsi w powiecie ostrowieckim)">
Góra (część wsi w powiecie ostrowieckim)



</doc>
<doc id="4306905" url="https://pl.wikipedia.org/wiki?curid=4306905" title="Górki (część wsi w powiecie ostrowieckim)">
Górki (część wsi w powiecie ostrowieckim)



</doc>
<doc id="4306906" url="https://pl.wikipedia.org/wiki?curid=4306906" title="Ponik (część wsi w powiecie ostrowieckim)">
Ponik (część wsi w powiecie ostrowieckim)



</doc>
<doc id="4306907" url="https://pl.wikipedia.org/wiki?curid=4306907" title="Zamoście (część wsi w powiecie ostrowieckim)">
Zamoście (część wsi w powiecie ostrowieckim)



</doc>
<doc id="4306908" url="https://pl.wikipedia.org/wiki?curid=4306908" title="Zarzecze (część wsi w powiecie ostrowieckim)">
Zarzecze (część wsi w powiecie ostrowieckim)



</doc>
<doc id="4306910" url="https://pl.wikipedia.org/wiki?curid=4306910" title="SZD-46 Ogar 2">
SZD-46 Ogar 2

SZD-46 Ogar 2 – projekt polskiego dwumiejscowego motoszybowca opracowany w Przedsiębiorstwie Doświadczalno-Produkcyjnym Szybownictwa PZL Bielsko (PDPSz PZL-Bielsko) w Bielsku-Białej.
Inżynier Tadeusz Łabuć pod koniec lat siedemdziesiątych, na bazie konstrukcji SZD-50 Puchacz, przygotował studium motoszybowca SZD-46 Ogar 2 z miejscami obok siebie oraz studium odmiany z miejscami w układzie tandem.

</doc>
<doc id="4306912" url="https://pl.wikipedia.org/wiki?curid=4306912" title="Bolszewizm – totalitaryzm – rewolucja – Rosja. Początki sowietologii i studiów nad systemami totalitarnymi w Polsce">
Bolszewizm – totalitaryzm – rewolucja – Rosja. Początki sowietologii i studiów nad systemami totalitarnymi w Polsce



</doc>
<doc id="4306913" url="https://pl.wikipedia.org/wiki?curid=4306913" title="Rage 2">
Rage 2



</doc>
<doc id="4306914" url="https://pl.wikipedia.org/wiki?curid=4306914" title="Anna Wierzbica">
Anna Wierzbica

Anna Monika Wierzbica – polska prawnik, radca prawny, doktor habilitowany nauk prawnych, profesor nadzwyczajny Uniwersytetu Śląskiego, specjalistka w zakresie prawa samorządu terytorialnego.
Życiorys.
W 1998 ukończyła studia prawnicze na Wydziale Prawa i Administracji Uniwersytetu Śląskiego. W 2005 na macierzystym wydziale, na podstawie napisanej pod kierunkiem Bogdana Dolnickiego rozprawy pt. "Miasto na prawach powiatu (studium administracyjnoprawne)", otrzymała stopień naukowy doktora nauk prawnych w zakresie prawa. Tam też, na podstawie dorobku naukowego oraz rozprawy pt. "Referendum i wybory oraz zarządzenia i uchwały jednostek samorządu terytorialnego. Władcze, administracyjnoprawne formy wyrażania woli przez jednostki samorządu terytorialnego", uzyskała w 2015 stopień doktora habilitowanego nauk prawnych w zakresie prawa.
Była adiunktem a następnie została profesorem nadzwyczajnym w Katedrze Prawa Samorządu Terytorialnego Wydziału Prawa i Administracji Uniwersytetu Śląskiego w Katowicach.
Wykonuje zawód radcy prawnego.

</doc>
<doc id="4306915" url="https://pl.wikipedia.org/wiki?curid=4306915" title="Budki Ciecierowskie (przysiółek w powiecie lipskim)">
Budki Ciecierowskie (przysiółek w powiecie lipskim)



</doc>
<doc id="4306916" url="https://pl.wikipedia.org/wiki?curid=4306916" title="Budki Podkońcarskie (przysiółek w powiecie lipskim)">
Budki Podkońcarskie (przysiółek w powiecie lipskim)



</doc>
<doc id="4306917" url="https://pl.wikipedia.org/wiki?curid=4306917" title="Margrabczyzna (przysiółek w powiecie lipskim)">
Margrabczyzna (przysiółek w powiecie lipskim)



</doc>
<doc id="4306919" url="https://pl.wikipedia.org/wiki?curid=4306919" title="Straszakowa Góra">
Straszakowa Góra



</doc>
<doc id="4306920" url="https://pl.wikipedia.org/wiki?curid=4306920" title="Internazionali d’Italia 2018">
Internazionali d’Italia 2018



</doc>
<doc id="4306921" url="https://pl.wikipedia.org/wiki?curid=4306921" title="Fallout 76">
Fallout 76

Fallout 76 – wieloosobowa fabularna gra akcji stworzona przez Bethesda Game Studios na platformy Microsoft Windows, PlayStation 4 i Xbox One, stanowiąca prequel serii "Fallout". Gra została wydana 14 listopada 2018 przez Bethesda Softworks.
Fabuła.
"Fallout 76" stanowi prequel poprzednich gier z serii. Jego akcja osadzona jest w roku 2102 w alternatywnej linii czasowej, 25 lat po wojnie atomowej, która zniszczyła Ziemię. Przed wojną rząd Stanów Zjednoczonych wybudował szereg schronów przeciwatomowych, tzw. krypt. Postać gracza pochodzi z krypty 76 wybudowanej w Wirginii Zachodniej. Zgodnie z informacjami z poprzednich odsłon serii mieszkańcy krypty 76 byli grupą kontrolną, czyli – w odróżnieniu od większości pozostałych schronów – w krypcie 76 nie były prowadzone żadne eksperymenty. W tzw. Dniu Powrotu bohater wraz z pozostałymi mieszkańcami opuszczają kryptę, a ich celem jest odbudowanie i ponowne zasiedlenie Wirginii Zachodniej, żeby dla przyszłych pokoleń przetrwać mógł przedwojenny styl życia.
Gracz może odwiedzić istniejące w rzeczywistości miejsca, takie jak chociażby West Virginia State Capitol, The Greenbrier, Woodburn Circle czy New River Gorge Bridge. W grze pojawiają się również nowe rodzaje przeciwników, z których część, jak chociażby Mothman czy potwór z Flatwoods, inspirowanych jest folklorem zachodniowirginijskim.
Rozgrywka.
"Fallout 76" jest pierwszą stworzoną przez Bethesda Game Studios grą w całości wieloosobową, jednak mimo konieczności ciągłego połączenia z Internetem możliwe jest również granie w pojedynkę. W grze nie pojawiają się żadni ludzcy bohaterowie niezależni, a wszystkimi ocalałymi ludźmi, jakich można spotkać, są inni gracze. W grze dostępny jest otwarty świat czterokrotnie większy od tego, jaki studio wprowadziło w "Falloucie 4". Gra polega na tworzeniu drużyn z innymi graczami i wznoszeniu baz oraz budynków w dowolnym miejscu mapy, mającymi służyć za osady dla przyszłych pokoleń. W grze pojawia się możliwość wystrzelenia pocisków nuklearnych w osady innych graczy. Wystrzelenie pocisku w określony teren na pewien czas zmienia jego biom, sprawiając, że staje on się strefą przeznaczoną dla graczy na wysokich poziomach doświadczenia, w których natknąć można się na nowe rodzaje zmutowanych stworzeń i niedostępne inaczej cenne przedmioty.
W momencie premiery rozgrywka ma odbywać się wyłącznie na publicznych serwerach, jednak według Todda Howarda, prezesa Bethesda Game Studios, w późniejszym czasie – kiedy zapewniona zostanie odpowiednia stabilność – wprowadzone zostaną również serwery dedykowane. Pozwolą one zaprosić na nie swoich znajomych, żeby wyeliminować doświadczenia płynące z interakcji z niepożądanymi graczami. W jakiś czas po premierze gra doczekać ma się również wsparcia dla modyfikacji.
W grze obecne są techniki znane z poprzednich odsłon, takie jak chociażby system VATS umożliwiający zatrzymanie gry i namierzenie określonych punktów na ciele przeciwnika, zmodyfikowane tak, żeby działały sprawnie w czasie rzeczywistym. Po otrzymaniu wysokiej dawki napromieniowania, w ciele postaci gracza może dojść do mutacji. Mają one swoje wady i zalety, gra umożliwia jednak zarówno ich usunięcie, jak i pozostawienie ich na stałe. Zamiast znanego z serii "Fallout" systemu rozwoju postaci SPECJAŁ, w "76" po awansie na kolejny poziom gracz może odblokować karty umiejętności. Jednocześnie aktywowanych może być ich ograniczona liczba, jednak w dowolnym momencie możliwe jest wymienianie ich.
Howard opisał "Fallout 76" jako „softcore survival”, w którym śmierć, w przeciwieństwie do innych gier survivalowych, takich jak np. "Rust", nie jest permanentna. Gracz odrodzić może się w innym miejscu na mapie, nie tracąc przy tym dobytku ani postępu w rozwoju postaci.
Produkcja.
Gra wyprodukowana została przez zespoły Bethesda Game Studios z Maryland i Austin. Podczas prac nad "Falloutem 4", główne studio rozważało wprowadzenie do gry komponentu wieloosobowego, jednak nie mając wcześniej doświadczenia z tego typu produkcjami, poprosiło o pomoc studio z Austin, pracujące wówczas nad ostatecznie skasowanym projektem "BattleCry". Teksańczycy znacząco przebudowali silnik "Fallout 4", pamiętający jeszcze wydaną w 2002 roku grę "", wykorzystując m.in. kod sieciowy serii "Quake" dostarczony przez id Software.
Jednym z elementów, na którym skoncentrowało się Bethesda Game Studios, jest maksymalne ograniczenie w grze zjawiska "griefingu". W tym celu studio pracowało nad mechanizmami mającymi zapobiegać uprzykrzaniu gry przez „trolli” i "grieferów", takimi jak np. ciągłe ostrzeliwania gracza pociskami nuklearnymi, oraz karanie osób dopuszczających się takich czynów.
Marketing i promocja.
29 maja 2018 roku na kanale Bethesdy na Twitchu pojawił się stream zwiastujący zapowiedź kolejnej gry "Fallout", przez 24 godziny pokazujący figurkę znanego z serii Vault Boya oraz charakterystyczny dla niej ekran „proszę czekać”. Transmisja zakończyła się 30 maja krótką wiadomością od Todda Howarda, po której zaprezentowany został "teaser". Przedstawiał on kryptę 76 i zrujnowaną Wirginię Zachodnią, a jako podkład muzyczny wykorzystano utwór „Take Me Home, Country Roads” Johna Denvera.
Szczegóły na temat gry, w tym data jej premiery, zostały ogłoszone przez Howarda 10 czerwca 2018 roku podczas konferencji prasowej Bethesdy na targach Electronic Entertainment Expo 2018. Podczas tego samego wydarzenia zapowiedziano również, że przed premierą odbędą się betatesty gry dla wybranych graczy.
Odbiór.
Przed premierą.
Niedługo po oficjalnym ujawnieniu, że gra będzie dostępna wyłącznie w module wieloosobowym, gracze wystosowali w Internecie petycję do Bethesda Game Studios o udostępnienie również możliwości gry w pojedynkę, bez konieczności angażowania się w żadne interakcje z innymi graczami.
Po premierze.
Po wydaniu gra spotkała się z negatywnym przyjęciem zarówno recenzentów jak i graczy. Wersja na konsolę Xbox One otrzymała średnią wynoszącą 49/100 z 33 ocen według agregatora Metacritic, wersja na PC uzyskała średnią 52/100 (z 46 recenzji), a na PlayStation 4 53/100 (z 43 recenzji).
Grę krytykowano m.in. za niedopracowanie i niepoprawne działanie wielu elementów rozgrywki, monotonię oraz słabą optymalizację i problemy z płynnym działaniem. Początkowo krytykowano także kompletny brak w grze bohaterów niezależnych, z którymi gracze mogliby wchodzić w interakcje, na niekorzyść "Fallouta 76" działał również brak dialogów i przekazywanie historii poprzez monologi, nagrania głosowe oraz wpisy do terminali.
Wielu krytyków zauważyło również dużą liczbę błędów, które wpływały m.in. na stabilność, optymalizację i ogólne doznania z rozgrywki. W celu poprawy działania gry, Bethesda wydała kilka aktualizacji, mających naprawić błędy, pierwsza z aktualizacji miała rozmiar ponad 50 gigabajtów, czyli prawie tyle co sama gra.
22 grudnia 2018 ogłoszono, że w ramach przeprosin za słabą jakość gry, gracze, którzy zakupili "Fallouta 76" otrzymają darmową kopię "Fallout Classic Collection", zawierającą gry "Fallout", "Fallout 2" i "".
W kwietniu 2020 wydano dodatek "Wastelanders", dodający do gry bohaterów niezależnych. Po wydaniu dodatku poprawiły się recenzje gry, a krytycy chwalili zmiany, jakie zaszły w świecie "Fallouta" dzięki dodaniu bohaterów niezależnych i nowych opcji interakcji.
Sprzedaż.
W pierwszym tygodniu po premierze sprzedano mniej kopii gry niż w pierwszym tygodniu po premierze jej poprzedników: "" i "Fallout 4". Krócej niż tydzień po premierze gra spotkała się z dużym spadkiem ceny, spowodowanym najprawdopodobniej słabą sprzedażą.
Do końca 2018 sprzedano jednak prawie półtora miliona kopii "Fallouta 76".
Kontrowersje.
Początkowo kontrowersje wywołała edycja kolekcjonerska gry: "Fallout 76 Power Armor Edition", edycja ta miała zawierać płócienną torbę, jednak zamiast tego gracze otrzymali torby z nylonu. Po fali reklamacji i zgłoszeń Bethesda wydała oświadczenie, w którym poinformowała, że zabrakło im wcześniej materiału na wykonanie płóciennych toreb. Okazało się jednak, że płócienne plecaki rozdano wcześniej influencerom.
Dopiero pod groźbą pozwu zbiorowego, w grudniu 2018 zapowiedziano, że płócienne torby zostaną dostarczone posiadaczom edycji kolekcjonerskiej w ciągu kilku miesięcy. Obiecane torby dostarczono graczom w czerwcu 2019 roku.
W 2018 Bethesda zleciła również firmie Silver Screen Bottling Company produkcję "Nuka Dark Rum", rumu wzorowanego na napoju obecnym w dodatku "Fallout 4: Nuka-World". W sierpniu 2018 dostępna była przedsprzedaż rumu w cenie 80$. Pierwotnie planowano wypuścić go na rynek w dniu premiery gry, jednak premierę napoju trzeba było przełożyć na grudzień tego samego roku. Po otrzymaniu rumu skrytykowano go m.in. za słabą jakość oraz to, że w reklamach butelki wyglądały na całe wykonane ze szkła, podczas gdy gracze otrzymali zwykłe, szklane butelki w plastikowych obudowach.
We wrześniu 2019 U.S. Consumer Product Safety Commission wycofało ze sprzedaży kolekcjonerskie hełmy wzorowane na grze, w związku z niebezpiecznym poziomem pleśni i powodowaniem niebezpieczeństwa dla zdrowia użytkowników.

</doc>
<doc id="4306922" url="https://pl.wikipedia.org/wiki?curid=4306922" title="Sławkowo (dawne miasto)">
Sławkowo (dawne miasto)

Sławkowo – dawne miasto położone na terenie współczesnej wsi Parkowo, uzyskało lokację miejską przed 1350 rokiem, zdegradowane przed 1450 rokiem.

</doc>
<doc id="4306923" url="https://pl.wikipedia.org/wiki?curid=4306923" title="Inwazja na Afganistan">
Inwazja na Afganistan



</doc>
<doc id="4306927" url="https://pl.wikipedia.org/wiki?curid=4306927" title="Carl August Wilhelm Fromm">
Carl August Wilhelm Fromm

Carl August Wilhelm Fromm (ur. 1786 w Gdańsku, zm. 27 kwietnia 1837 w Gdańsku) – gdański kupiec i duński urzędnik konsularny.
Życiorys.
Jego ojcem był Johann Carl Ludwig Fromm, kupiec gdański i konsul Danii w Gdańsku (1752–1822). Syn Carl August również był kupcem, współzałożycielem Korporacji Kupców ("Die Korporation der Kaufmannschaft zu Danzig") (1822), oraz początkowo konsulem pomocniczym ("adjungeret consul") (1814-1821) a następnie konsulem Danii (1821–1837). Pochowany 3 maja 1837 na cmentarzu przy kościele Zbawiciela na gdańskim Zaroślaku.

</doc>
<doc id="4306928" url="https://pl.wikipedia.org/wiki?curid=4306928" title="Devil May Cry 5">
Devil May Cry 5



</doc>
<doc id="4306929" url="https://pl.wikipedia.org/wiki?curid=4306929" title="Ma’arrzaf">
Ma’arrzaf



</doc>
<doc id="4306934" url="https://pl.wikipedia.org/wiki?curid=4306934" title="Czesław Warsewicz">
Czesław Warsewicz

Czesław Warsewicz (ur. 1969) – polski ekonomista, menedżer i specjalista w zakresie transportu i zarządzania.
Życiorys.
W 1994 ukończył studia na kierunku marketing i zarządzanie w Szkole Głównej Handlowej (SGH). Absolwent Podyplomowego Studium Doktoranckiego w Kolegium Gospodarki Światowej SGH (1997–1999) oraz IESE Business School (Advanced Management Program, 2007). W latach 1993–1999 związany z sektorem prywatnym, w tym m.in. z: Company Assistance sp. z o.o., Raab Karcher Energieservice sp. z o.o, EVIP Internacional sp. z o.o. Od 1997 przez 9 lat związany z giełdową grupą kapitałową Provimi – Rolimpex S. A. W latach 2006–2009 był prezesem zarządu PKP Intercity. Prezes PKP Cargo S.A. w latach 2018-2021.
Czesław Warsewicz jest członkiem rady programowej Prawa i Sprawiedliwości. Od lipca 2017 roku pełni funkcję Przewodniczącego Rady Klastra „Forum na Rzecz Odpowiedzialnego Rozwoju Luxtorpeda 2.0”.

</doc>
<doc id="4306936" url="https://pl.wikipedia.org/wiki?curid=4306936" title="Cerkiew św. Paraskewy w Krywem">
Cerkiew św. Paraskewy w Krywem

Cerkiew św. Paraskewy w Krywem – parafialna cerkiew greckokatolicka, wzniesiona w 1842 w miejscowości Krywe.
Po 1947 wieś całkowicie wysiedlono i zniszczono. Ocalała cerkiew, opuszczona popadła w ruinę. 
Historia.
Pierwsze wzmianki o tutejszej cerkwi pochodzą z 1589, obecna jest trzecią z kolei, zbudowana w 1842 na miejscu poprzedniej wzmiankowanej w 1756. W 1916 była remontowana i częściowo przebudowywana. Opuszczona po 1947. W 1995 zespół cerkiewny (cerkiew, dzwonnica, cmentarz) wpisano do rejestru zabytków. Obecnie cerkiew w ruinie, brak jej dachu. Mury są w większości zachowane. 3 sierpnia 2011 w ruinach cerkwi odbył się ślub jedynych mieszkańców Krywego, Antoniny i Stanisława Majsterków. W 2012 Gmina Lutowiska przeprowadziła częściowy remont obiektu. 
Ulokowana na wzgórku o nazwie Diłok. Wymurowana z kamienia. To budowla orientowana, dwudzielna z prezbiterium zamkniętym półkoliście i szerszą nawą na rzucie prostokąta. 
W zbiorach Muzeum Historycznego w Sanoku znajdują się dwie ikony z Krywego: Zaśnięcie Marii (XVII/XVIII w.) i św. Jerzy (XVIII w.). 
Otoczenie.
Cerkiew otacza wieniec starych lip i jesionów. Obok cerkwi murowana dzwonnica parawanowa na dwa dzwony z drugiej połowy XIX w., obecnie pozbawiona dachu i dzwonów. Na północ od cerkwi resztki zdewastowanego cmentarza parafialnego z kilkoma nagrobkami między innymi Julii i Mikołaja Pisarczyków właścicieli majątku. Cmentarz był porządkowany w 1993. 

</doc>
<doc id="4306939" url="https://pl.wikipedia.org/wiki?curid=4306939" title="Motylkowy taniec Annabelle (film 1894)">
Motylkowy taniec Annabelle (film 1894)



</doc>
<doc id="4306942" url="https://pl.wikipedia.org/wiki?curid=4306942" title="Mount Sinai Hospital">
Mount Sinai Hospital



</doc>
<doc id="4306943" url="https://pl.wikipedia.org/wiki?curid=4306943" title="Mt. Sinai Hospital">
Mt. Sinai Hospital



</doc>
<doc id="4306945" url="https://pl.wikipedia.org/wiki?curid=4306945" title="Mr. Natural">
Mr. Natural



</doc>
<doc id="4306947" url="https://pl.wikipedia.org/wiki?curid=4306947" title="Mr. Natural (album)">
Mr. Natural (album)



</doc>
<doc id="4306949" url="https://pl.wikipedia.org/wiki?curid=4306949" title="Wąwóz Ruska">
Wąwóz Ruska

Wąwóz Ruska – wąwóz na Wyżynie Częstochowskiej, pomiędzy wzgórzami Ruska Góra (481 m) z jednej strony, a Straszykowa Góra (także Straszakowa Góra, 500 m) i Góra Dębowa (437 m) z drugiej. Wchodzi w skład Pasma Smoleńsko-Niegowonickiego i znajduje się w obrębie kompleksu pokrytych lasem wzgórz pomiędzy wsiami Krzywopłoty i Ryczów.
Jest to głęboki i przeważnie suchy wąwóz. W jego południowej części znajdują się wysokie, wapienne skały o pionowych lub przewieszonych ścianach. W jednej z tych skał znajduje się Jaskinia w Straszykowej Górze o dużym otworze wejściowym, niwelacji 21 m i długości 150 m, w innym Zespół Schronisk pod Sosenką.
Nazwa wąwozu pochodzi od wzgórza Ruska Góra, co do pochodzenia zaś nazwy tego wzgórza są dwie wersje. Według jednej z nich w jej lasach po klęsce w bitwie pod Pilicą schroniły się ruskie wojska wspierające polskiego księcia Władysława II w jego walce z braćmi o władzę. Według drugiej wersji od tego, że znajdowała się w obrębie zaboru rosyjskiego, oraz faktu, że w lasach tej góry odbyły się walki Legionów Polskich z wojskami rosyjskimi.
Wąwozem nie prowadzi żaden znakowany szlak turystyczny, ale dnem wąwozu biegnie nieznakowana leśna droga, Dno wąwozu ze skalnymi ścianami znajduje się poza obszarem rezerwatu przyrody Ruskie Góry.

</doc>
<doc id="4306951" url="https://pl.wikipedia.org/wiki?curid=4306951" title="Omar Razzaz">
Omar Razzaz

Omar Razzaz (ur. 1 stycznia 1961) – polityk jordański. 
Ukończył planowanie i ekonomię na Uniwersytecie Harvard. Dyrektor Banku Światowego w Libanie od 2002 do 2006. W latach 2006-2010 Jordańskiego Biura Bezpieczeństwa Socjalnego. Był także dyrektorem Jordańskiego Forum Strategicznego i Banku Ahli.
W latach 2017–2018 minister edukacji. 5 czerwca 2018 objął tekę premiera, po ustąpieniu Haniego al-Mulkiego w wyniku masowych protestów społecznych. Pełnił funkcję do 12 października 2020.

</doc>
<doc id="4306952" url="https://pl.wikipedia.org/wiki?curid=4306952" title="Nauczyciel z przedmieścia">
Nauczyciel z przedmieścia



</doc>
<doc id="4306954" url="https://pl.wikipedia.org/wiki?curid=4306954" title="Kristi Bellock">
Kristi Bellock

Kristi Bellock (ur. 9 lutego 1990 w East Jefferson) – amerykańska koszykarka, występująca na pozycji silnej skrzydłowej, obecnie zawodniczka zespołu DSK Basketball Nymburk.
30 maja 2018 została zawodniczką PGE MKK Siedlce. 25 lutego 2019 opuściła klub, dołączając do czeskiego DSK Basketball Nymburk.

</doc>
<doc id="4306955" url="https://pl.wikipedia.org/wiki?curid=4306955" title="Nowe Sytuacje (zespół muzyczny)">
Nowe Sytuacje (zespół muzyczny)



</doc>
<doc id="4306957" url="https://pl.wikipedia.org/wiki?curid=4306957" title="Polana Brożki">
Polana Brożki

Polana Brożki – polana znajdująca się na zachodnim stoku góry Brożki. Niegdyś zagospodarowana na użytek rolny i pasterski, dziś zarasta w wyniku sukcesji. Jej powierzchnia zmniejszyła się z 6 ha do 2,3 ha. Na polanie znajduje się źródło, rozciąga się z niej bliski widok na masyw Babiej Góry.

</doc>
<doc id="4306961" url="https://pl.wikipedia.org/wiki?curid=4306961" title="Vincenzo Grifo">
Vincenzo Grifo

Vincenzo Grifo (ur. 7 kwietnia 1993 w Pforzheim) – włoski piłkarz niemieckiego pochodzenia występujący na pozycji pomocnika w niemieckim klubie SC Freiburg. W swojej karierze grał także w takich zespołach jak Dynamo Drezno, FSV Frankfurt oraz Borussia Mönchengladbach. Był reprezentantem Włoch do lat 20. W reprezentacji Włoch rozegrał jedno spotkanie z USA.

</doc>
<doc id="4306962" url="https://pl.wikipedia.org/wiki?curid=4306962" title="Q'orianka Kilcher">
Q'orianka Kilcher



</doc>
<doc id="4306963" url="https://pl.wikipedia.org/wiki?curid=4306963" title="Ajn Diwar">
Ajn Diwar

Ajn Diwar (arab. عين ديوار) – wieś w Syrii, w muhafazie Al-Hasaka. W 2004 roku liczyła 938 mieszkańców.

</doc>
<doc id="4306968" url="https://pl.wikipedia.org/wiki?curid=4306968" title="Zuhajrijja">
Zuhajrijja

Zuhajrijja (arab. زهيرية) – wieś w Syrii, w muhafazie Al-Hasaka. W 2004 roku liczyła 1532 mieszkańców.

</doc>
<doc id="4306971" url="https://pl.wikipedia.org/wiki?curid=4306971" title="Święta wojna (film 1965)">
Święta wojna (film 1965)



</doc>
<doc id="4306975" url="https://pl.wikipedia.org/wiki?curid=4306975" title="N-Metylotransferaza glicynowa">
N-Metylotransferaza glicynowa

"N"-Metylotransferaza glicynowa (GNMT, EC 2.1.1.20) – enzym katalizujący reakcję chemiczną:
Enzym ten należy do transferaz, a konkretnie do metylotransferaz. Enzym ten uczestniczy w metabolizmie glicyny, seryny i treoniny.
"N"-Metylotransferaza glicynowa jest konserwowana u ssaków i u człowieka wykazuje zwiększoną wydajność ("Kcal") w porównaniu do białek homologicznych myszy i szczura. Zaburzenia w funkcjonowaniu tego enzymu powodują zwiększenie poziomu metioniny w osoczu krwi (hipermetioninemia). Odnotowano także zwiększone ryzyko chorób wątroby. U myszy brak "N"-metylotransferazy glicynowej objawiał się wystąpieniem stłuszczeniowej choroby wątroby oraz rakiem wątrobowokomórkowym.

</doc>
<doc id="4306978" url="https://pl.wikipedia.org/wiki?curid=4306978" title="Al-Mustafawijja">
Al-Mustafawijja

Al-Mustafawijja (arab. المصطفاوية) – wieś w Syrii, w muhafazie Al-Hasaka. W 2004 roku liczyła 1112 mieszkańców.

</doc>
<doc id="4306979" url="https://pl.wikipedia.org/wiki?curid=4306979" title="Góra Dębowa (437 m)">
Góra Dębowa (437 m)

Góra Dębowa – wzgórze o wysokości 437 m n.p.m. na Wyżynie Częstochowskiej, w gminie Ogrodzieniec, powiecie zawierciańskim, województwie śląskim. Wchodzi w skład Pasma Smoleńsko-Niegowonickiego i znajduje się w obrębie kompleksu pokrytych lasem wzgórz pomiędzy wsiami Ryczów, Hucisko i Krzywopłoty. W kompleksie tym wyróżnia się jeszcze wzniesienia: Ruska Góra (481 m), Ruska Góra (465 m), Długa Góra (468 m), Zbączysko, Kaczmarkowa Skała, Straszykowa Góra i inne bezimienne.
Góra Dębowa jest całkowicie porośnięta lasem. Znajdują się w nim wapienne skały. Północno-wschodnimi stokami prowadzi żółty szlak turystyczny z Ryczowa do Krzywopłotów. Stoki wschodnie opadają do skalistego Wąwozu Ruska.

</doc>
<doc id="4306984" url="https://pl.wikipedia.org/wiki?curid=4306984" title="Flisowe Źródliska">
Flisowe Źródliska

Flisowe Źródliska – leśny rezerwat przyrody położony na terenie gminy Dobiegniew w powiecie strzelecko-drezdeneckim (województwo lubuskie). Powierzchnia rezerwatu wynosi 9,73 ha. W skład rezerwatu wchodzą grunty Skarbu Państwa w zarządzie Nadleśnictwa Głusko.
Został utworzony na mocy Zarządzenia Nr 17/2011 Regionalnego Dyrektora Ochrony Środowiska w Gorzowie Wielkopolskim z dnia 10 maja 2011 r. Celem ochrony rezerwatu jest zachowanie kompleksu źródliskowego wraz z otaczającym lasem oraz charakterystycznych roślin i zwierząt. Zidentyfikowano tu następujące rodzaje siedlisk przyrodniczych: rozfragmentowaną część kopuły źródliskowej oraz nisze erozyjne z roślinnością źródliskową, niżowy łęg jesionowo-olszowy stanowiący główny kompleks leśny rezerwatu oraz grąd zachodnioeuropejski.
Do objętych ochroną gatunków roślin występujących na terenie rezerwatu należą: kruszczyk szerokolistny, tujowiec tamaryszkowaty, widłoząb miotłowy. Flisowe Źródliska są także ostoją licznych gatunków zwierząt – płazów, gadów, ptaków i ssaków.
Obszar rezerwatu podlega ochronie czynnej.
Rezerwat leży w granicach Obszaru Chronionego Krajobrazu Puszcza Drawska oraz dwóch obszarów sieci Natura 2000 – ptasiego „Lasy Puszczy nad Drawą” PLB320016 oraz siedliskowego „Uroczyska Puszczy Drawskiej” PLH320046.

</doc>
<doc id="4306985" url="https://pl.wikipedia.org/wiki?curid=4306985" title="Rezerwat przyrody Flisowe Źródliska">
Rezerwat przyrody Flisowe Źródliska



</doc>
<doc id="4306986" url="https://pl.wikipedia.org/wiki?curid=4306986" title="Góra Dębowa">
Góra Dębowa



</doc>
<doc id="4306987" url="https://pl.wikipedia.org/wiki?curid=4306987" title="Szczyt koreański">
Szczyt koreański



</doc>
<doc id="4306993" url="https://pl.wikipedia.org/wiki?curid=4306993" title="Oblężenie La Rochelle (1627-1628)">
Oblężenie La Rochelle (1627-1628)



</doc>
<doc id="4306996" url="https://pl.wikipedia.org/wiki?curid=4306996" title="Kazimierz Cypryniak">
Kazimierz Cypryniak

Kazimierz Cypryniak (ur. 16 grudnia 1934 w Wólce Okopskiej) – polski działacz partyjny, członek Biura Politycznego PZPR.
Życiorys.
W latach 1951–1953 był pracownikiem gminnej spółdzielni w Dorohusku, w 1954 został członkiem PZPR. W 1960 ukończył studia w Wyższej Szkole Rolniczej w Szczecinie, następnie rozpoczął pracę w aparacie partyjnym.
W latach 1960–1961 pracował jako instruktor, w latach 1961–1963 jako sekretarz w Komitecie Powiatowym PZPR w Stargardzie Szczecińskim, w latach 1963–1969 był I sekretarzem Komitetu Powiatowego PZPR w Goleniowie, w latach 1969–1971 I sekretarzem Komitetu Powiatowego PZPR w Stargardzie Szczecińskim. Od kwietnia 1971 do listopada 1980 był sekretarzem Komitetu Wojewódzkiego PZPR w Szczecinie. W lutym 1980 został zastępcą członka, od października 1980 do lipca 1981 był członkiem KC PZPR. Od listopada 1980 do maja 1981 był I sekretarzem KW PZPR w Szczecinie. W kwietniu 1981 został sekretarzem KC PZPR. Od lipca 1981 do maja 1985 był kierownikiem Wydziału Organizacyjnego KC PZPR, w maju 1985 został ponownie zastępcą członka KC PZPR i równocześnie kierownikiem Wydziału Polityczno-Organizacyjnego KC PZPR. W grudniu 1985 został członkiem Zespołu do rozpatrzenia i przygotowania propozycji dotyczących uzupełnień i zmian w "Statucie PZPR" przed X Zjazdem PZPR, który odbył się w lipcu 1986. W lipcu 1986 został członkiem Komitetu Centralnego PZPR i równocześnie sekretarzem KC PZPR, podlegały mu wówczas Wydział Polityczno-Organizacyjny i Wydział Gospodarki Wewnątrzpartyjnej.
W marcu 1988 stanął na czele powołanego przez KC PZPR zespołu do opracowania propozycji reformy modelu socjalistycznego państwa polskiego, miał tam kontrolować prace grupy należących w większości do partii naukowców reprezentujących różne dyscypliny nauk społecznych. W grudniu 1988 został członkiem Biura Politycznego KC PZPR i równocześnie przewodniczącym Centralnej Komisji Kontrolno-Rewizyjnej PZPR. Nie należał do zwolenników podjęcia rozmów przy Okrągłym Stole, jednak następnie uczestniczył w nich, w zespole ds. reform politycznych. Był kandydatem na koordynatora kampanii wyborczej PZPR przed wyborami parlamentarnymi w czerwcu 1989, ale odmówił przyjęcia tej funkcji. W II turze tych wyborów wystartował jako kandydat w okręgu wyborczym nr 46 na miejsce dodatkowe, po odrzuceniu w I turze kandydatów z tzw. listy krajowej, jednak przegrał z Marianem Orzechowskim. W sierpniu 1989 powierzono mu w ramach Sekretariatu KC PZPR nadzór nad organami kontroli państwowej i społecznej. Funkcje członka Biura Politycznego KC PZPR i przewodniczącego Centralnej Komisji Kontrolno-Rewizyjnej PZPR pełnił do rozwiązania partii w styczniu 1990
W PRL był odznaczony m.in. Krzyżem Kawalerskim i Krzyżem Komandorskim Orderu Odrodzenia Polski oraz Orderem Sztandaru Pracy I klasy.

</doc>
<doc id="4306998" url="https://pl.wikipedia.org/wiki?curid=4306998" title="Pierwsze spotkanie przywódców Stanów Zjednoczonych i Korei Północnej">
Pierwsze spotkanie przywódców Stanów Zjednoczonych i Korei Północnej

Pierwsze spotkanie przywódców Stanów Zjednoczonych i Korei Północnej – pierwsze w historii bilateralne spotkanie przywódców Stanów Zjednoczonych i Korei Północnej – prezydenta Donalda Trumpa i najwyższego przywódcy Kim Dzong Una, do którego doszło w Singapurze, w hotelu Capella na wyspie Sentosa 12 czerwca 2018 roku.
Najpierw przywódcy spotkali się „w cztery oczy”, tylko w towarzystwie tłumaczy, w dalszej części towarzyszyły im delegacje. Prezydentowi Trumpowi towarzyszyli sekretarz stanu Mike Pompeo, doradca ds. bezpieczeństwa narodowego John R. Bolton oraz John F. Kelly – szef personelu Białego Domu. W skład delegacji koreańskiej wchodzili minister spraw zagranicznych Ri Yong Ho oraz dwaj wiceprzewodniczący Partii Pracy Korei – Ri Su Jong i generał Kim Yŏng Ch'ŏl. Następnie obaj przywódcy zjedli razem lunch.
Spotkanie zakończyło się podpisaniem porozumienia, w którym Stany Zjednoczone i Korea Północna zadeklarowały się do nawiązania nowych relacji, współpracy na rzecz zaprowadzenia pokoju na Półwyspie Koreańskim. Koreańska Republika Ludowo-Demokratyczna zobowiązała się do podtrzymania deklaracji ze szczytu w Panmundżom, gdzie Kim Dzong Un i prezydent Korei Południowej Mun Jae-in zadeklarowali pełną denuklearyzację Półwyspu oraz chęć formalnego zakończenia wojny koreańskiej. W tekście amerykańsko-północnokoreańskiego porozumienia znalazły się także informacje o amerykańskich gwarancjach bezpieczeństwa dla KRLD oraz o współpracy w wydobyciu i repatriacji szczątków jeńców wojennych i osób zaginionych podczas wojny koreańskiej.
Zapowiedziano kolejne spotkania obu przywódców, w tym wizytę Kim Dzong Una w Białym Domu.

</doc>
<doc id="4307004" url="https://pl.wikipedia.org/wiki?curid=4307004" title="III Zawody Speed–Star – Zawody spadochronowe Antek – Gliwicka Gwiazda 2018">
III Zawody Speed–Star – Zawody spadochronowe Antek – Gliwicka Gwiazda 2018

III Zawody Speed–Star – Zawody spadochronowe "Antek – Gliwicka Gwiazda 2018" – odbyły się 29 września 2018 roku na gliwickim lotnisku w Gliwicach. Gospodarzem Mistrzostw był Aeroklub Gliwicki, a organizatorem Sekcja Spadochronowa Aeroklubu Gliwickiego. Skoki wykonywano z wysokości 2500 metrów i czas mierzony 25 sekund, z samolotu An-2TD SP-AOB, pilotowanego przez Jacka Niezgodę, Tadeusza Lewickiego (II pilot, 3 wyloty) i Marcina Woźniewskiego. Wykonano 9 wylotów.
Zawody rozegrano w jednej kategorii:
Kierownikiem sportowym zawodów był Jan Isielenis, a sędzią głównym zawodów Ryszard Koczorowski.
Źródło
Uczestnicy.
W zawodach wystartowało 6 zespołów .

</doc>
<doc id="4307009" url="https://pl.wikipedia.org/wiki?curid=4307009" title="Kościół Opatrzności Bożej w Katowicach">
Kościół Opatrzności Bożej w Katowicach

Kościół Opatrzności Bożej – rzymskokatolicki kościół parafialny należący do dekanatu Katowice-Śródmieście archidiecezji katowickiej. Znajduje się w katowickiej dzielnicy Zawodzie.
Historia.
Już w 1910 parafia w Bogucicach zakupiła działkę w Zawodziu, na której planowano wybudować nowy kościół. W latach 20. XX wieku teren ten został powiększony do powierzchni 5,721 m2, poprzez dokupienie kolejnej parceli. 13 października 1924 utworzony został Komitet Budowy Kościoła, na czele którego stanął ks. Franciszek Ścigała, proboszcz z Bogucic. 24 kwietnia 1925 Komitet przekształcił się w Towarzystwo Budowy Kościoła na Zawodziu. Prezesem Towarzystwa został p. Kosan, właściciel drukarni „Stella”. W 1926 mianowano lokalistę planowanej parafii, został nim ks. Antoni Linder z parafii w Siemianowicach Śląskich, a 1 stycznia 1927 erygowano parafię (wydzieloną z parafii św. Szczepana w Bogucicach). Do października 1928 nabożeństwa odbywały się w tymczasowym kościele, w sali w gospodzie Jana Posza przy ul. Murckowskiej.
Projekt kościoła opracował w 1929 Tadeusz Łobos, architekt z Katowic. Świątynia miała być trójnawowa, z transeptem i wieżą z boku, o konstrukcji ramowej żelbetowej wypełnionej cegłą. Projekt został zatwierdzony przez kurię katowicką 17 stycznia 1930 i w tym samym roku przystąpiono do prac budowlanych.
Budowa świątyni została rozpoczęta w dniu 30 sierpnia 1930 roku, 31 sierpnia został poświęcony kamień węgielny, natomiast już 4 października 1931 roku budowla została poświęcona przez dziekana ks. J. Lubisa. Budowę prowadziło przedsiębiorstwo Leopolda Dębińskiego. Pozostałe prace zlecono firmom: Gottfried Heinzel z Siemianowic (witraże), „Triton” z Katowic (prace wiertnicze), Franciszek Bier z Załęża (posadzki), „Krzyżanowski” z Zawodzia (żelazne ramy okienne), „Kutsch” z Zawodzia (drzwi), „Brody” z Zawodzia (ławki kościelne).
W sierpniu 1931 roku trwały prace wykończeniowe (wykonanie posadzek, instalacji elektrycznej, wstawienie ławek). Z kaplicy cmentarnej z Bogucic został przeniesiony ołtarz. 20 maja 1933 roku został poświęcony nowy boczny ołtarz św. Floriana, ufundowany przez pracowników huty Kunegunda. Na ołtarzu jest przedstawiony św. Florian w otoczeniu św. Barbary i św. Katarzyny. 19 stycznia 1936 roku został poświęcony pierwszy z trzech dzwonów o nazwie św. Barbara (wykonanego przez firmę Karola Schwabego z Białej k. Bielska). Pozostałe dwa – św. Florian i św. Antoni – zostały poświęcone w 1937 roku, ale w 1942 roku skonfiskował je i wywiózł okupant hitlerowski. W dniu 1 września 1936 roku rozpoczęły się prace budowlane przy wykończeniu wieży świątyni, która przy budowie gmachu świątyni została wzniesiona tylko do drugiej kondygnacji. 9 września 1943 roku zostały poświęcone organy, które zostały wykonane w zakładzie Carla Berschdorfa z Nysy. 21 lutego 1945 roku świątynia została poważnie uszkodzona na skutek eksplozji wagonów z materiałami wybuchowymi, ustawionych na pobliskiej rampie kolejowej. We wrześniu 1950 roku w świątyni została położona nowa posadzka. W latach 1953-1954 wnętrze ozdobiła polichromia autorstwa Adama Bunscha.
Obiekt wpisano do rejestru zabytków nieruchomych województwa śląskiego 29 maja 2019 (nr rej. A/515/2019).
Otoczenie.
Obok kościoła znajduje się plebania wybudowana w latach 1948-1949 według projektu architekta Józefa Golasowskiego z Mysłowic. W 1988 oddano do użytku dom katechetyczny wybudowany po stronie wschodniej kościoła.

</doc>
<doc id="4307014" url="https://pl.wikipedia.org/wiki?curid=4307014" title="Brożki (szczyt)">
Brożki (szczyt)

Brożki (1235 m) – szczyt w Paśmie Policy w Beskidzie Żywieckim, położony między szczytami Pólko (1248,5 m) i Głowniak (1090 m). Na mapie Compassu szczyt ma nazwę Brozki. Na Brożkach główna grań Pasma Policy zmienia kierunek; od Głowniaka do Brożków biegnie w kierunku północno-zachodnim, od Brożków do Policy przez Pólko w kierunku północnym. Brożki są też zwornikiem dla krótkiego grzbietu opadającego w południowo-zachodnim kierunku.
Przez Brożki prowadzi główny, graniowy szlak Pasma Policy. Omija jego wierzchołek trawersując jego wschodnie zbocza w niewielkiej odległości od szczytu. Tuż poniżej tego szlaku na trawiastej płaśni znajduje się źródło. Nieco powyżej niego szlak znów wychodzi na grań Pasma Policy. Z niewielkiej, porośniętej borówczyskiem polanki na lewo odchodzi ścieżka prowadząca na polanę Brożki.
Na południowym stoku Brożek znajduje się miejsce zwane Mogiłą, które wzięło swoją nazwę od symbolicznego grobu usypanego w miejscu tragicznej śmierci kobiety z Ochlipowa. Zamarzła podczas śnieżnej zamieci, która dopadła ją tutaj, gdy wracała z odpustu w Zawoi. Na miejscu jej śmierci ułożono kopczyk z kamieni, który później powiększał się, gdyż przechodzący tędy dokładali następne kamienie. Z czasem jednak ścieżka zanikła, a kopczyk stał się niemożliwy do znalezienia lub zniszczony między wykrotami drzew. Nieopodal Mogiły stał niegdyś drewniany schron robotników leśnych „Chatka nad Mogiłą".
Na południowo-wschodnim stoku Brożków jest jaskinia Dziura w Rowie.

</doc>
<doc id="4307015" url="https://pl.wikipedia.org/wiki?curid=4307015" title="Kyara Linskens">
Kyara Linskens

Kyara Linskens (ur. 13 listopada 1996 w Brugii) – belgijska koszykarka występująca na pozycji środkowej, reprezentantka kraju, obecnie zawodniczka Jenisieju Krasnojarsk.
22 maja 2018 została zawodniczką InvestInTheWest AZS AJP Gorzowa Wielkopolskiego.
30 września 2019 dołączyła do rosyjskiego Jenisieju Krasnojarsk.

</doc>
<doc id="4307016" url="https://pl.wikipedia.org/wiki?curid=4307016" title="Yasser Ayyash">
Yasser Ayyash

Yasser Hanna Ayyash (ur. 4 grudnia 1955 w Irbidzie) – duchowny melchicki, od 2018 egzarcha patriarszy Jerozolimy. Sakry udzielił mu Grzegorz III Laham.

</doc>
<doc id="4307026" url="https://pl.wikipedia.org/wiki?curid=4307026" title="UkrGazEnergo">
UkrGazEnergo



</doc>
<doc id="4307028" url="https://pl.wikipedia.org/wiki?curid=4307028" title="Parafia św. Marka Ewangelisty w Siedlątkowie">
Parafia św. Marka Ewangelisty w Siedlątkowie

Parafia Świętego Marka Ewangelisty w Siedlątkowie – parafia rzymskokatolicka, znajdująca się w diecezji włocławskiej, w dekanacie dobrskim. 
Parafia w Siedlątkowie jest najmniejszą parafią w Polsce i liczba jej wiernych wynosi około 150.
W skład parafii wchodzą wsie Księża Wólka, Nerki oraz Siedlątków. Parafię utworzono w 1642 roku z części parafii św. Katarzyny w Pęczniewie, w 1882 roku stała się jej filią. Ponownie usamodzielniła się w 1958 roku.

</doc>
<doc id="4307036" url="https://pl.wikipedia.org/wiki?curid=4307036" title="Dehydrogenaza sarkozynowa">
Dehydrogenaza sarkozynowa

Dehydrogenaza sarkozynowa, FPIV (EC 1.5.8.3) – mitochondrialny enzym katalizujący reakcję chemiczną:
Kofaktorem dehydrogenazy sarkozynowej jest FAD. Enzym ten poprzez białko flawinowe transportujące elektrony łączy się z łańcuchem oddechowym.
Stała Michaelisa ("K"m) tej dehydrogenazy wynosi 0,5 mM przy szybkości maksymalnej ("V"max) wynoszącej 16 mmol/h/mg białka. Inhibitorem enzymu jest kwas metoksyoctowy ().
Mutacje genu dehydrogenazy sarkozynowej objawiają się w formie łagodnego fenotypu jako autosomalna recesywna choroba genetyczna o nazwie sarkozynemia, która manifestuje się bardzo wysokim stężeniem sarkozyny w krwi i moczu nie powodując innych problemów dla organizmu.

</doc>
<doc id="4307038" url="https://pl.wikipedia.org/wiki?curid=4307038" title="Tall Ulu as-Sanija">
Tall Ulu as-Sanija

Tall Ulu as-Sanija (arab. تل علو الثانية) – wieś w Syrii, w muhafazie Al-Hasaka. W 2004 roku liczyła 648 mieszkańców.

</doc>
<doc id="4307039" url="https://pl.wikipedia.org/wiki?curid=4307039" title="Tall Ulu Faukani">
Tall Ulu Faukani

Tall Ulu Faukani (arab. تل علو فوقاني) – wieś w Syrii, w muhafazie Al-Hasaka. W 2004 roku liczyła 272 mieszkańców.

</doc>
<doc id="4307040" url="https://pl.wikipedia.org/wiki?curid=4307040" title="Pepita Jiménez">
Pepita Jiménez

Pepita Jiménez – debiutancka powieść hiszpańskiego pisarza Juana Valery, po raz pierwszy wydana w 1874 roku.
Fabuła.
Akcja powieści toczy się w małej miejscowości andaluzyjskiej w XIX wieku. Luis de Vargas, młody seminarzysta, powraca do rodzinnej wioski po studiach w wielkim mieście. Będąc absolwentem seminarium a ponadto synem kacyka wzbudza podziw i uznanie mieszkańców wioski. Znajome kobiety pragną się nim zajmować i uznają go za świętego. W czasie pobytu w wiosce, młodzieniec pewny swego powołania pragnie skupić się na dalszym rozwoju duchowym i przygotowaniu się do kapłaństwa. Z drugiej jednak strony jego ojciec dba o to, by chłopak poznał również rozrywki jakie oferuje tutejsze życie. Luis początkowo niechętnie uczy się zwyczajów i krytykuje zacofanie wiejskiej ludności. Zachowanie prostych ludzi razi młodzieńca, który powrócił ze studiów. Z biegiem czasu docenia jednak niektóre umiejętności, jakie posiada to społeczeństwo, przekonuje się do nich i pragnie im dorównać. Najsilniejszym przeżyciem dla Luisa jest poznanie młodej wdowy Pepity Jiménez, która cieszy się szacunkiem i pochlebnymi opiniami w całej wsi. Jest to piękna dziewczyna, która została wydana za mąż za starszego człowieka z polecenia swojej matki. Posłuszna i pełna pokory Pepita godzi się z losem i wiernie opiekuje swoim mężem aż do jego śmierci. Po zostaniu wdową toczy pełne skromności i dobra życie. Od momentu poznania się Luisa i Pepity, dziewczyna wywiera wielki wrażenie na młodym człowieku, który wcześniej przebywał w samotności otaczając się książkami. Luis towarzyszy Pepicie w codziennych spacerach i spotkaniach towarzyskich. Stopniowo para poznaje się i zakochuje w sobie. Początkowo Luis broni się przed tym uczuciem, pragnąc zachować wierność zasadom, które przyjął w życiu. Chce również być pokorny wobec ojca, któremu wcześniej spodobała się młoda Pepita i który planował prosić dziewczynę o rękę. Po wielkiej walce wewnętrznej, rozterkach między wyborem drogi życiowej, miłość i naturalna chęć bycia szczęśliwym zwyciężają. Luis przyznaje przed samym sobą i ojcem, że pragnie być z Pepitą. Ojciec Luisa, mimo że sam pragnął poślubić Pepitę, zaskakująco godzi się z tym, że dziewczyna wybrała jego młodego syna i cieszy się z ich szczęścia.
Cechy i przesłanie utworu.
Pepita Jiménez jest to realistyczna powieść składająca z wprowadzenia przez autora  (Nescit labi virtus), pierwszej i trzeciej części epistolarnej oraz drugiej narracyjnej. Z lekką ironią autor ukazuje wyidealizowaną wizję ówczesnego społeczeństwa wraz z barwnymi opisami przyrody i bogatym przedstawieniem zwyczajów życia codziennego w Andaluzji. W powieści autor dokonuje obserwacji rozwoju psychologicznego postaci, przedstawiając nam bogatą analizę uczuć i przemyśleń bohaterów. W czasie całego pobytu główny bohater pisze regularnie listy do swojego wuja, w których możemy zaobserwować stopniowy rozwój, dylematy aż w końcu wyzwolenie głównego bohatera i pogodzenie się z powołaniem do zwyczajnej ludzkiej miłości. Jest to wielka próba utrzymania zasad religijnych w walce z pasją, młodością i ludzkimi odruchami poszukiwania szczęścia. Poprzez listy pisane przez bohatera pisarz wychwala przyrodę tego regionu, zwyczaje i tradycje ludności andaluzyjskiej.
Opinie krytyków.
Powieść po wydaniu została oceniona przez niektórych krytyków jako niemoralna, jednak styl pisania jest wyjątkowo subtelny, przyjemny często też żartobliwy przez co książka osiągnęła wielki sukces w Hiszpanii i następnie została przetłumaczona na 10 języków. Tematy poruszane przez autora mogą wydać się przyziemne, akcja prosta i krótka jednak przybliżenie obrazu Andaluzji poprzez opisy natury oraz analiza psychologiczna bohatera ukazują prawdziwy talent i kunszt pisarza.

</doc>
<doc id="4307041" url="https://pl.wikipedia.org/wiki?curid=4307041" title="Haddad (Syria)">
Haddad (Syria)

Haddad (arab. حداد) – wieś w Syrii, w muhafazie Al-Hasaka. W 2004 roku liczyła 565 mieszkańców.

</doc>
<doc id="4307043" url="https://pl.wikipedia.org/wiki?curid=4307043" title="Kauz Szarki">
Kauz Szarki

Kauz Szarki (arab. كوز شرقي) – wieś w Syrii, w muhafazie Al-Hasaka. W 2004 roku liczyła 1018 mieszkańców.

</doc>
<doc id="4307044" url="https://pl.wikipedia.org/wiki?curid=4307044" title="HC Koszyce">
HC Koszyce



</doc>
<doc id="4307047" url="https://pl.wikipedia.org/wiki?curid=4307047" title="Stanisław Szymborski">
Stanisław Szymborski

Stanisław Szymborski (ur. 25 kwietnia 1906 w Warszawie, zm. 13 marca 1983 w Sopocie) – polski inżynier, specjalizujący się w badaniach środowiska wodnego, założyciel Stacji Morskiej w Sopocie i wiodący organizator polskiej oceanologii, harcmistrz.
Biografia.
Propagator turystyki kajakowej, autor przewodników dla wodniaków. Działacz harcerski odznaczony złotym krzyżem „Za zasługi dla harcerstwa”. Współzałożyciel i członek pierwszego Zarządu Akademickiego Związku Morskiego założonego we Lwowie w 1933 roku. Uczestnik w stopniu oficera w pierwszym rejsie „Zawiszy Czarnego” do Londynu pod dowództwem Generała Mariusza Zaruskiego. Po wojnie, w roku 1947, uczestniczył w rejsie do Szwecji. Studiował na Wydziale Inżynierii Lądowej i Wodnej na Politechnice Lwowskiej, którą ukończył w 1938 roku jako mgr inż. hydrotechniki i pozostając na niej pracował jako wykładowca i asystent prof. Kazimierza Bartla. W czasie okupacji działał w Armii Krajowej W kwietniu 1945 r. przyjechał do Sopotu z prof. Eugeniuszem Kwiatkowskim jako członek Delegatury Rządu do spraw Wybrzeża. Początkowo podjął pracę organizacyjno-administracyjną, a następnie kontynuował pracę naukową na Politechnice Gdańskiej.
Opiekun Naukowego Koła Badań Podwodnych przy Politechnice Gdańskiej, przemianowanego na Gdański Klub Płetwonurków "Rekin".
Założyciel i w latach 1953-1976 kierownik Stacji Morskiej w Sopocie, której sukcesorem jest obecny Instytut Oceanologii Polskiej Akademii Nauk w Sopocie. W latach 1961-1983 był sekretarzem naukowym Komitetu Badań Morza Polskiej Akademii Nauk oraz inicjatorem i współorganizatorem czasopisma naukowego „Oceanologia”, które zaczęto wydawać w 1971 roku, obecnie kwartalnik jest wydawnictwem rejestrowanym przez Listę Filadelfijską. Autor licznych prac naukowych oraz książek popularnonaukowych o tematyce morskiej i turystycznej.
Pochowany na cmentarzu katolickim w Sopocie (kwatera G4-4-19).
Jego synem jest Krzysztof Szymborski, polski fizyk.

</doc>
<doc id="4307049" url="https://pl.wikipedia.org/wiki?curid=4307049" title="Jarosław Kozidrak">
Jarosław Kozidrak

Jarosław Marek Kozidrak (ur. 8 stycznia 1955 w Lublinie, zm. 12 czerwca 2018 tamże) – polski gitarzysta i klawiszowiec, wokalista i kompozytor, założyciel zespołu Bajm.
W młodości wraz ze starszą siostrą Mariolą założył zespół Oda 70. W okresie studiów grał w rockowym zespole Targowisko Próżności. W 1978 z młodszą siostrą Beatą, Andrzejem Pietrasem i Markiem Winiarskim założył zespół Bajm, w którym grał na gitarze elektrycznej, instrumentach klawiszowych oraz śpiewał. Jako członek zespołu brał udział w nagraniu trzech pierwszych płyt: "Bajm" (1983), "Martwa woda" (1985) oraz "Chroń mnie" (1986). Był m.in. kompozytorem takich piosenek jak „Józek, nie daruję ci tej nocy”, „Nie ma wody na pustyni”, „Piechotą do lata” czy „Dwa serca, dwa smutki”. Z zespołu odszedł w 1987, aczkolwiek sporadycznie grywał na jego koncertach. W 1999 wydał płytę "Instrumentalne", zawierającą instrumentalne wersje przebojów Bajmu. 
W 2002 z list Polskiego Stronnictwa Ludowego kandydował do lubelskiej rady miejskiej. 
Został pochowany na cmentarzu przy ul. Lipowej w Lublinie w grobie rodzinnym.
Życie prywatne.
Miał starszą o trzy lata siostrę Mariolę i młodszą o pięć lat siostrę Beatę. Z żoną Grażyną miał syna Marcina.

</doc>
<doc id="4307052" url="https://pl.wikipedia.org/wiki?curid=4307052" title="Douwe Egberts">
Douwe Egberts



</doc>
<doc id="4307060" url="https://pl.wikipedia.org/wiki?curid=4307060" title="Timeless">
Timeless



</doc>
<doc id="4307063" url="https://pl.wikipedia.org/wiki?curid=4307063" title="Jaskinia w Straszykowej Górze">
Jaskinia w Straszykowej Górze

Jaskinia w Straszykowej Górze – jaskinia na Wyżynie Częstochowskiej, w obrębie wsi Ryczów, w województwie śląskim, powiecie zawierciańskim, w gminie Ogrodzieniec. Znajduje się w orograficznie lewych zboczach Wąwozu Ruska.
Opis jaskini.
Jaskinia składa się z dwóch bardzo różniących się części. Tzw. "stara jaskinia" wytworzona jest w twardych wapieniach skalistych i ma postać obszernego tunelu, którego dno wznosi się do góry, a jednocześnie strop ulega obniżeniu. Od tunelu tego odchodzą krótkie odgałęzienia i kominek. Jedno z odgałęzień wychodzi na półkę skały, kominek na jej powierzchnię, pozostałe są ślepe. Odsłonięte w 1984 r. wejście do "nowej jaskini" to ciasny przełaz w miękkich wapieniach uławiconych. Przechodzi on w kręty tunel o wysokości około 2 m i długości 64 m. Na końcu tunel rozgałęzia się; jedno z odgałęzień jest ślepe, drugie przechodzi w komin o wysokości 18 m. W końcowej części korytarza i w jego kominie znajdują się nacieki: stalagmity o długości do 30 cm, stalaktyty, draperie, a także pizolity. Szata naciekowa dobrze zachowała się w kominie, gdyż jest on trudno dostępny, a wejście mało widoczne. Namulisko jaskini jest natomiast silnie zdewastowane.
Historia eksploracji.
Duży, prostokątny otwór wylotowy jaskini znajduje się w jednej ze skał w orograficznie lewym zboczu wąwozu Ruska, na wysokości około 10 m nad dnem wąwozu i jest łatwo dostępny. Z tego powodu jaskinia była znana od dawna. W czasie II wojny światowej podobno ukrywali się w niej Żydzi, co było przyczyną, że później przeszukiwali ją poszukiwacze skarbów. W 1984 roku „nowe” partie jaskini odsłonił Paweł Bednarz. W trzy lata później w namulisku tych partii odkryto kilof liczący około 80 lat, tak więc nie były to partie wcześniej nieznane.
Po raz pierwszy odnotował jaskinię Kazimierz Kowalski w 1951 roku. Opis i plan jaskini znajduje się w wykonanej w 1991 roku dokumentacji dla Zarządu Zespołu Jurajskich Parków Krajobrazowych woj. katowickiego oraz w dokumentacji z roku 2000 wykonanej na zlecenie Ministerstwa Środowiska.

</doc>
<doc id="4307068" url="https://pl.wikipedia.org/wiki?curid=4307068" title="World of Dance">
World of Dance

World of Dance – talent show emitowany w amerykańskiej stacji telewizyjnej NBC, który zadebiutował na antenie amerykańskiej telewizji 30 maja 2017. Pomysłodawczynią formatu jest amerykańska aktorka, tancerka i piosenkarka Jennifer Lopez.
Zasady.
W programie biorą udział tancerze i grupy taneczne, reprezentujące każdy styl taneczny.
Uczestnicy dzieleni są na cztery grupy:
Konkurs podzielony jest na pięć etapów:
Jurorzy przyznają do 20 punktów w każdej z pięciu kategorii. Wynik tancerza(y) stanowi średnia punktów od trojga jurorów. Tymi kategoriami są:

</doc>
<doc id="4307097" url="https://pl.wikipedia.org/wiki?curid=4307097" title="Wolfgang Paalen">
Wolfgang Paalen

Wolfgang Paalen (ur. 22 lipca 1905 w Wiedniu, zm. 24 września 1959 w Taxco de Alarcón) – austriacko-meksykański malarz, rzeźbiarz i filozof.
Życiorys.
W latach 1934–1935 był członkiem grupy Abstraction-Création, w 1935 dołączył do wpływowego ruchu surrealistów i był jednym z jego wybitnych przedstawicieli aż do 1942. Podczas pobytu na emigracji w Meksyku założył swój własny, anty-surrealistyczny magazyn artystyczny "DYN", w którym podsumował krytyczną postawę wobec radykalnego subiektywizmu i freudomarksizmu w surrealizmie poprzez swoją filozofię przygodności. Powrócił do grupy w latach 1951–1954, podczas pobytu w Paryżu. Ostatnie lata Paalena w Meksyku charakteryzowały się rosnącymi problemami zdrowotnymi, głównie z powodu jego depresji dwubiegunowej (maniakalno-depresyjnej). 24 września 1959 popełnił samobójstwo, strzelając sobie w głowę z broni palnej.

</doc>
<doc id="4307101" url="https://pl.wikipedia.org/wiki?curid=4307101" title="Marex Chorzów">
Marex Chorzów



</doc>
<doc id="4307104" url="https://pl.wikipedia.org/wiki?curid=4307104" title="Synanon">
Synanon

Synanon – odmiana społeczności leczniczej, wspólnota dla osób uzależnionych lub popadających w uzależnienie, których wspólnym celem jest wyjście z tych problemów poprzez pracę.
Historia.
Początki tego modelu wsparcia sięgają lat 50. XX wieku – ruch powstał w Santa Monica w Kalifornii (USA) w 1958. Założycielem był Charles Dederich. W 1963 utworzono w Nowym Jorku "Dayton Village". Ta społeczność (podobnie, jak założona kilka lat później "Phoenix House") stała się modelowa dla innych amerykańskich wspólnot. W Europie pierwszymi grupami były "Ralpha House" i "Phoenix House" (Wielka Brytania). W 1972 powstała społeczność "Emiliehofen" (Holandia). W Polsce pierwszą społecznością tego typu był ośrodek terapii uzależnień założony przez Marka Kotańskiego w Głoskowie koło Garwolina (1978).
Charakterystyka.
Pierwsze społeczności Synanon były strukturami niemalże autorytarnymi, w typie paternalistycznych rodzin, rządzonych za pomocą kar i nagród. W latach późniejszych system uległ zmianie, ale nadal uczestnik musi bezwarunkowo zadeklarować chęć życia bez czynnika uzależniającego, przemocy i straszenia przemocą oraz popełniania czynów kryminalnych. Zadaniem społeczności jest ochranianie podopiecznego przed skutkami uzależnienia, a w drugiej kolejności pomoc w powrocie do zdrowia. Fundamentalnym założeniem wspólnot Synanon jest przekonanie, że zmiany zachowań członków zaskutkują zmianami ich nastawień oraz poglądów i że tego rodzaju pozytywne konsekwencje utrzymywać się będą przez czas dłuższy, także w innych, zmienionych warunkach, po opuszczeniu społeczności leczniczej. 
We wspólnotach każdy z podopiecznych wykonuje jakieś funkcje, dokłada się do działań społeczności zależnie od swoich umiejętności, wykształcenia i predyspozycji. Wszyscy regularnie uczestniczą w spotkaniach, których celem jest omawianie w grupie różnych aspektów dotyczących uzależnień i abstynencji. Problematyczną zasadą (głównie dla osób po wyrokach i bytnościach w zakładach karnych) jest m.in. konieczność zgłaszania zaobserwowanych faktów łamania regulaminu wspólnoty. Intensywne działania i nastawienie na mocną interakcję (wymianę myśli oraz poglądów) pozwala podopiecznym wyzwalać się ze sztywnych schematów myślenia. Osoby szczególnie zagrażające porządkowi społeczności, harde i nieskore do zmian, poddawane są rytuałowi konfrontacji z całą grupą. 
Według prowadzących wspólnoty, optymalny czas przebywania w ich strukturach to od dwóch do trzech lat. Na ogół wystarcza to na zerwanie z uzależnieniem i wzięcie odpowiedzialności za swoje życie. Interwencja ma tu charakter holistyczny – wspólnota udziela pomocy prawnej, kończy postępowania w sądach (cywilnych i karnych), czy reguluje zadłużenia. Nastawiona jest jednak przede wszystkim na terapię poprzez pracę, a jej uczestnicy świadczą różnego rodzaju usługi i prace dla okolicznej ludności.
Mocne i słabe strony.
Jako słabe punkty Synanonu podaje się resentymenty i wzmacniane wzajemnie pokusy w grupie ludzi o wspólnym problemie i zbliżonej historii życia. Specyficzna subkultura zbudowana wokół osób uzależnionych może również nie sprzyjać efektywnej resocjalizacji. Zadaniem profesjonalistów pomagających grupie jest więc wniesienie silnych akcentów niwelujących te zagrożenia. Wspólna historia życia jest z drugiej strony mocnym punktem społeczności, ponieważ nie ma w tej sytuacji możliwości stygmatyzowania poszczególnych uczestników. Komunikacja wzajemna, przy wspólnym zrozumieniu problemów, jest autentyczna i zrozumiała dla wszystkich. Wspólny cel terapii działa motywująco. Specyficzne równouprawnienie wszystkich podopiecznych zwiększa poczucie odpowiedzialności za innych. Mieszkańcy są sami dla siebie pozytywnie motywowaną instancją kontrolną. 
Zobacz też.
Inne społeczności lecznicze:

</doc>
<doc id="4307105" url="https://pl.wikipedia.org/wiki?curid=4307105" title="Widłak alpejski">
Widłak alpejski



</doc>
<doc id="4307110" url="https://pl.wikipedia.org/wiki?curid=4307110" title="Isekai">
Isekai

 – japoński podgatunek fantasy w light novel, mandze, anime i grach komputerowych, w którym postacie przenoszą się, odradzają lub są uwięzione w równoległym wszechświecie. Często ten wszechświat istnieje już w świecie protagonisty jako fikcyjny świat. Nowym wszechświatem może być świat wirtualny lub zupełnie inny świat, w którym jedynie protagonista ma pamięć o poprzednim życiu. Niekiedy oba te światy mogą być ze sobą połączone. Przykładowo w "Log Horizon" i "Overlord" świat wirtualny zamienia się w prawdziwy.
Historia.
W pierwszych utworach posiadających cechy isekai, takich jak "El-Hazard" i "Tajemnica przeszłości", bohaterowie zachowywali swój rzeczywisty wygląd po wejściu do innego świata. W późniejszych tytułach, takich jak "Yōjo senki", protagonista umierał i był reinkarnowany w innym świecie.
Seria ".hack" była jedną z pierwszych, która przedstawiła koncepcję isekai jako wirtualnego świata, a "Sword Art Online" podążył jego śladami.
Wpływ w kulturze.
Gatunek ten stał się tak popularny, że w 2016 roku konkurs z krótkimi opowiadaniami w języku japońskim zakazał zgłaszania historii isekai. Wydawca Kadokawa Shoten zakazał także opowieści isekai we własnym konkursie w 2017 roku.
W 2017 roku serwis Goo przeprowadził wśród Japończyków ankietę, pytając o ulubioną serię z gatunku "isekai". Dziesięć pierwszych miejsc zajęły kolejno: ', "Pop in Q", "Sword Art Online", "Wojowniczki z Krainy Marzeń", ', "Jūni kokuki", "Kono subarashii sekai ni shukufuku wo!", "World Trigger", "Kyō kara maō!" i "".

</doc>
<doc id="4307113" url="https://pl.wikipedia.org/wiki?curid=4307113" title="Spotkanie przywódców Stanów Zjednoczonych i Korei Północnej (2018)">
Spotkanie przywódców Stanów Zjednoczonych i Korei Północnej (2018)



</doc>
<doc id="4307116" url="https://pl.wikipedia.org/wiki?curid=4307116" title="Football for Friendship">
Football for Friendship



</doc>
<doc id="4307118" url="https://pl.wikipedia.org/wiki?curid=4307118" title="World of Dance Polska">
World of Dance Polska

World of Dance Polska – polski program telewizyjny typu talent show prowadzony przez Olgę Kalicką i Karola Niecikowskiego oraz nadawany na antenie telewizji Polsat od 14 września do 16 listopada 2018, oparty na amerykańskim formacie "World of Dance" na licencji NBC.
Zwycięzcą 1. edycji został Rosjanin Ildar Gajnutdinow.
Zasady programu.
W programie brali udział tancerze i grupy taneczne, reprezentujące każdy styl taneczny. Uczestnicy podzieleni byli na trzy grupy wiekowe: dorośli w wieku co najmniej 18 lat (1–4 tancerzy), formacje taneczne w wieku powyżej 18 lat (5–20 tancerzy) i juniorzy w wieku od 8 do 18 lat (soliści i formacje do 20 tancerzy). Konkurs podzielony był na cztery etapy. Pierwszy z nich to kwalifikacje, które trwały pierwsze cztery odcinki programu. Uczestnicy występowali w ramach swojej grupy i otrzymywali punkty od jurorów, przyznawane w kategoriach: wykonanie, technika, choreografia, prezentacja i kreatywność. Aby przejść do kolejnej rundy, uczestnik musiał otrzymać minimum 80 ze 100 punktów.
Nagrodą główną w programie było 100 000 dolarów amerykańskich.

</doc>
<doc id="4307123" url="https://pl.wikipedia.org/wiki?curid=4307123" title="Lipówka (dopływ Prosny)">
Lipówka (dopływ Prosny)

Lipówka – struga dorzecza Odry, lewy dopływ Prosny. Wypływa w okolicach wsi Boczków, Gniazdów i przepływa przez miejscowości Nowe Skalmierzyce, Mączniki, Węgry, Chotów, Gostyczyna, a w okolicach wsi Leziona wpada do Prosny.

</doc>
<doc id="4307125" url="https://pl.wikipedia.org/wiki?curid=4307125" title="Baranovski">
Baranovski

Baranovski (zapis stylizowany: BARANOVSKI), właściwie Wojciech Baranowski (ur. 29 lipca 1991 w Opocznie) – polski wokalista, kompozytor, autor tekstów i pianista.
Życiorys.
Absolwent II Liceum Ogólnokształcącego w Piotrkowie Trybunalskim.
W marcu 2014 uczestniczył w przesłuchaniach do czwartej edycji programu TVP2 "The Voice of Poland"; dołączył do drużyny prowadzonej przez Tomsona i Barona, ostatecznie dotarł do odcinków emitowanych na żywo. W 2015 dołączył do zespołu Xxanaxx, z którym nagrał album pt. "FWRD". Płyta zajęła 13. miejsce na Oficjalnej Liście Sprzedaży. 
W 2018 rozpoczął karierę solową, przybierając pseudonim Baranovski. 31 stycznia wydał pierwszy utwór „Mamo”, a miesiąc później – debiutancki singiel „Dym”, z którym dotarł do 21. miejsca AirPlay – Top, będącego zestawieniem najczęściej odtwarzanych utworów w polskich rozgłośniach radiowych. 21 maja zaprezentował drugi singiel „Hey”, 22 sierpnia – trzeci singiel „Luźno”, który dotarł do 10. miejsca w zestawieniu AirPlay – Top, a 17 stycznia 2019 – czwarty singiel „Zbiór”. Piosenki umieścił na debiutanckim, solowym albumie studyjnym pt. "Zbiór", którego premiera odbyła się 25 października.

</doc>
<doc id="4307130" url="https://pl.wikipedia.org/wiki?curid=4307130" title="En-nirgal-ana">
En-nirgal-ana

En-nirgal-ana (sum. en.nir.gál.an.na) – księżniczka mezopotamska, córka Ur-Nammu, założyciela III dynastii z Ur. Pełniła funkcję arcykapłanki boga księżyca Nanny w Ur. W trakcie wykopalisk w Ur odnaleziono dwa kamienne przedmioty z umieszczoną na nich jej inskrypcją wotywną dedykowaną bogini Ningal.

</doc>
<doc id="4307131" url="https://pl.wikipedia.org/wiki?curid=4307131" title="Asia Ramazan Antar">
Asia Ramazan Antar

Asia Ramazan Antar (ur. 1997 w Al-Kamiszli, zm. 30 sierpnia 2016 w Manbidż) – bojowniczka Kobiecych Jednostek Ochrony, która stała się symbolem walki kobiet podczas wojny domowej w Syrii.
Życiorys.
Urodziła się w tradycyjnej kurdyjskiej rodzinie. W 2014, w wieku 16 lat, została wydana za mąż, jednak po trzech miesiącach jej małżeństwo zostało unieważnione z powodu wejścia w życie nowego prawa zakazującego aranżowanych małżeństw i poligamii. W tym samym roku wstąpiła do Kobiecych Jednostek Ochrony i walczyła na froncie kurdyjskim przeciwko siłom Państwa Islamskiego.
Zyskała popularność w 2015, po tym jak fotoreporter wojenny opublikował jej zdjęcia i opisał ją jako „kurdyjską Angelinę Jolie”, ze względu na fizyczne podobieństwo do aktorki. Porównanie to zostało potępione przez media kurdyjskie i innych bojowników
Zginęła 30 sierpnia 2016 w samobójczym zamachu bojownika Państwa Islamskiego podczas walk o miasto Manbidż. Miała wówczas 19 lat.

</doc>
<doc id="4307137" url="https://pl.wikipedia.org/wiki?curid=4307137" title="Kaleniki (rejon grodzieński)">
Kaleniki (rejon grodzieński)

Kaleniki (biał. "Каленікі"; ros. "Каленики") – wieś na Białorusi, w obwodzie grodzieńskim, w rejonie grodzieńskim, w sielsowiecie Kwasówka.
W czasach zaborów w granicach Imperium Rosyjskiego, w guberni grodzieńskiej, w powiecie grodzieńskim.
W latach 1921–1939 leżała w Polsce, w województwie białostockim, w powiecie grodzieńskim, w gminie Łasza.
Według Powszechnego Spisu Ludności z 1921 roku zamieszkiwało tu 187 osób, 2 były wyznania rzymskokatolickiego a 185 prawosławnego. Jednocześnie 16 mieszkańców zadeklarowało polską przynależność narodową a 171 białoruską. Było tu 37 budynków mieszkalnych.
Miejscowość należała do parafii prawosławnej w Indurze i rzymskokatolickiej w Zaniewiczach. Podlegała pod Sąd Grodzki w Indurze i Okręgowy w Grodnie; właściwy urząd pocztowy mieścił się w Kwasówce.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.

</doc>
<doc id="4307141" url="https://pl.wikipedia.org/wiki?curid=4307141" title="Doradca ds. bezpieczeństwa narodowego (USA)">
Doradca ds. bezpieczeństwa narodowego (USA)



</doc>
<doc id="4307142" url="https://pl.wikipedia.org/wiki?curid=4307142" title="Podróż apostolska Jana Pawła II do Niemiec (1980)">
Podróż apostolska Jana Pawła II do Niemiec (1980)

8. podróż apostolska Jana Pawła II – podróż zagraniczna papieża Jana Pawła II w dniach 15–19 listopada 1980 roku, podczas której papież odwiedził Republikę Federalną Niemiec.
Wizyta w RFN.
Kolonia.
Papież przyleciał na lotnisko w Kolonii 15 listopada 1980, gdzie został przywitany przez przedstawicieli episkopatu niemieckiego i prezydenta federalnego prof. Karla Carstensa. Następnie Jan Paweł II odprawił mszę świętą dla ok. 400 000 wiernych na starym lotnisku kolońskim Butzweilerhof. Po mszy świętej miał miejsce odpoczynek w rezydencji arcybiskupa Josepha Höffnera. W godzinach popołudniowych papież nawiedził grób św. Alberta Wielkiego w kościele św. Andrzeja, gdzie odczytał napisaną przez siebie modlitwę "Daj nam zrozumienie i odpowiedzialność". W katedrze kolońskiej odbyło się spotkanie z przedstawicielami świata nauki, profesorami i studentami. W kościele franciszkanów pw. Niepokalanego Poczęcia NMP Jan Paweł II modlił się przy grobach Jana Dunsa Szkota i Adolfa Kolpinga.
Brühl, Bonn.
W pałacu Augustusburg w Brühl podjął Jana Pawła II okolicznościowym przyjęciem prezydent Karl Carstens. W spotkaniu wzięli udział politycy, korpus dyplomatyczny, artyści i przemysłowcy. Późnym wieczorem 15 listopada papież spotkał się z mieszkańcami Bonn na placu przed katedrą Świętych Kasjusza, Florencjusza i Marcina. Papież nocował w nuncjaturze w Bad Godesberg.
Osnabrück.
16 listopada Jan Paweł II odprawił mszę świętą dla 150 000 wiernych przybyłych z Saksonii, Skandynawii, Irlandii i Islandii na stadionie miejskim Illoshöhe w Osnabrück. Po mszy miało miejsce spotkanie z przedstawicielami organizacji charytatywnych w siedzibie muzeum diecezjalnego. W katedrze Jan Paweł II spotkał się z chorymi.
Moguncja.
Z Osnabrück Jan Paweł II udał się do Moguncji. Na lotnisku Finthen odprawił mszę świętą dla ok. 300 000 wiernych. Następnie przed katedrą św. Marcina i Szczepana papież spotkał się z Polonią. W spotkaniu wziął udział m.in. bp Szczepan Wesoły. Tego dnia miało także miejsce spotkanie z profesorami Wydziału Teologii Katolickiej Uniwersytetu im. Jana Gutenberga, którego papież, jeszcze jako arcybiskup krakowski, był od 1977 doktorem "honoris causa".
17 listopada 1980 w muzeum diecezjalnym miało miejsce spotkanie z Radą Kościoła Ewangelickiego Niemiec. Pierwsze spotkanie papieża z radą od czasów powstania Konfesji Augsburskiej w 1530. Tego dnia Jan Paweł II spotkał się jeszcze z Grupą Roboczą Kościołów Chrześcijańskich RFN i Berlina Zachodniego, obcokrajowcami z 18 krajów pracującymi w RFN, delegacją gminy żydowskiej. Żydzi podarowali papieżowi menorę z 1880 pochodząca z okolic Wadowic. Papież nawiedził grób bpa Wilhelma Kettelera w katedrze mogunckiej.
Fulda.
Jan Paweł II przybył do Fuldy 17 listopada 1980. W miejscowej katedrze odprawił mszę świętą wraz z 5000 kapłanów, diakonów i kleryków. W katedrze nawiedził grób św. Bonifacego i ofiarował relikwie bł. Maksymiliana Kolbego.
18 listopada Jan Paweł II odprawił przed katedrą w Fuldzie mszę święta dla ok. 100 000 wiernych. Przed mszą miały miejsce spotkania ze świeckimi pracownikami Kościoła, episkopatem RFN, Centralnym Komitetem Katolików Niemieckich. Z Fuldy papież odleciał do Altötting.
Altötting.
W Altötting papieża Jana Pawła II przywitał kard. Joseph Ratzinger wraz z premierem Bawarii Franzem Josephem Straussem. W sanktuarium papież odczytał napisaną przez siebie modlitwę "Bądź pozdrowiona, Matko Łaskawa z Altötting". Następnie odprawił mszę świętą na placu przed kaplicą i spotkał się z osobami konsekrowanymi. W klasztorze kapucynów papież spotkał się z 50 profesorami teologii. 19 listopada Jan Paweł II pociągiem odbył podróż z Altötting do Monachium.
Monachium.
W Monachium na błoniach Theresienwiese papież odprawił mszę świętą dla ok. 800 000 wiernych. Było to oficjalne spotkanie z młodzieżą podczas pielgrzymki papieskiej. Mszę koncelebrowało z papieżem 100 biskupów. Do mszy posługiwało 6000 ministrantów. Papież spotkał się z przedstawicielami Związku Niemieckiej Młodzieży Katolickiej. Po obiedzie w pałacu arcybiskupim Jan Paweł II spotkał się z przedstawicielami świata kultury i sztuki w dawnej rezydencji królewskiej. W czasie spotkania wysłuchano koncertu muzyki poważnej. W drodze do katedry papież zatrzymał się na placu Mariackim, gdzie odmówił modlitwę przed figurą Mariensäule. W katedrze pw. Najświętszej Maryi Panny odbyło się spotkanie z osobami w podeszłym wieku. Po uroczystym pożegnaniu na lotnisku München-Riem papież odleciał do Rzymu.
Po powrocie do Rzymu, na lotnisku Fiumicino Jan Paweł II w specjalnym oświadczeniu podsumował odbytą podróż.

</doc>
<doc id="4307149" url="https://pl.wikipedia.org/wiki?curid=4307149" title="Raise Hell">
Raise Hell

Raise Hell – szwedzka grupa muzyczna łącząca w swojej twórczości elementy thrash, black oraz death metalu
Historia.
Zespół założyli w 1995 r. Jonas Nilsson (wokal/gitara), Niklas Sjöström (gitara basowa) oraz Torstein Wickberg (gitara) przyjmując początkowo nazwę Frost, którą zmieniali następnie na Vinternaat, Forlorn, a potem na Frozen in Time. Po wspólnych próbach z wieloma perkusistami stanowisko tegoż objął ostatecznie Dennis Ekdahl, grupa natomiast po raz kolejny zmieniła nazwę na In Cold Blood, po czym zarejestrowała kasetę demo ujętą tytułem "Nailed". Czteroutworowym materiałem zainteresowała się niemiecka Nuclear Blast z którą grupa podpisała wkrótce kontrakt, jednakże z uwagi na istnienie pochodzącej z USA innej formacji o tej samej nazwie, doszło po raz kolejny do zmiany szyldu – jeszcze przed rozpoczęciem sesji nagraniowej zespół przemianował się ostatecznie na Raise Hell, wydając w 1998 r. swój debiutancki album "Holy Target". Zawierający elementy black i thrash metalu materiał, porównywalny także nierzadko z dokonaniami Dissection został oceniony dosyć przychylnie przez krytykę. Jako że w momencie jego premiery żaden z członków nie miał więcej niż 18 lat, formacja zmuszona była mierzyć się początkowo z ironicznym określeniem „Hanson death metalu“, markę jej potwierdziły jednak wkrótce liczne koncerty u boku Dismember, Night in Gales i Agathodaimon oraz występ na prestiżowym Wacken Open Air.
W 1999 r. muzycy rozpoczęli pracę nad nowym materiałem, który zarejestrowany w Studio Fredman przy pomocy Andersa Fridéna (wokalisty In Flames), trafił do sprzedaży już w połowie 2000 r. Drugi album zatytułowany "Not Dead Yet" charakteryzował się tym razem dużo większą dawka thrashu niż na debiucie, w ramach jego promocji jeszcze w tym samym roku grupa wzięła udział w europejskiej trasie u boku zjednoczonego po latach Destruction, na którym w roli supportów wystąpiły również Hypocrisy, Kataklysm i Crematory. Podobnie jak przed dwoma laty także w tym roku dała występ na Wacken Open Air.
W 2002 r. światło dzienne ujrzał trzeci album studyjny zatytułowany "Wicked Is My Game". Po jego opublikowaniu Nilsson podjął decyzję skupić się wyłącznie na grze na gitarze, wskutek czego do składu dołączył jako wokalista Jimmy Fjällendahl. Jako że niedługo potem za obopólnym porozumieniem rozwiązany został kontrakt z Nuclear Blast, formacja związała się z Black Lodge. Wkrótce skład opuścił z powodów osobistych Wickberg, w związku z czym grupa najpierw kontynuowała działalność w czteroosobowej obsadzie, po czym w marcu 2006 r. wydała winylową siedmiocalowkę "To The Gallows", na której jako nowy gitarzysta zadebiutował Joakim Kulo. Z udziałem tegoż wydany został również w tym samym roku czwarty album długogrający "City of the Damned". W 2013 r. szeregi formacji opuścił Ekdahl, którego zastąpił były perkusista Destruction - Sven Vormann. Z udziałem jego ukazał się opublikowany w 2015 r. po wieloletniej przerwie wydawniczej piąty krążek grupy zatytułowany "Written In Blood".

</doc>
<doc id="4307151" url="https://pl.wikipedia.org/wiki?curid=4307151" title="Obrębszczyzna">
Obrębszczyzna

Obrębszczyzna – nieistniejący już majątek ziemski i wieś. Tereny, na których były położone, leżą obecnie na Białorusi, w obwodzie grodzieńskim, w rejonie grodzieńskim, w sielsowiecie Kwasówka.
Dwór w Obrębszczyznie uwiecznił Napoleon Orda. Jednymi z właścicieli majątku byli Józef Borzęcki i bł. Celina Chludzińska Borzęcka.
W dwudziestoleciu międzywojennym majątek leżał w Polsce, w województwie białostockim, w powiecie grodzieńskim. Obecnie po dworze nie ma śladu. Miejsce, gdzie się znajdował, obecnie zajmują pola uprawne. Ostał się jedynie park dworski.

</doc>
<doc id="4307158" url="https://pl.wikipedia.org/wiki?curid=4307158" title="Monety kuszano-sasanidzkie">
Monety kuszano-sasanidzkie

Monety kuszano-sasanidzkie – monety państwa kuszano-sasanidzkiego, istniejącego w latach ok. 240–365 n.e. na obszarach dawnego królestwa Kuszanów, podbitego przez władców sasanidzkich, i obejmujące głównie Baktrię, Sogdianę i Gandharę.
Wprowadzenie.
Państwo to zarządzane było przez namiestników pod protektoratem Sasanidów, początkowo zadowalających się tytułem króla, wkrótce jednak występujących tytularnie jako „królowie królów Kuszanów”. Królestwo kuszano-sasanidzkie istniało od początku władzy dynastii Sasanidów aż do podboju ziem przez Heftalitów (tzw. Białych Hunów) w drugiej połowie IV wieku naszej ery. Monety kuszano-sasanidzkie stanowią istotne źródło dla ustalania chronologii państwa kuszano-sasanidzkiego z kolejnością panowania jego władców:
Charakterystyka monet.
Monety kuszano-sasanidzkie wybijano zarówno w złocie, srebrze, jak i w miedzi. Charakterystyczne były nawiązania do panującej religii i odniesienia do różnych emisji, tak władców dawnego państwa kuszańskiego, jak i aktualnego imperium sasanidzkiego. Ustalenia systematyki monet kuszano-sasanidzkich pozwoliły na wydzielenie 22 kombinacji różnych awersów i rewersów, przypisanych łącznie do siedmiu władców.
Naśladownictwa monet kuszańskich charakteryzowały się wizerunkiem całej sylwetki władcy na awersie, w postawie "en face", z głową w lewym profilu, i z umieszczoną na rewersie postacią buddyjskiego bóstwa Śiwy opartego o bok byka Nandu.
Naśladownictwa monet sasanidzkich miały na awersie prawy profil króla w koronie, a na rewersie ołtarz świętego ognia po obu stronach strzeżony przez dwóch strażników; w świętym ogniu widoczne jest popiersie bogini Anahity.
Do rzadkości należy jedna z monet pierwszego władcy państwa kuszano-sasanidzkiego, gdzie choć na awersie widoczne jest popiersie władcy w prawym profilu, na rewersie przedstawiona jest scena inwestytury.
Inskrypcje.
Inskrypcje na monetach kuszano-sasanidzkich umieszczano w języku pahlawi, baktryjskim i sporadycznie alfabetem brahmi. Każdy z królów zapisywał na awersie swoje imię z tytulaturą „Kuszanszach” (czyli „Król Kuszanów”). Na rewersie widniała nazwa mennicy oraz rok panowania władcy, w którym wybito monetę.
Mennice.
W państwie kuszano-sasanidzkim użytkowano mennice dawniejszego pochodzenia, założone jeszcze w królestwie Kuszanów. Lokowane przy głównych ośrodkach handlowych, specjalizowały się w emisjach tylko z jednego kruszcu. Mennice wypuszczające złote dinary często wspomagane były przez mniejsze pracownie miejscowe, przeznaczone dla wytwarzania monet miedzianych.
Istnieje przypuszczenie, że określone mennice biły monety typowe tylko dla swego regionu. Nasuwa to wniosek, że władcy kuszano-sasanidzcy mogli równoległe sprawować współrządy nad różnymi prowincjami. Do najważniejszych i najbardziej znanych mennic ich państwa należały: Merw, Herat, Balch (dawna Baktra) oraz w Gandharze na południu kraju.

</doc>
<doc id="4307161" url="https://pl.wikipedia.org/wiki?curid=4307161" title="Izabela Lubczyńska">
Izabela Lubczyńska

Izabela Lubczyńska, również jako Izabela Lubczyńska-Kamińska (ur. 20 stycznia 1977) – polska judoczka.
Była zawodniczka KS AZS-AWF Wrocław (1990–2003). Dwukrotna brązowa medalistka zawodów pucharu świata w kategorii do 78 kg (Monachium 1998, Warszawa 1998). Dwukrotna medalistka mistrzostw Europy juniorek (1994 – brąz w kat. do 66 kg, 1995 – srebro w kat. do 72 kg). Ośmiokrotna medalistka mistrzostw Polski seniorek: trzykrotna złota (1997 w kat. do 72 kg, 1998 i 1999 w kat. do 78 kg), dwukrotna srebrna (1996 w kat. do 72 kg, 2000 – mistrzostwa Polski OPEN) i trzykrotna brązowa (2000, 2002 i 2003 w kat. do 78 kg).
W 2006 rozpoczęła służbę w Policji. Ma dwójkę dzieci. 

</doc>
<doc id="4307162" url="https://pl.wikipedia.org/wiki?curid=4307162" title="Henri James Simon">
Henri James Simon

Henri James Simon (ur. 17 września 1851 w Berlinie, zm. 23 maja 1932 tamże) – niemiecki przedsiębiorca, kolekcjoner i mecenas sztuki, filantrop. Patron berlińskich muzeów, większość swoich kolekcji przekazał do Staatliche Museen zu Berlin.

</doc>
<doc id="4307165" url="https://pl.wikipedia.org/wiki?curid=4307165" title="Polsko-Amerykański Komitet Pomocy Dzieciom">
Polsko-Amerykański Komitet Pomocy Dzieciom

Polsko-Amerykański Komitet Pomocy Dzieciom – międzynarodowa organizacja pomocy polskim dzieciom, które padły ofiarą I Wojny Światowej, zainicjowany przez Prezydenta Stanów Zjednoczonych, Herberta Hoovera.
Warunki powstania Komitetu.
Jedną z konsekwencji I wojny światowej były rzesze opuszczonych, bezdomnych i osieroconych dzieci pozbawionych opieki. Pewną próbą zaradzenia tej sytuacji było rozszerzanie działalności opiekuńczych stowarzyszeń i instytucji, a także powstawanie specjalnych komitetów obywatelskich i opiekuńczych w celu organizacji różnych form opieki nad dzieckiem. W listopadzie 1918 r., kiedy II Rzeczpospolita stanęła u progu nowego okresu w swoich dziejach, w pierwszym rzędzie poza regulacjami natury prawnej, konieczne było prowadzenie działalności zapewniającej opiekę społeczną. Dla pierwszego okresu istnienia Rzeczypospolitej znamienne były trudności ekonomiczne i powszechny niedostatek, masowe zjawiska sieroctwa i bezdomności. Postawiło to przed władzami i społeczeństwem dwa zadania zasadnicze: rozwinięcia działalności opiekuńczej nad osieroconymi, bezdomnymi i opuszczonymi dziećmi oraz wypracowania podstaw opieki nad nimi. Do wypełniania zadań opiekuńczych, prowadzono przede wszystkim tzw. działalność ratowniczą – konieczną wobec nader trudnego położenia ludności. Działalność ta była jednak pośpieszna i chaotyczna. Doraźność zaznaczyła się zwłaszcza w okresie organizacji opieki przerwanej przez Wojnę Polsko-bolszewicką 1920 roku. W następnych latach następowało powolne przekształcanie opieki doraźnej, pomocniczej w opiekę społeczną. Pozostałością owego okresu, ciążącą zresztą na opiece społecznej przez kilka kolejnych lat, były: szeroki zakres opieki sprawowanej bezpośrednio przez państwo i tendencja do rozwijania pełnej, tak zwanej zamkniętej opieki, a zaniedbywania otwartej. Opieką otwartą, stosowaną zwłaszcza w odniesieniu do niemowląt i dzieci małych, była taka, która nie wymagała umieszczania ich w zakładach. Punktami opieki otwartej były: pogotowia, stacje opieki, ambulatoria, przychodnie, tanie jadłodajnie. Natomiast placówkami opieki zakładowej – inaczej zamkniętej – były: domy matek i dzieci oraz przytułki, które powinny były otaczać pomocą osoby chore, krzywdzone i zaniedbane.
Początki działalności.
Trudna sytuacja dzieci, szczególnie w zakresie żywienia, spowodowana wojną na wschodzie kraju oraz zaniedbaniami ekonomicznymi, stała się bezpośrednim bodźcem do podjęcia przez Stany Zjednoczone w 1919 r. akcji aprowizacyjnej dla krajów Europy dotkniętych skutkami wojny. Zdając sobie sprawę z cierpień milionów mieszkańców Europy Środkowo-Wschodniej, jeszcze przed zawieszeniem broni, prezydent Thomas Woodrow Wilson i Herbert Hoover powzięli zamiar przyjścia z pomocą innym krajom, w tym również Polsce. Po zawieszeniu broni w 1918 r. prezydent Wilson wydelegował Hoovera do Europy. Celem jego misji było utworzenie Amerykańskiego Wydziału Ratunkowego (AWR). Zadaniem tej organizacji było wysyłanie żywności i produktów pierwszej potrzeby: odzieży, obuwia, lekarstw i środków higienicznych – do wschodniej Europy, aby pomóc tamtejszej ludności. Kredyty były duże; w postaci żywności rozdane zostały milionom ludzi, dlatego wydawało się, że akcja AWR nie wykroczy poza wymiar doraźny i zdoła zaspokoić jedynie najpilniejsze potrzeby w ciągu wiosny i lata 1919 r.. Stan zdrowotny dzieci był jednak tak zły, że postanowiono akcji nie przerywać i prowadzić ją aż do uzyskania odpowiednich warunków egzystencji dla nich. Misja Wydziału Ratunkowego w Warszawie rozpoczęła swą działalność w styczniu 1919 r. Jej zadania polegały przede wszystkim na rozdawnictwie żywności w ciągu roku 1920 i części 1921 za pomocą systemu „przekazów żywnościowych”; na utworzeniu organizacji miejscowej dla rozdawnictwa tzw. „środków ratunkowych”, przekazywanych z Ameryki lub uzyskanych w Polsce, i zarazem na rozdawnictwie produktów pierwszej potrzeby inteligencji, akademikom i profesorom uniwersyteckim. W 1920 r. w czasie inwazji bolszewickiej akcja Amerykańskiego Wydziału Ratunkowego obejmowała też uchodźców z terenów zajmowanych przez Armię Czerwoną. Skupiono się również na utrzymywaniu łączności pomiędzy biurem w Londynie i akcją AWR w Rosji oraz na załatwianiu spraw związanych z przewozem przez Polskę części „środków ratunkowych” przeznaczonych dla Rosji. Zasadniczym celem była jednak akcja dożywiania, a w związku z tym: załatwianie spraw związanych ze sprowadzeniem żywności i innych artykułów na akcję pomocy dzieciom i przekazywanie transportów dla rozdawnictwa, nadzór nad pracą na prowincji za pośrednictwem inspektorów amerykańskich oraz prowadzenie – na zasadzie pokwitowań z poszczególnych miejscowości – dokładnej rachunkowości z całego materiału dostarczonego na akcję ratunkową przez AWR lub rząd polski. Wraz z nadchodzeniem do centrali AWR w Paryżu podobnych raportów stwierdzających katastrofalny stan zdrowia i warunków życia polskiej ludności, a szczególnie dzieci, Hoover wystosował do Misji AWR w Warszawie pismo: "„Sprawozdanie od specjalnych instruktorów, jako też informacje z innych źródeł, potwierdzają przypuszczenie, że warunki w Polsce, spowodowane brakiem żywności, są opłakane. Badania wykazują, że w miastach i ośrodkach przemysłowych robotnicy nie mogą zdobyć żywności dla swych dzieci, że śmiertelność wśród dzieci jest tak wielka, iż poruszony tym stanem cały świat cywilizowany pragnie przyjść z czynną pomocą. Straszne warunki znalazły specjalny oddźwięk w narodzie amerykańskim, toteż Amerykański Wydział Ratunkowy stworzył Biuro Pomocy Dzieciom, by pomóc rządowi polskiemu w tej olbrzymiej akcji ratunkowej. Amerykański Wydział Ratunkowy ma nadzieję, że rząd i cały naród polski pomogą mu w tej akcji, gdyż środki materialne dostarczone ze Stanów Zjednoczonych nie wystarczą, by usunąć nędzę. Ze składek amerykańskich oraz z funduszów przeznaczonych przez rząd polski będą zakupione: kakao, cukier, mleko, mąka, ryż, groch i tłuszcze. Te produkty będą" "sprowadzone do Polski przez AWR i rozdawane biednym dzieciom. Spodziewamy się, że rząd polski bezpłatnie przewozić będzie te produkty koleją z Gdańska lub innych stacji kolejowych do punktów rozdzielczych. Również spodziewam się, że społeczeństwo polskie pomagać nam będzie w dostarczaniu tej żywności dzieciom"". Posiłki – w myśl akcji dożywiania – były dostarczane raz na dzień, by uzupełnić do poziomu normy to, co dziecko powinno otrzymywać w domu. Przepisowa porcja, stosowana z niewielkimi zmianami w przeciągu lat 1919-1922, była następująca: mąka – 62 g, fasola – 35 g, ryż – 20 g, mleko – 22 g, tłuszcze – 10 g, cukier – 15 g, kakao – 3 g, łącznie – 167 gramów, tj. 624 kalorie. Była to norma przewidziana dla dzieci w wieku od 3 do 15 lat, chrześcijańskich i żydowskich. Dla niemowląt, którym szczególnie dał się odczuć brak mleka, rozdawane były specjalne porcje dzienne, składające się z 120 g mleka skondensowanego w puszkach. Dopełniano je niewielkimi ilościami ryżu (20 g) i mąki (20 g), co łącznie dawało 160 g. Porcje wydawały stacje dla niemowląt lub zwykłe punkty odżywcze. Koszty porcji w Ameryce, które z początku wynosiły nieco ponad 5 centów, zmniejszyły się z biegiem czasu do około 2 centów w roku 1922. Z ogólnej sumy żywnościowych produktów dla dzieci "2A" pochodziło z darów AWR, a "A" subsydiował rząd polski. Wydział Ratunkowy zakupywał produkty na rynku amerykańskim z kredytów amerykańskich oraz z nabytych na miejscu funduszów rządowych.
Skład Kadry.
Komitet składał się z piętnastu osób, w tym: przedstawiciela Magistratu, trzech członków Wydziału Dobroczynności Publicznej, czterech członków Łódzkiej Miejskiej Rady Opiekuńczej i siedmiu z instytucji dziecięcych. Instruktorów Polskiego Komitetu Pomocy Dzieciom zatwierdziło 2 października Ministerstwo Zdrowia Publicznego. Z początkiem akcji ustalono – za zgodą AWR i Centralnego Komitetu Pomocy Dzieciom – warunki dożywiania, które zakładały, „że żywność dostarczona będzie tylko najbiedniejszym dzieciom w Polsce bez różnicy wyznania i narodowości, i że decydować o tym będzie wyłącznie stan zdrowotny dziecka [...], że każde potrzebujące dziecko i matka karmiąca powinny mieć prawo otrzymania jednej porcji żywności dziennie, i że porcje mają być podawane w formie gorącego posiłku i spożywane przez dziecko lub matkę karmiącą na miejscu w kuchni CKPD.
Działalność Komitetów.
W Łodzi pierwszych przedstawicieli do formowanego Polskiego Komitetu Pomocy Dzieciom wydelegowano 6 maja, a pierwsze posiedzenie amerykańskiego komitetu odbyło się przy ulicy Piotrkowskiej 96 w dniu 7 maja 1926. W lipcu 1919 r. działalność Komitetu w Polsce obejmowała swoim zasięgiem 61 powiatów, sięgając na wschodzie Wilna i Pińska. By stworzyć mocniejsze podstawy dla akcji prowincjonalnej, zakładał w listopadzie swe biura przy istniejących już w kraju oddziałach. 1 lipca rozpoczęła się działalność akcji w Łodzi. Zapoczątkowaną akcję Amerykański Wydział Ratunkowy miał zamiar zakończyć na jesienią roku 1919. Stało się jednak inaczej, a to z powodu odbytej przez Herberta Hoovera podróży po Europie. W sierpniu 1919 r. przybył on do Polski, by zapoznać się z sytuacją bytową ludności i podczas wizyty w Warszawie dokonał przeglądu warunków dzieci w tzw. punktach odżywczych. Odbył również podróż ku wschodniej granicy. „Głos Polski” informował o wizycie H. Hoovera w Krakowie, podczas której powiadomił o utworzeniu najwyższej rady ekonomicznej mającej przeprowadzić zbiórkę zboża w Europie, by rozdać je między potrzebujące kraje i zaznaczył zarazem, iż brak środków transportu powoduje, że sytuacja jest krytyczna. W tym czasie z dożywiania korzystało ponad 0,5 min dzieci. Hoover zadecydował wówczas, iż akcja ratunkowa będzie kontynuowana w ciągu następnej zimy i wiosny. Humanitarny ruch na rzecz ochrony życia i zdrowia dziecka zyskiwał w kraju na sile i wówczas nastąpiła inwazja bolszewicka. Dla Polskiego Komitetu Pomocy Dzieciom w czerwcu 1920 r. zaczął się ciężki okres wojenny. Od czerwca do połowy sierpnia z miast i składnic we wschodnich powiatach Polski ewakuowano zapasy produktów żywnościowych i odzieży dla dzieci; ocalono wtedy 9200 t żywności i odzieży. W niektórych wypadkach akcja dożywiania nie została przerwana, a tam gdzie do tego doszło, zmieniono jej zasady. W listopadzie 1920 r. informowano, że w wyniku przeprowadzonej kampanii na rzecz zabezpieczenia funduszy na akcję, Komitet może powiększyć liczbę dzieci dokarmianych z 500 tys. do 700 tys., a w grudniu – do 900 tys., i przewiduje, iż w lutym rozda posiłki. Po wojnie polsko-bolszewickiej, działalność Komitetu przewidywała dokarmianie blisko 500 tys. dzieci, czemu też miało służyć wysyłanie inspektorów do uruchomienia aparatu pomocy. Do Warszawy po dwumiesięcznej nieobecności powrócił dyrektor PAKPD Maurice Pate. Dla Łodzi dobrą wiadomością było zwiększenie, decyzją Komitetu, liczby posiłków z 11 tys. do 15 tys. dziennie, z zapowiedzią podniesienia do dwudziestu kilku tysięcy. Rok 1921 miastom polskim, w tym Łodzi, przyniósł nową pomoc przekazaną za pośrednictwem Amerykańskiego Wydziału Ratunkowego. Dzięki temu w styczniu Łódź miała otrzymać 40 t żywności dla dzieci. 18 stycznia 1921 r. Maurice Pate wskazał na konieczność kontynuacji akcji dokarmiania 1100 tys. dzieci do lata 1921 r. Jednocześnie Hoover zawiadomił, iż rozpoczęta w Ameryce zbiórka funduszów na żywność dla biednych dzieci rysuje się bardzo pomyślnie. Z sumy 33 mln dolarów, które miały być zebrane, na początku stycznia było już 10 mln. Celem powstałego przy PAKPD Wydziału Ubezpieczeniowego było zasilenie funduszów instytucji. Składał się on z reprezentantów większych towarzystw ubezpieczeniowych, które dzięki rozgałęzionym stosunkom Komitetu mogły rozwijać swoją działalność. Drogą ubezpieczenia miały przyjść Komitetowi z pomocą urzędy państwowe mające składy i magazyny, co znacznie ułatwiłoby prowadzenie akcji. W Łodzi na początku stycznia 1921 r. dożywia no 13 500 dzieci dziennie i planowano zwiększenie ilości wydawanych obiadów o dalsze 23 tys. W lutym powiększyła się też liczba kuchni z 14 do 2064, ale wzrosła też cena porcji żywności wydawanej przez Komitet – z 60 fenigów do 1 marki. Rzeczywisty koszt porcji wynosił 25 marek polskich, a symboliczna marka przeznaczona była na pokrycie kosztów administracyjnych, utrzymanie kuchni i przygotowanie obiadów.
Podsumowanie działalności Komitetów.
Akcja pomocy objęła niestety jedynie 30% dzieci jej potrzebujących (do końca 1921 r.). Przy ogromnych problemach związanych z odbudową państwa tak szeroko zakrojona akcja nie byłaby możliwa bez pomocy amerykańskiej.
Działalność Komitetu nie była jedyną zagraniczną pomocą dzieloną dzieciom i że nie on jeden z zagranicznych instytucji uczestniczył w tzw. akcji ratowniczej. Prowadzona przez AWR i PAKPD akcja miała bardzo duży zasięg organizacyjny, lecz obok niej na obszarze państwa polskiego działały także inne organizacje zagraniczne i polskie. Dzieciom polskim pomocy udzielały również Brytyjski Komitet Pomocy, Amerykański Czerwony Krzyż, Polski Czerwony Krzyż czy Liga Narodów. Podsumowując działalność instytucji ratunkowych prowadzoną w latach 1919-1922 w Polsce, warto przytoczyć opinię na ten temat wyrażoną przez Marcelego Gromskiego, który w 1932 r. pisał: „Z chwilą ustania zawieruchy wojennej wkroczyła niepodległa Polska na drogę systematycznego, a pracowitego odbudowywania niszczonej przez długie lata przez najeźdźców swej potęgi państwowej. Amerykańskim, rzec można, wysiłkiem z gruzów powstaje nowy, wielki gmach naszego Państwa”.

</doc>
<doc id="4307172" url="https://pl.wikipedia.org/wiki?curid=4307172" title="Segundo">
Segundo

Segundo – jednostka osadnicza w Stanach Zjednoczonych, w stanie Kolorado, w hrabstwie Las Animas.

</doc>
<doc id="4307174" url="https://pl.wikipedia.org/wiki?curid=4307174" title="Stonewall Gap">
Stonewall Gap

Segundo – jednostka osadnicza w Stanach Zjednoczonych, w stanie Kolorado, w hrabstwie Las Animas.

</doc>
<doc id="4307176" url="https://pl.wikipedia.org/wiki?curid=4307176" title="Valdez (Kolorado)">
Valdez (Kolorado)

Valdez – jednostka osadnicza w Stanach Zjednoczonych, w stanie Kolorado, w hrabstwie Las Animas.

</doc>
<doc id="4307178" url="https://pl.wikipedia.org/wiki?curid=4307178" title="Rajd Liepāja 2016">
Rajd Liepāja 2016

Rajd Liepāja 2016 (Rally Liepāja 2016) – 4 edycja rajdu samochodowego Rajd Liepāja, rozgrywanego na Łotwie. Rozgrywany był od 16 do 18 września 2016 roku. Bazą rajdu była miejscowość Lipawa. Była to dziewiąta runda Rajdowych Mistrzostw Europy w roku 2016. Do zawodów zgłosiło się 39 załóg, w tym 7 z Polski.

</doc>
<doc id="4307179" url="https://pl.wikipedia.org/wiki?curid=4307179" title="Rajd Lipawy 2016">
Rajd Lipawy 2016



</doc>
<doc id="4307180" url="https://pl.wikipedia.org/wiki?curid=4307180" title="Pasztun">
Pasztun



</doc>
<doc id="4307181" url="https://pl.wikipedia.org/wiki?curid=4307181" title="Weston (Kolorado)">
Weston (Kolorado)

Weston – jednostka osadnicza w Stanach Zjednoczonych, w stanie Kolorado, w hrabstwie Las Animas.

</doc>
<doc id="4307182" url="https://pl.wikipedia.org/wiki?curid=4307182" title="Historia miłosna">
Historia miłosna

Filmy, które mają nazwę "Historia miłosna":

</doc>
<doc id="4307185" url="https://pl.wikipedia.org/wiki?curid=4307185" title="Atwood (Kolorado)">
Atwood (Kolorado)

Atwood – jednostka osadnicza w Stanach Zjednoczonych, w stanie Kolorado, w hrabstwie Logan.

</doc>
<doc id="4307188" url="https://pl.wikipedia.org/wiki?curid=4307188" title="Padroni">
Padroni

Padroni – jednostka osadnicza w Stanach Zjednoczonych, w stanie Kolorado, w hrabstwie Logan.

</doc>
<doc id="4307189" url="https://pl.wikipedia.org/wiki?curid=4307189" title="Fryderyka Dorota Zofia Brandenburg-Schwedt">
Fryderyka Dorota Zofia Brandenburg-Schwedt



</doc>
<doc id="4307191" url="https://pl.wikipedia.org/wiki?curid=4307191" title="Weselna">
Weselna

Weselna – skała w grupie Straszykowych Skał w miejscowości Ryczów w województwie śląskim, w powiecie zawierciańskim, w gminie Ogrodzieniec. Skały te należą do tzw. Ryczowskiego Mikroregionu Skałkowego. Są to tereny Wyżyny Częstochowskiej z licznymi skałami wapiennymi.
Weselna znajduje się na niewielkiej polance w zachodniej części grupy Straszykowych Skał. Zbudowana jest z wapieni, ma pionowe, połogie ściany i występują w niej takie formacje skalne jak filar, komin i zacięcie. Ma wysokość do 12 m.
Drogi wspinaczkowe.
Na Weselnej wspinacze skalni poprowadzili drogi wspinaczkowe o trudności od II do VI.2+ w skali trudności Kurtyki. Na niemal wszystkich drogach zamontowano stałe punkty asekuracyjne.

</doc>
<doc id="4307192" url="https://pl.wikipedia.org/wiki?curid=4307192" title="Bogusław Frańczuk">
Bogusław Frańczuk

Bogusław Frańczuk (ur. 24 maja 1947 w Krakowie, zm. 4 czerwca 2018) – polski specjalista w zakresie chirurgii ortopedyczno-urazowej, prof. dr hab.
Życiorys.
W 1972 ukończył studia medyczne na Wydziale Lekarskim w Akademii Medycznej im. Mikołaja Kopernika w Krakowie. 15 kwietnia 1994 uzyskał habilitację na podstawie rozprawy zatytułowanej "Badanie metod leczenia operacyjnego złamań krętarzowych kości udowej z zastosowaniem do zespolenia kości płytek kątowych oraz nowo wprowadzonych do leczenia gwoździ śródszpikowych na podstawie badań klinicznych i doświadczalnych", a 20 maja 2005 otrzymał tytuł naukowy profesora nauk medycznych.
Od 1998 do 2002 pełnił funkcję sekretarza generalnego w Zarządzie Stowarzyszenia Dyrektorów Szpitali Polskich afiliowanego przy Unii Europejskiej w Brukseli, a także był członkiem Wydziału VI - Nauk Medycznych; Komitetu Rehabilitacji, Kultury Fizycznej i Integracji Społecznej Polskiej Akademii Nauk, New York Academy of Science i American Association for the Advancement of Science.

</doc>
<doc id="4307196" url="https://pl.wikipedia.org/wiki?curid=4307196" title="Home Nations Championship 1938">
Home Nations Championship 1938

Home Nations Championship 1938 – trzydziesta czwarta edycja Home Nations Championship, mistrzostw Wysp Brytyjskich w rugby union, rozegrana pomiędzy 15 stycznia a 19 marca 1938 roku. Wliczając turnieje w poprzedniej formie, wraz z Pucharem Pięciu Narodów, była to pięćdziesiąta pierwsza edycja tych zawodów. W turnieju zwyciężyła Szkocja, która pokonała wszystkich rywali i tym samym zdobyła Triple Crown.
Zgodnie z ówczesnymi zasadami punktowania dropgol był warty cztery punkty, podwyższenie dwa, natomiast przyłożenie i pozostałe kopy trzy punkty.

</doc>
<doc id="4307199" url="https://pl.wikipedia.org/wiki?curid=4307199" title="Skrzynia (skała)">
Skrzynia (skała)

Skrzynia – skała w grupie Straszykowych Skał w miejscowości Ryczów w województwie śląskim, w powiecie zawierciańskim, w gminie Ogrodzieniec. Straszykowe Skały należą do tzw. Ryczowskiego Mikroregionu Skałkowego. Są to tereny Wyżyny Częstochowskiej z licznymi skałami wapiennymi.
Skrzynia znajduje się na niewielkiej polance w zachodniej części grupy Straszykowych Skał, pomiędzy skałami Fircyk i Weselna Zbudowana jest z wapieni, ma pionowe, połogie ściany i występują w niej takie formacje skalne jak filar, komin i zacięcie. Ma wysokość 8–18 m. Wspinacze skalni poprowadzili na niej 12 dróg wspinaczkowych o trudności od IV do VI.4+ w skali trudności Kurtyki, jest też 5 projektów. Zamontowano na nich stałe punkty asekuracyjne: ringi (r), spity (s), stanowiska zjazdowe (st) lub dwa ringi zjazdowe (drz). Ściany wspinaczkowe mają wystawę zachodnią, północno-zachodnią, północną, południowo-wschodnią i południowo-zachodnią.

</doc>
<doc id="4307200" url="https://pl.wikipedia.org/wiki?curid=4307200" title="Rodney Ken-Ah-Kong">
Rodney Ken-Ah-Kong

Rodney Ken-Ah-Kong (ur. 10 lipca 1987 w La Digue) – Seszelski siatkarz, grający na pozycji środkowego, reprezentant Seszeli. 
Jest uważany za jednego z najlepszych seszelskich siatkarzy. Występował już w kadrze narodowej.

</doc>
<doc id="4307202" url="https://pl.wikipedia.org/wiki?curid=4307202" title="Korozicze">
Korozicze

Korozicze (biał. Карозічы, "Karoziczy"; ros. Корозичи, "Koroziczi") – wieś na Białorusi, w obwodzie grodzieńskim, w rejonie grodzieńskim, w sielsowiecie Kwasówka.
W czasach zaborów w granicach Imperium Rosyjskiego, w guberni grodzieńskiej, w powiecie grodzieńskim.
W latach 1921–1939 leżała w Polsce, w województwie białostockim, w powiecie grodzieńskim, w gminie Łasza.
Według Powszechnego Spisu Ludności z 1921 roku zamieszkiwały tu 32 osoby, 1 była wyznania rzymskokatolickiego, a 31 prawosławnego. Jednocześnie 15 mieszkańców zadeklarowało polską przynależność narodową, a 17 białoruską. Było tu 4 budynki mieszkalne.
Miejscowość należała do parafii prawosławnej w Indurze i rzymskokatolickiej w Kwasówce. Podlegała pod Sąd Grodzki w Indurze i Okręgowy w Grodnie; właściwy urząd pocztowy mieścił się w Kwasówce.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.

</doc>
<doc id="4307203" url="https://pl.wikipedia.org/wiki?curid=4307203" title="Malicewicze">
Malicewicze



</doc>
<doc id="4307208" url="https://pl.wikipedia.org/wiki?curid=4307208" title="Eva Gredal">
Eva Gredal

Eva Gredal (ur. 19 lutego 1927 w Hvorup (Dania), zm. 2 sierpnia 1995 w Stege (Dania)) – duńska polityk i działaczka społeczna. Posłanka do duńskiego parlamentu Folketinget w latach 1971–1975 oraz 1977-79. Minister spraw społecznych w latach 1971–1973 i 1975-1978. Posłanka do Parlamentu Europejskiego w latach 1979–1989.
Życiorys.
E. Gredal w 1943 ukończyła gimnazjum i w zdała maturę w 1947. Studiowała kilka lat na Uniwersytecie Kopenhaskim, ale w 1950 przerwała studia ze względu na małżeństwo. W 1954 ukończyła studia przygotowujące do zawodu pracownika socjalnego. W latach 1959–1967 była przewodniczącą Duńskiego Stowarzyszenia Pracowników Socjalnych (duń: Dansk Socialrådgiverforening).
W latach 1967–1971 była również wiceprezesem Krajowego Stowarzyszenia Higieny Psychicznej (duń: Landsforeningen for Mentalhygiejne) i redaktorką czasopisma „"Mentalhygiejne”" (1968-70).
Była zdania, iż pracownicy społeczni powinni działać za pośrednictwem partii politycznej aby mieć większe wpływy na działania polityczne, dlatego też w roku 1968 dołączyła do Socjaldemokracji Danii, a w 1971 roku została wybrana do duńskiego parlamentu (Folketinget).
Od 11 października 1971 do 19 grudnia 1973 była ministrem spraw społecznych w trzecim rządzie Jensa Otto Kraga i w pierwszym rządzie Ankera Jørgensena. Od 13 lutego 1975 do 30 sierpnia 1978 ponownie była ministrem spraw społecznych w drugim rządzie Ankera Jørgensena.
W 1973 weszła w życie reforma świadczeń zdrowotnych.
Mniej znaną częścią pracy E. Gredtal były działania na rzecz równości płci. Była długoletnią członkinią i wiceprzewodniczącą Duńskiego Stowarzyszenia Kobiet (1957-58). W 1974 r. była gorącym zwolennikiem ustanowienia w Danii Rady ds. Równouprawnienia, jak miało to już miejsce w innych krajach skandynawskich. W 1975 r. przewodniczyła duńskiej delegacji na konferencji kobiet ONZ w Meksyku. W tym samym roku otrzymała nagrodę duńskiego Stowarzyszenia Kobiet – „Mathildepris”.
Od 17 lipca 1979 do 24 lipca 1989 była posłem do Parlamentu Europejskiego I i II kadencji. Od 10 grudnia 1979 do 23 lipca 1984 członkini prezydium Grupy Socjalistów i od 24 lipca 1984 do 10 lutego 1985 wiceprzewodnicząca Grupy Socjalistów w Parlamencie Europejskim
Po odejściu z Parlamentu Europejskiego E. Gredal działała w Ruchu Europejskim, któremu przewodniczyła w latach 1990–1992. Co więcej, kontynuowała swoje działania społeczne jako dyrektor Stowarzyszenia Zdrowia Psychicznego (1990).
Życie prywatne.
Córka pastora Alberta Wilhelmssona Tuure (1903-1976) i jego żony Mary Larsen (1903-1992). 6 marca 1949 wyszła za mąż za Kaja Otto Gredala (16.06.1925-19.05.1992).

</doc>
<doc id="4307217" url="https://pl.wikipedia.org/wiki?curid=4307217" title="Arcade Stick">
Arcade Stick



</doc>
<doc id="4307220" url="https://pl.wikipedia.org/wiki?curid=4307220" title="Akop Szostak">
Akop Szostak

Akop Szostak (ur. 20 sierpnia 1988 w Białoruskiej SRR jako Akop Powodobiedow) – polski zawodnik mieszanych sztuk walki (MMA) wagi ciężkiej i półciężkiej, kulturysta, trener personalny pochodzenia ormiańskiego oraz rosyjskiego. Aktualnie związany kontraktem z KSW.
Życiorys.
Urodził się na Białorusi. W jego żyłach płynie ormiańska i rosyjska krew, jednak nie mieszkał nigdy w żadnym z tych krajów. Kiedy miał osiem lat, jego matka przeniosła się do Polski. Poznała tam swego męża, po którym Akop nosi nazwisko. Wcześniej nazywał się Powodobiedow.
Trenowaniem na siłowni zainteresował się, oglądając kulturystę Arnolda Schwarzeneggera. Do startów w zawodach namówił go Piotr Głuchowski, który widział w nim potencjał. W 2009 wystąpił w zawodach, startując w Kulturystyce Klasycznej juniorów, zwyciężając w kategorii open. Rok wcześniej zdobył mistrza Polski juniorów, również w kategorii OPEN. Również w 2009 wystąpił w tej samej kategorii wśród seniorów, zajmując 5. miejsce na Mistrzostwach Polski.
Jesienią 2019 brał udział w dziesiątej edycji programu rozrywkowego Polsatu "Dancing with the Stars. Taniec z gwiazdami". Jego partnerką i trenerką była Sara Janicka.
Kariera MMA.
Pierwsze walki dla FEN.
W mieszanych sztukach walki zadebiutował 17 stycznia 2015, nokautując już w 30 sekundzie pierwszej rundy Janusza Dylewskiego. 31 lipca 2015 w debiucie dla Fight Exclusive Night, po trzyrundowej zaciętej wojnie wypunktował Łukasza Borowskiego. 19 marca 2016 na gali FEN 11: Warsaw Time w Warszawie, uległ w pojedynku z byłym strongmanem Tyberiuszem Kowalczykiem w 43 sekundzie pierwszej rundy. 15 października podczas gali FEN 14 został znokautowany w pierwszej rundzie przez Czecha Martina Chudeja.
WCA i początki w KSW.
25 października 2016 poinformował kibiców o zakończeniu kariery.
22 lutego 2018 zapowiedział powrót do MMA. 6 kwietnia na gali WCA 4 znokautował w drugiej rundzie Wojciecha Balejko.
W 2018 podpisał kontrakt z największą polską organizacją mieszanych sztuk walki, KSW. 6 października w Londynie, na gali KSW 45: The Return to Wembley zmierzył się z Jamie Sloanem. Walka została przerwana już po 24 sekundach, gdyż Szostak nieumyślnie sfaulował Anglika palcami w oko, a ten nie chciał kontynuować walki. Ostatecznie pojedynek uznano za "no contest".
18 maja 2019 podczas gali KSW 49 został technicznie znokautowany przez bośniackiego kulturystę Erko Juna w 36 sekund.
13 kwietnia 2020 menedżer Szostaka, Artur Ostaszewski, w programie „"W narożniku"” przyznał, że kontrakt Akopa z KSW wygasł i ten został wolnym zawodnikiem.
EFM Show i powrót do KSW.
5 marca 2021 w mediach społecznościowych został zapowiedziany powrót Szostaka. 9 kwietnia skrzyżował rękawice w walce "Superfight", z innym kulturystą – Radosławem Słodkiewiczem, którego technicznie znokautował podczas gali w trzeciej rundzie. 
17 lipca 2021 na gali stoczył pojedynek z byłym sztangistą – Szymonem Kołeckim. Walkę przegrał przez nokaut po 45 sekundach pierwszej rundy.
Życie prywatne.
Jego żoną jest fotomodelka i trenerka personalna Sylwia Szostak. Para pobrała się 25 lutego 2014. Mieszkają w Warszawie.
Akop Szostak swoje zarobki między innymi z dwóch pierwszych zawodowych walk przekazał na cele charytatywne, nie zarabiając na nich nawet złotówki. Podobnie było z pieniędzmi za debiut Szostaka na KSW w Londynie, o czym poinformował szef KSW.

</doc>
<doc id="4307224" url="https://pl.wikipedia.org/wiki?curid=4307224" title="Česká a slovenská oftalmologie">
Česká a slovenská oftalmologie

Ceská a slovenská oftalmologie. Časopis Ceské oftalmologické spolecnosti a Slovenské oftalmologické spolecnosti (skrót: Čes. slov. oftalmol.) – naukowe czasopismo okulistyczne wydawane w Czechach od 1995; dwumiesięcznik.
Czasopismo jest kontynuatorem wydawanego w latach 1933–1994 czechosłowackiego dwumiesięcznika okulistycznego o nazwie „Československá oftalmologie" (tytuł ukazywał się systematycznie z wyjątkiem lat: 1934, 1936 oraz 1938–1947).
Wydawcą jest Czeskie Towarzystwo Lekarskie im. Jana Evangelisty Purkyněgo ("czes. Česká lékařská společnost Jana Evangelisty Purkyně") z siedzibą w Pradze. Czasopismo jest recenzowane i publikuje prace oryginalne, wyniki badań, przeglądy, raporty przypadków, artykuły dla praktyków, raporty z kongresów i sympozjów oraz recenzje książek. Tematyka publikacji dotyczy nowych metod diagnostycznych w zakresie chorób oczu oraz ich leczenia (zachowawczego i chirurgicznego).
Redaktorem naczelnym „Česká a slovenská oftalmologie" jest Jiří Řehák – profesor okulistyki związany z Uniwersytetem Palackiego w Ołomuńcu. W skład rady redakcyjnej ("czes. redakční rada") czasopisma wchodzą m.in. Matúš Rehák, Pavel Rozsíval oraz Eva Vlková.
W międzynarodowym rankingu SCImago Journal Rank (SJR) mierzącym wpływ, znaczenie i prestiż poszczególnych czasopism naukowych „Česká a slovenská oftalmologie" zostało sklasyfikowane na 98. miejscu wśród czasopism okulistycznych (stan na czerwiec 2018).
W polskim wykazie czasopism punktowanych przez Ministerstwo Nauki i Szkolnictwa Wyższego czasopismo otrzymało 20 punktów (wg punktacji z 2019 roku).

</doc>
<doc id="4307227" url="https://pl.wikipedia.org/wiki?curid=4307227" title="Eggert Petersen">
Eggert Petersen

Eggert Petersen (ur. 26 maja 1927 w Bovrup (Dania)) – duński psycholog, polityk, profesor psychologii pracy 1977–1979. Poseł do Parlamentu Europejskiego I Kadencji.
Życiorys.
W 1945 r. E. Petersen wstąpił do Marynarki Wojennej. W latach 1960–1961 służył w niej w dziale personalnym. Równocześnie studiował psychologię (1956 r.). W 1963 przeniesiony został do rezerwy. Pełnił funkcję dyrektora Krajowego Stowarzyszenia Zdrowia Psychicznego, którego ideą było zapobieganie zaburzeniom psychicznym.
W latach 1966–1969 pracował, jako wykładowca na Uniwersytecie Kopenhaskim. W 1974 został profesorem psychologii pracy na Uniwersytecie w Aarhus. Z funkcji tej zrezygnował w 1997 roku.
Badał dobrostan ludzi i reakcje psychiczne podczas kryzysów społecznych. Wyniki jego badań można odnaleźć w publikacjach takich jak: ""Działania i dobre samopoczucie w systemie społecznym kierowanym przez autorytety" (1967), "Dobre samopoczucie w pracy" (1968), "Życie Duńczyków w czasie kryzysu" (1983), "Dobrostan Duńczyków, postawy i poczucie odpowiedzialności podczas regeneracji"" (1996).
Kariera polityczna.
E. Petersen należał do partii socjaldemokratycznej. Działania swe kierował na kwestie obronne oraz politykę zagraniczną, jak również problemy związane z polityką energetyczną i kryzysową. w 1979 r. został członkiem Zgromadzenia Parlamentarnego Rady Europy, jednak w 1980 r. złożył swoją rezygnację, następnie został wybrany do Parlamentu Europejskiego, gdzie pozostał do 1984.

</doc>
<doc id="4307233" url="https://pl.wikipedia.org/wiki?curid=4307233" title="Koszulka (arkusz referatowy)">
Koszulka (arkusz referatowy)

Koszulka – czterostronicowy arkusz referatowy formatu A-4, stosowany w urzędach centralnych II RP (m.in.: MSZ, MSW, Prezydium Rady Ministrów) do sporządzania brulionu odpowiedzi. Cechą charakterystyczną koszulki, było występowanie na pierwszej stronie formularza zawierającego rubryki wypełniane na każdym etapie obiegu pisma w urzędzie.

</doc>
<doc id="4307236" url="https://pl.wikipedia.org/wiki?curid=4307236" title="Brianna Kiesel">
Brianna Kiesel

Brianna Kiesel (ur. 8 lipca 1993 w Utice) – amerykańska koszykarka grająca na pozycji rozgrywającej, obecnie zawodniczka Uni Györ.
25 maja 2018 została zawodniczką Pszczółki Polski-Cukier AZS-UMCS-u Lublin. 26 kwietnia 2019 podpisała umowę z Artego Bydgoszcz.

</doc>
<doc id="4307240" url="https://pl.wikipedia.org/wiki?curid=4307240" title="Mleko sojowe">
Mleko sojowe



</doc>
<doc id="4307243" url="https://pl.wikipedia.org/wiki?curid=4307243" title="Włodzimierz Małek">
Włodzimierz Małek

Włodzimierz Małek (ur. 17 września 1935 w Łodzi, zm.  9 marca 2017 w Łodzi) – polski artysta fotograf. Członek Związku Polskich Artystów Fotografików. Prezes Okręgu Łódzkiego ZPAF. Członek rzeczywisty i członek honorowy Łódzkiego Towarzystwa Fotograficznego.
Życiorys.
Włodzimierz Małek związany z łódzkim środowiskiem fotograficznym – urodził się, mieszkał, pracował i fotografował w Łodzi. Od 1968 roku był członkiem Łódzkiego Towarzystwa Fotograficznego. Szczególne miejsce w jego twórczości zajmowała fotografia architektury oraz fotografia dokumentalna – w zdecydowanej większości obrazująca Łódź i jej okolice. Uprawiał fotografię barwną, fotografię monochromatyczną, dużą część swoich prac tworzył w dawnej, szlachetnej technice fotograficznej – izohelii. 
Włodzimierz Małek jest autorem i współautorem wielu wystaw fotograficznych; indywidualnych, zbiorowych w Polsce i za granicą. Jego fotografie brały udział w wielu wystawach pokonkursowych; krajowych i międzynarodowych, na których otrzymywały wiele akceptacji, medali, nagród, wyróżnień, dyplomów, listów gratulacyjnych. W 1981 roku został przyjęty w poczet członków rzeczywistych Związku Polskich Artystów Fotografików, w którym przez trzy kadencje pełnił funkcję prezesa Zarządu Okręgu Łódzkiego ZPAF. W 2007 roku został laureatem nagrody "Złoty Ekslibris" (kategoria najlepsze wydawnictwo albumowe o Łodzi). W 2010 roku został członkiem honorowym Łódzkiego Towarzystwa Fotograficznego. 
Włodzimierz Małek zmarł w wieku 81 lat – 9 marca 2017 roku w Łodzi, pochowany został 14 marca na cmentarzu ewangelicko-augsburskim przy ul. Ogrodowej w Łodzi. Jego fotografie znajdują się w zbiorach Biblioteki Narodowej w Warszawie, Biblioteki Uniwersyteckiej w Łodzi, Muzeum Narodowego we Wrocławiu, Muzeum Okręgowego w Toruniu oraz Muzeum Sztuki w Łodzi. 
Wybrane wystawy indywidualne.
Źródło.
Wybrane publikacje (albumy).
Źródło.

</doc>
<doc id="4307245" url="https://pl.wikipedia.org/wiki?curid=4307245" title="Wieżowiec Bałtyk">
Wieżowiec Bałtyk

Bałtyk – wieżowiec w Poznaniu – wieżowiec położony przy ul. Franklina Roosevelta 22 w Poznaniu, w pobliżu Ronda Kaponiera na osiedlu samorządowym Jeżyce.
Opis.
Wieżowiec wybudowano w miejscu, w którym dawniej stał budynek mieszczący kultowe kino „Bałtyk”. Stąd nadano mu taką nazwę. Oglądany z każdej ze stron, budynek za każdym razem prezentuje się inaczej. Za całość koncepcji architektonicznej budynku odpowiada holenderska pracownia MVRDV pod kierunkiem Nathalie de Vries. Koncepcja powstała we współpracy z polskim biurem architektonicznym „NO Natkaniec Olechnicki Architekci”. Jest to pierwsza polska realizacja holenderskiej pracowni. Generalnym wykonawcą Bałtyku była firma PORR Polska Construction z Warszawy, a inwestorem Garvest Real Estate Cooperatief UA i Grupa Kapitałowa VOX. Powierzchnia budynku wynosi 25 tys. m2, z czego największą część zajmuje powierzchnia biurowa – 12 tys. m2. Na powierzchnię handlową przeznaczono 1350 m2. Kolejne 750 m2 zajmuje restauracja, taras widokowy i „one-room hotel” – penthouse o powierzchni 100 m2. Obiekt pełni głównie funkcję biurową, a dodatkowo handlowo-usługową. Pod budynkiem znajduje się trójpoziomowy parking na 175 samochodów. 2 czerwca 2017 odbyło się uroczyste otwarcie biurowca.

</doc>
<doc id="4307246" url="https://pl.wikipedia.org/wiki?curid=4307246" title="Pablo Schreiber">
Pablo Schreiber

Pablo Tell Schreiber (ur. 26 kwietnia 1978 w Ymir) – amerykańsko-kanadyjski aktor filmowy i telewizyjny.
Życiorys.
Urodził się w Ymir w Kolumbii Brytyjskiej w komunie hipisowskiej jako syn Lorraine Reaveley, kanadyjskiej psychoterapeutki, i Carrolla Schreibera, amerykańskiego aktora. Jego przyrodni brat Liev to także aktor. Pablo został nazwany na cześć chilijskiego poety Pabla Nerudy, ponieważ jego ojciec lubił literaturę. Kiedy miał 12 lat jego rodzice rozstali się. Pablo i jego ojciec przeprowadzili się do Seattle w stanie Waszyngton. Po ukończeniu szkoły średniej Pablo zapisał się na University of San Francisco. W 2000 ukończył Carnegie Mellon University w Pittsburghu w Pensylwanii.
Wystąpił w serialu kryminalnym HBO "Prawo ulicy" ("The Wire", 2003 i 2008) jako Nickolas Andrew Sobotka. Grał w dreszczowcu Jonathana Demmego "Kandydat" (2004), dramacie sportowym Catherine Hardwicke "Królowie Dogtown" (2005) i komediodramacie Josha Radnora "SzczęścieDziękujęProszęWięcej" (2009). W 2006 był nominowany do Tony Award za swój debiut na Broadwayu w sztuce "Awake and Sing!".
Po występie w "Lights Out" (2011), trafił do serialu Showtime "Trawka" (2011–2012) jako Demetri Ravitch - dostawca narkotyków dla Nancy Botwin (Mary-Louise Parker) i NBC "" (2013–2014) jako seryjny gwałciciel William Lewis, nemezis Olivii Benson (Mariska Hargitay). W październiku 2012 Schreiber wystąpił jako George Pornstache Mendez w serialu Netflix "Orange Is the New Black".
W 2014 roku zdobył nagrodę Young Hollywood Awards. W 2015 był nominowany do nagrody Emmy jako najlepszy aktor drugoplanowy. W 2011 wystąpił w spektaklu off-Broadwayowskim "Gruesome Playground Injuries" w Second Stage Theatre. 
W kwietniu 2019 użyczył głosu postaci Mastera Chiefa w serii "Halo".
W latach 2007-2014 był żonaty z Jessicą Monty, z którą ma dwóch synów - Timoteo i Dante.

</doc>
<doc id="4307253" url="https://pl.wikipedia.org/wiki?curid=4307253" title="Got It?">
Got It?

Got It? – debiutancki minialbum południowokoreańskiej grupy Got7, wydany 20 stycznia 2014 roku przez JYP Entertainment i dystrybuowany przez KT Music. Płytę promował główny singel „Girls Girls Girls”. Sprzedał się w nakładzie egzemplarzy w Korei Południowej (stan na wrzesień 2016).

</doc>
<doc id="4307258" url="https://pl.wikipedia.org/wiki?curid=4307258" title="Antymonian megluminy">
Antymonian megluminy

Antymonian megluminy () – wielofunkcyjny organiczny związek chemiczny, związek antymonu pięciowartościowego, lek stosowany w leczeniu leiszmaniozy.
Mechanizm działania.
Mechanizm działania antymonianu megluminy nie jest poznany. Nie zostało również wyjaśnione czy antymonian megluminy jest prolekiem, czy też aktywną postacią leku.
Zastosowanie.
Antymonian megluminy jest stosowany w leczeniu:
Antymonian megluminy znajduje się na wzorcowej liście podstawowych leków Światowej Organizacji Zdrowia ("") (2015).
Antymonian megluminy nie jest dopuszczony do obrotu w Polsce (2018).
Działania niepożądane.
Antymonian megluminy może powodować następujące działania niepożądane: ból głowy, złe samopoczucie, duszność, wysypka, złuszczające zapalenie skóry, obrzęk twarzy, ból brzucha, nudności, wymioty, brak apetytu. Antymonian megluminy wydłuża odstęp QT oraz może powodować odwrócenie załamków T.

</doc>
<doc id="4307262" url="https://pl.wikipedia.org/wiki?curid=4307262" title="Enrico Noris">
Enrico Noris

Enrico Noris OESA, właśc. Girolamo Noris (ur. 29 sierpnia 1631 w Weronie, zm. 23 lutego 1704 w Rzymie) – włoski kardynał.
Życiorys.
Urodził się 29 sierpnia 1631 roku w Weronie jako Girolamo Noris. Studiował retorykę i logikę w Rimini, a następnie wstąpił do zakonu augustianów, gdzie przyjął imię Enrico. Po odbyciu nowicjatu i formacji zakonnej, podjął studia filozoficzne i teologiczne w Rzymie. Po przyjęciu święceń prezbiteratu, wykładał w Pesaro, Perugii, Florencji, Padwie i Rzymie. Ze względu na swoje ortodoksyjne poglądy był oskarżony o sympatie jansenistyczne i bajanistyczne. Kosma III Medyceusz mianował go osobistym teologiem i profesorem historii Kościoła na Uniwersytecie Pizańskim. Odmówił sakry biskupiej papieżom Klemensowi X i Innocentemu XI. 12 grudnia 1695 roku został kreowany kardynałem prezbiterem i otrzymał kościół tytularny S. Augustini. 6 marca 1700 roku został mianowany Bibliotekarzem i Archiwistą Kościoła Rzymskiego. Zmarł 23 lutego 1704 roku w Rzymie.

</doc>
<doc id="4307273" url="https://pl.wikipedia.org/wiki?curid=4307273" title="Aasif Mandvi">
Aasif Mandvi

Aasif Mandvi (ur. 5 marca 1966 w Mumbaju) – indyjski aktor filmowy, serialowy i głosowy, a także komik.

</doc>
<doc id="4307274" url="https://pl.wikipedia.org/wiki?curid=4307274" title="Budynek przy ul. Przedzamcze 3 w Toruniu">
Budynek przy ul. Przedzamcze 3 w Toruniu

Budynek przy ul. Przedzamcze 3 w Toruniu – zabytkowy dworek, tzw. Generałówka, obecnie siedziba administracyjna Centrum Kultury Zamek Krzyżacki w Toruniu.
Lokalizacja.
Budynek znajduje się w południowej części Zespołu Staromiejskiego, przy ul. Przedzamcze 3, w sąsiedztwie ruin Zamku Krzyżackiego, Hotelu 1231 oraz Regionalnego Inkubatora Przedsiębiorczości.
Historia.
Budynek powstał pod koniec XVIII wieku, a stanął w miejscu ruin zamku krzyżackiego.
W okresie międzywojennym mieszkał w nim generał Wiktor Thommé, który pełnił funkcję dowódcy Okręgu Korpusu nr VIII Wojska Polskiego w Toruniu. Stąd nosi on nazwę „generałówki”.
W 1938 roku dworek wpisano do rejestru zabytków.
Po II wojnie światowej mieścił się tu Oddział Muzeum Okręgowego oraz Toruńskie Towarzystwo Kultury.
Od 2007 roku jest on siedzibą Centrum Kultury Zamek Krzyżacki.

</doc>
<doc id="4307275" url="https://pl.wikipedia.org/wiki?curid=4307275" title="Metro (film 1985)">
Metro (film 1985)

Metro (fr. "Subway") – francuski dreszczowiec filmowy z 1985 roku w reżyserii Luka Bessona. 
Głównym bohaterem filmu jest ukrywający się w paryskim metrze złodziej Fred (Christopher Lambert), który okrada zamożną kobietę z paryskich elit, Helenę (Isabelle Adjani). Zdobyczne dokumenty Fred zamierza wykorzystać w celu szantażowania Heleny, lecz z czasem rodzi się między nimi uczucie.
"Metro" uznawane jest za jedno z dzieł konstytuujących francuski neobarok, postmodernistyczny nurt filmowy ukształtowany – obok Bessona – przez Jeana-Jacques'a Beineix i Léosa Caraxa. Zrealizowany za 15 milionów franków przez wytwórnię Gaumont, drugi film w karierze Bessona został podporządkowany wymogom komercyjnym: z początkowego materiału filmowego wycięto 40 minut. Krytyka filmowa zwracała uwagę na wyrazistą stylizację bohaterów (utlenione włosy Lamberta, szykowne stroje Adjani) oraz „energiczny styl wizualny”, który przyniósł filmowi trzy Cezary: dla Lamberta za rolę aktorską, dla Alexandre'a Traunera za scenografię oraz dla ekipy dźwiękowej.

</doc>
<doc id="4307278" url="https://pl.wikipedia.org/wiki?curid=4307278" title="Wirus maedi visna">
Wirus maedi visna



</doc>
<doc id="4307280" url="https://pl.wikipedia.org/wiki?curid=4307280" title="Ars Regia">
Ars Regia

Ars Regia. Czasopismo poświęcone myśli i historii wolnomularstwa – pismo ukazujące się początkowo jako kwartalnik następnie jako rocznik. Ukazywało się w latach 1992-2013. Wydawcą była Fundacja "Historia pro Futuro", redaktorem naczelnym Tadeusz Cegielski. Łącznie ukazało się 20 numerów pisma. Czasopismo było poświęcone myśli i historii wolnomularstwa. 

</doc>
<doc id="4307284" url="https://pl.wikipedia.org/wiki?curid=4307284" title="Charles Woolley">
Charles Woolley



</doc>
<doc id="4307286" url="https://pl.wikipedia.org/wiki?curid=4307286" title="Edouard Lignitz">
Edouard Lignitz

Edouard Lignitz, Carl Friedrich Edouard Lignitz (ur. ?, zm. ?) – gdański kupiec oraz belgijski i bawarski urzędnik konsularny.
Był właścicielem firmy handlu drewnem "Eduard Lignitz, Holzgeschaft" z kantorem w Gdańsku przy "Ankerschmiedegasse" 9, ob. ul. Kotwiczników. Pełnił też funkcję konsula Belgii (1874-1883) i konsula Bawarii (1880-1883).

</doc>
<doc id="4307288" url="https://pl.wikipedia.org/wiki?curid=4307288" title="Otr">
Otr

Otr ("Ótr, Ott, Oter, Ottar, Ottarr, Otter") – w mitologii nordyckiej jeden z krasnoludów. Syn Hreidmara oraz brat Fafnira, Regina, Lyngheida i Lonfnheida.

</doc>
<doc id="4307290" url="https://pl.wikipedia.org/wiki?curid=4307290" title="Uniwersytet Melbourne">
Uniwersytet Melbourne



</doc>
<doc id="4307297" url="https://pl.wikipedia.org/wiki?curid=4307297" title="Domek tzw. Generałówka w Toruniu">
Domek tzw. Generałówka w Toruniu



</doc>
<doc id="4307299" url="https://pl.wikipedia.org/wiki?curid=4307299" title="Generałówka">
Generałówka



</doc>
<doc id="4307314" url="https://pl.wikipedia.org/wiki?curid=4307314" title="PGE VIVE Kielce">
PGE VIVE Kielce



</doc>
<doc id="4307322" url="https://pl.wikipedia.org/wiki?curid=4307322" title="Gabriele Bischoff">
Gabriele Bischoff

Gabriele Bischoff (ur. 4 stycznia 1961 w Bad Wildungen) – niemiecka działaczka związkowa i polityk, przewodnicząca Grupy Pracowników Europejskiego Komitetu Ekonomiczno-Społecznego, posłanka do Parlamentu Europejskiego IX kadencji.
Życiorys.
W 1980 zdała maturę w König Heinrich-Gymnasium w miejscowości Fritzlar. W latach 1981–1988 kształciła się w zakresie nauk politycznych i amerykanistyki na Uniwersytecie w Marburgu oraz na Wolnym Uniwersytecie Berlińskim. Dyplom z politologii uzyskała na drugiej z tych uczelni. W trakcie studiów pracowała jako doręczycielka w Deutsche Post, wstąpiła wówczas do związków zawodowych. Od 1989 do 1991 była pracownikiem naukowym, zatrudniona wówczas m.in. w Fachhochschule für Wirtschaft Berlin. Następnie została etatową działaczką związkową w ramach IG Metall. Do 2000 była doradcą do spraw równouprawnienia przy zarządzie tego związku we Frankfurcie nad Menem. W latach 2000–2005 w randze "attaché" odpowiadała za dialog społeczny w stałym przedstawicielstwie Niemiec przy Unii Europejskiej. W latach 2005–2008 była doradcą w federalnym ministerstwie pracy i spraw społecznych. W 2008 zatrudniona w centrali Federacji Niemieckich Związków Zawodowych (DGB). W 2015 objęła stanowisko przewodniczącej Grupy Pracowników w ramach Europejskiego Komitetu Ekonomiczno-Społecznego.
Zaangażowała się także w działalność komitetu kobiet przy Europejskiej Konfederacji Związków Zawodowych, Sieci Ruchu Europejskiego Niemcy oraz Socjaldemokratycznej Partii Niemiec. W 2019 z ramienia socjaldemokratów uzyskała mandat europosłanki IX kadencji.

</doc>
<doc id="4307327" url="https://pl.wikipedia.org/wiki?curid=4307327" title="HomePod">
HomePod

HomePod to inteligentny głośnik, opracowany przez firmę Apple Inc.
Ogłoszony 5 czerwca 2017 roku, na konferencji Worldwide Developers Conference. Początkowo planowany na grudzień 2017 rok, jednak data premiery opóźniła się. Apple w końcu zacząło przyjmować zamówienia przedpremierowe 26 stycznia i faktyczny start sprzedaży odbył się 9 lutego 2018 roku. Pierwotnie został wydany w Australii, Wielkiej Brytanii i Stanach Zjednoczonych.
HomePod został przygotowany do współdziałania z innymi urządzeniami Apple takimi jak iPhone czy Mac. HomePod został zaprojektowany by "wydobyć to co najlepsze z Apple Music" – zgodnie z tym co napisali specjaliści od marketingu Apple. HomePod wykorzystuje technologię kształtowania wiązki i posiada 8 głośników. Jest on dostępny w dwóch kolorach: biały i gwiezdna szarość.

</doc>
<doc id="4307329" url="https://pl.wikipedia.org/wiki?curid=4307329" title="Stanisław Kulik">
Stanisław Kulik

Stanisław Eugeniusz Kulik (ur. 27 lipca 1902 w Bukaczowcach, zm. wiosną 1940 w Charkowie) – kapitan piechoty Wojska Polskiego II Rzeczypospolitej, ofiara zbrodni katyńskiej. W roku 2007 został pośmiertnie awansowany do stopnia majora.
Życiorys.
Urodził się 27 lipca 1902 r. w Bukaczowcach (powiat rohatyński) jako syn Walerego i Eugenii z Wieżlickich. 
W dniu 6 sierpnia 1914 r. wstąpił do polskich oddziałów, które przeformowały się w Legiony Polskie. Służył jako sekcyjny w 3 kompanii III batalionu 1 pułku piechoty I Brygady Legionów. W randze kaprala uczestniczył w bitwie pod Konarami. W jej trakcie, w dniu 22 maja 1915 roku został ranny w walkach o las w pobliżu wsi Kozinek, o który jego batalion zmagał się zaciekle z carskim 67 Tarutyńskim pułkiem piechoty. Kula pozbawiła wówczas Stanisława Kulika części palca. Pomimo tego pozostał w boju jako łącznik pomiędzy kompanią a batalionem, pełniąc swą służbę wytrwale i z wielką odwagą. Ta postawa przyniosła mu w późniejszym okresie (w lipcu 1921 r.) przedstawienie do odznaczenia Krzyżem Walecznych po raz drugi. 
Następnie wstąpił do odrodzonego Wojska Polskiego, w którym od 1918 roku służył w szeregach 16 pułku piechoty. Uczestnik wojny polsko-bolszewickiej 1920 roku jako żołnierz 5 pułku piechoty Legionów. Ranny bagnetem w dniu 1 maja 1919 r. podczas walk toczonych pod Wilnem.
Na dzień 1 czerwca 1921 r. pełnił w stopniu podporucznika służbę w 5 pułku piechoty Legionów. Dekretem Naczelnika Państwa i Wodza Naczelnego z dnia 3 maja 1922 r. (dekret L. 19400/O.V.) został zweryfikowany w tymże stopniu, ze starszeństwem z dnia 1 czerwca 1920 roku i 970. lokatą łączną w korpusie oficerów piechoty (była to jednocześnie 48. lokata w starszeństwie). Na ten czas pozostawał nadal oficerem 5 pp Leg.. Jako oficer tegoż pułku oddelegowany był w międzyczasie do Komisji Kontroli Stanów.
Awansowany do stopnia porucznika został ze starszeństwem z dnia 1 stycznia 1922 roku i 3. lokatą. W roku 1923 zajmował nadal 3. lokatę w swoim starszeństwie i służył w kutnowskim 37 pułku piechoty. Wykazywany był już wówczas jako kawaler Krzyża Walecznych. W rok później jako oficer 37 pp zajmował nadal 3. lokatę wśród poruczników piechoty w swoim starszeństwie . W dniu 25 sierpnia 1927 r. ogłoszono jego przeniesienie z 37 pp do 1 pułku Strzelców Podhalańskich. W roku 1928 jako oficer 1 pułku Strzelców Podhalańskich z Nowego Sącza, zajmował 2. lokatę wśród poruczników korpusu piechoty w swoim starszeństwie. W roku 1930 służył w Szkole Podchorążych Rezerwy przy 3 Dywizji Piechoty Legionów i zajmował wówczas 1139. lokatę łączną wśród poruczników piechoty (była to 2. lokata w starszeństwie). W 1932 roku pełnił już służbę w zambrowskiej Szkole Podchorążych Rezerwy Piechoty. Zajmował wówczas nadal 2. lokatę wśród poruczników piechoty ze swego starszeństwa. 
Zarządzeniem ministra spraw wojskowych – marszałka Józefa Piłsudskiego – opublikowanym w dniu 28 czerwca 1933 roku, został przeniesiony w korpusie oficerów piechoty (bez prawa do należności za przesiedlenie) ze Szkoły Podchorążych Rezerwy Piechoty do włocławskiego 14 pułku piechoty. Na dzień 1 lipca 1933 roku zajmował (już jako oficer 14 pp) – 626. lokatę łączną wśród poruczników piechoty (była to 2. lokata w starszeństwie). Na rok 1934 porucznik Stanisław Kulik powołany został na członka Sądu Honorowego 14 pułku piechoty. W kwietniu 1934 r. prowadził, zorganizowany w 14 pułku piechoty, kurs zwiadowców, strzelców wyborowych i obserwatorów. Na dzień 21 września 1933 roku i na dzień 17 września 1934 r. zajmował stanowisko dowódcy 6 kompanii strzeleckiej 14 pp, a w październiku 1934 roku został komendantem dywizyjnego kursu instruktorskiego dla oficerów 4 Dywizji Piechoty, powołanego przy 14 pułku piechoty.
Zarządzeniem Prezydenta RP Ignacego Mościckiego z dnia 27 czerwca 1935 r. został awansowany na stopień kapitana, ze starszeństwem z dnia 1 stycznia 1935 roku i 37. lokatą w korpusie oficerów piechoty. Na dzień 5 czerwca 1935 roku zajmował 2009. lokatę łączną pośród kapitanów korpusu piechoty (37. lokatę w swoim starszeństwie) i nadal pełnił służbę w 14 pułku piechoty.
Służba w Korpusie Ochrony Pogranicza.
W listopadzie 1935 r. został przeniesiony z 14 pułku piechoty do Korpusu Ochrony Pogranicza i skierowany do batalionu KOP „Krasne”. Swoje przybycie do nowego miejsca służby kapitan Kulik zameldował w dniu 21 listopada 1935 r. i mianowany został dowódcą kompanii granicznej KOP „Bryckie”. W listopadzie 1936 roku został mianowany na stanowisko dowódcy kompanii odwodowej w tym batalionie, a z dniem 2 grudnia 1937 roku przesunięto go do dowództwa batalionu „Krasne” (jednocześnie przeniesiony został ewidencyjnie do plutonu gospodarczego baonu „Krasne”) – na stanowisko adiutanta tegoż baonu (stanowisko to przejął od por. Władysława Wyczółkowskiego). W toku swej służby w Korpusie Ochrony Pogranicza kpt. Stanisław Kulik uhonorowany został: Odznaką Pamiątkową KOP „Za Służbę Graniczną” (grudzień 1937 r.), Brązowym Medalem za Długoletnią Służbę (maj 1938 r.), Srebrnym Krzyżem Zasługi (sierpień 1938 r.) oraz Srebrnym Medalem za Długoletnią Służbę (styczeń 1939 r.). 
Na dzień 23 marca 1939 roku zajmował 25. lokatę wśród kapitanów korpusu piechoty w swoim starszeństwie i nadal pełnił służbę jako adiutant batalionu KOP „Krasne”. Na stanowisku tym pozostawał do czasu ogłoszenia mobilizacji (jego przydział mobilizacyjny pozostaje nieznany). 
Kapitan Stanisław Kulik w bliżej nieznanych okolicznościach dostał się do sowieckiej niewoli. Przetrzymywany był w obozie starobielskim. Wiosną 1940 roku został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 r. spoczywa na otwartym wówczas Cmentarzu Ofiar Totalitaryzmu w Charkowie.
Minister obrony narodowej decyzją Nr 439/MON z 5 października 2007 r. awansował go pośmiertnie do stopnia majora. Awans został ogłoszony 9 listopada 2007 r. w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="4307331" url="https://pl.wikipedia.org/wiki?curid=4307331" title="Kruhlany (obwód grodzieński)">
Kruhlany (obwód grodzieński)

Kruhlany (biał. "Кругляны"; ros. "Кругляны") – wieś na Białorusi, w obwodzie grodzieńskim, w rejonie grodzieńskim, w sielsowiecie Kwasówka.
Dawny folwark. W czasach zaborów w granicach Imperium Rosyjskiego, w guberni grodzieńskiej, w powiecie grodzieńskim.
W latach 1921–1939 leżał w Polsce, w województwie białostockim, w powiecie grodzieńskim, w gminie Łasza.
Według Powszechnego Spisu Ludności z 1921 roku zamieszkiwało tu 27 osób, 22 były wyznania prawosławnego a 5 mojżeszowego. Jednocześnie 22 mieszkańców zadeklarowało białoruską przynależność narodową a 5 żydowską. Był tu 1 budynek mieszkalny.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.

</doc>
<doc id="4307333" url="https://pl.wikipedia.org/wiki?curid=4307333" title="Kuźmicze (rejon grodzieński)">
Kuźmicze (rejon grodzieński)

Kuźmicze (biał. "Кузьмічы"; ros. "Кузьмичи") – wieś na Białorusi, w obwodzie grodzieńskim, w rejonie grodzieńskim, w sielsowiecie Kwasówka.
Dawna okolica szlachecka. Należały do ekonomii grodzieńskiej. 
W czasach zaborów w granicach Imperium Rosyjskiego, w guberni grodzieńskiej, w powiecie grodzieńskim.
W latach 1921–1939 okolica leżała w Polsce, w województwie białostockim, w powiecie grodzieńskim, w gminie Łasza.
Według Powszechnego Spisu Ludności z 1921 roku zamieszkiwało tu 68 osób, wszystkie były wyznania rzymskokatolickiego. Jednocześnie 67 mieszkańców zadeklarowało polską przynależność narodową a 1 białoruską. Było tu 15 budynków mieszkalnych.
Miejscowość należała do parafii prawosławnej w Łunnej i rzymskokatolickiej w Obrębszczyźnie. Podlegała pod Sąd Grodzki w Indurze i Okręgowy w Grodnie; właściwy urząd pocztowy mieścił się w Kwasówce.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.

</doc>
<doc id="4307338" url="https://pl.wikipedia.org/wiki?curid=4307338" title="Likówka">
Likówka

Likówka (biał. Лікоўка; ros. Ликовка) – wieś na Białorusi, w obwodzie grodzieńskim, w rejonie grodzieńskim, w sielsowiecie Kwasówka.
Dawniej wieś i majątek ziemski w powiecie grodzieńskim, województwa trockiego Rzeczypospolitej Obojga Narodów.
W czasach zaborów w granicach Imperium Rosyjskiego, w guberni grodzieńskiej, w powiecie grodzieńskim.
W latach 1921–1939 wieś i ówczesny folwark leżał w Polsce, w województwie białostockim, w powiecie grodzieńskim, w gminie Łasza.
Według Powszechnego Spisu Ludności z 1921 roku zamieszkiwało:
Miejscowość należała do parafii prawosławnej w Indurze i rzymskokatolickiej w Kwasówce. Podlegała pod Sąd Grodzki w Indurze i Okręgowy w Grodnie; właściwy urząd pocztowy mieścił się w Kwasówce.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.

</doc>
<doc id="4307343" url="https://pl.wikipedia.org/wiki?curid=4307343" title="Hełm Zuckermana">
Hełm Zuckermana

Hełm Zuckermana (ang. "Zuckerman helmet") – brytyjski stalowy hełm, przeznaczony dla obrony cywilnej. 
Historia.
Twórcą oficjalnie „cywilnego hełmu ochronnego” (ang. "Civilian Protective Helmet") zwanego potocznie hełmem Zuckermana był urodzony w Kapsztadzie profesor Solly Zuckerman. W połowie 1940 rozpoczął prace nad projektem hełmu, który wspomógłby działania obrony cywilnej walczącej ze skutkami nalotów Luftwaffe podczas bitwy o Anglię w czasie II wojny światowej. Głównym celem prac było dostarczenie kasku, który mógłby zapewnić większą ochronę głowy i szyi np. od spadającego gruzu. Odbiorcami gotowych hełmów zostali członkowie paramilitarnych oddziałów straży pożarnej oraz zwykli mieszkańcy Anglii, którym umożliwiono zakup kasku za cenę 5 szylingów i 6 pensów za sztukę.
Pierwsze hełmy Zuckermana pojawiły się w użyciu prawdopodobnie w grudniu 1940, ale w większości pochodzą z 1941, ich produkcję zakończono w 1943. Po wojnie zostały wykorzystane przez rząd Norwegii jako hełmy obrony cywilnej, przemalowano je wtedy na żółto.
Budowa.
Hełmy zostały wykonane z tłoczonej stali miękkiej lub manganowej (znanej z odporności na uderzenia) w dwóch rozmiarach średnim i dużym. Hełm posiada wysoką kopułę natomiast jego wkład jest wykonany ze skóry i taśmy i jest przymocowany do hełmu sznurkami przewleczonymi przez otwory w dzwonie, które całkowicie otaczają hełm. W hełmach tych nie stosowano raczej fabrycznie pasków podbródkowych, znane obecnie hełmy z takimi paskami są raczej wytworem ich pierwszych posiadaczy. Litery L (duży) i M (średni) wytłoczone pod krawędzią z tyłu wskazują rozmiar korpusu hełmu.
Hełm Zuckermana produkowany był przez wiele brytyjskich firm, między innymi przez Austin Motor Company i Morris Motor Company.

</doc>
<doc id="4307345" url="https://pl.wikipedia.org/wiki?curid=4307345" title="Nasze zwariowane angielskie wakacje">
Nasze zwariowane angielskie wakacje

Nasze zwariowane angielskie wakacje (ang. "What We Did on Our Holiday") – brytyjski film komediowy z 2014 roku w reżyserii Andy’ego Hamiltona i Guya Jenkina, wyprodukowany przez wytwórnię Lionsgate. Główne role w filmie zagrali David Tennant, Rosamund Pike i Billy Connolly.
Premiera filmu odbyła się 26 września 2014 w Wielkiej Brytanii.
Fabuła.
Doug McLeod (David Tennant) jedzie wraz ze swoją żoną Abi (Rosamund Pike) i dziećmi – Lottie, Mickeyem i Jess do Szkocji na rodzinne przyjęcie urodzinowe Gordiego (Billy Connolly). Ponieważ jubilat ciężko choruje, para postanawia utrzymać w tajemnicy fakt, że właśnie się rozwodzą. Tymczasem dzieci chcą spełnić nietypowe życzenie dziadka.
Odbiór.
Krytyka.
Film "Nasze zwariowane angielskie wakacje" spotkał się z pozytywną reakcją krytyków. W serwisie Rotten Tomatoes 73% z pięćdziesięciu jeden recenzji filmu jest pozytywne (średnia ocen wyniosła 6,1 na 10). Na portalu Metacritic średnia ocen z 14 recenzji wyniosła 54 punkty na 100.

</doc>
<doc id="4307349" url="https://pl.wikipedia.org/wiki?curid=4307349" title="Hwang Hee-chan">
Hwang Hee-chan

Hwang Hee-chan (ur. 26 stycznia 1996 w Chuncheon) – południowokoreański piłkarz występujący na pozycji napastnika w angielskim klubie Wolverhampton Wanderers oraz w reprezentacji Korei Południowej. Uczestnik mistrzostw świata w 2018 oraz 2022.

</doc>
<doc id="4307352" url="https://pl.wikipedia.org/wiki?curid=4307352" title="Dariusz Wykurz">
Dariusz Wykurz

Dariusz Wykurz (ur. 12 czerwca 1966 w Chmielniku) – polski piłkarz, grający na pozycji pomocnika.
Kariera.
Jest wychowankiem Zenitu Chmielnik, z którego trafił do Górnika Sosnowiec. W 1990 roku przeszedł do Zagłębia Sosnowiec. W barwach tego klubu rozegrał 50 meczów w I lidze. W 1993 roku odszedł z klubu, po czym występował w CKS Czeladź, AKS Niwka Sosnowiec i ponownie Górniku Sosnowiec.
W 2013 roku był trenerem Zenita Chmielnik.

</doc>
<doc id="4307355" url="https://pl.wikipedia.org/wiki?curid=4307355" title="Budynek Sądu Okręgowego w Toruniu (ul. Piekary 49)">
Budynek Sądu Okręgowego w Toruniu (ul. Piekary 49)

Budynek Sądu Okręgowego w Toruniu – dawny budynek bursy Gimnazjum Akademickiego, tzw. Ekonomia, obecnie siedziba wydziałów Sądu Okręgowego w Toruniu.
Lokalizacja.
Budynek znajduje się we wschodniej części Zespołu Staromiejskiego, przy ul. Piekary 49, w sąsiedztwie Sądu Rejonowego, Sądu Okręgowego, Aresztu Śledczego oraz kościoła NMP.
Historia.
Budynek powstał w latach 1596 – 1601 według projektu Jana Eckarda, a przeznaczony był na bursę dla uboższej młodzieży Gimnazjum Akademickiego. Inicjatorem jej powstania był ówczesny burmistrz Torunia Heinrich Stroband. Uroczyste otwarcie obiektu miało miejsce 1 stycznia 1601 roku. W 1724 roku, po tumulcie toruńskim, władze miasta straciły dotychczasową siedzibę Gimnazjum mieszczącą się w sąsiedztwie kościoła NMP, lokując szkołę oraz jej bibliotekę w budynku bursy. W 1807 roku w czasie wojny napoleońskiej zorganizowano w nim francuski szpital polowy. W 1855 roku, po przeprowadzce Gimnazjum do nowej siedziby przy ul. Zaułek Prosowy 1, w obiekcie bursy umieszczono szkoły żeńskie.
W okresie międzywojennym znajdowało się tu Państwowe Liceum i Gimnazjum koedukacyjne z językiem niemieckim.
Po II wojnie światowej urządzono w nim internat dla uczniów szkół średnich, a następnie stał się siedzibą Szkoły Podstawowej nr 8, przeniesionej w 1980 roku do nowo wybudowanego obiektu przy ul. Łyskowskiego 28. W 1963 roku budynek wpisano do rejestru zabytków, a w 1966 roku, po jego odrestaurowaniu, umieszczono na nim pamiątkową tablicę z okazji 400-lecia powstania Gimnazjum Akademickiego w Toruniu.
Obecnie mieści się w nim kilka wydziałów Sądu Okręgowego.
Architektura.
Budynek, z rozczłonkowaną gzymsami fasadą, które podkreślają jej podział na kondygnacje, powstał w stylu późnego renesansu.

</doc>
<doc id="4307363" url="https://pl.wikipedia.org/wiki?curid=4307363" title="The Mad Monster">
The Mad Monster

The Mad Monster – amerykański horror z 1942 roku w reżyserii Sama Newfielda.
Opis fabuły.
Doktor Cameron w wyniku esperymentów stworzył serum umożliwiające zmianę ludzi w wilko-podobne bestie. Używając swego wynalazku zmienia ogrodnika, Petro, w potwora i rozkazuje mu pozabijać wszystkich, których wini za swe niepowodzenia. 
Córka doktora, Lenora, zaczyna domyślać się prawdy i wyznaje wszystko reporterowi Tomowi Gregory'emu.

</doc>
<doc id="4307364" url="https://pl.wikipedia.org/wiki?curid=4307364" title="Uljanijja">
Uljanijja

Uljanijja (arab. عليانية) – wieś w Syrii, w muhafazie Al-Hasaka. W 2004 roku liczyła 537 mieszkańców.

</doc>
<doc id="4307370" url="https://pl.wikipedia.org/wiki?curid=4307370" title="Jang Hyun-soo">
Jang Hyun-soo

Jang Hyun-soo (ur. 28 września 1991 w Seulu) – południowokoreański piłkarz występujący na pozycji obrońcy w japońskim klubie F.C. Tokyo i w reprezentacji Korei Południowej. Uczestnik mistrzostw świata w 2018.
W listopadzie 2018 został dożywotnio zdyskwalifikowany z gry w reprezentacji kraju w związku ze złożeniem fałszywego oświadczenia dotyczącego wykonanych przez niego prac społecznych. Dzięki temu oświadczeniu uzyskał częściowe zwolnienie ze służby wojskowej.

</doc>
<doc id="4307376" url="https://pl.wikipedia.org/wiki?curid=4307376" title="Chuwajtila">
Chuwajtila

Chuwajtila (arab. خويتلة) – wieś w Syrii, w muhafazie Al-Hasaka. W 2004 roku liczyła 407 mieszkańców.

</doc>
<doc id="4307378" url="https://pl.wikipedia.org/wiki?curid=4307378" title="Karine Gloanec Maurin">
Karine Gloanec Maurin

Karine Gloanec Maurin (ur. 11 stycznia 1958 w Châteaubriant) – francuska polityk, urzędniczka i działaczka samorządowa, posłanka do Parlamentu Europejskiego VIII kadencji.
Życiorys.
Magisterium z nauk politycznych uzyskała w 2006 na Université Panthéon-Sorbonne. Pracowała jako menedżer instytucji teatralnej, w latach 1994–2004 kierowała stowarzyszeniem L’Hectare w Vendôme. Zaangażowała się w działalność polityczną w ramach Partii Socjalistycznej. W 1995 wybrana na radną miejscowości Saint-Agil. W 2004 dołączyła do gabinetu Michela Sapina, prezydenta Regionu Centralnego. W latach 2008–2011 przewodniczyła francuskiej federacji FNCC, zrzeszającej przedstawicieli lokalnych władz w sferze kulturalnej. W 2010 zasiadła w radzie Regionu Centralnego, pełniła funkcję wiceprzewodniczącej rady regionalnej. W 2015 otrzymała nominację na inspektora generalnego do spraw kultury.
W 2014 bez powodzenia kandydowała do Parlamentu Europejskiego. Mandat europosłanki VIII kadencji objęła w czerwcu 2018, gdy zrezygnował z niego Jean-Paul Denanot. Dołączyła do frakcji Postępowego Sojuszu Socjalistów i Demokratów. W PE zasiadała do 2019, dwa lata później ponownie wybrana do rady regionalnej.

</doc>
<doc id="4307379" url="https://pl.wikipedia.org/wiki?curid=4307379" title="Sabina Głuch">
Sabina Głuch

Sabina Głuch (ur. 1976 w Wieliczce) – polska aktorka teatralna i filmowa.
Życiorys.
Swoją przygodę z aktorstwem zaczęła w wieku 5 lat, grając w spektaklu „Przyjaciele łąki” w Centrum Kultury i Turystyki w Wieliczce. W wieku 17 lat wystąpiła w spektaklu telewizyjnym "Balladyna", gdzie wcieliła się w postać Aliny.
W latach 1994–1998 występowała w Teatrze Zagłębia w Sosnowcu (do 1997 jako adept, a następnie aktorka), a od sezonu 1998/1999 do 2002 w Teatrze Nowym w Zabrzu. W latach 2010–2013 wystąpiła w kilku spektaklach w Teatrze Polskim w Bielsku-Białej.
W 2000 roku ukończyła Akademia Sztuk Teatralnych im. Stanisława Wyspiańskiego w Krakowie. Od 1999 występuje w Teatrze „Bagatela” im. Tadeusza Boya-Żeleńskiego. Popularność przyniosła jej rola nauczycielki języka polskiego Jolanty Żabińskiej w serialu "Szkoła".

</doc>
<doc id="4307382" url="https://pl.wikipedia.org/wiki?curid=4307382" title="Valdez–Cordova">
Valdez–Cordova



</doc>
<doc id="4307383" url="https://pl.wikipedia.org/wiki?curid=4307383" title="Stawiacze min typu Amur (1898)">
Stawiacze min typu Amur (1898)

Stawiacze min typu "Amur" – typ dwóch rosyjskich stawiaczy min z końca XIX w., stanowiących pierwsze wyspecjalizowane stawiacze min na świecie. Okręty „Amur” i „Jenisej” służyły w Flocie Oceanu Spokojnego rosyjskiej marynarki wojennej podczas wojny rosyjsko-japońskiej, w czasie której „Amur” postawił pole minowe, na którym zatonęły dwa japońskie okręty liniowe.
Opis konstrukcji.
Były to przypominające małe krążowniki, dwukominowe i dwumasztowe jednostki, których zadaniem było minowanie lub transport torped. Były konstrukcyjnie przystosowane do stawiania min przy pełnej prędkości; służyły do tego furty na rufie o specjalnie dużym nawisie, umożliwiające wyrzucenie miny poza ster i śrubę okrętu. Furty połączone były bezpośrednio trzema torami minowymi z głównym magazynem, zawierającym 300 min (według innych zaś danych - 450 lub 500).
Okręty miały 91,44 m długości na linii wodnej, 12,5 m szerokości i 5,59 m zanurzenia. Dziobnica była ukształtowana w taran.
Okręty miały dwie pionowe maszyny parowe potrójnego rozprężania, zasilane parą z dwunastu kotłów wodnorurkowych Belleville'a, napędzające dwie śruby . Łączna moc indykowana maszyn wynosiła 4700 ihp (według innych źródeł źródła: 4900 bądź 5200 hp), co zapewniało maksymalną prędkość 18 węzłów. Zapas węgla wynosił 400 ton (maksymalny - 650 ton), co zapewniło zasięg 2000 mil przy prędkości 10 węzłów.
Uzbrojenie artyleryjskie stawiaczy typu "Amur" składało się z pięciu dział kalibru 75 mm i 5, 7 lub 10 dział 3-funtowych (47 mm), Armaty 75 mm wz. 1892 budowane na licencji Canet miały lufy o długości 50 kalibrów i wystrzeliwały ważący 4,9 kg pocisk na odległość około 7800 m, przy kącie podniesienia 21° z prędkością początkową 823 m/s. Szybkostrzelność wynosiła od 12 do 15 strzałów na minutę. Działa Hotchkissa strzelały pociskami o wadze 1,5 kg z prędkością wylotową 700 m/s i szybkostrzelnością około 20 strzałów na minutę. Niektóre źródła podają, że okręty wyposażone były też w jedną wyrzutnię torpedową kalibru 381 mm.
Załogę stanowiło 13 oficerów i 309 marynarzy (inne źródła podają 317 łącznie).
Okręty.
„Jenisej”.
Oba okręty zostały zbudowane w Stoczni Bałtyckiej i po przyjęciu do służby wysłane do Port Artur, jako część floty Oceanu Spokojnego, niedługo przed wybuchem wojny rosyjsko-japońskiej. W dwa dni po jej rozpoczęciu jednostki rozpoczęły operacje minowe pod Port Artur. 9 lutego „Jenisej” w eskorcie krążownika „Bojarin” postawił 100 min u wejścia do zatoki Dalian. Operację minowania wód zatoki kontynuował następnego dnia, stawiając 220 min. 11 lutego przed południem „Jenisej” postawił 80 min; gdy po południu przygotowywał się do stawiania kolejnych, zauważono dryfującą w jego kierunku minę, zerwaną z kotwicy. Dowódca nakazał rozstrzelać minę, lecz gdy okręt zatrzymał maszyny, prąd zniósł go wprost na nią. Eksplozja pod dziobem spowodowała wtórną detonację zapasu min wewnątrz jednostki i okręt zatonął w ciągu 15 minut, wraz z 95 członkami załogi i dowódcą, projektantem okrętów, kmdr por. W. Stiepanowem . Na skutek nieporozumienia, w Port Artur uznano, że „Jenisej” padł ofiarą japońskich torpedowców, wysłano więc krążownik „Bojarin” i sześć niszczycieli. W ciemności „Bojarin” wszedł na kolejną minę, został poważnie uszkodzony i porzucony przez spanikowaną załogę. Okręt nie zatonął jednak, lecz został zniesiony na mieliznę. 13 lutego ściągnięto go z mielizny, ale sztorm zerwał hol i wpędził krążownik na pole minowe, gdzie zatonął ostatecznie.
„Amur”.
„Amur” 16 lutego postawił pole ze 121 min w zatokach Dayaowan i Xiaoyaowan; 18 lutego - 119 min w zatoce Dalian; 20 lutego - 60 min koło wysp Sanshandao; 23 lutego - kolejnych 20 min. Następną małą zagrodę (20 min) postawiono 12 marca, w miejscu gdzie zwykle manewrowały japońskie pancerniki (między 3700 a 5500 m na południe od Laotieshan). Ta ostatnia była elementem wzmacniania obrony pod kierownictwem adm. Makarowa. Kolejnym dodatkiem były zagrody odpalanych elektrycznie z brzegu min, postawione po obu stronach toru wodnego w dniach od 5 do 10 kwietnia. Tego ostatniego dnia, wracający do portu „Amur” uderzył w zatopiony okręt blokadowy, uszkadzając lewą burtę.
Najbardziej udaną akcję wykonał „Amur” 14 maja. Mimo braku zgody dowódcy rosyjskiej eskadry, adm. Witgefta, który nie pozwolił postawić zagrody minowej dalej niż 15 kilometrów od brzegu, obawiając się reperkusji międzynarodowych (stawianie min z dala od własnego brzegu, poza wodami terytorialnymi), dowódca stawiacza kmdr por. Fiodor Iwanow ustawił ją w odległości 20 kilometrów – tam, gdzie zwykle manewrowały japońskie okręty liniowe ostrzeliwujące twierdzę (za niesubordynację Witgeft chciał go pozbawić dowództwa). Nowe pole składające się z 50 min, o długości ok. 1 mili morskiej postawiono pod osłoną mgły i Japończycy nie zdawali sobie sprawy z zagrożenia. 15 maja pancerniki „Hatsuse” (okręt flagowy kadm. Nashiby), „Shikishima”, „Yashima”, krążownik pancernopokładowy „Kasagi” i awizo „Tatsuta” wpłynęły prosto na miny. Eksplozja pod „Hatsuse” pozbawiła okręt napędu i możliwości sterowania, a gdy „Yashima” zmienił kurs, żeby ominąć unieruchomiony okręt, też wpadł na minę. Podczas próby holowania, „Hatsuse” wpadł na następną minę i zatonął wraz z 493 członkami załogi. „Yashima” został odholowany z pola minowego na północ w kierunku bazy japońskiej w archipelagu Elliot Islands, ale przecieków nie udało się opanować i okręt zatonął. Sukces operacji Iwanowa przyniósł mu awans na komandora i order Św. Jerzego czwartej klasy IV.
W drugiej połowie miesiąca „Amur” postawił jeszcze kilka zagród na wodach zatok półwyspu kwantuńskiego. 16 czerwca okręt uległ poważnemu uszkodzeniu po wejściu na skałę i w czasie remontu funkcjonował jako okręt-baza sił trałowych, nie mogąc prowadzić aktywnych operacji minowych. W październiku uległ uszkodzeniu na skutek ostrzału od strony lądu. Remontowany w doku okręt 8 grudnia został kilkukrotnie trafiony pociskami haubic 280 mm i oparł się o ścianę, pochylony pod kątem 68°. 18 grudnia znów trafiło w niego ok. 30 pocisków, co spowodowało, że osiadł na dnie. Przed kapitulacją Rosjanie zdetonowali na nim ładunki wybuchowe dla dalszego zniszczenia. W 1905 roku Japończycy podnieśli wrak i pocięli na złom.

</doc>
<doc id="4307384" url="https://pl.wikipedia.org/wiki?curid=4307384" title="Umm Radżim">
Umm Radżim

Umm Radżim (arab. أم رجيم) – wieś w Syrii, w muhafazie Al-Hasaka. W 2004 roku liczyła 667 mieszkańców.

</doc>
<doc id="4307388" url="https://pl.wikipedia.org/wiki?curid=4307388" title="Litwinka (obwód grodzieński)">
Litwinka (obwód grodzieński)

Litwinka, Litwinki (biał. "Літвінкі"; ros. "Литвинки") – wieś na Białorusi, w obwodzie grodzieńskim, w rejonie grodzieńskim, w sielsowiecie Kwasówka.
W dwudziestoleciu międzywojennym wieś leżała w Polsce, w województwie białostockim, w powiecie grodzieńskim, w do gminie Łasza. 16 października 1933 utworzył gromadę "Litwinki-Łaniewicze" w gminie Łasza, obejmująca miejscowości Litwinki, Łaniewicze i Świsłocz Górna. 

</doc>
<doc id="4307391" url="https://pl.wikipedia.org/wiki?curid=4307391" title="Guus Kuijer">
Guus Kuijer

Guus Kuijer (ur. 1 sierpnia 1942 w Amsterdamie) – holenderski pisarz, autor książek dla dzieci.
W latach 1967–1973 był nauczycielem szkoły podstawowej. Otrzymał nagrody literackie: "Woutertje Pieterseprijs" (za książkę "Ik ben Polleke hoor!"), "Gouden Uil jeugdliteratuurprijs" (za powieść "Książka wszystkich rzeczy"), czterokrotnie "Gouden Griffel" (za dzieła: " Met de poppen gooien", "Krassen in het tafelblad", "Voor altijd samen, amen" i "Książka wszystkich rzeczy"), również czterokrotnie "Zilveren Griffel" (za książki "Grote mensen, daar kun je beter soep van koken", "Eend voor eend", "Tin Toeval en de kunst van het verdwalen / Tin Toeval en het geheim van tweebeenseiland" i "Met de wind mee naar de zee"), " Staatsprijs for kinder- en jeugdliteratuur" oraz "Nagrodę im. Astrid Lindgren". Jej serie książek o bohaterkach Madelief i Polleke, a także książka "Een gat in de grens" zostały zekranizowane. 
Mieszka w Amsterdamie.

</doc>
<doc id="4307397" url="https://pl.wikipedia.org/wiki?curid=4307397" title="Nowosiółki (sielsowiet Kwasówka)">
Nowosiółki (sielsowiet Kwasówka)

Nowosiółki (biał. "Навасёлкі"; ros. "Новосёлки") – wieś na Białorusi, w obwodzie grodzieńskim, w rejonie grodzieńskim, w sielsowiecie Kwasówka.
Dawniej majątek ziemski. W dwudziestoleciu międzywojennym majątek leżał w Polsce, w województwie białostockim, w powiecie grodzieńskim, w gminie Indura.
Według Powszechnego Spisu Ludności z 1921 roku ówczesny folwark zamieszkiwały 53 osoby, 29 było wyznania rzymskokatolickiego, 23 prawosławnego, a jedna ewangelickiego. Jednocześnie 34 mieszkańców zadeklarowało polską przynależność narodową, 16 białoruską, 1 niemiecką, a 2 inną. Było tu 5 budynków mieszkalnych.

</doc>
<doc id="4307398" url="https://pl.wikipedia.org/wiki?curid=4307398" title="Siostry Melosik">
Siostry Melosik

Siostry Melosik – duet tworzony przez bliźniaczki Dagmarę i Martynę Melosik (ur. 19 września 1987 w Poznaniu), wokalistki, kompozytorki, instrumentalistki, autorki tekstów.
Życiorys.
Wykształcenie.
Zdały maturę w Stanach Zjednoczonych oraz ukończyły filologię włoską na Uniwersytecie Warszawskim.
Kariera muzyczna.
Śpiewają od najwcześniejszego dzieciństwa. W 2001 za wykonanie utworu „W moim magicznym domu” zwyciężyły w programie TVN "Droga do Gwiazd", wcześniej trzykrotnie występując w programie TVP1 "Od przedszkola do Opola". W 2003 wzięły udział w koncercie „Zbigniew Wodecki i jego goście”, transmitowanym przez TVP2 i Telewizję Polonia. W 2005 wyjechały na rok do Stanów Zjednoczonych, gdzie oprócz wspólnych występów i nagrań z Cecilem Shaw, brały udział w musicalach – Martyna w "Pajama game" wystawionym w Lamar High School w Houston w Teksasie, a Dagmara w „Barnum” wystawionym w Southeast High w Wichita w stanie Kansas. Współpracowały z big-bandami pod dyrekcją Zbigniewa Górnego i Adama Bardabusza. Grają na gitarach, klarnecie (Dagmara) i saksofonie (Martyna). 
W 2011 siostry Melosik z singlem „Żeńsko-męska gra” zostały nominowane do nagrody Eska Music Awards 2011 w kategorii "Nowa twarz radia Eska". Utwór znalazł się na składance pt. "RMF FM Polskie Przeboje" z 2011.
Od 2012 współpracują z Anią Dąbrowską jako chórzystki i współautorki tekstów. Były trzykrotnie nominowane do nagrody przemysłu muzycznego Fryderyk w kategorii „Utwór roku” za utwory: "Nieprawda" (2016), "W głowie" (2017) i "Porady na zdrady (Dreszcze)" (2018). Są członkiniami Akademii Fonograficznej. W marcu 2016 na limitowanej edycji płyty Ani Dąbrowskiej "Dla naiwnych marzycieli" gościnnie ukazał się autorski utwór sióstr, „Znam na pamięć dalszy ciąg”. 
30 lipca 2016, podczas koncertu "Wierzę w Boże Miłosierdzie" wieńczącego Światowe Dni Młodzieży w Krakowie, wykonały utwór „In Christ Alone” przed 1,5 milionem zgromadzonych pielgrzymów oraz wielomilionową publicznością telewizyjną całego świata. 8 czerwca 2018, wykonując autorską piosenkę „Batumi”, zdobyły Nagrodę Publiczności podczas 55. KFPP w Opolu. Utwór zapowiadał pierwszy album studyjny sióstr utrzymany w stylistyce pop/country. W listopadzie 2018 wydały singiel, „Równocześnie”, a w czerwcu 2019 ukazał się ich trzeci, inspirowany filmem "Nóż w wodzie" Romana Polańskiego singiel i teledysk pt. "Coś nie tak". Wiosną 2020 ukazał się singiel i animowany teledysk pt. "Nawet ty". W lutym 2021 premierę miał singiel i teledysk „Endless“, napisany jako ścieżka dźwiękowa filmu dokumentalnego „“. 
4 marca 2022 ukazała się debiutancka płyta Sióstr Melosik pt. "Znam na pamięć dalszy ciąg" zawierająca 9 autorskich piosenek utrzymanych w stylistyce pop/country. 
Współpracują z wieloma polskimi artystami, zarówno jako chórzystki (m.in. Ania Dąbrowska, Natalia Kukulska), jak i autorki tekstów i muzyki (m.in. Grzegorz Hyży, Edyta Górniak, Halina Mlynkova, Krzysztof Kiljański, Ania Dąbrowska).
Działalność solowa.
W grudniu 2008 Martyna Melosik została laureatką pierwszej polskiej edycji telewizyjnego konkursu talentów Polsatu "Fabryka Gwiazd". W 2010 w duecie z Piotrem Dymałą nagrała utwór „Od pełni do pełni” promujący komedię Tomasza Szafrańskiego pod tym samym tytułem. Utwór ukazał się na albumie pt. "Adam Sztaba – Muzyka Własna".
Życie prywatne.
Siostry Melosik pochodzą z poznańskiej, muzycznej rodziny Melosików. Ich ojciec, Szymon Melosik, jest pianistą i dyrygentem, w latach 2000–2019 dyrektorem GOK w Tarnowie Podgórnym. Mama, Elżbieta Melosik, jest chemikiem. Mają dwoje starszego rodzeństwa, Bartosza i Karolinę, również muzyków.
Dyskografia.
Albumy.
"Znam na pamięć dalszy ciąg" – premiera 4.03.2022

</doc>
<doc id="4307403" url="https://pl.wikipedia.org/wiki?curid=4307403" title="Zoran Radojičić">
Zoran Radojičić

Zoran Radojičić, cyr. Зоран Радојичић (ur. 24 października 1963 w Lazarevacu) – serbski lekarz, nauczyciel akademicki i samorządowiec, od 2018 do 2022 burmistrz Belgradu.
Życiorys.
Absolwent wydziału lekarskiego Uniwersytetu w Belgradzie (1989). Na tej samej uczelni uzyskiwał magisterium (1998) i doktorat (2006). Podjął pracę w zawodzie lekarza, specjalizując się w urologii i chirurgii dziecięcej. Od 1991 zatrudniony w uniwersyteckiej klinice dziecięcej „Tiršova” w Belgradzie, w 2013 objął stanowisko dyrektora generalnego tej instytucji. Został też profesorem w katedrze chirurgii macierzystego uniwersytetu.
W 2018 przyjął propozycję Serbskiej Partii Postępowej kandydowania do zgromadzenia miejskiego Belgradu z pierwszego miejsca na liście wyborczej organizowanej przez to ugrupowanie koalicji. W czerwcu tegoż roku został wybrany na burmistrza Belgradu.
W 2022 otrzymał mandatowe miejsce na liście koalicji skupionej wokół SNS, uzyskując wówczas wybór do Zgromadzenia Narodowego Republiki Serbii. W czerwcu tegoż roku na funkcji burmistrza zastąpił go Aleksandar Šapić.

</doc>
<doc id="4307409" url="https://pl.wikipedia.org/wiki?curid=4307409" title="Pohorany Dolne">
Pohorany Dolne

Pohorany Dolne (biał. Ніжнія Пагараны; ros. Нижние Погораны), dawn. Kwasówka – wieś na Białorusi, w obwodzie grodzieńskim, w rejonie grodzieńskim, w sielsowiecie Kwasówka.
Dawniej wieś w powiecie grodzieńskim, województwa trockiego Rzeczypospolitej Obojga Narodów. W czasach zaborów w granicach Imperium Rosyjskiego, w guberni grodzieńskiej, w powiecie grodzieńskim.
W latach 1921–1939 wieś leżała w Polsce, w województwie białostockim, w powiecie grodzieńskim, w gminie Łasza. Według Powszechnego Spisu Ludności z 1921 roku zamieszkiwało 226 osób, 215 było wyznania rzymskokatolickiego, 11 prawosławnego. Jednocześnie wszyscy mieszkańcy zadeklarowali polską przynależność narodową. Było tu 39 budynków mieszkalnych. Miejscowość należała do parafii prawosławnej w m. Łasza i rzymskokatolickiej w Kwasówce. Podlegała pod Sąd Grodzki w Indurze i Okręgowy w Grodnie; właściwy urząd pocztowy mieścił się w Kwasówce.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.
Kwestia nazwy i siedziby gminy.
W dwudziestoleciu międzywojennym leżała w Polsce, w województwie białostockim, w powiecie grodzieńskim i należała do gminy Łasza.
Siedzibą urzędu gminy Łasza w latatch 1920. była nominalnie miejscowość "Kwasówka". Nie chodzi jednak o współczesną wieś Kwasówka, lecz o współczesną miejscowość Pohorany Dolne, którą wówczas nazywano "Kwasówką" (vide położenie "Kwasówki" na mapie na południe od Rudawicy). Natomiast miejscowość nazywana współcześnie Kwasówką nosiła wówczas nazwę "Pohorany". Tam w latach 1930. ulokowano kolejną siedzibę gminy Łasza, a nazwa miejscowości brzmiała wówczas "Pohorany-Kwasówka".

</doc>
<doc id="4307411" url="https://pl.wikipedia.org/wiki?curid=4307411" title="Rzeka Miedziana">
Rzeka Miedziana

Rzeka Miedziana (ang. "Copper River") – rzeka w Stanach Zjednoczonych, w południowo-wschodniej części Alaski, w okręgu Valdez–Cordova. Długość rzeki wynosi około 400 km.
Rzeka wypływa z lodowca Copper Glacier, na północnym zboczu Góry Wrangla. W górnym biegu płynie w kierunku północnym, następnie szerokim łukiem skręca na zachód, południowy zachód i południowy wschód. W dolnym biegu ostatecznie zwraca się na południe. Uchodzi do zatoki Alaska, tworząc deltę.
Na znacznej długości wyznacza zachodnią granicę Parku Narodowego Wrangla-Świętego Eliasza, na terenie którego ma swoje źródło.
Ukryta kolonia lęgowa odnaleziona w systemie Rzeki Miedzianej umożliwiła odbudowę populacji wymierających łabędzi trąbiących, największych blaszkodziobych świata.

</doc>
<doc id="4307412" url="https://pl.wikipedia.org/wiki?curid=4307412" title="Niżnija Paharany">
Niżnija Paharany



</doc>
<doc id="4307413" url="https://pl.wikipedia.org/wiki?curid=4307413" title="SZD-42 Jantar 2">
SZD-42 Jantar 2

SZD-42 Jantar 2 – polski, jednomiejscowy, szybowiec wysokowyczynowy, zaprojektowany w Przedsiębiorstwie Doświadczalno-Produkcyjnym Szybownictwa PZL Bielsko (PDPSz PZL-Bielsko) w Bielsku-Białej. 
Historia.
W 1975 r. zespół konstrukcyjny pod kierunkiem Adama Kurbiela przystąpił do konstruowania szybowca przewidzianego do startu na Mistrzostwach Świata w 1976 r. w Räyskälä. 
Nowy projekt opracowano bazując na rozwiązaniach konstrukcyjnych zastosowanych w szybowcu SZD-38 Jantar 1. Zmianom poddano skrzydło poprzez zwiększenie jego rozpiętości i zmiany w konstrukcji. Zwiększono wytrzymałość skrzydła poprzez wzmocnienie konstrukcji dźwigara i kesonu skrzydła. Pozwoliło to na zwiększenie sztywności giętno-skrętnej skrzydła o 50% w porównaniu do Jantara 1. Nowością było zastosowanie w okuciach głównych specjalnego stopu stali o wytrzymałości 190 kg/mm2. Dzięki temu okucia charakteryzowały się wysokim współczynnikiem obciążenia niszczącego: +7,95 g i -3,98 g. Zbiorniki balastowe zostały powiększone do pojemności 170 litrów. W celu ułatwienia startu z balastem przekonstruowano usterzenie i zmieniono układ usterzenia z układu T na klasyczny krzyżowy.
Prototyp szybowca został oblatany w 2 lutego 1976 r. Dwa pierwsze egzemplarze zostały udostępnione Julianowi Ziobro i Henrykowi Muszczyńskiemu w celu odbycia treningów przed startem w mistrzostwach świata w szybownictwie w Räyskälä. Polacy zajęli tam 2 i 3 miejsce w klasie otwartej. 
Do produkcji skierowano wersję oznaczoną SZD-42-1 Jantar 2A różniąca się od prototypu odejmowanymi końcówkami skrzydeł. Zbudowano 19 egzemplarzy tej wersji. 
Następną wersją produkowaną seryjnie od 1978 r. był SZD-42-2 Jantar 2B. W tych szybowcach przekonstruowano kadłub co wynikało z przesunięcia skrzydła o 15 cm do góry i 4 cm do tyłu. Nowy kadłub miał ostrzejszy obrys nosa oraz zmienione podwozie, w którym zastosowano koło o wymiarach 400x140 mm. Pierwszy egzemplarz tej wersji został oblatany w dn. 13.03.1978 r. Łącznie zbudowano 123 egzemplarze tej wersji.
Jeden z egzemplarzy Jantara 2B (o numerze fabrycznym B-872) został użyty do oceny osiągów szybowców klasy 15 m z profilami klapowymi. 
Na bazie Jantara 2B inż. Kurbiel opracował również projekt szybowca SZD-53 o rozpiętości 26 m.
Jantar 2 posłużył również do prób dwupłytowych hamulców aerodynamicznych usytuowanych wyłącznie na górnej powierzchni skrzydła. Wyniki tych prób wykorzystano podczas konstruowania szybowców SZD-48M Brawo, SZD-51 Junior i SZD-55 Promyk.
Konstrukcja.
Jednomiejscowy średniopłat o konstrukcji laminatowej.
Skrzydło skorupowe, jednodźwigarowe o obrysie trapezowym z dwuobwodowym kesonem z integralnymi zbiornikami balastowymi. Lotka konstrukcji przekładkowej, wychylana również jako klapa. Hamulce aerodynamiczne metalowe jednopłytowe na górnej i dolnej powierzchni skrzydła.
Kadłub skorupowy, laminatowy z umieszczoną w centralnej części kratownicą będącą węzłem mocującym podwozie główne i łączącym skrzydła z kadłubem. Wyposażony w zaczep do lotów na holu. Kabina zakryta z dwuczęściową limuzyną, podnoszoną do góry. Tablica przyrządów wyposażona w prędkościomierz, wysokościomierz, wariometr, zakrętomierz, busolę. Istnieje możliwość zabudowy sztucznego horyzontu, radiostacji i instalacji tlenowej. 
Usterzenie w układzie klasycznym. Ster kierunku konstrukcji przekładkowej. Usterzenie wysokości w układzie dolnokrzyżowym, konstrukcji przekładkowej.
Podwozie jednotorowe, chowane w locie, tylne w postaci stałej płozy ogonowej lub kółka.

</doc>
<doc id="4307421" url="https://pl.wikipedia.org/wiki?curid=4307421" title="Copper River">
Copper River



</doc>
<doc id="4307422" url="https://pl.wikipedia.org/wiki?curid=4307422" title="Copper">
Copper



</doc>
<doc id="4307431" url="https://pl.wikipedia.org/wiki?curid=4307431" title="Polskie Towarzystwo Ginekologiczne">
Polskie Towarzystwo Ginekologiczne



</doc>
<doc id="4307441" url="https://pl.wikipedia.org/wiki?curid=4307441" title="David Douglas Duncan">
David Douglas Duncan

David Douglas Duncan (ur. 23 stycznia 1916, zm. 7 czerwca 2018) – amerykański fotograf i reporter wojenny. 
Życiorys.
Urodził się w Kansas. Jego rodzicami byli Kenneth Duncan i Florence z domu Watson. W 1934 na osiemnaste urodziny dostał od siostry, Jean, pierwszy aparat fotograficzny, Univex Model A. Początkowo studiował archeologię na University of Arizona. W 1938 ukończył studia na Uniwersytecie w Miami. 
Służył w piechocie morskiej. Dokumentował walki na Pacyfiku w czasie II wojny światowej, jak też działania w czasie konfliktów w Korei i w Wietnamie. Zdjęcia publikował między innymi w pismach „New York Times” i ”Life”. Był przyjacielem hiszpańskiego malarza Pabla Picassa. Wydał sześć albumów jemu poświęconych. Do najbardziej znanych jego zdjęć należy portret zamyślonego prezydenta Richarda Nixona. Zmarł we Francji w wieku 102 lat. 
Linki zewnętrzne.
 

</doc>
<doc id="4307443" url="https://pl.wikipedia.org/wiki?curid=4307443" title="The B-52's">
The B-52's



</doc>
<doc id="4307445" url="https://pl.wikipedia.org/wiki?curid=4307445" title="The B-52's (album)">
The B-52's (album)



</doc>
<doc id="4307446" url="https://pl.wikipedia.org/wiki?curid=4307446" title="The B-52's 1979–1989">
The B-52's 1979–1989



</doc>
<doc id="4307451" url="https://pl.wikipedia.org/wiki?curid=4307451" title="Mesopotamia">
Mesopotamia



</doc>
<doc id="4307453" url="https://pl.wikipedia.org/wiki?curid=4307453" title="Ksawery Karnicki">
Ksawery Karnicki

Ksawery Karnicki, prawdopodobnie herbu Kościesza (ur. 13 sierpnia 1750 w województwie nowogródzkim, zm. 1801 w Cherbourgu) – polski podróżnik, wielorybnik, pierwszy Polak, który przybył do Australii.
Życiorys.
Ksawery Karnicki urodził się w województwie nowogródzkim, w Wielkim Księstwie Litewskim, które w owym czasie było równoprawnym członkiem Rzeczypospolitej Obojga Narodów. W 1774 roku wyemigrował do Ameryki Południowej, a następnie z Chile poprowadził wyprawę wielorybniczą do Australii. Szczegółowe miejsca jego pobytu i działalność nie jest znana. Na kontynencie przebywał do 1791 roku. Z Australii kolejno przybył do Marsylii. Zmarł we francuskim portowym mieście Cherbourg w 1801.
Pamiętniki podróżnika spisane w latach 1785–1791, zostały przewiezione do Polski i przechowywał je Józef Brzozowski, jednak nie zachował się ani oryginał, ani żadna kopia. Rękopis mógł ulec zniszczeniu w czasie II wojny światowej.
Karnicki prawdopodobnie współpracował z Pawłem Michałem Mostowskim herbu Dołęga (1721-1781), uczestnikiem konfederacji barskiej, który wyemigrował do Francji, gdzie w 1774 zakupił majątek ziemski pod Paryżem i ogłosił się księciem. W czasie wojny o niepodległość Stanów Zjednoczonych Mostowski deklarował poparcie dla zniewolonych kolonii w zamian za księstwo „Hrabstwo Mostów” lub „Nowa Polska” na Florydzie, w Wirginii lub Karolinie, gdzie miał sprowadzić wielu Polaków. Kolonia ta miała być zarządzana przez niego i Karnickiego. Domagał się też dla obu miejsca w Kongresie, odrębnej jurysdykcji, dziedzicznej władzy i osobnego wojska. Księstw miało być więc związane z koloniami amerykańskim tylko dzięki miejscom w Kongresie.

</doc>
<doc id="4307471" url="https://pl.wikipedia.org/wiki?curid=4307471" title="IWGP Intercontinental Championship">
IWGP Intercontinental Championship

IWGP Intercontinental Championship – były tytuł mistrzowski w profesjonalnym wrestlingu, utworzony i promowany przez japońską federację New Japan Pro-Wrestling (NJPW). Skrótowiec „IWGP” inicjuje organ zarządzający federacją – International Wrestling Grand Prix. Tytuł utworzono 5 stycznia 2011, zaś inauguracyjny mistrz został wyłoniony podczas majowego touru federacji po Stanach Zjednoczonych. Nieoficjalnie tytuł jest częścią wraz z tytułami IWGP Heavyweight Championship i NEVER Openweight Championship.
Dotychczas było 12 różnych mistrzów, a także 19 panowań mistrzowskich. Obecnym mistrzem jest Chris Jericho, którego jest to pierwsze panowanie. Pokonał Tetsuyę Naito 9 czerwca 2018 podczas gali Dominion 6.9 in Osaka-jo Hall.
Historia tytułu.
3 października 2010 amerykańska federacja Jersey All Pro Wrestling ogłosiła, że doszła do porozumienia z NJPW, aby pierwszy raz w historii zorganizowali kilka swoich gal w Stanach Zjednoczonych. NJPW oficjalnie ogłosiło organizację gal "NJPW Invasion Tour 2011: Attack on East Coast" 4 stycznia 2011 i wyznaczyła daty na 13 do 15 maja. Dzień później oznajmiono wprowadzenie tytułu IWGP Intercontinental Championship, którego inauguracyjny mistrz miał zostać wyłoniony w turnieju. Uczestnicy turnieju zostali ogłoszeni 8 kwietnia 2011. 15 maja podczas ostatniej z gal, MVP wygrał finał turnieju pokonując Toru Yano.
Pomimo wygranej MVP'ego i zdobycia tytułu przez Masato Tanakę i Hirooki'ego Goto, tytuł mistrzowski był uznawany za mniej ważny od IWGP Heavyweight Championship i IWGP Tag Team Championship. Po tym jak Shinsuke Nakamura zdobył tytuł 22 lipca 2012 zaczęto promować tytuł poprzez regularne obrony w Japonii, Stanach Zjednoczonych i Meksyku. 31 maja 2013 podczas jednej ze wspólnych gal NJPW z Consejo Mundial de Lucha Libre (CMLL), Nakamura utracił tytuł na rzecz La Sombry, co stanowiło pierwszą zmianą posiadacza mistrzostwa poza granicami Japonii. Nakamura zdołał odzyskać pas dwa miesiące później i stał się pierwszym dwukrotnym zdobywcą.
Shinsuke Nakamura był wrestlerem, który w połowie dekady pomagał federacji promować mistrzostwo na równi z innymi. 4 stycznia 2014 podczas gali Wrestle Kingdom 8 utracił tytuł w walce wieczoru przegrywając z byłym wielokrotnym IWGP Heavyweight Championem, Hiroshim Tanahashim. Dziennikarze magazynu "Tokyo Sports" oraz publicysta Dave Meltzer zaczęli opisywać, że tytuł interkontynentalny jest „niczym światowy tytuł mistrzowski”. Do 2016 Nakamura posiadał tytuł rekordowo pięć razy, zaś ostatni raz bronił go w przedostatniej walce gali Wrestle Kingdom 10 z A.J. Stylesem. 25 stycznia 2016 jedyny raz w historii zawieszono pas, gdy Nakamura opuścił NJPW i przyłączył się do WWE.
Od 2012 do 2016 Nakamura bronił IWGP Intercontinental Championship podczas czterech styczniowych gal Wrestle Kingdom. Po zdobyciu tytułu w sierpniu 2012, Nakamura opowiedział się za zmianą wyglądu pasa mistrzowskiego. NJPW wprowadziło nową wersję pasa, gdzie czarny pas został zamieniony na biały, a blaszki wykonane z brązu zostały zastąpione złotymi. Przez kolejne lata stan wizualny pasa był coraz gorszy, głównie podczas pierwszego panowania Tetsuyi Naito, który systematycznie niszczył swój tytuł, lecz w czerwcu 2017 federacja naprawiła pas.

</doc>
<doc id="4307496" url="https://pl.wikipedia.org/wiki?curid=4307496" title="Gurgen Baghdasarian">
Gurgen Baghdasarian

Gurgen Baghdasarian (orm. Գուրգեն Բաղդասարյան; ros. Гурген Торгомович Багдасарян; ur. 26 października 1955) – radziecki zapaśnik startujący w stylu wolnym.
Mistrz Europy w 1980 i trzeci w 1985. Mistrz uniwersjady w 1977. Pierwszy w Pucharze Świata w 1977 i drugi w 1978. Wicemistrz świata juniorów w 1975 roku.
Mistrz ZSRR w 1983 i 1984; drugi w 1976, 1981 i 1985; trzeci w 1980 i 1982 roku.

</doc>
<doc id="4307497" url="https://pl.wikipedia.org/wiki?curid=4307497" title="Gurgen Bagdassaryan">
Gurgen Bagdassaryan



</doc>
<doc id="4307498" url="https://pl.wikipedia.org/wiki?curid=4307498" title="Gurgen Bagdasarian">
Gurgen Bagdasarian



</doc>
<doc id="4307507" url="https://pl.wikipedia.org/wiki?curid=4307507" title="Alojzy Konstanty Drucki Lubecki">
Alojzy Konstanty Drucki Lubecki

Alojzy Konstanty Drucki Lubecki (ur. 1801 w Warszawie, zm. 7 października 1864 w Dunedin) – polski patriota, uczestnik powstania listopadowego, emigrant polityczny, pierwszy polski osadnik w Australii.
Wczesne życie.
Alojzy Konstanty Drucki-Lubecki wywodził się z rodu Druckich-Lubeckich. Jego dziadek Jan ożenił się z polską szlachcianką, z domu Jodko, posiadł duże majątki na Wołyniu i we wschodniej prowincji Polski. Był kuzynem księcia Franciszka Ksawerego Druckiego Lubeckiego, polskiego polityka, ministra skarbu Królestwa Polskiego w latach 1821–1830. Franciszek Ksawery był przyjacielem rosyjskiego cara Aleksandra I, jako zwolennik polityki ugody z Rosją wystąpił przeciwko powstaniu listopadowemu. W przeciwieństwie do swojego kuzyna, książę Alojzy Konstanty był antyrosyjskim nacjonalistą. Jako oficer polskiej armii wziął udział w powstaniu przeciwko Rosji, które wybuchło w nocy z 29 na 30 listopada 1830 i zakończyło klęską 21 października 1831.
Emigracja.
Upadek powstania przyniósł ograniczenie autonomii Królestwa Polskiego i wzrost represji. Zubożałe posiadłości księcia Alojzego Konstantego zostały skonfiskowane, a on sam musiał wyjechać na wygnanie. Udał się najpierw do Drezna, a potem do Francji i Anglii. Był uczestnikiem ruchu emigracyjnego o podłożu patriotyczno-politycznym, nazywanego Wielką Emigracją.
W 1836 w Londynie poślubił Laurę Duffus, urodzoną w Sydenham, która wywodziła się ze starego szkockiego rodu, a jej ojciec Thomas Duffus był plantatorem z Indiach Zachodnich. Była siostrą anglikańskiego duchownego - Johna Duffusa, który później został głową St Luke’s Anglican Church w osadzie Liverpool, najstarszego istniejącego kościoła anglikańskiego w Australii. Lubeccy wyemigrowali do Australii w 1838. Razem z nimi Anglię opuścił brat Laury z żoną i pięciorgiem dzieci. Wypłynęli pokładzie statku „Eden” pod dowództwem kapitana George’a Noble’a, 17 października 1838 przybyli do Sydney w Nowej Południowej Walii, najstarszego stanu Australii. Na nowym kontynencie znany był jako Alois Konstantine Lubecki.
W 1840 ściągnął do Australii swego szwagra, hrabiego Lucjana Platera, który poślubił siostrę jego żony, Charlott Price Duffus. Platerowi towarzyszył też jego brat Ferdynand obaj byli również politycznymi emigrantami jako uczestnicy powstania listopadowego. Lubecki miał problem ze znalezieniem zatrudnienia i ostatecznie 1 października 1840 jego żona założyła prywatną szkołę dla dziewcząt. Wkrótce nawiązali współpracę z siostrami Laury: Charlottą Plater i Susan, żoną Williama Griffitha, urodzonego w Londynie artysty, który również wyemigrował do Australii. Na początku stycznia 1841 Lubeccy przenieśli się do Parramatty, gdzie przeniesiona została także szkoła do "Cough Cottage" przy Aird Street. Opłata wynosiła czterdzieści gwinei rocznie i obejmowała kształcenie w zakresie języka angielskiego, historii, geografii, pisania i arytmetyki. Za dodatkową opłatą dwóch gwinei za kwartał uczono gry na fortepianie, śpiewu i rysunku, a za kolejną gwineę – francuskiego lub tańca. 31 stycznia 1841 urodził się syn Lubeckiego, który został ochrzczony po ojcu imieniem Alois.
Początkowo szkoła odniosła sukces, a Lubecki pomagał w administracji, jednak pod koniec 1841 kolonię dotknął okresowy kryzys gospodarczy. Przyniosło to katastrofalny spadek dochodów, który doprowadził do tego, że w marcu 1842 Lubeccy stali się niewypłacalni. Ta porażka spowodowała załamanie nerwowe u Lubeckiego. Pod opieką swojej żony i dwóch hrabiów Plater odzyskał zdrowie. Kolejno Lubeccy przeprowadzili się do Sydney, gdzie urodziły im się dwie córki: Laura i Susan.
Około 1858 Lubeccy przeprowadzili się do stanu Wiktoria, gdzie mieszkali na przedmieściach Melbourne, w Heidelbergu. Lubecki pracował w Melbourne jako cukiernik, a jego żona jako nauczycielka. Syn ich, znany jako Alois Duffus Lubecki, 1 stycznia 1862 wstąpił do wiktoriańskiej służby cywilnej w biurze telegraficznym jako stażysta.
Przeprowadzka do Nowej Zelandii.
4 października 1863 roku, po spędzeniu 25 lat w Australii, książę Lubecki, jego żona i córka popłynęli z Melbourne na pokładzie „City of Hobart” do Port Chalmers, w Nowej Zelandii i osiedlili się w Dunedin, gdzie później dołączył do nich ich syn Alojzy Duffus Lubecki.
Zamieszkali w rezydencji na rogu Regent Road i Queen Street, którą nazwali "Eden Bank House". „Eden” mogło być odniesieniem biblijnym lub do nazwy statku, na którym przypłynęli z Europy. „Bank” prawdopodobnie odnosił się do stromej pochyłości na froncie nieruchomości. Na bramie znajdował się napis ze słowem „Kłodno”, pochodzący od nazwy miejsca bitwy, w której odniósł zwycięstwo nad armią carską w powstaniu listopadowym. W dużej, eleganckiej rezydencji z kamienia Madame Lubecki prowadziła w latach 1863–1864 szkołę dla dziewcząt.
Prawie rok po przybyciu do Port Chalmers, 7 października 1864, książę Alois Lubecki zmarł w wieku 63 lat. Jego bardzo zniszczony grób można nadal obejrzeć w Southern Cemetery w Dunedin. Książę Lubecki pochowany jest razem z jednym z synów, Jerzym Konstantym Lubeckim, który zmarł w wieku 18 lat w Greymouth w 1865. Po śmierci męża Laura przeprowadziła się do "Gough Cottage" na rogu George i Union Streets.
W 1865 roku jego syn Alois Duffus Lubecki został kierownikiem telegrafu w Dunedin, gdzie pracował ponad trzydzieści lat. Odegrał też kluczową rolę w zorganizowaniu pierwszego połączenia telefonicznego w Nowej Zelandii pomiędzy Dunedin i Milton 2 lutego 1878. W 1896 przeszedł na emeryturę i zamieszkał z matką w Nelson, gdzie mieszkała od 1894. Żona księcia zmarła 22 stycznia 1901, a Alois w 1926.
W dzienniku "The Argus," wydawanym w Melbourne, 6 kwietnia 1877 zamieszczono informację o ślubie zawartym 21 marca w All Saints Church w Dunedin, Laury Josephine, starszej córki Konstantina Aloisa Lubeckiego z Frankiem Gellibrandem Pogsonem z Barewood Station w Otago.

</doc>
<doc id="4307518" url="https://pl.wikipedia.org/wiki?curid=4307518" title="William Griffith">
William Griffith

William Griffith (ur. 1808, zm. 1870) – angielski malarz, osadnik w Nowej Południowej Walii, do końca życia mieszkający w Australii. Szwagier polskich emigrantów politycznych, uczestników powstania listopadowego: hrabiego Lucjana Platera i księcia Alojzego Konstantego Druckiego Lubeckiego.
Życiorys.
William Griffith pobierał nauki rysunku we Francji. 1 stycznia 1840 przybył do Australii na statku "Alfred", razem z Lucjanem Platerem, jego żoną, bratem Ferdynandem i szwagierką, Susan Duffus. Dziesięć dni po wylądowaniu w Sydney poślubił Susan i zamieszkali w Parramatta, gdzie jego żona prowadziła pensję dla dziewcząt, wraz z siostrami, Laurą, żoną księcia Alojzego Konstantego Druckiego Lubeckiego i Charlottą Plater. Dwa lata wcześniej przybyli do Australii Lubeccy i brat jego żony, wielebny John Duffus z rodziną. Griffith nauczał w szkole rysunku i malował na zamówienie portrety. Większość jego klientów stanowili mieszkańcy z Parramatta i zachodniego Sydney. Podobizny wykonywał głównie ołówkiem, akwarelą, kredką i kredą. 16 grudnia 1840 urodziła się córka Margaret, a w 1843 przenieśli się na Marsden Street.
Pomimo konkurencji, Griffith zorganizował udaną praktykę portretową w sali studyjnej Johna Mackay’a modnego Australian Arms Inn. Wprowadził nową koncepcję płatności w ratach, umożliwiając w ten sposób wszystkim klasom społecznym kupno własnych wizerunków. Jego szwagier Lucjan Plater pomógł mu zorganizować pierwszą wystawę obrazów. Odbyła się ona w grudniu 1843 w Picture Gallery. Wśród wystawionych prac był portret aukcjonera Patricka Hayesa i członków osadniczej rodziny Patonów. Latem 1845 Griffith pomagał w organizacji "The Scottish Art Union", która odbyła się w Parramatta.
W 1844 Griffith otrzymał wysoką kwotę 200 funtów za namalowanie pełnowymiarowego portretu sir Williama Westbrooka Burtona, sędziego Sądu Najwyższego Nowej Południowej Walii. Obraz został pokazany na pierwszej wystawie Society for the Promotion of the Fine Arts in Australia w Sydney w 1847 wraz z innym obrazem Griffitha "Portrait of the Late Thomas Moore".
W październiku 1847 odbyła się ważna lokalna wystawa sztuk plastycznych w dużej sali The King’s School. Wystawa, zorganizowana w celu zebrania funduszy na potrzeby Benevolent Asylum, ośrodka dla najbiedniejszych mieszkańców kolonii, składała się wyłącznie z prac pożyczonych z okolicznej dzielnicy. Griffith odegrał kluczową rolę w organizacji i był jej głównym uczestnikiem. Większość jego prac to "portraits of the living unknown", wystawił także rysunek w sepii "Stacking Wheat", "Italian Head" i kopię "View of Sydney Harbour from Woolloomooloo" Conrada Martensa.
Wraz z wprowadzeniem dagerotypu do kolonii, popularność prac Griffitha gwałtownie spadła. W sierpniu 1850 dołączył do nowo utworzonego Australijskiego Towarzystwa Artystów, grupy artystów którzy mieli wzajemnie wspierać się i rozwijać twórczość. Poniósł porażkę w 1854, gdy wiele z jego portretów zostało zniszczonych w pożarze. Po tym czasie niewiele wiadomo o dalszych losach Williama Griffitha. Zmarł w Sydney w 1870, w wieku 62 lat, a jego żona w 1898, w wieku 90 lat.
Wiele portretów Griffitha nadal jest własnością prywatną, w tym "Portrait of Elizabeth Rouse" i "Portrait of Richard Rouse", oba datowane na 1847. Przypisywane jest mu autorstwo portretu biskupa Williama Broughtona, znajdujący się w The King’s School, w Parramatta, szkoły z internatem dla chłopców, której był fundatorem. W Art Gallery of South Australia znajduje się akwarelowo-ołówkowy portret niezidentyfikowanej młodej kobiety, datowany na 1849. Inne obrazy znajdują się w Mitchell Library, Historic Houses Trust i St. John’s Church w Parramatta.

</doc>
<doc id="4307520" url="https://pl.wikipedia.org/wiki?curid=4307520" title="IWGP United States Heavyweight Championship">
IWGP United States Heavyweight Championship

IWGP United States Heavyweight Championship – tytuł mistrzowski w profesjonalnym wrestlingu, utworzony i promowany przez japońską federację New Japan Pro-Wrestling (NJPW). Skrótowiec „IWGP” inicjuje organ zarządzający federacją – International Wrestling Grand Prix. Tytuł został wprowadzony 12 maja 2017, zaś inauguracyjny mistrz został wyłoniony 2 lipca 2017 w turnieju podczas gal G1 Special in USA.
Mistrzostwo jest ósmym aktywnym mistrzostwem w federacji. Pierwszym i najdłużej panującym mistrzem był Kenny Omega. Obecnym mistrzem jest Kenny Omega, który jest w swoim drugim panowaniu.
Historia tytułu.
12 maja 2017 podczas trzeciego dnia gal War of the Worlds współtworzonej przez New Japan Pro-Wrestling (NJPW) i Ring of Honor (ROH) – amerykański ambasador NJPW George Carroll ogłosił utworzenie tytułu IWGP United States Championship. Wprowadzenie tytułu było częścią ekspansji na rynek zachodni. Jest to odpowiedź na zakontraktowanie przez WWE czterech zawodników NJPW w styczniu 2016. W wywiadach Tetsuya Naito porównywał wprowadzenie tytułu do sytuacji w 2011, kiedy to NJPW utworzyło IWGP Intercontinental Championship podczas gal w Stanach Zjednoczonych w maju 2011. Prezes NJPW Naoki Sugabayashi stwierdził, że chce, aby tytuł był broniony podczas przyszłych gal NJPW w Stanach Zjednoczonych, a także na galach federacji Ring of Honor.
Pierwszy mistrz został wyłoniony w turnieju odbywającym się 1 i 2 lipca 2017 podczas gal G1 Special in USA. Oryginalnie turniej miał przebiegać systemem kołowym, lecz zdecydowano się na tradycyjny format pucharowy. Turniej i mistrzostwo wygrał Kenny Omega, który w pierwszej rundzie, półfinale i finale pokonał kolejno Michaela Elgina, Jaya Lethala i Tomohiro Ishii'ego. Po raz pierwszy tytuł broniono w Japonii 24 września 2017 podczas gali Destruction in Kobe. NJPW umiejscawia tytuł na równi z NEVER Openweight Championship i za IWGP Heavyweight Championship oraz IWGP Intercontinental Championship.
Panowania.
Na stan z , wyróżnienie posiadało dziesięciu zawodników, a najwięcej razy tytuł posiadali Hiroshi Tanahashi i Juice Robinson (trzykrotnie). Pierwszym z nich był Kenny Omega. Najkrótszym panowaniem jest trzecie panowanie Tanahashiego, które trwało 13 dni, w przeciwieństwie do drugiego panowania Jona Moxleya, które jest rekordem najdłuższego panowania z 564 dniami i największą liczbą udanych obron tytułu. Tanahashi to także najstarszy mistrz, zdobywając tytuł w wieku 45 lat. Jay White wygrał mistrzostwo w wieku 25 lat, będąc najmłodszym posiadaczem tytułu mistrzowskiego.
Obecnym mistrzem jest Kenny Omega, który jest w swoim drugim panowaniu. Pokonał poprzedniego mistrza Willa Ospreaya na Wrestle Kingdom 17, 4 stycznia 2023.

</doc>
<doc id="4307527" url="https://pl.wikipedia.org/wiki?curid=4307527" title="Sajpułła Absaidow">
Sajpułła Absaidow

Sajpułła Atawowicz Absaidow (ros. Сайпулла Атавович Абсаидовв; ur. 14 lipca 1958) – radziecki zapaśnik startujący w stylu wolnym. Złoty medalista olimpijski z Moskwy 1980 w kategorii 68 kg.
Mistrz świata w 1981. Mistrz Europy w 1980 i drugi w 1978. Pierwszy w Pucharze Świata w 1978. Mistrz świata juniorów w 1977. Mistrz Europy młodzieży w 1976 i 1978 roku.
Mistrz ZSRR w 1980 i 1981; trzeci w 1979 roku.

</doc>
<doc id="4307528" url="https://pl.wikipedia.org/wiki?curid=4307528" title="Saypulla Absaidov">
Saypulla Absaidov



</doc>
<doc id="4307532" url="https://pl.wikipedia.org/wiki?curid=4307532" title="Felin (skała)">
Felin (skała)

Felin – skała w grupie Straszykowych Skał w miejscowości Ryczów w województwie śląskim, w powiecie zawierciańskim, w gminie Ogrodzieniec. Straszykowe Skały należą do tzw. Ryczowskiego Mikroregionu Skałkowego. Są to tereny Wyżyny Częstochowskiej z licznymi skałami wapiennymi.
Felin znajduje się na niewielkiej polance, w środkowej części grupy Straszykowych Skał, w sąsiedztwie Fircyka i Skrzyni. Zbudowany jest z wapieni, ma pionowe lub przewieszone, połogie ściany i występują w nim takie formacje skalne jak filar i zacięcie. Ma wysokość 10–11 m i pod szczytem ściany wspinaczkowej posiada dość spory okap.
Drogi wspinaczkowe.
Na Felinie jest 6 dróg wspinaczkowych o trudności od VI do VI.3 w skali trudności Kurtyki oraz 3 projekty. Ściany wspinaczkowe mają wystawę północną, południowo-wschodnią i wschodnią. Drogi mają zamontowane stałe punkty asekuracyjne: ringi (r), stanowisko zjazdowe (st) lub ringi zjazdowe (rz).

</doc>
<doc id="4307534" url="https://pl.wikipedia.org/wiki?curid=4307534" title="Fircyk (skała)">
Fircyk (skała)

Fircyk – skała w grupie Straszykowych Skał w miejscowości Ryczów w województwie śląskim, w powiecie zawierciańskim, w gminie Ogrodzieniec. Straszykowe Skały należą do tzw. Ryczowskiego Mikroregionu Skałkowego. Są to tereny Wyżyny Częstochowskiej z licznymi skałami wapiennymi}.
Fircyk znajduje się na niewielkiej polance, w środkowej części grupy Straszykowych Skał, w sąsiedztwie Felina i Skrzyni. Zbudowany jest z wapieni, ma pionowe lub przewieszone, połogie ściany i występują w nim takie formacje skalne jak filar, komin i zacięcie. Ma wysokość 12–15 m.
Drogi wspinaczkowe.
Na Fircyku są 3 drogi wspinaczkowe o trudności od V do V+ w skali trudności Kurtyki oraz 5 projektów. Ściany wspinaczkowe mają wystawę zachodnią i północno-zachodnią. Drogi mają zamontowane stałe punkty asekuracyjne: ringi (r), spity (s), stanowisko zjazdowe (st) lub ring zjazdowy (rz).

</doc>
<doc id="4307539" url="https://pl.wikipedia.org/wiki?curid=4307539" title="Fist First Blood match">
Fist First Blood match



</doc>
<doc id="4307544" url="https://pl.wikipedia.org/wiki?curid=4307544" title="Ryczowski Mikroregion Skałkowy">
Ryczowski Mikroregion Skałkowy

Ryczowski Mikroregion Skałkowy – popularne określenie regionu występowania wapiennych skał w miejscowościach Ryczów i Żelazko w województwie śląskim, w powiecie zawierciańskim, w gminie Ogrodzieniec. Jest to bogaty w wapienne ostańce region ciągnący się od miejscowości Złożeniec na wschodzie po miejscowość Rodaki na zachodzie. Pod względem geograficznym znajduje się w Paśmie Smoleńsko-Niegowonickim na Wyżynie Częstochowskiej.
Liczne ze skał Ryczowskiego Mikroregionu Skałkowego są popularnym terenem wspinaczkowym wspinaczy skalnych, którzy wyróżniają wśród nich następujące grupy skalne i skały:
Oprócz tych skał będących obiektem wspinaczki skalnej w Ryczowskim Mikroregionie Skałkowym występuje jeszcze wiele innych wapiennych skalnych ostańców, ścian i drobniejszych skałek: Firkowa Skała, Skała w Ryczowie, Łysa Pałka, Czubatka, Kaczmarkowa Skała, Kartynowa Skała, skałki na Księdza Górze, Babiej Górze, Sołtysa Górze, Górze Dębowej, Bednarce, Pańskim Kierzu, Felinkowej, Bolkowej, Ruskiej Górze (481 m), Ruskiej Górze (437 m), Wąwozie Ruska, Skałkach.
W Ryczowskim Mikroregionie Skałkowym znajduje się jeden obszar prawnie chroniony – rezerwat przyrody Ruskie Góry. Znajdują się w nim liczne, ukryte wśród drzew skałki i ściany skalne. Na terenie rezerwatu obowiązuje zakaz wspinaczki.

</doc>
<doc id="4307556" url="https://pl.wikipedia.org/wiki?curid=4307556" title="IWGP Junior Heavyweight Championship">
IWGP Junior Heavyweight Championship

IWGP Junior Heavyweight Championship – tytuł mistrzowski w profesjonalnym wrestlingu, utworzony i promowany przez japońską federację New Japan Pro-Wrestling (NJPW). Skrótowiec „IWGP” inicjuje organ zarządzający federacją – International Wrestling Grand Prix. O tytuł mogą walczyć wrestlerzy dywizji „junior heavyweight” ważący maksymalnie 100 kg.
Historia tytułu.
Mistrzostwo zostało utworzone 6 lutego 1986, kiedy to finał turnieju wygrał Shiro Koshinaka pokonujący The Cobra. Od 5 sierpnia 1996 do 5 listopada 1997 był częścią J-Crown (znane również jako J-Crown Octuple Unified Championship). Było to mistrzostwo, na które się składało osiem różnych tytułów mistrzowskich z różnych federacji: IWGP Junior Heavyweight Championship, British Commonwealth Junior Heavyweight Championship, NWA World Junior Heavyweight Championship, NWA World Welterweight Championship, UWA World Junior Light Heavyweight Championship, WAR International Junior Heavyweight Championship, WWA World Junior Light Heavyweight Championship oraz WWF Light Heavyweight Championship. 5 listopada 1997 mistrz Shinjiro Otani zawiesił wszystkie mistrzostwa J-Crown prócz IWGP Junior Heavyweight Championship, gdyż World Wrestling Federation ponownie objęło kontrolę nad WWF Light Heavyweight Championship i J-Crown został wycofany.
Panowania.
Na stan z , było 41 różnych mistrzów, a także 91 panowań mistrzowskich. Dwie zmiany mistrza odbyły się podczas gal "Nitro" federacji World Championship Wrestling, kiedy to Juventud Guerrera pokonał Jushina Thunder Ligera 29 listopada 1999 i tydzień później przegrał w rewanżu z Ligerem. Panowanie Guerrery jest najkrótsze w historii i trwało 7 dni. Liger posiadał tytuł rekordowo 11 razy. Ponadto jedno z jego panowań trwało rekordowe 628 dni, zaś łącznie tytuł posiadał przez 2245 dni. Podczas jednego panowania tytuł najwięcej razy obronił Heat – 11 razy, zaś w całej swojej karierze Liger obronił tytuł 31 razy.
Obecnym mistrzem jest Hiromu Takahashi, który jest w swoim piątym panowaniu. Pokonał poprzedniego mistrza Taijiego Ishimoriego, El Desperado i Mastera Wato w Four-Way matchu na Wrestle Kingdom 17, 4 stycznia 2023.
Łączna ilość panowań.
Na stan z .

</doc>
<doc id="4307565" url="https://pl.wikipedia.org/wiki?curid=4307565" title="Metacyclops necessarius">
Metacyclops necessarius

Metacyclops necessarius – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1926 roku przez niemieckiego zoologa Friedricha Kiefera.

</doc>
<doc id="4307567" url="https://pl.wikipedia.org/wiki?curid=4307567" title="Metacyclops prolatus">
Metacyclops prolatus

Metacyclops prolatus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1935 roku przez niemieckiego zoologa Friedricha Kiefera.

</doc>
<doc id="4307568" url="https://pl.wikipedia.org/wiki?curid=4307568" title="Metacyclops stammeri">
Metacyclops stammeri

Metacyclops stammeri – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1938 roku przez niemieckiego zoologa Friedricha Kiefera.

</doc>
<doc id="4307569" url="https://pl.wikipedia.org/wiki?curid=4307569" title="PGE Vive Kielce">
PGE Vive Kielce



</doc>
<doc id="4307570" url="https://pl.wikipedia.org/wiki?curid=4307570" title="Metacyclops subdolus">
Metacyclops subdolus

Metacyclops subdolus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1938 roku przez niemieckiego zoologa Friedricha Kiefera.

</doc>
<doc id="4307581" url="https://pl.wikipedia.org/wiki?curid=4307581" title="Zmróżek kameleon">
Zmróżek kameleon



</doc>
<doc id="4307582" url="https://pl.wikipedia.org/wiki?curid=4307582" title="Autos sacramentales Calderóna">
Autos sacramentales Calderóna

"Autos sacramentales" Calderóna – alegoryczne dramaty religijne, poświęcone Eucharystii autorstwa Pedra Calderóna de la Barki.
Informacje ogólne.
Pierwsze "autos" Calderona powstały około 1630 roku, w okresie gdy moralitety eucharystyczne stały się najpopularniejszym gatunkiem dramatycznym w Hiszpanii. Od połowy lat 40. poeta stał się jedynym dostawcą nowych autos dla stolicy i kilku ważniejszych miast hiszpańskich (Toledo, Sewilli i Grenady). Sam dramaturg przywiązywał do nich duże znaczenie. Były to jedyne utwory, o których poprawne wydanie osobiście zadbał. Do dziś zachowały się 73 "autos" Calderona, przy czym niektóre z nich są alegorycznymi wersjami jego wcześniejszych dramatów lub utworów innych autorów. Krytycy zauważają wyraźną różnicę stylistyczną pomiędzy "autos" sprzed 1650 roku i późniejszymi utworami. Wcześniejsze są znacznie krótsze, skonstruowane prosto, mniej skomplikowane retorycznie i wersyfikacyjnie. Nie wymagają tak rozbudowanej scenografii i użycia licznych maszyn teatralnych. Późniejsze autos są dłuższe, bardziej skomplikowane i ozdobne, a ich rozmach scenograficzny, choreograficzny i konstrukcyjny zbliża je do barokowych spektakli dworskich czy oper.
Podział.
Angel Valbuena Prat wybitny znawca twórczości Calderóna dzieli jego "autos" na następujące grupyː
Charakterystyka.
Tematyka utworów.
Calderón, jak żaden z jego poprzedników, dostrzegł centralną rolę dogmatu Eucharystii w doktrynie katolickiej i nieograniczone możliwości, jakie daje ten fakt artyście. Eucharystia, znajdując się w centrum teologii i moralności chrześcijańskiej i będąc jedynym prawdziwym tematem ("asunto") "autos sacramentales" pozwalała się, ze względu na swe powiązania z wszystkimi innymi elementami wiary, przedstawiać i adorować na wiele sposobów. Tworzywa do konstruowania fabuły ("argumento") dramaturg mógł wobec tego szukać zarówno w powiązanych z nią dogmatachː o grzechu pierworodnym, Wcieleniu, Odkupieniu, jak i w opowieściach starotestamentowych, interpretowanych jako zapowiedź Chrystusa, czy przypowieściach ewangelicznych. Z uwagi na to, że Eucharystia, jako ofiara i sakrament, wymaga udziału kapłana tworzywem "autos" mogło też być życie Kościołaː przyjęcie lub odrzucenie wiary, schizmy, herezje, żywoty świętych, będących przykładami doskonałej pobożności. W kręgu fabularnym mogły się też znaleźć motywy z filozofii i mitologii antycznej, rozumianych jako "preparatio evangelica", (przygotowanie do Ewangelii). Ostatecznie mogły się nawet zdarzyć "autos", których punktem wyjścia były zjawiska z życia gospodarczego czy społecznego jak pragmatyka w sprawie rozdawania darmowego chleba w czasie klęski głodu, dewaluacja pieniądza czy sławne turnieje rycerskie. Jak pisał Valbuena Pratː "Historia święta i świecka, mitologia, wątki komediowe, ówczesne zwyczaje i obyczaje, wszystko to używane jest do budowania owej wspaniałej świątyni ku czci Eucharystii - syntezy Średniowiecza i Renesansu, teologii tomistycznej i barokowej ozdobności, gdzie duchowość gotyku stapia się z grecko-rzymską świetnością".
Alegorie, symbolizm.
Calderonowskie alegorie wywodzą się z długiej tradycji sztuki europejskiej. Poeta chętnie sięga po wzory utrwalone przez takich autorów jak Cesare Ripa czy Federico Borromini. Kiedy tworzy nową alegorię zawsze dba, by była ona zgodna nie tylko z jego odczuciem poetyckim, ale też zdroworozsądkowymi oczekiwaniami widowni i jej doświadczeniem. Niektóre z jego alegorii nie różnią się od „charakterów” występujących w sztukach realistycznych. Jego Skąpstwo czy Obłuda niewiele się różnią od Molierowskiego Skąpca czy Świętoszka. Calderón lubi zestawiać swoje alegorie w antagonistyczne paryː Bogacza z Biedakiem, Łaskę z Grzechem, Piękno i Roztropność, co pozwala mu na wprowadzenie do "autos" elementu komizmu. Nie rezygnuje zresztą z obowiązkowej w "comedias" postaci błazna ("gracioso"), w którego rolę wcielają się najczęściej Wolna Wola, Zmysły, a nawet Rozum.
W autos symboliczne są zresztą nie tylko postaci, ale także cała akcja. Dramaturg zastrzegał się bowiem w "Roku Świętym w Madrycie" ("El ano santo en Madrid")ː "mówię nie w zewnętrznym, lecz w wewnętrznym sensie". Akcja "autos" tylko pozornie wychodzi naprzeciw oczekiwaniom publiczności wychowanej na dramatach "płaszcza i szpady", w istocie bowiem rozgrywa się w świecie idei i wartości moralnych. Calderón nie dba o życiowe prawdopodobieństwo akcji, ale o jej głębszy filozoficzno-teologiczny sens. Dlatego przekracza bez wahania Arystotelesowską zasadę jedności czasu i miejsca, replikując w "Pierwszym i drugim Izaaku"ː "alegoryczne fantazje nie mają czasu ni miejsca". Jeśli w "Las Ordenes Militares" ("Zakonach Rycerskich") wprowadza obok siebie na scenę Jozuego, Mojżesza, Hioba, Dawida, Izajasza, św. Jakuba i św. Bernarda, to dlatego że wszyscy oni mają ze sobą wiele wspólnego w sensie metafizycznym. Właściwym żywiołem "autos" jest metafizyka, sprawy Boga, który istniał przed stworzeniem świata i będzie istniał po jego końcu. Rzeczywistość utworów zostaje wpisana w logikę Eucharystii, która jako "symbolum unitatis" istnieje w pozaczasowej jedności.
Środki dramatyczne.
Aby rzeczywistość nie zastygła w bezczasie i mogła budzić emocje widowni, Calderón musiał udramatyzować zapełniające scenę alegorie i abstrakcje. Sprężyną akcji dramatycznej jest na ogół Szatan, który z podległymi mu siłami ciemności zawiązuje konflikt, rozwiązywany w finale sztuki przez Chrystusa. W odróżnieniu od klasycznej tragedii "autos" zaczynają się źle, a kończą dobrze, choć nie brak w nich elementów tragicznych. Konflikt Chrystusa z Szatanem przypomina znaną z "comedias" rywalizację galanta z jego konkurentem o damę-Duszę. W trosce o widownię poeta wyposażał swoich bohaterów, w te same, co w "comedias," motywacje psychologiczneː zazdrość, honor, pragnienie zemsty, miłość, kokieterię. Nasycenie abstrakcyjnych idei konkretem, emocjami, zmysłowością, wyposażenie ich w podstawowe odruchy psychiczne pozwoliło Calderónowi dotrzeć do widzów, w dużej mierze analfabetów. Prawdy, na których przekazaniu mu zależy wygłaszają postaci pierwszoplanowe w długich tyradach, jak to miało już miejsce w "comedias". Centralna postać Calderonowskich "autos" Chrystus wciela się w najrozmaitsze postacieː Jazona, Kupidyna, Pielgrzyma, Księcia, Emmanuela, Siewcę, Kupca, Słońce, Pasterza, Rycerza, Orfeusza, Perseusza, Chleb, Adama.
Dalsze losy "autos" Calderóna.
Do połowy XVIII wieku "autos" Calderóna cieszyły się niesłabnącym powodzeniem wśród publiczności. Jeszcze w 1706 roku ojciec Juan Luis Buitrago, cenzor królewski, podnosił pożytki płynące z lektury tych utworów. Wraz z rozszerzaniem się w Hiszpanii wpływów Oświecenia, zaczęto krytykować "autos" ze stanowiska klasycyzmu francuskiego za brak życiowego prawdopodobieństwa, nieprzestrzeganie zasad Arystotelesowskiej jedności miejsca, czasu i akcji, posługiwanie się niezrozumiałymi alegoriami i symbolami. W 1749 roku Blas Antonio Nasarre pisał o "autos", że "dają komiczną wykładnię Pisma Świętego, pełną alegorii, dzikich metafor i straszliwych anachronizmów". Kilka lat później Nicolas Fernandez de Moratin pytał retorycznieː "Czyż to możliwe, żeby przemawiała Wiosna? Czy kiedykolwiek w życiu słyszał Pan słowo wypowiedziane przez Apetyt?" W 1762 roku czołowy krytyk epoki José Clavijo y Fajarado apelował do monarchy o zakazanie wystawiania "autos" jako szkodliwych i przynoszących ujmę religii chrześcijańskiej. W trzy lata później Karol III (1759-1788) wydał dekret zakazujący tych widowisk.
Po roku 1765 "autos" popadły w Hiszpanii w zapomnienie. Ponowne zainteresowanie tym rodzajem twórczości Calderóna pojawiło się w Niemczech na fali romantycznego zainteresowania dramaturgiem. Do końca XIX wieku Niemcy, jako pierwsi w Europie, przetłumaczyli wszystkie znane wówczas "autos" Calderóna. W Hiszpanii w XIX wieku o utworach tych pisali jedynie pozytywistyczni krytycy – Menendez, Pelayo, Bonilla – podkreślając ich "jałową monotonię" i "typową dla sztuki alegorycznej bezduszność". Na początku XX wieku pojawiły się również tłumaczenia francuskie i angielskie, a od 1926 roku, kiedy Angel Valbuena Prat opublikował dwutomowe krytyczne wydanie kilku Calderonowskich "autos", zaczął się ich renesans również w ojczyźnie poety.

</doc>
<doc id="4307583" url="https://pl.wikipedia.org/wiki?curid=4307583" title="Willa Louisa Damego">
Willa Louisa Damego

Willa Louisa Damego – willa miejska z ogrodem z około 1900 roku przy ulicy Sokolskiej 8 w Katowicach, wpisana do rejestru zabytków nieruchomych województwa śląskiego.
Historia.
Willę zaprojektował i wybudował około 1900 roku jako dom własny i siedzibę firmy budowlanej Louis Dame – architekt i mistrz murarski, autor licznych projektów architektonicznych w Katowicach i na Górnym Śląsku.
W latach 1903–1922 mieszkał tu nadburmistrz Katowic Alexander Pohlmann.
W dwudziestoleciu międzywojennym mieścił się tu Konsulat Generalny Niemiec, a w czasie II wojny światowej siedziba nazistowskich organizacji. Po 1945 roku działała m.in. prokuratura (do 1989 roku), a od 1999 roku dom jest własnością i siedzibą „Funduszu Górnośląskiego” S. A.
W 1994 roku budynek wpisano do rejestru zabytków pod nr A/1548/94 3 X 1994.
Architektura.
Dom zaprojektowano jako willę miejską z założeniem ogrodowym, częścią gospodarczą  i utylitarną. Od strony zachodniej znajdowało się podwórze ze stajnią, na które prowadził wjazd obok przybudówki pełniącej funkcje gospodarcze i mieszkalne. Budynki te oddzielały willę od położonego we wschodniej części parceli warsztatu i placu składowego.
Jest to obiekt murowany z dekoracją szachulcową, posadowiony na cokole z piaskowca, o planie zbliżonym do prostokąta, z wieżą w północno-wschodnim narożniku i oficyną od południa. Podpiwniczony, piętrowy z użytkowym poddaszem. Nakryty wysokim wielospadowym dachem z lukarnami, pokryty dachówką ceramiczną - holenderką. Elewacje gładkie, tynkowane; oryginalnie zdobiły je dekoracje sztukatorskie o motywach roślinnych oraz elementy szachulcowe.
Wejście główne znajduje się w cofniętej części elewacji frontowej i prowadzi do hallu w narożniku południowym z jednobiegowymi, murowanymi schodami. Z hallem łączy się korytarz. Pomieszczenia mieszkalno-reprezentacyjne w układzie amfiladowym zaprojektowano wzdłuż elewacji północnej i wschodniej, natomiast pomieszczenia pomocniczo-gospodarcze w części zachodniej budynku.  Rozplanowanie piętra i poddasza jest analogiczne do parteru.
Willa stanowi przykład malowniczej rezydencji miejskiej nawiązującej do angielskiego budownictwa wiejskiego, tzw. "cottage house"
W stylu "cottage" zaprojektowano wnętrza domu. Dominowała ciemna kolorystyka, ciężkie materiały, detale w stylu gotyckim oraz drewniane boazerie, posadzki i sufity. Z pierwotnego wystroju zachowały się jedynie żeliwne schody, piec na poddaszu i drewniana stolarka okienna i drzwiowa.
Pierwotnie willę otaczał duży ogród, zajmujący teren dzisiejszej parceli przy ul. Sokolskiej 6.
Około 1928 roku od zachodu wystawiono oficynę, zlikwidowano stajnie i warsztat, a do budynku gospodarczego dobudowano garaż. W miejscu dawnych placów składowych powstały nowe obiekty.
W latach 90. XX wieku dokonano renowacji elewacji i częściowo przebudowano wnętrza. Dodano półokrągły świetlik o konstrukcji metalowej na poziomie przyziemia służący doświetleniu pomieszczeń piwnic oraz zadaszenie głównego wejścia i łącznik pomiędzy willą a oficyną.

</doc>
<doc id="4307608" url="https://pl.wikipedia.org/wiki?curid=4307608" title="Chaak">
Chaak



</doc>
<doc id="4307618" url="https://pl.wikipedia.org/wiki?curid=4307618" title="Valdez-Cordova">
Valdez-Cordova



</doc>
<doc id="4307619" url="https://pl.wikipedia.org/wiki?curid=4307619" title="Cerkiew św. Jana Chrzciciela w Odrzechowej">
Cerkiew św. Jana Chrzciciela w Odrzechowej

Cerkiew św. Jana Chrzciciela w Odrzechowej – dawna parafialna cerkiew greckokatolicka, wzniesiona w 1813 w Odrzechowej.
Po wysiedleniach ludności łemkowskiej w 1945 cerkiew przejęta przez kościół rzymskokatolicki. W latach 1945–1958 użytkowana jako kościół filialny parafii w Głębokiem. Od 1958 pełni funkcję kościoła parafialnego parafii św. Jana Chrzciciela w Odrzechowej.
Świątynię wraz z dzwonnicą, cmentarzem przykościelnym i ogrodzeniem wpisano w 1970 do rejestru zabytków.
Historia obiektu.
Cerkiew powstała w 1813, przypuszczalnie według projektu rządowego, w stylu zwanym józefińskim, z niewielką wieżą nad wejściem do nawy. Jej fundatorem był ówczesny właściciel dóbr Ignacy Urbański. W 1898 w trakcie prac remontowych wykonano nowy dach pokryty blachą, a obiekt odmalowano. W 1944 cerkiew została poważnie uszkodzona w czasie działań wojennych. Remontowana w latach 1955, 1959 i 1973.
Architektura i wyposażenie.
Cerkiew murowana, jednoprzestrzenna, otynkowana. Prezbiterium zwrócone na północ, zamknięte półkolistą absydą. Przy nim od zachodu zakrystia. Szersza prostokątna nawa, z niewyodrębnionym zewnątrz babińcem od południa przechodząca w kruchtę. W prezbiterium ściany rozczłonkowane pilastrami, w nawie filarami przyściennymi o wgłębionych narożnikach. Chór muzyczny w wieży otwarty trzema arkadami do nawy. 
Wewnątrz ikonostas malowany w 1870 oraz późnobarokowy ołtarz główny. 
W cerkwi znajduje się tablica poświęcona beatyfikowanemu przez Jana Pawła II w 2001 błogosławionemu Kościoła greckokatolickiego Iwanowi Ziatykowi, urodzonemu w Odrzechowej.
Otoczenie świątyni.
Obok świątyni znajduje się murowana z kamienia rzecznego dzwonnica parawanowa zbudowana prawdopodobnie w 1850. Cerkiew otacza murek z kamienia łamanego. W granicach ogrodzenia istnieje stary przycerkiewny cmentarz. Są tam położone m.in.: grobowiec rodziny Władysława Morawskiego, a także nagrobki oficerów Władysława Gniewosza i Władysława Kozubowskiego.
Obok dzwonnicy znajduje się pomnik upamiętniający 570 żołnierzy poległych w I wojnie światowej. 

</doc>
<doc id="4307620" url="https://pl.wikipedia.org/wiki?curid=4307620" title="Yukon-Koyukuk">
Yukon-Koyukuk



</doc>
<doc id="4307621" url="https://pl.wikipedia.org/wiki?curid=4307621" title="Hoonah-Angoon">
Hoonah-Angoon



</doc>
<doc id="4307622" url="https://pl.wikipedia.org/wiki?curid=4307622" title="Prince of Wales-Hyder">
Prince of Wales-Hyder



</doc>
<doc id="4307623" url="https://pl.wikipedia.org/wiki?curid=4307623" title="Pasmo Niegowonicko-Smoleńskie">
Pasmo Niegowonicko-Smoleńskie

Pasmo Niegowonicko-Smoleńskie – pasmo wzniesień w południowej części Wyżyny Częstochowskiej. Nie jest to oddzielna jednostka geograficzna, lecz używany w opracowaniach krajoznawczych termin dla określenia wyróżniających się w krajobrazie wzgórz między miejscowościami Niegowonice i Smoleń. W regionalizacji geograficznej Polski według Jerzego Kondrackiego odpowiada on w przybliżeniu Wyżynie Ryczowskiej.
Pasmo ciągnie się równoleżnikowo na długości około 22 km i ma szerokość około 5-8 km. W jego obrębie znajdują się liczne wzgórza, w tym najwyższe na całej Wyżynie Częstochowskiej – Góra Janowskiego (504 m) na Podzamczu. Zbudowane jest z wapieni przykrytych osadami czwartorzędowymi:  gliny zwietrzelinowe, piaski fluwioglacjalne, piaski eoliczne, lessy, osady jeziorne, osady rzeczne. W wielu miejscach, zwłaszcza na grzbietach wzgórz, spod osadów odsłaniają się wapienne skały i całe grupy skał, czasami tworzące skalne mury i baszty. Liczne z nich są obiektem wspinaczki skalnej. Wspinacze zaliczają je do tzw. Ryczowskiego Mikroregionu Skałkowego. W skałach dobrze rozwinięta jest rzeźba krasowa, w wyniku której powstały liczne jaskinie i schroniska. Charakterystyczne dla podłoża wapiennego jest występowanie suchych dolin i wąwozów – typowym ich przykładem jest Dolina Wodącej. 

</doc>
<doc id="4307624" url="https://pl.wikipedia.org/wiki?curid=4307624" title="Aleutians West">
Aleutians West



</doc>
<doc id="4307627" url="https://pl.wikipedia.org/wiki?curid=4307627" title="Jerzy Szymański (prokurator)">
Jerzy Szymański (prokurator)

Jerzy Szymański (ur. 24 kwietnia 1950 w Kutnie) – polski prokurator, w latach 2007–2010 zastępca Prokuratora Generalnego, w 2009 pełniący obowiązki Prokuratora Krajowego.
Życiorys.
Absolwent Wydziału Prawa Uniwersytetu Mikołaja Kopernika w Toruniu. Aplikację prokuratorską odbył w latach 1971–1973 w Prokuraturze Powiatowej w Toruniu. Był następnie wiceszefem i szefem Prokuratury Rejonowej w Grudziądzu. W czerwcu 1999 został oddelegowany do pracy w Biurze ds. Przestępczości Zorganizowanej Prokuratury Krajowej. W lutym 2000 przeszedł do Prokuratury Apelacyjnej w Gdańsku. W czerwcu 20004 został prokuratorem Prokuratury Krajowej w Biurze ds. Przestępczości Zorganizowanej. W 2005 został członkiem Rady Konsultacyjnej Prokuratorów Europejskich w Radzie Europy w Strasburgu (CCPE).
21 listopada 2007 powołany na stanowisko zastępcy Prokuratora Generalnego. Od 21 stycznia do 6 marca 2009 jednocześnie pełnił obowiązki Prokuratora Krajowego. Po rozdzieleniu funkcji ministra sprawiedliwości i prokuratora generalnego zachował tymczasowo stanowisko. Wkrótce potem (w 2010) zakończył pełnienie funkcji zastępcy Prokuratora Generalnego, pozostając jednocześnie prokuratorem w tym urzędzie. Został w PG dyrektorem Departamentu do Spraw Przestępczości Zorganizowanej i Korupcji.

</doc>
<doc id="4307630" url="https://pl.wikipedia.org/wiki?curid=4307630" title="Got Love">
Got Love

Got Love (zapis stylizowany: GOT♡) – drugi minialbum południowokoreańskiej grupy Got7, wydany 23 czerwca 2014 roku przez JYP Entertainment i dystrybuowany przez KT Music. Płytę promował główny singel „A”. Sprzedał się w nakładzie egzemplarzy w Korei Południowej (stan na wrzesień 2016).

</doc>
<doc id="4307637" url="https://pl.wikipedia.org/wiki?curid=4307637" title="Ściana Trombe'a">
Ściana Trombe'a



</doc>
<doc id="4307642" url="https://pl.wikipedia.org/wiki?curid=4307642" title="Finn Lynge">
Finn Lynge

Finn Lynge (ur. 2 kwietnia 1933 r. w Nuuk (Grenlandia), zm. 4 kwietnia 2014 r.) – grenlandzki polityk, działacz na rzecz praw ludności tubylczej, kapłan i urzędnik państwowy, W latach 1979-84 jedyny poseł do Parlamentu Europejskiego w Grenlandii.
Życiorys.
F. Lynge urodził się i dorastał w Nuuk (Grenlandia). Jako nastolatek przeprowadził się wraz z rodzicami do Danii, tam ukończył szkołę średnią (1951 r.). 
Studiował na Uniwersytecie Kopenhaskim. Służył w wojsku w Minneapolis (Minnesota)(1963-64 r.). Przez kilka lat pełnił funkcję kapłana w Danii i Grenlandii, jednak zrezygnował z niej na rzecz małżeństwa. Następnie F. Lynge pracował dla duńskiego Ministerstwa Spraw Zagranicznych i Rządu Grenlandii.
W latach 1979-84 był posłem do Parlamentu Europejsko. Jego kadencja zakończyła się z chwilą wystąpienia Grenlandii z Unii Europejskiej. W latach 1987-1994 był konsultantem w duńskim Ministerstwie Spraw Zagranicznych. 
W latach 1998-2003 obejmował stanowisko doradcy Rządu Grenlandii w Kopenhadze. W latach 2000-2003 był członkiem Grenlandzkiej Komisji Samorządowej. 
Od 2001 roku był również członkiem Duńskiego Stowarzyszenia Polityków Zagranicznych. W 2003 r. w wieku 70 lat przeszedł na emeryturę.
27 września 2013 r. otrzymał tytuł doktora "honoris causa" Uniwersytetu Grenlandzkiego. 
Zmarł 4 kwietnia 2014 r.
Funkcje pełnione w Parlamencie Europejskim.
Członek Komisji Rolnictwa (1979-1981, 1982-84) 
Członek Komisji Ochrony Środowiska Naturalnego, Zdrowia Publicznego i Ochrony Konsumentów (1981-82)
Członek Komisji Praw Obywatelskich (1984)

</doc>
<doc id="4307651" url="https://pl.wikipedia.org/wiki?curid=4307651" title="Tomasz Winnicki (1828–1883)">
Tomasz Winnicki (1828–1883)

Tomasz Winnicki ps. „Chmurski” (ur. 1828 w Majdanie Łopackim, zm. 25/26 kwietnia 1883 w Berehach) – polski działacz niepodległościowy, pułkownik powstania styczniowego, ziemianin, przemysłowiec.
Życiorys.
Urodził się w 1828 w Majdanie Łopackim na Lubelszczyźnie jako syn księdza greckokatolickiego. Od 1860 pracował jako urzędnik pocztowy w Warszawie.
Od 1860 był zaangażowany w działalność tajnej organizacji niepodległościowej, brał udział w manifestacjach. Został zatrzymany przez władze carskie pod zarzutem udziału w redakcji konspiracyjnego czasopisma „Strażnica”, po czym na przełomie 1861/1862 był więziony w X Pawilonie Cytadeli Warszawskiej, po czym z decyzji namiestnika Królestwa Polskiego Aleksandra Lüdersa 15 maja 1862 został zesłany na obszar guberni tambowskiej. Na mocy amnestii w tym samym roku powrócił stamtąd na ziemie polskie. Został działaczem stronnictwa czerwonych. Objął funkcję zastępcy członka Komitetu Centralnego Narodowego, odpowiadając za resort łączności w konspiracji. Z polecenia KCN w tajnej organizacji otrzymał zadanie zorganizowania policji narodowej miasta Warszawy, której objął stanowisko naczelnika (dyrektora). "De facto" był ministrem policji na obszarze całego kraju, jako że konspiracyjne oddziały policyjne organizowano na wzór struktur stworzonych przez niego w stolicy. Do 17 stycznia 1863 kierował resortem policji narodowej. Zorganizował też struktury tzw. poczty obywatelskiej, działającej na rzecz łączności konspiracyjnej. Posługiwał się pseudonimem „Chmurski”.
Po wybuchu powstania styczniowego w styczniu 1863, pragnąc przejść do służby wojskowej, złożył dymisję ze stanowiska cywilnego, nie przejętej przez Rząd Narodowy. Przez kilka tygodni wnioskował o zgodę, ostatecznie uzyskał zezwolenie na udział w walkach powstańczych (jego stanowisko dyrektora policji zostało jednak nieobsadzone, funkcję pełnił faktycznie Jan Kasprowicz "vel" Janek Biały w randze zastępcy dyrektora, któremu później niesłusznie przypisywano tworzenie i kierowanie policją, zaś później w okresie trwania Rządu Romualda Traugutta stanowisko dyrektora piastował Adolf Pieńkowski). Został mianowany naczelnikiem powiatu rawskiego, gdzie był organizatorem oddziału powstańczego, którego został mianowany dowódcą, jednak tę funkcję przekazał Antoniemu Jeziorańskiemu, u boku którego następnie jako szef sztabu i dowódca kawalerii zgrupowania odbył kampanię. Był faktycznym kierownikiem tego zgrupowania działającego na Lubelszczyźnie, odpowiadając za jego formowanie, wyposażenie i aprowizację (gen. Jeziorański był dowódcą w polu). Był dowódcą jednego z oddziałów w trakcie ataku na Rawę 26/27 stycznia 1863. Potem walczył pod Studziankami i Żarnowcem. Po ogłoszeniu dyktatury gen. Mariana Langiewicza 10 marca 1863 został awansowany przez tegoż na stopień pułkownika i jednocześnie mianowany na stanowisko głównego (generalnego) intendenta zgrupowania wojsk powstańczych. Po tym jak scalono siły powstańcze z oddziałami gen. Langiewicza odpowiadał za zarząd intendentury, a także tymczasowo był szefem sztabu scalonych sił. Jako szef sztabu był "duszą wszystkich działań oddziału". Uczestniczył w bitwie pod Małogoszczem (24 lutego 1863), potem w bitwie pod Pieskową Skałą (4 marca 1863), w bitwie pod Grochowiskami (18 marca 1863). Kilkakrotnie odnosił rany. Po klęsce gen. Langiewicza przeszedł na obszar zaboru austriackiego. W czerwcu 1863 otrzymał od płk. Jana Stelli-Sawickiego ps. „Struś” obowiązki naczelnego organizatora wojsk na obszarze Galicji i został mianowany jego następcą. Ponownie wkroczywszy na obszar Królestwa walczył w bitwy pod Kobylanką (1-6 maja 1963), gdzie został ranny w głowę (wskutek odłamka granatu) i nie był zdolny do dalszej służby. Po rekonwalescencji jeszcze raz przedostał się na teren walk w szeregach oddziału Ślawskiego. Przebywał w szpitalu, później trafił do dworu na ziemi jarosławskiej, gdzie przez kilka miesięcy leczył rany. Później otrzymał od Naczelnika zapomogę w wysokości 150 zł. z tytułu utraty swojego majątku w trakcie pracy niepodległościowej.
Po upadku powstania nie zdecydował się na emigrację i pozostał w Galicji. Początkowo przebywał w okolicach Jarosławia, potem przeniósł się na ziemię sanocką. Pracował jako agent Towarzystwa Wzajemnych Ubezpieczeń. Był właścicielem dóbr ziemskich i parał się gospodarowaniem. Ponadto działał jako przemysłowiec zajmując się poszukiwaniem nafty i kopalnictwem. Udzielał się także w życiu publicznym, występując przeciw ugrupowaniu Stańczyków.
Ożenił się z kobietą pielęgnującą go w czasie leczenia z ran odniesionych w powstaniu. Miał troje dzieci. Zamieszkiwał w Berehach. W swoich domostwach przyjmował na schronienie działaczy niepodległościowych. W wyniku powstańczych ran cierpiał na zdrowiu. Zmarł 25 lub 26 kwietnia 1883. Został pochowany na cmentarzu parafialnym w Jasieniu (przy obecnym Sanktuarium Matki Bożej Rudeckiej Królowej Bieszczadzkiej w Ustrzykach Dolnych). Jego pomnik nagrobny został ufundowany przez społeczeństwo.

</doc>
<doc id="4307653" url="https://pl.wikipedia.org/wiki?curid=4307653" title="Tomasz Winnicki">
Tomasz Winnicki



</doc>
<doc id="4307656" url="https://pl.wikipedia.org/wiki?curid=4307656" title="Identify">
Identify

Identify – pierwszy album studyjny południowokoreańskiej grupy Got7, wydany 18 listopada 2014 roku przez JYP Entertainment i dystrybuowany przez KT Music. Płytę promował główny singel „Stop Stop It” (kor. 하지하지마). Sprzedał się w nakładzie egzemplarzy w Korei Południowej (stan na grudzień 2016).

</doc>
<doc id="4307670" url="https://pl.wikipedia.org/wiki?curid=4307670" title="Patrycja Bokiej">
Patrycja Bokiej

Patrycja Bokiej (ur. 12 stycznia 1979) – polska judoczka.
Była zawodniczka klubów: KSJ Gwardia Koszalin (1992–1998), KS AZS-AWF Wrocław (1999–2004), KJ Samuraj Koszalin (2003–2004). Czterokrotna brązowa medalistka mistrzostw Polski seniorek (1996 i 1997 w kategorii do 61 kg, 2001 i 2002 w kategorii do 57 kg). Ponadto m.in. dwukrotna młodzieżowa mistrzyni Polski (2000, 2001) i trzykrotna mistrzyni Polski juniorek (1996, 1997, 1998).
Instruktorka fitness i judo. Finalistka (zajęła 2. miejsce) programu "Wyprawa Robinson" emitowanego przez TVN w 2004.

</doc>
<doc id="4307674" url="https://pl.wikipedia.org/wiki?curid=4307674" title="Grzegorz Olszowski">
Grzegorz Olszowski

Grzegorz Olszowski (ur. 15 lutego 1967 w Mikołowie) – polski duchowny rzymskokatolicki, doktor nauk teologicznych, biskup pomocniczy katowicki od 2018.
Życiorys.
Urodził się 15 lutego 1967 w Mikołowie. Przez dwa lata studiował na Wydziale Górniczym Politechniki Śląskiej w Gliwicach, następnie w latach 1989–1995 w Wyższym Śląskim Seminarium Duchownym w Katowicach. 13 maja 1995 został w archikatedrze Chrystusa Króla w Katowicach wyświęcony na prezbitera przez arcybiskupa metropolitę katowickiego Damiana Zimonia. Dalsze studia odbył na Wydziale Teologicznym Akademii Teologii Katolickiej w Warszawie (zakończone uzyskaniem licencjatu) i na Wydziale Teologicznym Uniwersytetu Śląskiego w Katowicach. W 2007 uzyskał doktorat z nauk teologicznych w zakresie teologii pastoralnej na podstawie dysertacji "Organizacja i główne kierunki działania Referatu (Wydziału) Duszpasterskiego Kurii Diecezjalnej w Katowicach w latach 1939–1985".
W latach 1995–1999 pracował jako wikariusz w parafii św. Jadwigi Śląskiej w Rybniku. W 2014 został proboszczem parafii św. Antoniego w Rybniku, a w 2018 dziekanem dekanatu Rybnik. Ponadto w latach 1995–1999 pełnił funkcję moderatora rejonowego Ruchu Światło-Życie, w latach 1999–2007 posługiwał jako sekretarz i kapelan arcybiskupa Damiana Zimonia i zajmował stanowisko notariusza w katowickiej kurii metropolitalnej, w latach 2007–2012 piastował urząd kanclerza kurii, a w latach 2012–2014 był wikariuszem generalnym archidiecezji i moderatorem kurii. W 2007 wszedł w skład kolegium konsultorów, rady kapłańskiej, rady duszpasterskiej, a w 2012 Komisji Głównej II Synodu Archidiecezji Katowickiej. W 2010 został obdarzony godnością kapelana Jego Świątobliwości.
13 czerwca 2018 papież Franciszek mianował go biskupem pomocniczym archidiecezji katowickiej ze stolicą tytularną Rhoga. Święcenia biskupie przyjął 12 września 2018 w archikatedrze Chrystusa Króla w Katowicach. Udzielił mu ich arcybiskup metropolita katowicki Wiktor Skworc, w asyście arcybiskupa Salvatore Pennacchia, nuncjusza apostolskiego w Polsce, i Damiana Zimonia, emerytowanego arcybiskupa metropolity katowickiego. Jako zawołanie biskupie przyjął słowa „Ku chwale Boga Ojca” pochodzące z "Listu do Filipian".

</doc>
<doc id="4307680" url="https://pl.wikipedia.org/wiki?curid=4307680" title="Gerald Vincke">
Gerald Vincke

Gerald (Jerry) Lee Vincke (ur. 9 lipca 1964 w Saginaw) – amerykański duchowny katolicki, biskup Salina od 2018.
Życiorys.
Święcenia kapłańskie otrzymał 12 czerwca 1999 i został inkardynowany do diecezji Lansing. Był m.in. dyrektorem ośrodka dla młodzieży, dyrektorem kilku kurialnych wydziałów oraz ojcem duchownym Papieskiego Kolegium Północnoamerykańskiego w Rzymie. W 2015 objął probostwo w Grand Blanc.
13 czerwca 2018 papież Franciszek mianował go ordynariuszem diecezji Salina. Sakrę przyjął 22 sierpnia 2018 z rąk arcybiskupa Josepha Naumanna.

</doc>
<doc id="4307682" url="https://pl.wikipedia.org/wiki?curid=4307682" title="Diego Benedito Galvão Máximo">
Diego Benedito Galvão Máximo



</doc>
<doc id="4307686" url="https://pl.wikipedia.org/wiki?curid=4307686" title="Nosorożec (skała)">
Nosorożec (skała)

Nosorożec – skała na Wielkim Grochowcu w miejscowości Ryczów w województwie śląskim, w powiecie zawierciańskim, w gminie Ogrodzieniec. Należy do tzw. Ryczowskiego Mikroregionu Skałkowego na Wyżynie Częstochowskiej.
Nosorożec wraz ze skałą Tapir znajdują się na przedłużeniu północnej grzędy Wielkiego Grochowca. Oddalone są od siebie o około 20 m i połączone niską skalną grzędą. Znajdują się na terenie otwartym, ich ściany wspinaczkowe o wystawie zachodniej i południowo-zachodniej opadają na polanę, szczyt i północno-wschodnie zbocza porośnięte są krzewami. Obydwie skały są łatwo dostępne, znajdują się w odległości około 350 m od drogi z Ryczowa do Żelazka, na łąkach poza zabudowanym obszarem Ryczowa. Są popularnym celem wspinaczki.
Drogi wspinaczkowe.
Nosorożec zbudowany jest z wapieni, ma pionowe lub przewieszone, połogie ściany o wysokości 10–16 m. Występują w nim takie formacje skalne jak filar, komin i zacięcie. Wspinacze poprowadzili na nim 7 dróg wspinaczkowych o trudności od IV+ do VI.4 w skali trudności Kurtyki. Wszystkie mają zamontowane stałe punkty asekuracyjne: ringi (r) i stanowisko zjazdowe (st).

</doc>
<doc id="4307688" url="https://pl.wikipedia.org/wiki?curid=4307688" title="Nosorożec (ujednoznacznienie)">
Nosorożec (ujednoznacznienie)



</doc>
<doc id="4307696" url="https://pl.wikipedia.org/wiki?curid=4307696" title="Tapir (skała)">
Tapir (skała)

Tapir – skała na Wielkim Grochowcu w miejscowości Ryczów w województwie śląskim, w powiecie zawierciańskim, w gminie Ogrodzieniec. Należy do Ryczowskiego Mikroregionu Skałkowego na Wyżynie Częstochowskiej.
Tapir wraz ze skałą Nosorożec znajdują się na przedłużeniu północnej grzędy Wielkiego Grochowca. Tapir stanowi zachodnie zakończenie tej grzędy i jest niższy od Nosorożca. Skały oddalone są od siebie o około 20 m i połączone niską, skalną grzędą. Znajdują się na terenie otwartym, ich ściany wspinaczkowe o wystawie zachodniej i południowo-zachodniej opadają na polanę, szczyt i północno-wschodnie zbocza porośnięte są krzewami. Obydwie skały są łatwo dostępne, znajdują się w odległości około 350 m od drogi z Ryczowa do Żelazka, na łąkach poza zabudowanym obszarem Ryczowa.
Drogi wspinaczkowe.
Tapir jest popularnym celem wspinaczki. Zbudowany jest z twardych wapieni skalistych, ma pionowe lub przewieszone ściany o wysokości 10–16 m. Występują w nim takie formacje skalne jak filar, komin i zacięcie. Wspinacze poprowadzili na nim 5 dróg wspinaczkowych o trudności od III do VI+ w skali trudności Kurtyki. Dwie z nich mają zamontowane stałe punkty asekuracyjne: ringi (r) i stanowiska zjazdowe (st).

</doc>
<doc id="4307697" url="https://pl.wikipedia.org/wiki?curid=4307697" title="Kościół Niepokalanego Poczęcia Najświętszej Maryi Panny w Kolonii">
Kościół Niepokalanego Poczęcia Najświętszej Maryi Panny w Kolonii

Kościół Niepokalanego Poczęcia Najświętszej Maryi Panny w Kolonii – pofranciszkański kościół klasztorny z XIII wieku, należący do archidiecezji kolońskiej.
Świątynia pełni funkcję kościoła filialnego przy Parafii Świętych Apostołów w Kolonii.
Historia.
Pierwsi franciszkanie przybyli do Niemiec przed 1221. W 1226 istniała prowincja teutońska, z której w 1239 wydzielona została prowincja kolońska. Minoryci wznieśli w latach 1245-1260 wczesnogotycki chór, zaś w XIV w. dobudowano trójnawową świątynię, stanowiącą obecnie główny trzon budowli. W czasach rewolucji francuskiej, gdy wojska francuskie zajęły Bawarię, kościół zamieniono na spichlerz. W 1804, w trakcie zawieruchy napoleońskiej, kasacie uległa kolońska prowincja franciszkańska, a jej dobra materialne zsekularyzowano. Kościół znalazł się pod zarządem władz miejskich. Świątynia pełniła funkcję kaplicy przy przytułku oraz kościoła szpitalnego. W 1846 kościół przeszedł na własność kapituły katedralnej. W 1862 przeprowadzono renowację wnętrza, dzięki sumie ofiarowanej przez kupca Johanna Heinricha Richartza. Od 1848 rektorem kościoła był bł. ks. Adolf Kolping, kapelan Kolońskiego Związku Katolickich Czeladników. W 1889 kościół został wyposażony w specjalnie zakupiony późnogotycki ołtarz skrzydłowy. Ołtarz ten wykonany został ok. 1480 w Dolnej Saksonii. W czasie II wojny światowej pożar strawił część wyposażenia. Prace nad przywróceniem przedwojennego wyglądu zakończono w 1958. W 1997 zakupiono nowe organy piszczałkowe firmy Romanus Seifert &amp; Sohn. Gruntowne prace remontowe związane z wymianą dachu przeprowadzono w latach 2009-2010. Z tej okazji wykonano nowy szklany krzyż nad głównym ołtarzem oraz popiersie na grobie bł. Adolfa Kolpinga.
Z klasztoru franciszkańskiego zachowały się maswerki zachodniego skrzydła krużganka, stanowiąc obecnie część ściany Muzeum Sztuki Stosowanej oraz fragmenty ozdobnych malowideł ściennych w kościele.
W kościele znajdują się grobowce błogosławionych Jana Dunsa Szkota oraz Adolfa Kolpinga, przy których modlił się papież Jan Paweł II w czasie swej 1. podróży apostolskiej do Niemiec 15 listopada 1980.

</doc>
<doc id="4307699" url="https://pl.wikipedia.org/wiki?curid=4307699" title="Tomi Jurić">
Tomi Jurić



</doc>
<doc id="4307706" url="https://pl.wikipedia.org/wiki?curid=4307706" title="Bradley Jones">
Bradley Jones



</doc>
<doc id="4307709" url="https://pl.wikipedia.org/wiki?curid=4307709" title="Mistrzostwa Świata w Piłce Nożnej 2026">
Mistrzostwa Świata w Piłce Nożnej 2026

XXIII Mistrzostwa Świata w Piłce Nożnej 2026 odbędą się w Kanadzie, Meksyku i Stanach Zjednoczonych w 2026 roku. Będzie to pierwszy turniej mistrzostw świata, który zostanie zorganizowany w trzech państwach. Po raz pierwszy również wystąpi 48 reprezentacji narodowych (do tej pory do finałów kwalifikowały się 32 reprezentacje).
Wybór gospodarza.
Amerykańska oferta została wybrana na gospodarza turnieju 13 czerwca 2018. Oprócz Kanady, Meksyku i Stanów Zjednoczonych do organizacji mistrzostw kandydowało także Maroko.
Sposób głosowania:
Format rozgrywek.
wstępne propozycje.
Michel Platini, który był wówczas prezydentem UEFA, zasugerował w październiku 2013 roku rozszerzenie turnieju do 40 drużyn, podobny pomysł zasugerował również prezydent FIFA Gianni Infantino w marcu 2016 roku. Chęć zwiększenia liczby uczestników turnieju z poprzedniego formatu 32 drużyn została ogłoszona 4 października 2016 r. Rozważano cztery opcje rozbudowy:
10 stycznia 2017 r. Rada FIFA wybrała ostatnią z czterech opcji i jednogłośnie przegłosowała rozszerzenie turnieju do 48 drużyn. W tym formacie turniej miał się rozpocząć fazą grupową składającą się z 16 grup po trzy drużyny, przy czym dwie najlepsze drużyny przechodziły z każdej grupy do fazy pucharowej, rozpoczynającej się od 1/16 finału. W tym formacie łączna liczba rozegranych meczów wzrosłaby z 64 do 80, ale liczba meczów rozegranych przez finalistów pozostała na poziomie siedmiu, podobnie jak w przypadku systemu z 32 drużynami. Każda drużyna rozegrałaby w fazie grupowej o jeden mecz mniej niż w poprzednim formacie, lecz w zamian stworzono by dodatkową rundę w fazie pucharowej. Turniej zostałby również zakończony w ciągu 32 dni, tak samo jak poprzednie turnieje rozgrywane w systemie z 32 drużynami.
Ostateczny kształt rozgrywek.
14 marca 2023 r. Rada FIFA zatwierdziła zmieniony format obejmujący 12 grup po 4 drużyny. Ponowne rozpatrzenie wynikało z obaw o możliwość zmowy w ostatnich meczach w fazie grupowej, gdyby zachowany został system trzyzespołowych grup. W zmienionym formacie łączna liczba rozegranych gier wzrośnie z 64 do 104, a liczba gier rozegranych przez finalistów wzrośnie z siedmiu do ośmiu. Turniej ma trwać 39 dni – dla porównania, mecze na mundialach w 2014 i 2018 roku były rozgrywane przez 32 dni. Każda drużyna nadal rozgrywałaby trzy mecze grupowe, a do fazy pucharowej (rozpoczynającej się od 1/16 finału) – przejdą dwie najlepsze drużyny z każdej grupy, a także 8 najlepszych drużyn z trzecich miejsc.
Miasta i stadiony.
Do organizacji turnieju zgłoszono 43 stadiony w 41 miastach (3 stadiony w 3 miastach w Meksyku, 9 stadionów w 7 miastach w Kanadzie i 38 stadionów w 34 miastach w Stanach Zjednoczonych), jednak finalnie pod uwagę wzięto 24 stadiony w 23 miastach.
16 czerwca 2022 oficjalnie zostały ogłoszone stadiony, na których będą rozgrywane mecze turnieju. Spotkania rozgrywane będą na 16 stadionach w 16 miastach.

</doc>
<doc id="4307715" url="https://pl.wikipedia.org/wiki?curid=4307715" title="Golden Spin of Zagreb">
Golden Spin of Zagreb

Golden Spin of Zagreb (chorw. "Zlatna pirueta Zagreba") – międzynarodowe zawody w łyżwiarstwie figurowym w kategorii seniorów i juniorów rozgrywane w Chorwacji od 1967 r. Zawody odbywają się w Zagrzebiu. W jego trakcie rozgrywane są zawody w jeździe indywidualnej kobiet i mężczyzn oraz par sportowych i tanecznych, choć nie zawsze rozgrywane są wszystkie konkurencje. 
W 2001 r. na zawodach można było uzyskać kwalifikację olimpijską na Zimowe Igrzyska Olimpijskie 2002 w Salt Lake City. Od sezonu 2014/15 rozgrywki w kategorii seniorów wchodzą w cykl zawodów Challenger Series organizowanych przez Międzynarodową Unię Łyżwiarską. 
Medaliści w kategorii seniorów.
CS: Challenger Series 
Przypisy.
 
 

</doc>
<doc id="4307717" url="https://pl.wikipedia.org/wiki?curid=4307717" title="Tall al-Fachchar">
Tall al-Fachchar

Tall al-Fachchar (arab. تل الفخار) – wieś w Syrii, w muhafazie Al-Hasaka. W 2004 roku liczyła 543 mieszkańców.

</doc>
<doc id="4307720" url="https://pl.wikipedia.org/wiki?curid=4307720" title="Bucking Broncho (film 1910)">
Bucking Broncho (film 1910)

Bucking Broncho – amerykański niemy western z 1910 roku w reżyserii Miltona Fahrneya.
Premiera filmu odbyła się 6 czerwca 1910.

</doc>
<doc id="4307722" url="https://pl.wikipedia.org/wiki?curid=4307722" title="Amat-Sin">
Amat-Sin

Amat-Sin (sum GÉME.dEN.ZU, akad. "Amat-Sîn") – królowa, małżonka (sum. dam) króla Szulgi (2096-2048 p.n.e.) z III dynastii z Ur. Na dwóch glinianych tabliczkach zachowały się odciski pieczęci należącej do jednego z jej sług, posłańca o imieniu Szu-Kubum. Na pieczęci tej umieszczona była następująca inskrypcja: „Amat-Sin, małżonka Szulgiego (dam šul.gi), króla Ur. Szu-Kubum ("Šū-Kūbum"), posłaniec (rá.gaba), (jest) twym sługą”. Fakt iż w inskrypcji tej imię Szulgiego nie jest poprzedzone boskim determinatywem dingir wskazuje, że pieczęć ta wykonana byĉ musiała przed 21 rokiem panowania tego władcy, gdyż w jego „nazwach rocznych” determinatyw ten pojawia się po raz pierwszy przed jego imieniem przy „nazwie rocznej” 21a. Tym samym małżeństwo Szulgiego z Amat-Sin również zawarte być musiało przed 21 rokiem jego panowania.

</doc>
<doc id="4307723" url="https://pl.wikipedia.org/wiki?curid=4307723" title="Szulgi-szimti">
Szulgi-szimti



</doc>
<doc id="4307724" url="https://pl.wikipedia.org/wiki?curid=4307724" title="Szulgi-siimti">
Szulgi-siimti



</doc>
<doc id="4307735" url="https://pl.wikipedia.org/wiki?curid=4307735" title="Xylomyidae">
Xylomyidae



</doc>
<doc id="4307736" url="https://pl.wikipedia.org/wiki?curid=4307736" title="Solvinae">
Solvinae



</doc>
<doc id="4307743" url="https://pl.wikipedia.org/wiki?curid=4307743" title="Forest City (Pensylwania)">
Forest City (Pensylwania)

Forest City – miasto w Stanach Zjednoczonych, w północno-wschodniej części stanu Pensylwania, w hrabstwie Susquehanna. W 2000 roku, miasto liczyło 1855 mieszkańców.

</doc>
<doc id="4307748" url="https://pl.wikipedia.org/wiki?curid=4307748" title="Soar (Devon)">
Soar (Devon)

Soar – osada w Anglii, w hrabstwie Devon. Leży 4 km od miasta Salcombe. Soar jest wspomniana w Domesday Book (1086) jako "Sure"/"Sura".

</doc>
<doc id="4307750" url="https://pl.wikipedia.org/wiki?curid=4307750" title="Marcin Juchniewicz">
Marcin Juchniewicz

Marcin Juchniewicz (ur. 5 października 1978 w Warszawie) – polski aktor oraz raper. 

</doc>
<doc id="4307752" url="https://pl.wikipedia.org/wiki?curid=4307752" title="Terapia Castillo Moralesa">
Terapia Castillo Moralesa

Terapia Castillo Moralesa (także: "ustno-twarzowa terapia regulacyjna według Castillo-Moralesa", skr. "Uttr") – neurofizjologiczna metoda terapeutyczna adresowana do dzieci i dorosłych z hipo- i hipertonią mięśniową, opracowana przez argentyńskiego lekarza i fizjoterapeutę, Rodolfo Castillo Moralesa, założyciela Centrum Rehabilitacyjnego w Córdobie.
Geneza i historia.
Twórca metody, znawca metod Bobath i Vojty, opracował swój system począwszy od lat 70. XX wieku, na podstawie własnej wiedzy praktycznej, jak i obserwacji argentyńskich plemion indiańskich, u których zauważył bardzo intensywny kontakt dotykowy i wzrokowy między rodzicami (głównie matkami), a dziećmi. Według Moralesa wpływało to pozytywnie na neurologiczny rozwój dzieci, przyspieszało zdobywanie przez nie różnorakich kompetencji i usamodzielnianie. Wiedzę o obyczajach Indian wykorzystał we własnej działalności terapeutycznej.
Pierwszymi adresatami tej odmiany terapii były dzieci z zespołem Downa i dzieci z rozszczepieniem podniebienia. W drodze rozwoju metody stosuje się ją obecnie także w procesie leczenia zespołu Pradera-Williego, zespołu Möbiusa, zespołu Pierre'a Robina, porażenia nerwu twarzowego i urazów czaszkowo-mózgowych.
Charakterystyka.
Zadaniem terapii jest przede wszystkim stymulowanie i usprawnianie motoryki dziecka niepełnosprawnego, jak również zmierza ona do regulacji symetrii twarzy i ustawienia żuchwy, eliminacji problemów z połykaniem, ssaniem, gryzieniem, żuciem i oddychaniem, polepszenia mowy i możliwości spostrzegania, kompetencji komunikacyjnych, a także poprawienia pionizacji ciała. Terapia stanowi syntezę dwóch składowych: neuroruchowej terapii rozwojowej (wsparcie zdolności czuciowych i ruchowych) oraz ustno-twarzowej terapii regulacyjnej.
Metody.
Najważniejsze techniki stosowane w trakcie terapii to: rozciąganie, ugniatanie, głaskanie i wibracje. Stymulowanie organizmu chorego odbywa się w siedmiu punktach neuromotorycznych, które Morales wyznaczył w obrębie kompleksu ustno-twarzowego:
Uzupełnieniem jest gimnastyka muskulatury całego ciała. Jednym z istotnych zaleceń jest manualna kontrola głowy i żuchwy w celu uzyskania tzw. "spokoju motorycznego" (lepszy kontakt z podopiecznym i łatwiejsze koncentrowanie jego uwagi). Stosowany jest też masaż w obrębie jamy ustnej (głównie dziąsła, język i podniebienie), co ma poprawiać przełykanie oraz redukować ślinienie, a także poprawiać ułożenie języka. Podczas działań terapeutycznych używa się niekiedy pomocy mechanicznych, np. płytek stymulacyjnych i aparatów ortodontycznych.
Ocena.
Według twórców i praktyków stosowanie metody poprawia wyraz twarzy, optymalizuje ułożenie języka i ust, polepsza przełykanie i żucie u dzieci, koordynację ruchów języka i warg, a także artykulację. Trwała poprawa deklarowana jest u około ⅔ dzieci. Zaletą metody ma być jej prostota i brak zaawansowanych narzędzi, co ma pozwalać na łatwą implikację do warunków domowych i stosowania przez samych rodziców.
Wprowadzenie metody w pierwszym roku życia dziecka ma pozwalać zaoszczędzić długotrwałych ćwiczeń logopedycznych, które są częstokroć mało skuteczne w okresie w pełni utrwalonych nieprawidłowości.
Krytyka.
Brakuje badań o wysokiej jakości metodologicznej potwierdzających skuteczność metody. Pojedyncze, dostępne mają jedynie charakter obserwacyjny, przeprowadzane były bez grupy kontrolnej i bez wykorzystania testów statystycznych lub były retrospektywne – co nie daje solidnych podstaw do ustalania związków przyczynowo-skutkowych (terapia vs brak interwencji, a skutki zdrowotne) i oceny rzeczywistej efektywności metody.

</doc>
<doc id="4307756" url="https://pl.wikipedia.org/wiki?curid=4307756" title="Ściana dotykowa">
Ściana dotykowa

Ściana dotykowa – dydaktyczny element stymulacji sensorycznej w formie ściany, wykorzystywany przede wszystkim w terapii i nauczaniu osób niewidomych, zwłaszcza dzieci.
Ściany dotykowe wykonuje się najczęściej z kamienia naturalnego i mają one wymiary zbliżone do: dwóch metrów wysokości, czterech metrów długości i 20 cm szerokości. Powierzchnia ściany ma zróżnicowaną fakturę (gładka – chropowata), a jej ustawienie powinno uwzględniać częściowe nasłonecznienie i cień w ciągu dnia. Powyższe umożliwia osobom niewidomym dotykowe i węchowe odczuwanie różnic pomiędzy kamieniem nagrzanym i zimnym, a także wyczuwanie różnic faktury i wykończenia obiektu. Dydaktykę prowadzi się przy użyciu dłoni, całego ciała i węchu.

</doc>
<doc id="4307758" url="https://pl.wikipedia.org/wiki?curid=4307758" title="Charles-Etienne Gudin">
Charles-Etienne Gudin

Charles Etienne Gudin (ur. 13 lutego 1768, zm. 22 sierpnia 1812) – generał z czasów rewolucji francuskiej i wojen napoleońskich.
Życiorys.
Urodził się w Montargis w arystokratycznej rodzinnie. Został przyjęty do szkoły wojskowej w Brienne i w roku 1782 został przyjęty do gwardii królewskiej. Jako porucznik został wysłany na Santo Domingo w 1791 roku, gdzie spędził rok, zanim powrócił do Francji w lipcu 1792 roku. Był mianowany na kilka pozycji jako oficer sztabowy w armiach północy (wtedy pod nazwą Armia Renu i Mozeli). Został generałem brygady na początku 1799 roku i dowodził oddziałem w wojnie w Szwajcarii. Następnego roku wziął udział w kilku bitwach i za umiejętności pokazane na polu bitwy został mianowany generałem dywizji.
Generał Gudin otrzymał dowództwo nad 3 Dywizją piechoty w Wielkiej Armii Francuskiej i walczył w wojnach z trzecią i czwartą koalicją antyfrancuską pomiędzy 1805 a 1807 rokiem. Jego 3 Dywizja w III Korpusie była pierwszą formacją, która wzięła udział w bitwie pod Jeną-Auerstedt i wzięła na siebie główny ciężar walk. Zginęło wtedy 40% żołnierzy, a sam Gudin został ciężko ranny. W 1808 roku został Hrabią Imperium Francuskiego, a następnego roku zarządcą zamku w Fontainebleau. Wziął następnie udział w kilku bitwach w wojnie przeciwko V koalicji antyfrancuskiej i został ponownie ranny w bitwie pod Wagram. W 1812 roku otrzymał dowodzenie 3 dywizją I korpusu Wielkiej Armii. W bitwie pod Górą Walutyną, 19 sierpnia 1812 w Rosji, został trafiony kulą armatnią, która zmiażdżyła mu udo i łydkę. Przeszedł operację amputacji nogi, lecz zmarł 3 dni później z powodu gangreny. Jego serce zostało złożone na cmentarzu Père-Lachaise, a pozostałe szczątki zostały pochowane w mauzoleum w cytadeli smoleńskiej. Po tym jak Niemcy w czasie II wojny światowej zbombardowali Smoleńsk i jego okolice, miejsce spoczynku Gudina pozostawało nieznane. Latem 2019 roku w Smoleńsku dokonano ekshumacji w wyniku której na podstawie DNA zidentyfikowano szczątki Gudina. Dwa lata po tym uroczyście przeniesiono je do Francji. W poszukiwanie szczątków zaangażowana była „Fundacja Rozwoju Rosyjsko–Francuskich Inicjatyw Historycznych” na której czele stoi m.in. córka rzecznika Kremla Dimitrija Pieskowa – Lisa.
Rodzina.
Gudin ożenił się z Jeanne Caroline Christine Creutzer, która była siostrą generała brygady Charlesa Augusta Creutzera.
Legenda.
Jego nazwisko znajduje się na Łuku Triumfalnym w Paryżu. Jest wymieniony jako generał, w którego dywizji walczą polscy żołnierze w lekturze "O żołnierzu tułaczu".

</doc>
<doc id="4307760" url="https://pl.wikipedia.org/wiki?curid=4307760" title="Adam Kurbiel">
Adam Kurbiel

Adam Kurbiel (ur. 15 listopada 1935 w Krakowie, zm. 29 czerwca 2000) – konstruktor lotniczy, pilot szybowcowy, samolotowy i lotniowy. Wieloletni pracownik Szybowcowego Zakładu Doświadczalnego w Bielsku-Białej.
Życiorys.
Syn Władysława i Kataryny z d. Kalwa, urodził się 15 listopada 1935 r. w Krakowie. W 1953 r. zdał maturę w Zielonej Górze. W 1960 r. na Wydziale Lotniczym Politechniki Warszawskiej obronił pracę magisterską i uzyskał dyplom mgr inż. lotnictwa. W 1961 r. rozpoczął pracę w Szybowcowym Zakładzie Doświadczalnym w Bielsku-Białej, gdzie został zatrudniony na stanowisku konstruktora szybowców. Kierował zespołami konstrukcyjnymi zajmującym się projektowaniem pierwszych w Polsce szybowców wyczynowych o budowie laminatowej – SZD-37 Jantar, SZD-38 Jantar 1, SZD-42 Jantar 2, SZD-52 Krokus, na których polscy piloci odnieśli szereg sukcesów na szybowcowych mistrzostwach świata. Szybowce Jantar były produkowane w klasach rozpiętości 17,5, 19,0, 20,5 m i były eksportowane do wielu krajów świata.
W 1984 r. skonstruował, we współpracy z Wiesławem Gębalą, jednomiejscowy samolot ultralekki ULM-1B Moskito, produkowany następnie przez firmę Konsuprod w Bielsku-Białej. W 1989 r. skonstruował dwumiejscowy samolot ultralekki ULM-2 Moskito 2, który był produkowany w założonym przez niego Zakładzie Produkcji Konstrukcji Lekkich. W 1992 r., w założonym przez siebie zakładzie Wytwórnia i Naprawa Konstrukcji Lekkich Adam Kurbiel, skonstruował ultralekki samolot Eol-2. Zakład, po kilku transformacjach, pracuje obecnie jako Zakłady Lotnicze „3Xtrim” Sp. z o.o. i zajmuje się produkcją samolotów z rodziny Eol: Eol-2, Gemini, Mirage, 3Xtrim.
Do 2006 r. zbudowano ponad 450 szybowców i samolotów jego konstrukcji.
Od 1992 r. brał udział w pracach projektowych nad samolotem akrobacyjnym Acro-Viper.
Był odznaczony Złotym Krzyżem Zasługi, Medalem im Czesława Tańskiego w 1973 r. i Dyplomem Paula Tissandiera (FAI) w 1978 r. oraz otrzymał „Błękitne Skrzydła” redakcji Skrzydlatej Polski. Posiadał złotą odznakę szybowcową.
Zginął w wypadku samochodowym 29.06.2000 r., został pochowany w Bystrej k. Bielska.

</doc>
<doc id="4307762" url="https://pl.wikipedia.org/wiki?curid=4307762" title="Adam Kurbel">
Adam Kurbel



</doc>
<doc id="4307763" url="https://pl.wikipedia.org/wiki?curid=4307763" title="Montrose (Pensylwania)">
Montrose (Pensylwania)

Montrose – miasto w Stanach Zjednoczonych, w północno-wschodniej części stanu Pensylwania, w hrabstwie Susquehanna. Jest siedzibą władz hrabstwa. W 2000 roku, miasto liczyło 1664 mieszkańców.

</doc>
<doc id="4307771" url="https://pl.wikipedia.org/wiki?curid=4307771" title="Mirosław Białous">
Mirosław Białous

Mirosław Białous (ur. 2 marca 1977 r. w Białej Podlaskiej) – polski teolog i historyk, doktor nauk humanistycznych oraz doktor habilitowany nauk teologicznych; Od 2002 roku kustosz zabytkowego Cmentarza Prawosławnego na Woli w Warszawie.
Życiorys.
W latach 1997–2002 studiował teologię w Chrześcijańskiej Akademii Teologicznej w Warszawie i równocześnie (1998-2001) ekonomię na Wydziale Ekonomii w Wyższej Szkole Działalności Gospodarczej (obecnie Uczelnia Warszawska im. Marii Skłodowskiej-Curie). W roku 2002 ukończył Studium Pedagogiki i Etyki w ChAT w Warszawie. W latach 2007–2011 odbył studia doktoranckie na Wydziale Teologii ChAT. W 2012 r. uzyskał stopień naukowy doktora nauk humanistycznych w zakresie historii starożytnej na Wydziale Nauk Historycznych i Społecznych Uniwersytetu Kardynała Stefana Wyszyńskiego w Warszawie na podstawie rozprawy pt. „Ascetyczny wymiar chrześcijańskiej pokuty. Studium historyczno-patrystyczne” pod kierunkiem ks. prof. dr hab. Józefa Naumowicza. W 2018 r. opublikował pracę habilitacyjną pt. „Antropologiczny wymiar eklezjalnej misyjności na przykładzie doświadczeń kerygmatycznych Prawosławnej Cerkwi Rosyjskiej w periodzie XVII–XIX wieku”.
W 2019 roku, w Wydziale Teologicznym Chrześcijańskiej Akademii Teologicznej w Warszawie, na podstawie dorobku naukowego oraz rozprawy habilitacyjnej uzyskał stopień naukowy doktora habilitowanego nauk teologicznych w zakresie teologii praktycznej.

</doc>
<doc id="4307776" url="https://pl.wikipedia.org/wiki?curid=4307776" title="Franciszek de Rohan-Soubise">
Franciszek de Rohan-Soubise

Franciszek de Rohan (fr. François de Rohan; 1630 – 24 sierpnia 1712), książę Soubise "iure uxoris") – francuski szlachcic, założyciel linii z Soubise rodu de Rohan. Jego żona, Anne de Rohan-Chabot, była kochanką króla Ludwika XIV.
Był młodszym synem Herkulesa de Rohan, diuka Montbazon, z linii Rohan-Guémené, głowy całego rodu. Jego matką była Maria de Bretagne d'Avaugour. Starszą siostrą przyszłego księcia Soubise była Marie de Rohan, znana awanturnica i czołowa postać Frondy.
Dwukrotnie żonaty, po raz pierwszy z Cathérine Lyonne a po raz drugi z Anne de Rohan-Chabot, z którą miał jedenaścioro dzieci:

</doc>
<doc id="4307777" url="https://pl.wikipedia.org/wiki?curid=4307777" title="Urusi">
Urusi

Urusi (łac. "Diocesis Urusitanus") – stolica historycznej diecezji we Cesarstwie rzymskim w prowincji Afryka Prokonsularna, sufragania metropolii Kartagina. Współcześnie w Tunezji. Obecnie katolickie biskupstwo tytularne.

</doc>
<doc id="4307782" url="https://pl.wikipedia.org/wiki?curid=4307782" title="Ea-nisza">
Ea-nisza

Ea-nisza (akad. "Ea-niša", w transliteracji z pisma klinowego zapisywane "é-a-ni-ša") – małżonka (sum. lukur) króla Szulgi (2096-2048 p.n.e.) z III dynastii z Ur. Znana jest z własnej inskrypcji wotywnej umieszczonej na koralu wykonanym z agatu, w której dedykuje ona ten przedmiot „za życie Szulgiego” bogini Inanie. Zachował się również odcisk pieczęci cylindrycznej podarowanej jej przez Szulgiego, a także odciski pieczęci cylindrycznych kilku osób pozostających na jej służbie, w tym kapitana łodzi (má.laḫ4) o imieniu Enun-ku, skryby (dub.sar) o imieniu Lu-Nammu i ogrodnika (nu.giškiri4) o imieniu Lu-Narua.

</doc>
<doc id="4307783" url="https://pl.wikipedia.org/wiki?curid=4307783" title="Paweł Żak">
Paweł Żak

Paweł Żak (ur. 1965 w Warszawie) – polski artysta fotograf. Członek rzeczywisty Okręgu Warszawskiego Związku Polskich Artystów Fotografików.
Życiorys.
Paweł Żak związany z warszawskim środowiskiem fotograficznym – jest absolwentem Wydziału Komunikacji Multimedialnej Akademii Sztuk Pięknych w Poznaniu. Od 2011 roku jest wykładowcą fotografii na Wydziale Dziennikarstwa Uniwersytetu Warszawskiego oraz w Wyższym Studium Fotografii ZPAF. Miejsce szczególne w jego twórczości zajmuje fotografia inscenizowana – minimalistyczna kompozycyjnie i symboliczna oraz fotografia interpretacyjna owoców, roślin, pejzażu – bazująca na nietypowych, autorskich technikach kopiowania. 
Paweł Żak jest autorem i współautorem wielu wystaw fotograficznych; indywidualnych, zbiorowych w Polsce i za granicą. Jego fotografie brały udział w wielu wystawach pokonkursowych; krajowych i międzynarodowych, na których otrzymywały wiele akceptacji, nagród, wyróżnień, dyplomów, listów gratulacyjnych. Jest uczestnikiem (prowadzącym) wielu spotkań, pokazów, warsztatów fotograficznych. W 1998 roku został laureatem "Prix de la Lumierre" w prestiżowym "European Photography Contest" w Vevey (Szwajcaria). W 1995 roku został przyjęty w poczet członków rzeczywistych Okręgu Warszawskiego Związku Polskich Artystów Fotografików (legitymacja nr 718). 
Fotografie Pawła Żaka znajdują się w kolekcjach Biblioteki Narodowej Francji w Paryżu, Centrum Sztuki Współczesnej w Warszawie, Muzeum Narodowego w Warszawie, Muzeum Sztuki w Łodzi.
Wybrane wystawy indywidualne.
Źródło.
Wybrane wystawy zbiorowe.
Źródło.

</doc>
<doc id="4307788" url="https://pl.wikipedia.org/wiki?curid=4307788" title="Kryzys finansowy w Rosji">
Kryzys finansowy w Rosji



</doc>
<doc id="4307791" url="https://pl.wikipedia.org/wiki?curid=4307791" title="Szuqurtum">
Szuqurtum

Szuqurtum (akad. "Šūqurtum", w transliteracji z pisma klinowego zapisywane "šu-qur-tum", tłum. „Najdroższa”) – małżonka (sum. lukur) króla Szulgi (2096-2048 p.n.e.) z III dynastii z Ur. W trakcie wykopalisk w Ur odnaleziono wazę z kalcytu z umieszczoną na niej jej inskrypcją: „Szulgi, potężny mężczyzna, król Ur, król Sumeru i Akadu. Szuqur[tum] (jest) jego ukochaną małżonką. Co zaś się tyczy tego, kto usunie tę inskrypcję (i) zapisze tu swe (własne) imię, niechaj bogini Ninsun, moje (osobiste) bóstwo, i bóg Lugalbanda, mój pan, przeklną go”.

</doc>
<doc id="4307792" url="https://pl.wikipedia.org/wiki?curid=4307792" title="Nowiki (sielsowiet Kwasówka)">
Nowiki (sielsowiet Kwasówka)

Nowiki (biał. "Новікі"; ros. "Новики") – wieś na Białorusi, w obwodzie grodzieńskim, w rejonie grodzieńskim, w sielsowiecie Kwasówka.
W dwudziestoleciu międzywojennym wieś leżała w Polsce, w województwie białostockim.

</doc>
<doc id="4307793" url="https://pl.wikipedia.org/wiki?curid=4307793" title="Irena Tokarz">
Irena Tokarz

Irena Tokarz (ur. 2 lutego 1975) – polska judoczka.
Była zawodniczka klubów: TS Gwardia Opole (1991–1993), Klub Judo AZS Opole (1987–1998), KS AZS-AWF Wrocław (1999–2003). Brązowa medalistka mistrzostw Europy seniorek 1997 w kat. do 61 kg. Trzykrotna medalistka drużynowych mistrzostw Europy (1994 – brąz, 1995 i 1996 – srebro). Dziesięciokrotna medalistka zawodów pucharu świata seniorek: trzykrotna złota (Warszawa 1992, Leonding 1993, Warszawa 1997), dwukrotna srebrna (Warszawa 1993, Praga 1997) i pięciokrotna brązowa (Monachium 1992, Budapeszt 1995, Warszawa 1995, Warszawa 1996, Monachium 1997). Brązowa medalistka Uniwersjady 1995 w turnieju drużynowym. Wicemistrzyni świata juniorek 1990. Osiemnastokrotna medalistka mistrzostw Polski seniorek: sześciokrotnie złota (1991, 1992, 1995, 1996 i 1997 w kat. do 61 kg, 1999 w kat. do 63 kg), sześciokrotnie srebrna (1993 i 1994 w kat do 61 kg, 1996, 1997 i 2002 w kat. open, 2002 w kat. do 70 kg) i sześciokrotnie brązowa (1990 w kat. do 61 kg i open, 1995 w kat. open, 1998 w kat do 63 kg, 1999 w kat. powyżej 60 kg, 2000 w kat. do 63 kg).

</doc>
<doc id="4307796" url="https://pl.wikipedia.org/wiki?curid=4307796" title="Adam Mariański">
Adam Mariański

Adam Marek Mariański (ur. 22 listopada 1972 r. w Zgierzu) – polski prawnik, doktor habilitowany nauk prawnych, profesor nadzwyczajny Uczelni Łazarskiego, wykładowca akademicki, doradca podatkowy; Dyrektor Centrum Myśli Podatkowej UŁa. Przewodniczący Krajowej Rady Doradców Podatkowych V kadencji.
Kariera naukowa.
Absolwent I Liceum Ogólnokształcącego w Zgierzu (1991 r.), finalista ogólnopolskiej Olimpiady Wiedzy o Polsce i Świecie Współczesnym. W 1995 roku ukończył (rok przed terminem) studia prawnicze na Uniwersytecie Łódzkim, gdzie w 2000 r. uzyskał stopień doktora nauk prawnych w zakresie prawa finansowego, w oparciu o pracę „Prawa i obowiązki następców prawnych na gruncie polskiego prawa podatkowego”. W 2010 r. uzyskał stopień doktora habilitowanego, w oparciu o pracę „Rozstrzyganie wątpliwości na korzyść podatnika. Zasada prawa podatkowego”. W październiku 2012 r. został powołany na stanowiska profesora nadzwyczajnego w Europejskiej Wyższej Szkole Prawa i Administracji, a w październiku 2013 r. na to samo stanowisko na Wydziale Prawa i Administracji Uniwersytetu Łódzkiego. W latach 2011-2022 r. współpracował z Centrum Dokumentacji i Studiów Podatkowych. W 2022 roku został powołany na stanowisko profesora nadzwyczajnego na Uczelni Łazarskiego, w tym samym czasie został dyrektorem Centrum Myśli Podatkowej UŁa. Jest członkiem Europejskiego Stowarzyszenia Profesorów Prawa Podatkowego, od 2017 członkiem Komitetu Naukowego tego Stowarzyszenia. Jest także członkiem rady nadzorczej polskiego oddziału IFA (International Fiscal Association). W latach 2018-2022 pełnił funkcję Przewodniczącego Krajowej Rady Doradców Podatkowych. W toku kariery naukowej wypromował wielu magistrów i doktorów. Jest autorem opinii dla Biura Analiz Sejmowych, a także autorem, bądź współautorem ponad 200 publikacji, w tym ponad 100 artykułów oraz 7 monografii. Uznany za najlepszego doradcę podatkowego w Polsce w zakresie podatku dochodowego w 13. i 14. edycji rankingu „Rzeczpospolitej”.
Działalność zawodowa, polityczna i społeczna.
W latach 1994–1998 (II kadencja) był radnym miasta Zgierza, gdzie odpowiadał za reprezentowanie interesów miasta w Związku Miast Polskich, a także w Sejmiku Samorządowym Województwa Łódzkiego. W latach 1996–2001 odbył aplikację adwokacką w Izbie Adwokackiej w Łodzi. W 2001 uzyskał uprawnienia adwokata, rozpoczynając praktykę w zawodzie w kancelarii Brzezińska-Narolski-Mariański w Łodzi. Od 2010 roku jest doradcą podatkowym. W maju 2013 został partnerem zarządzającym w Kancelarii Prawno-Podatkowej Mariański Group. Zawodowo zajmuje się przede wszystkim zagadnieniami prawa finansowego, zarówno w zakresie doradztwa podatkowego, jak i postępowań administracyjnych. Specjalizuje się w podatku dochodowym od osób prawnych, odpowiedzialności osób trzecich, sukcesji podatkowej, kontrolach i postępowaniu podatkowym oraz w ochronie praw jednostki w prawie podatkowym i planowaniu podatkowym. Zaangażowany w liczne przedsięwzięcia, także o charakterze pozabiznesowym – m.in. pełni funkcję Prezesa Polskiego Instytutu Analiz Prawno-Ekonomicznych, Przewodniczącego Komisji Podatkowej Business Centre Club. Jest również ekspertem Business Centre Club ds. sukcesji biznesu i restrukturyzacji.
Pomysłodawca i główny inwestor Fabryki Przedsiębiorczości.
Fabryka Przedsiębiorczości – innowacyjny projekt kompleksowego wsparcia biznesu w centralnej Polsce. Planowane rozpoczęcie prac na obszarze dawnej Przędzalni Szewiotu i Fabryki Towarów Trykotowych „Stephan i Werner” w Łodzi przy ul. Wierzbowej 44 – jesień 2017 r. Fabryka Przedsiębiorczości jest trzonem i zaczątkiem dla szerszej inicjatywy w postaci Kwartału Biznesu.
Życie prywatne.
Żonaty, ojciec trójki dzieci (syn oraz dwie córki).

</doc>
<doc id="4307797" url="https://pl.wikipedia.org/wiki?curid=4307797" title="Nieciecza (Białoruś)">
Nieciecza (Białoruś)

Nieciecza, Nieciecze (biał. Няцечы; ros. Нетечи) – wieś na Białorusi, w obwodzie grodzieńskim, w rejonie grodzieńskim, w sielsowiecie Kwasówka.
Dawniej wieś i folwark w powiecie grodzieńskim, województwa trockiego Rzeczypospolitej Obojga Narodów.
W czasach zaborów w granicach Imperium Rosyjskiego, w guberni grodzieńskiej, w powiecie grodzieńskim.
W latach 1921–1939 wieś i folwark leżał w Polsce, w województwie białostockim, w powiecie grodzieńskim, w gminie Łasza.
Według Powszechnego Spisu Ludności z 1921 roku zamieszkiwało tu 117 osób, wszystkie były wyznania prawosławnego i zadeklarowały białoruską przynależność narodową. Było tu 11 budynków mieszkalnych.
Miejscowość należała do parafii prawosławnej w Indurze i rzymskokatolickiej w Zaniewiczach. Podlegała pod Sąd Grodzki w Indurze i Okręgowy w Grodnie; właściwy urząd pocztowy mieścił się w Kwasówce.
Na południowy wschód od wsi zlokalizowana była kolonia Nieciecza (obecnie część Niecieczy) – w latach 1921–1939 leżała w gminie Łunna. Zamieszkiwało tu 28 osób, wszystkie były wyznania prawosławnego. Jednocześnie 5 mieszkańców zadeklarowało polską przynależność narodową, 22 białoruską a 1 inną. Były tu 4 budynki mieszkalne. Miejscowość należała do parafii prawosławnej i rzymskokatolickiej w Łunnej. Podlegała pod Sąd Grodzki w Skidlu i Okręgowy w Grodnie; właściwy urząd pocztowy mieścił się w Łunnej.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.

</doc>
<doc id="4307800" url="https://pl.wikipedia.org/wiki?curid=4307800" title="Brunswick Zebras FC">
Brunswick Zebras FC

Brunswick Zebras FC (założony jako Juventus SC) – australijski klub piłkarski z siedzibą w dzielnicy Brunswick w Melbourne (Wiktoria), założony w 1948 roku. Zespół występuje w rozgrywkach Victorian State League Division 4. W latach 1984 – 1988 i 1993 – 1995 uczestniczył w rozgrywkach National Soccer League (NSL). Mistrz Australii z 1985 roku, ośmiokrotny mistrz stanu Wiktoria.
Historia.
Lata 1948 – 1979.
Klub Juventus SC został założony w 1948 roku przez Włoskich imigrantów w wyniku połączenia kilku mniejszych klubów. W latach 1950 – 1951 klub uczestniczył w rozgrywkach Victorian Division 2. Juventus SC od 1952 roku do 1983 roku występował w rozgrywkach Victorian Division 1 (od 1958 roku pod nazwą Victorian State League; pierwszy poziom rozgrywek w stanie Wiktoria). Zdobywając w tym okresie 7. tytułów mistrzowskich. Juventus SC zdominował rozgrywki stanowe w latach 50. XX wieku. Wówczas klub sześciokrotnie zdobywał tytuł mistrzowski w tym pięciokrotnie z rzędu w latach 1952 – 1956.
Lata 1980 – 1995.
W 1980 roku klub zmienił nazwę na Brunswick United Juventus. W 1984 roku klub przystąpił do rozgrywek krajowej ligi National Soccer League. Klub Brunswick Juventus zainaugurował rozgrywki w NSL w dniu 4 marca 1984 roku w domowym spotkaniu przeciwko Melbourne Croatia. Spotkanie zakończyło się zwycięstwem gospodarzy w stosunku 2:1. W inauguracyjnym sezonie NSL klub zakończył rozgrywki sezonu zasadniczego w Konferencji Południowej na 5. miejscu i awansował do serii finałowej rozgrywek Konferencji Południowej. W serii finałowej klub zakończył zmagania na fazie eliminacji, przegrywając z drużyną Brisbane Lions 2:4.
W 1985 roku klub Brunswick Juventus zajął 2. miejsce w sezonie zasadniczy Konferencji Południowej, a w serii finałowej Konferencji Południowej klub dotarł do finału. W finale Brunswick Juventus pokonał drużynę Preston Lions FC w stosunku 2:1, gwarantują sobie tym samym awans do meczu finałowego rozgrywek NSL (tzw. Grand Final). W finale rozgrywek NSL klub Brunswick Juventus pokonał w dwumeczu zespół Sydney City w stosunku 2:0 (I. mecz 0:1; II. mecz 1:0). Zdobywając tytuł mistrza Australii.
W 1986 roku klub triumfował w sezonie zasadniczym Konferencji Południowej, natomiast w serii finałowej dotarł do fazy półfinału. W półfinale Brunswick Juventus został pokonany przez zespół Footscray JUST w stosunku 1:2. W 1988 roku klub zajął 13., przedostatnie miejsce w lidze NSL i spadł do rozgrywek Victorian State League. Natomiast w rozgrywkach NSL Cup w 1988 roku klub doszedł do finału rozgrywek. W finale Brunswick Juventus uległ drużynie APIA Leichhardt Tigers po konkursie rzutów karnych (0:0 w meczu, 3:5 w rzutach karnych). W latach 1989 – 1993 Brunswick Juventus występował w rozgrywkach stanowych na pierwszym poziomie. Zdobywając 7. tytuł mistrzowski w rozgrywkach stanowych w 1991 roku.
W sezonach 1993/1994 i 1994/1995 Brunswick Juventus powrócił do rozgrywek NSL, w których występował odpowiednio pod nazwami Brunswick Pumas i Melbourne Zebras. Sezon 1994/1995 był ostatnim sezonem, w którym Brunswick Juventus uczestniczył w rozgrywkach NSL. Klub zakończył rozgrywki na 11. miejscu i spadł do rozgrywek Victorian Premier League. Ostatni mecz w NSL klub rozegrał w dniu 9 kwietnia 1995 roku przeciwko Heidelberg United. Spotkanie zakończyło się porażką Brunswick Juventus w stosunku 0:1.
Od 1996 roku.
Po opuszczeniu rozgrywek NSL przez drużynę Brunswick Juventus, sekcja seniorska klubu połączyła się ze zespołami Bulleen Lions i Box Hill Inter w 1996 roku, tworząc klub Bullen Inter Kings. Klub Bullen Inter Kings (obecnie Moreland Zebras FC), kontynuował rozgrywki w Victorian Premier League. Natomiast klub Brunswick Juventus w kolejnych latach działalności zreformował swoją strukturę organizacyjną tworząc zespoły młodzieżowe oraz kobiece, które występują w rozgrywkach stanowych. Zmieniając jednocześnie nazwę klubu na Brunswick Zebras FC. Zarówno Brunswick Zebras FC i Moreland Zebras FC, pomimo że stanowią dwa osobne podmioty sportowe uważają się za spadkobierców klubu Brunswick Juventus. Brunswick Zebras FC rozgrywa swoje spotkania na historycznym obiekcie Sumner Park.

</doc>
<doc id="4307805" url="https://pl.wikipedia.org/wiki?curid=4307805" title="Joseph Potaski">
Joseph Potaski

Joseph Potaski lub John Potaski (ur. 1762 w Rzeczypospolitej Obojga Narodów, zm. 31 sierpnia 1824 w Hobart) – pierwszy polski osadnik, który jako skazaniec został zesłany na Ziemie van Diemena (obecnie Tasmania) i następnie osiedlił się w Australii.
Życiorys.
Polska.
Wczesne lata Josepha Potaskiego są słabo poznane. Według angielskich dokumentów Potaski urodził się w 1762 lub 1764 roku na terenie Rzeczypospolitej Obojga Narodów. Natomiast jego rodzina na nagrobku położonym na cmentarzu St. David’s w Hobart umieściła datę 1774 roku. Jednocześnie nie ma pewności, co do prawidłowej formy zapisu nazwiska. Wśród proponowanych wersji pojawiają się m.in.: Patoskey, Potaskee, Potasky, Potocki i Potaskie. Pierwotna forma nazwiska zapisywana była jako Potowski. Elana Govor w artykule pt. "Russian convicts in Australia" (2003) sugeruje, że Joseph Potaski mógł być powiązany z magnackim rodem Potockich. W 1794 roku Joseph Potaski uczestniczył w insurkecji kościuszkowskiej, po przegranym powstaniu wyemigrował do Londynu.
Zesłanie do Australii.
W dniu 27 marca 1802 roku Potaski zostaje oskarżony razem z Johnem O’Brienem w Horsham o kradzież kobiecej chusty ze sklepu w mieście Newhaven. Potaski jako winny popełnionego czynu zostaje zesłany do Australii. Joseph Potaski zostaje zesłany razem z rodziną, żoną Irlandką Catherine O’Sullivan i synem Josephem Juniorem. W podróż do Australii wyruszają z portu w Portsmouth na statku HMS Calcutta pod dowództwem Davida Collinsa. 9 października 1803 roku statek przybija do portu w zatoce Port Phillip (w pobliżu dzisiejszego miasta Sorrento, Wiktoria), gdzie zlokalizowana była osada dla skazańców. Ze względu na trudne warunki bytowe skazańcy zostają przeniesieni do Hobart na Tasmanii. Joseph Potaski razem z rodziną udają się w podróż na statku "Ocean", który wyruszył w dniu 20 stycznia 1804 roku i 17 lutego 1804 roku statek zakotwiczył w zatoce Risdon Cove. W tym samym dniu na świat przychodzi córka Josepha – Catherine Junior, która była pierwszą Europejką urodzoną i ochrzczoną na Tasmanii. Żonie Catherine została przyznana działka ziemi w Clarence Plains. W 1810 roku Joseph Potaski stał się wolnym człowiekiem. Po odbytej karze Joseph zajął się uprawą roli. Rodzina zaopatrywała kolonie w kukurydzę oraz pszenicę. Ponadto w późniejszym okresie rodzina Potaski zajęła się hodowlą bydła i owiec.
W marcu 1821 roku syn Josepha został w Sydney (Nowa Południowa Walia) skazany na śmierć przez powieszenie za włamanie się do domu Alfreda Thruppa i zgwałcenie jego żony razem z czterema innymi sprawcami. Egzekucja została wykonana w Hobart w dniu 28 kwietnia 1821 roku. Motywem popełnionej zbrodni było nieuczciwe rozliczanie się Alfreda Thruppa z dzierżawy gruntu z rodziną Potaski. Córka Catherine w wieku 16 lat urodziła swojego nieślubnego syna Williama, który zmarł w wieku 3 lat w 1823 roku. Ponadto córkę uważano za prostytutkę. W czerwcu 1824 roku córka Catherine wyszła za mąż za Irlandczyka Edwarda McDonalda, z którym miała trzy córki oraz syna.
Joseph Potaski zmarł 31 sierpnia 1824 roku w Hobart. Po jego śmierci żona razem z córką przeprowadziły się do Geelong (Wiktoria). Żona Catherine zmarła 13 kwietnia 1855 roku w Geelong.

</doc>
<doc id="4307811" url="https://pl.wikipedia.org/wiki?curid=4307811" title="Putne">
Putne

Putne (biał. "Путна"; ros. "Путна") – wieś na Białorusi, w obwodzie grodzieńskim, w rejonie grodzieńskim, w sielsowiecie Kwasówka.
W dwudziestoleciu międzywojennym wieś leżała w Polsce, w województwie białostockim, w powiecie grodzieńskim, w gminie Hornica.
Według Powszechnego Spisu Ludności z 1921 roku wieś zamieszkiwało 166 osób, 164 było wyznania rzymskokatolickiego, 2 prawosławnego. Jednocześnie wszyscy mieszkańcy zadeklarowali polską przynależność narodową. Było tu 29 budynków mieszkalnych.
Z miejscowości pochodzili Kazimierz Szoka i Maria Szoka z domu Wolgat, rodzice kardynała Edmunda Szoka. Wieś leży na terenie rzymskokatolickiej parafii w Kopciówce. 

</doc>
<doc id="4307814" url="https://pl.wikipedia.org/wiki?curid=4307814" title="Rudawica (Białoruś)">
Rudawica (Białoruś)

Rudawica (biał. Рудавіцы; ros. Рудавицы) – wieś na Białorusi, w obwodzie grodzieńskim, w rejonie grodzieńskim, w sielsowiecie Kwasówka.
Dawniej wieś i dobra w powiecie grodzieńskim, województwa trockiego Rzeczypospolitej Obojga Narodów.
W czasach zaborów w granicach Imperium Rosyjskiego, w guberni grodzieńskiej, w powiecie grodzieńskim.
W latach 1921–1939 wieś i folwark leżały w Polsce, w województwie białostockim, w powiecie grodzieńskim, w gminie Łasza.
Według Powszechnego Spisu Ludności z 1921 roku zamieszkiwało:
Miejscowość należała do parafii prawosławnej w Łaszy i rzymskokatolickiej w Kwasówce. Podlegała pod Sąd Grodzki w Indurze i Okręgowy w Grodnie; właściwy urząd pocztowy mieścił się w Kwasówce.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.

</doc>
<doc id="4307815" url="https://pl.wikipedia.org/wiki?curid=4307815" title="Sylwia Chruścicka">
Sylwia Chruścicka

Sylwia Chruścicka (ur. 15 marca 1984) – polska judoczka.
Była zawodniczka klubów: KL Koka Jastrzębie-Zdrój (1997-2004), TS Gwardia Opole (2006-2007). Dwukrotna medalistka mistrzostw Polski seniorek w kategorii do 52 kg (srebro w 2002 i brąz w 2001). Ponadto m.in. trzykrotna mistrzyni Polski juniorek (2001, 2002, 2003).

</doc>
<doc id="4307816" url="https://pl.wikipedia.org/wiki?curid=4307816" title="En-nirzi-ana">
En-nirzi-ana

En-nirzi-ana (sum. en.nir.zi.an.na) – mezopotamska kapłanka, najprawdopodobniej córka króla Szulgi (2096-2048 p.n.e.) z III dynastii z Ur. Pełniła funkcję arcykapłanki boga księżyca Nanny w Ur. Jej wybór upamiętnia 15 „nazwa roczna” Szulgiego: „Rok w którym En-nirzi-ana, kapłanka en boga Nanny wybrana została przy pomocy wróżb”. Znane są odciski pieczęci cylindrycznej jednego z jej sług, skryby o imieniu Girine-isa.

</doc>
<doc id="4307819" url="https://pl.wikipedia.org/wiki?curid=4307819" title="Stecki (obwód grodzieński)">
Stecki (obwód grodzieński)

Stecki (biał. "Сцяцкі"; ros. "Стецки") – wieś na Białorusi, w obwodzie grodzieńskim, w rejonie grodzieńskim, w sielsowiecie Kwasówka.
Dawniej okolica szlachecka w powiecie grodzieńskim, województwa trockiego Rzeczypospolitej Obojga Narodów.
W czasach zaborów w granicach Imperium Rosyjskiego, w guberni grodzieńskiej, w powiecie grodzieńskim.
W latach 1921–1939 okolica leżała w Polsce, w województwie białostockim, w powiecie grodzieńskim, w gminie Łasza.
Według Powszechnego Spisu Ludności z 1921 roku zamieszkiwało 91 osób, 78 było wyznania rzymskokatolickiego a 13 prawosławnego. Jednocześnie 86 mieszkańców zadeklarowało polską przynależność narodową a 5 białoruską. Było tu 13 budynków mieszkalnych.
Miejscowość należała do parafii prawosławnej w Łaszy i rzymskokatolickiej w Zaniewiczach. Podlegała pod Sąd Grodzki w Indurze i Okręgowy w Grodnie; właściwy urząd pocztowy mieścił się w Kwasówce.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.

</doc>
<doc id="4307821" url="https://pl.wikipedia.org/wiki?curid=4307821" title="Leonia Wild">
Leonia Wild

Leonia Wild(owa), z domu Maciejowska (ur. 1834, zm. 19 grudnia 1878 w Merano) – polska pianistka, działaczka niepodległościowa.
Życiorys.
Urodziła się w 1834. Była córką lekarza ze Lwowa Feliksa Maciejowskiego i pochodzącej z Francji Eugenii Gregoire, siostrą Heleny i Eugenii. Kształciła się muzycznie u niemieckiego pianisty i kompozytora Josepha Christopha Keßlera. Została pianistką, interpretatorką dzieł Fryderyka Chopina, jedną z najlepszych egzekutorek dzieł tego kompozytora we Lwowie.
W wieku 16 lat została żoną Karola Wilda (1824-1885), lwowskiego księgarza i wydawcy. Przed 1863 mieli pięcioro dzieci (czterech synów, w tym Karola, zmarłego w 1897 w wieku 43 lat oraz córkę Eugenię urodzoną w 1853). Kształceniem ich dzieci zajmowała się Zofia Romanowiczówna. 
Leonia Wild w swoim domu prowadziła salon, skupiający przedstawicieli lwowskiej sfery artystycznej. Była przewodniczącą Towarzystwa imienia Klaudii z Działyńskich Potockiej. Udzielała się w pracy oświatowej na rzecz ludności galicyjskiej. Po wybuchu powstania styczniowego stanęła na czele Komitetu Niewiast Polskich we Lwowie. W ramach Komitetu Dam Rewolucyjnego tzw. „Komitetu Sióstr Klaudii”, powszechnie określanego jako „Klaudynki”, kierowała akcją lwowskiej zbiórki podatków na rzecz powstańców. Po wprowadzeniu stanu oblężenia Lwowa była jedną z nielicznych działaczek pozostałych w mieście i została wówczas mianowana przez Rząd Narodowy naczelniczką jednego z pięciu okręgów Lwowa (chorowała wówczas na płuca). Wraz z innymi zaangażowanymi w akcji niepodległościowej kobietami doprowadzała do ucieczek osób więzionych we Lwowie. W związku ze swoją działalnością niepodległościową została aresztowana, była przetrzymywana przez dłuższy czas, po czym oskarżona o zaburzenie spokoju publicznego, jednak z braku dowodów została zwolniona.
Była współautorką statutu Stowarzyszenia Czynnych Polek, powołanego w 1868 przez byłe członkinie organizacji „Klaudynek”. 18 lutego 1865 otrzymała nominację na członka honorowego Stowarzyszenia Bratniej Pomocy Polaków w Genewie. Została członkinią zwyczajną założonego w 1874 Stowarzyszenia Pracy Kobiet we Lwowie, była wybierana do rady zawiadowczej tej organizacji 30 marca 1874, ponownie 6 lutego 1876.
Chorowała na gruźlicę, w związku z czym wyjeżdżała za granicę celem kuracji (przebywała w Wenecji, Florencji, Merano), także wspólnie z chorującą na tę chorobę córką Eugenią. Była przyjaciółką i obiektem uczuć Kornela Ujejskiego (wcześniej dzieła tego poety były wydawane w komisie księgarni Karola Wilda). Ujejski zadedykował jej swój zbiór pt. "Tłumaczenia Szopena", datowane na lata 1857-1860, wydane w 1866 jako próba poetyckiego przełożenia muzyki. Zmarła 19 grudnia 1878 w Merano. Została pochowana na Cmentarzu Łyczakowskim we Lwowie. Została upamiętniona pomnikiem ufundowanym przez Ujejskiego.
Wyróżniała się urodą, po latach została określona jako "zapomniana lwowska Beatrycze". Jej korespondencja z mężem została przedstawiona w książce pt. "Walka z życiem. korespondencja lwowskiej rodziny Wildów", autorstwa Zbigniewa Sudolskiego, wydanej w 2001. Jej osoba została opisana w książce pt. "Kobiety ze Lwowa" Beaty Kost z 2017.

</doc>
<doc id="4307822" url="https://pl.wikipedia.org/wiki?curid=4307822" title="Liga Mistrzów UEFA (2018/2019)/Faza kwalifikacyjna">
Liga Mistrzów UEFA (2018/2019)/Faza kwalifikacyjna

Artykuł prezentuje szczegółowe dane dotyczące rozegranych meczów mających na celu wyłonienie grupy 6 drużyn spośród 53 zespołów piłkarskich, które wzięły udział w fazie grupowej Ligi Mistrzów UEFA 2018/2019.
Runda wstępna.
Do startu w Rundzie wstępnej zostały uprawnione 4 drużyny. Runda została rozegrana w formule turniejowej, gdzie przegrywający odpadał z dalszej rywalizacji. W ramach każdej rywalizacji zespoły grają tylko jeden mecz. Przegrany każdego z meczów w tej rundzie, otrzymał prawo gry w II rundzie kwalifikacyjnej Ligi Europy UEFA.
!colspan=3|Półfinały rundy
!colspan=3|Finał rundy
I runda kwalifikacyjna.
Do startu w I rundzie kwalifikacyjnej zostały uprawnione 32 drużyny (1 z poprzedniej rundy), z czego 16 zostało rozstawionych.
Drużyny, które przegrały w tej rundzie, otrzymały prawo gry w II rundzie kwalifikacyjnej Ligi Europy UEFA.
Podział na koszyki.
Uwaga: Losowanie I rundy kwalifikacyjnej odbyło się przed zakończeniem rundy wstępnej, więc rozstawienia dokonano przyjmując założenie, że awans uzyska drużyna z najwyższym współczynnikiem w poprzedniej rundzie. W przypadku awansu, którejś z drużyn nierozstawionej, w I rundzie przejmuje ona współczynnik najwyżej rozstawionego rywala.
Oznaczenia:
II runda kwalifikacyjna.
Od tej rundy turniej kwalifikacyjny były podzielony na 2 części – dla mistrzów i niemistrzów poszczególnych federacji:
Drużyny, które przegrały w tej rundzie, otrzymały prawo gry w III rundzie kwalifikacyjnej Ligi Europy UEFA.
Podział na koszyki.
Uwaga: Losowanie II rundy kwalifikacyjnej odbyło się przed zakończeniem I rundy kwalifikacyjnej, więc rozstawienia dokonano przyjmując założenie, że awans uzyska drużyna z najwyższym współczynnikiem w poprzedniej rundzie. W przypadku awansu, którejś z drużyn nierozstawionej, w II rundzie przejmuje ona współczynnik najwyżej rozstawionego rywala.
Oznaczenia:
Ścieżka mistrzowska:
Ścieżka ligowa:
Pary II rundy kwalifikacyjnej.
!colspan=6|Ścieżka mistrzowska
!colspan=6|Ścieżka ligowa
III runda kwalifikacyjna.
W tej rundzie kwalifikacji utrzymany został podział na 2 ścieżki – mistrzowską i ligową:
Drużyny, które przegrały w tej rundzie, otrzymały prawo gry w rundzie play-off Ligi Europy UEFA.
Podział na koszyki.
Uwaga: Losowanie III rundy kwalifikacyjnej odbyło się przed zakończeniem II rundy kwalifikacyjnej, więc rozstawienia dokonano przyjmując założenie, że awans uzyska drużyna z wyższym współczynnikiem w poprzedniej rundzie. W przypadku awansu, którejś z drużyn nierozstawionej, w III rundzie przejmuje ona współczynnik rywala.
Oznaczenia:
Pary III rundy kwalifikacyjnej.
!colspan=6|Ścieżka mistrzowska
!colspan=6|Ścieżka ligowa
Runda play-off.
W tej rundzie kwalifikacji utrzymany został podział na 2 ścieżki – mistrzowską i ligową:
Drużyny, które przegrały w tej rundzie, otrzymały prawo gry w fazie grupowej Ligi Europy UEFA.
Podział na koszyki.
Uwaga: Losowanie rundy play-off odbyło się przed zakończeniem III rundy kwalifikacyjnej, więc rozstawienia dokonano przyjmując założenie, że awans uzyska drużyna z wyższym współczynnikiem w poprzedniej rundzie. W przypadku awansu, którejś z drużyn nierozstawionej, w rundzie play-off przejmuje ona współczynnik rywala.
Oznaczenia:
Pary rundy play-off.
!colspan=6|Ścieżka mistrzowska
!colspan=6|Ścieżka ligowa

</doc>
<doc id="4307824" url="https://pl.wikipedia.org/wiki?curid=4307824" title="Simat-Enlil">
Simat-Enlil

Simat-Enlil (w transliteracji z pisma klinowego zapisywane ME-d"en-líl") – mezopotamska księżniczka, córka króla Szulgi (2096-2048 p.n.e.) z III dynastii z Ur. W trakcie wykopalisk w Ur odnaleziono dwa kamienne naczynia z umieszczoną na nich jej inskrypcją: „Szulgi, potężny mężczyzna, król Ur, król czterech stron świata. Simat-Enlil (jest) jego córką”.

</doc>
<doc id="4307825" url="https://pl.wikipedia.org/wiki?curid=4307825" title="Ferma (obwód grodzieński)">
Ferma (obwód grodzieński)

Ferma (biał. "Ферма"; ros. "Ферма") – wieś na Białorusi, w obwodzie grodzieńskim, w rejonie grodzieńskim, w sielsowiecie Kwasówka.
W dwudziestoleciu międzywojennym wieś leżała w Polsce, w województwie białostockim, w powiecie grodzieńskim, w gminie Łasza.

</doc>
<doc id="4307828" url="https://pl.wikipedia.org/wiki?curid=4307828" title="Mirosław Matyja">
Mirosław Matyja

Mirosław Matyja (ur. 6 kwietnia 1961 w Jabłonce) – polski ekonomista i politolog, doktor nauk ekonomiczno-społecznych i filozoficznych. 
Życiorys.
Od 1989 mieszka na stałe w Szwajcarii. Doktor nauk ekonomiczno-społecznych na Uniwersytecie we Fryburgu w Szwajcarii (1997), nauk filozoficznych w Polskim Uniwersytecie na Obczyźnie (PUNO w Londynie, 2012) i nauk społecznych w dyscyplinie nauka o polityce na Uniwersytecie Marii Curie-Skłodowskiej w Lublinie (2016).
Od 2016 pracuje na stanowisku profesora w PUNO w Londynie. Pracował na tym samym stanowisku na Uniwersytecie Selinus w Bolonii (Włochy), Indian Management School and Research Centre w Mumbaju (Indie), Uniwersytecie Guadalajara, Campus Tabasco w Villahermosa w Meksyku (2012–2014) i Krakowskiej Akademii im. Andrzeja Frycza Modrzewskiego (2014-2015). W Szwajcarii pracował m.in. w Archiwum Federalnym Konfederacji Szwajcarskiej w Bernie, na Uniwersytecie Berneńskim, w Radzie Nadzoru Rynku Finansowego FINMA w Bernie oraz w Departamencie Gospodarki, Edukacji i Badań Naukowych w Bernie. Honorowy profesor na Logos University w Miami (USA) i doktor honoris causa Greenlight University w Lusaka (Zambia).
Badacz funkcjonalności i dysfunkcjonalności demokracji bezpośredniej w Szwajcarii i zwolennik wprowadzenia w Polsce elementów tej wersji demokracji. Autor hasła "polska semidemokracja".
Badacz losów 2. Dywizji Strzelców Pieszych internowanej w Szwajcarii w latach 1940–1945. Jest członkiem redakcji Aspektu Polskiego w Łodzi, redakcji Naszej Gazetki w Zurychu, zarządu rady programowej EuroPartner w Poznaniu, ProLitteris, Schweizerische Urheberrechtsgesellschaft für Literatur und bildende Kunst (Zurych), Schweizerische Gesellschaft für Volkswirtschaft und Statistik (Bern), Schweitzer Akademie der Geistes- und Sozialwissenschaften (Bern), Association Polonaise de Autres Journalistes et Traducteurs en Europe A.P.A.J.T.E. (Paryż). Redaktor naczelny międzynarodowego czasopisma naukowego "The American Journal of Social Science and Education Innovations", ekspert portalu wiedzy eksperckiej "Jutro Polski", redaktor "Aspektu Polskiego" w Łodzi, redaktor "Naszej Gazetki" w Zurychu. W 2019 otrzymał srebrny medal Tow. H. Cegielskiego w Poznaniu „Labor Omnia Vincit”. W październiku 1990 dokonał pierwszego polskiego wejścia na szczyt Tilicho (7134 m) w masywie Annapurna w Himalajach w ramach ekspedycji zorganizowanej przez uniwersytet w Bernie.
Nagrody.
Nagrodzony przez Zrzeszenia Konfederacji Przemysłowców i Pracodawców Europy (UNICE) w Brukseli za popularyzację tej instytucji na forum europejskim (1998) oraz przez Instytut Literacki (Institut Littéraire) w Paryżu za publikacje na łamach czasopisma „Kultura” (1999). 
W 2019 otrzymał srebrny medal Tow. H. Cegielskiego w Poznaniu „Labor Omnia Vincit”.

</doc>
<doc id="4307831" url="https://pl.wikipedia.org/wiki?curid=4307831" title="Pawło Połeheńko">
Pawło Połeheńko

Pawło Ihorowycz Połeheńko, ukr. Павло Ігорович Полегенько (ur. 6 stycznia 1995 w Czernihowie) – ukraiński piłkarz, grający na pozycji obrońcy.
Kariera piłkarska.
Kariera klubowa.
Wychowanek klubu Junist' Czernihów, a od 2006 roku Dynama Kijów, barwy którego bronił w juniorskich mistrzostwach Ukrainy (DJuFL). 25 lipca 2012 rozpoczął karierę piłkarską w drużynie Dynamo U-19. Latem 2015 został wypożyczony do Howerły Użhorod, ale już na początku września 2015 wrócił do Dynamo-2 Kijów. 16 września 2016 podpisał kontrakt z Zirką Kropywnycki. 18 czerwca 2018 zasilił FK Mariupol.
Kariera reprezentacyjna.
Występował w juniorskich reprezentacjach U-17 i U-19. W 2014 został powołany do młodzieżowej reprezentacji Ukrainy.

</doc>
<doc id="4307840" url="https://pl.wikipedia.org/wiki?curid=4307840" title="Mirja Vehkaperä">
Mirja Vehkaperä

Mirja Vehkaperä (ur. 6 kwietnia 1976 w Oulu) – fińska polityk, nauczycielka i samorządowiec, posłanka do Eduskunty, deputowana do Parlamentu Europejskiego VIII kadencji.
Życiorys.
W 2003 ukończyła studia nauczycielskie na Uniwersytecie w Oulu, do 2007 pracowała jako nauczycielka. Zaangażowała się w działalność polityczną w ramach Partii Centrum. Wybierana na radną miejską w Oulu, została też radną regionu Ostrobotnia. W 2007 po raz pierwszy uzyskała mandat posłanki do krajowego parlamentu. Z powodzeniem ubiegała się o reelekcję w wyborach w 2011 i 2015.
W 2018 odeszła z Eduskunty, przechodząc do pracy w Parlamencie Europejskim VIII kadencji, w którym zastąpiła Paava Väyrynena.

</doc>
<doc id="4307843" url="https://pl.wikipedia.org/wiki?curid=4307843" title="Pedometr">
Pedometr



</doc>
<doc id="4307846" url="https://pl.wikipedia.org/wiki?curid=4307846" title="Tablice rejestracyjne w Watykanie">
Tablice rejestracyjne w Watykanie

Tablice rejestracyjne w Watykanie – są to zarejestrowane tablice na terenie państwa Watykan. Są dwa typy: CV nadawany prywatnym samochodom, SCV pojazdom rządowym i oficjalnym delegacjom. Samochód, którym porusza się papież ma rejestrację SCV 1. Czcionka jest czerwona, natomiast standardowa czarna.

</doc>
<doc id="4307862" url="https://pl.wikipedia.org/wiki?curid=4307862" title="Iwan Ciupa">
Iwan Ciupa

Iwan Iwanowycz Ciupa, ukr. Іван Іванович Цюпа (ur. 25 czerwca 1993 we wsi Jełyzawetiwka, w obwodzie donieckim) – ukraiński piłkarz, grający na pozycji obrońcy.
Kariera piłkarska.
Wychowanek klubu Szachtar Donieck, barwy którego bronił w juniorskich mistrzostwach Ukrainy (DJuFL). 24 lipca 2010 rozpoczął karierę piłkarską w drugiej drużynie Illicziwca Mariupol, a 19 maja 2013 debiutował w podstawowym składzie. W sierpniu 2017 podpisał kontrakt z Zirką Kropywnycki. 21 czerwca 2018 przeszedł do Wołyni Łuck.

</doc>
<doc id="4307864" url="https://pl.wikipedia.org/wiki?curid=4307864" title="George Wilhelm Baum">
George Wilhelm Baum

George Wilhelm Baum (ur. ?, zm. ?) – gdański kupiec i belgijski urzędnik konsularny.
Właściciel firmy handlowej zbożem "George Baum" z kantorem przy "Lastadien" 39, ob. ul. Lastadia (1867), i "Lastadien" 39b, (1870). Pełnił też obowiązki konsula Belgii w Gdańsku (1867-1874).

</doc>
<doc id="4307866" url="https://pl.wikipedia.org/wiki?curid=4307866" title="Jezierski">
Jezierski



</doc>
<doc id="4307872" url="https://pl.wikipedia.org/wiki?curid=4307872" title="A Bucking Broncho">
A Bucking Broncho

Bucking Broncho – amerykański niemy film dokumentalny z 1898 roku w reżyserii Williama K.L. Dicksona. Przedstawia on Wild West Show Buffallo Billa.

</doc>
<doc id="4307873" url="https://pl.wikipedia.org/wiki?curid=4307873" title="Adelaide Ironside">
Adelaide Ironside

Adelaide Ironside, właściwie Adelaide Eliza Scott Ironside (ur. 17 listopada 1831 w Sydney, zm. 15 kwietnia 1867 w Rzymie) – malarka, pisarka i poetka, pierwsza australijska artystka, która studiowała w Europie i pierwszy australijski artysta, który miał wystawę w Starym Świecie.
Wczesne życie.
Adelaide Ironside urodziła się w dawnej dzielnicy Sydney, St Leonards, jako córka Jamesa Ironside, agenta patentowego i księgowego, oraz Marthy Rebecy, z domu Redman. Jej ojciec był emigrantem ze Szkocji, Marthy matka i dziadek byli skazańcami zesłanymi do Australii za fałszerstwa. Początkowo naukę pobierała u matki i od najmłodszych lat wykazywała zdolności literackie, zarówno w prozie, jak i poezji. Na jej światopogląd mieli wpływ mieszkający w tej części Nowej Południowej Walii artyści i działacze jak Daniel Henry Deniehy artysta, prawnik i polityk, którego była pierwszą miłością. Prezbiteriański pastor John Dunmore Lang miał chyba największy wpływ na jej poglądy, zaszczepił w niej republikanizm i zachęcił ją do publikowania patriotycznych utworów w prasie wydawanej w Sydney. Języków obcych uczyła się u luterańskiego pastora Matthiasa Goethego. Pobierał też lekcje rysowani u znanego australijskiego malarza Conrada Martnsa. W 1855 zaprojektowała patriotyczny sztandar dla Volunteer Corps of New South Wales.
Pierwsza wystawa w Europie.
W 1855 pierwszy raz prace Ironside zostały wystawione w Europie, podczas trwających od 15 maja do 15 listopada międzynarodowych targach kulturalnych "Exposition universelle" w Paryżu, w których wzięło udział 25 państw i ich kolonie. Była to pierwsza kolekcja artysty australijskiego wystawiona w Starym Świecie. Znalazły się na niej rysunki wykonane ołówkiem, obrazy o tematyce religijnej, portrety i seria kwiatowa "Drawings of native wildflowers," za którą została wyróżniona na wystawie.
Wyjazd do Europy.
Za namową Langa postanowiła studiować malarstwo w Europie, pod koniec 1855 wyjechała z matką do Londynu. Dostała od niego list polecający do Sir Jamesa Clarka, osobistego lekarza królowej Wiktorii, który ułatwił jej kontakty w Londynie i Rzymie. Za jego pośrednictwem poznała Johna Ruskin'a, pisarza i poetę, który wykazał duże zainteresowanie jej pracą i stał się nauczycielem i przyjacielem. W styczniu 1856 udała się do Rzymu, gdzie ciężko pracowała, aby zostać artystką, pracując do 18 godzin dziennie. Dzięki znajomości z Clarkiem została przedstawiona we Włoszech walijskiemu rzeźbiarzowi John Gibson i amerykańskiej rzeźbiarce Harriet Hosmer. Otworzyło jej to drzwi do świata włoskiej socjety i zapewniło intensywne życie przez następne jedenaście lat. We Włoszech odwiedził ją William Charles Wentworth, australijski polityk i podróżnik a także, w 1859 książę Walii Jerzy III, który zapłacił 500 funtów za obraz. 
W tym samym roku ukończyła swój pierwszy olejny obraz "St Catherine of Alexandria as Patroness of Philosophy". W kolejnych latach namalowała jeszcze trzy olejne obrazy: "St Agnes" (1860), "The Pilgrim of Art, Crowned by the Genius of Art" (1859-60) i "The marriage at Cana of Galilee" (1861). W "The marriage" objawiła nie tylko niezwykły talent, ale i republikanizm, zaszczepiony jej przez Langa. Modelując głowy Chrystusa i oblubieńca posłużyła się wizerunkiem Giuseppe Garibaldiego. Z kolei w "The Pilgrim of Art" namalowała siebie jako Pilgrim, a matkę, która towarzyszyła jej w pobycie we Włoszech, jako Genius. 
W 1861 papież Pius IX przyjął ją na prywatnej audiencji i pozwolił jej studiować freski w klasztorze kamedułów w Perugii oraz kopiować dzieła z prywatnych zbiorów papieskich. Było to dla Ironside znaczące wydarzenie, ponieważ jej ambicją był powrót do Australii i namalowanie fresków na murach budynków publicznych w Sydney, w tym nowego Parliament House. W 1862 uzyskała dyplom na Accademia dei Quiriti w Rzymie. W tym samym roku odwiedziła Londyn, gdzie jej olejne obrazy zostały umieszczone na wystawie podczas International Exhibition. Zmęczenie wywołane intensywną pracą zmusiło ją do sześciomiesięcznego odpoczynku, podczas którego zwiedzała Szkocję.
Jej ostatni znany obraz "Adoration of the Magi", znany także jako "Manifestation of Christ to the Gentiles" (1864) został wystawiony podczas Dublin International Exhibition w 1865. W 1865 podczas kolejnej wizyty w Londynie, nawiązała głęboką przyjaźń ze swoim nauczycielem, Johnem Ruskinem, z którym często korespondowała po powrocie do Włoch. Dwa lata przed śmiercią nie mogła malować z powodu choroby. Zmarła w 1867 w Rzymie, w wieku 35 lat na gruźlicę.
Talent malarki doceniany w Europie, w kraju ojczystym został szybko zapomniany. Trzy z jej obrazów: "The Pilgrim of Art, Crowned by the Genius of Art", "The marriage at Cana of Galilee" i "The Presentation of the Magi" zostały wysłane do Australii i wypożyczone do galerii narodowej w Sydney, gdzie Francis Adams, dziennikarz i pisarz, odnalazł je przechowywane w jakimś zapomnianym pomieszczeniu. Ostatecznie obrazy umieszczono w jadalni St Paul's College na Uniwersytecie w Sydney. "The marriage at Cana of Galilee" został wystawiony w 1992 w Art Gallery of New South Wales.

</doc>
<doc id="4307875" url="https://pl.wikipedia.org/wiki?curid=4307875" title="Zniewolony. 12 Years a Slave">
Zniewolony. 12 Years a Slave



</doc>
<doc id="4307883" url="https://pl.wikipedia.org/wiki?curid=4307883" title="Okręgowa Spółdzielnia Mleczarska w Prudniku">
Okręgowa Spółdzielnia Mleczarska w Prudniku

Okręgowa Spółdzielnia Mleczarska w Prudniku – spółdzielnia mleczarska z siedzibą w Prudniku i oddziałem w Łambinowicach. Produkty mleczarni trafiały w 80 procentach do sieci handlowych takich jak Biedronka, Aldi, Kaufland, czy Carrefour.
Historia.
Spółdzielnia została założona 20 stycznia 1946 jako Okręgowa Spółdzielnia Mleczarska „Samopomoc Chłopska”. Powstała w miejscu dawnej mleczarni funkcjonującej do II wojny światowej pod nazwą "Neustadter Molkerei eingetragene Goessenschaft mit beschrankter haftplicht in Neustadt O/S". Została zamknięta w 1953 i reaktywowana w 1957 r. 1 kwietnia 1976 OSM w Prudniku przejęła zakład w Łambinowicach. Wcześniej mleczarnia posiadała zakłady w Ścinawie i Głogówku, ale zostały przejęte przez Okręgową Spółdzielnie Mleczarską w Krapkowicach, która została zamknięta w 2001 roku.
Okręgowa Spółdzielnia Mleczarska w Prudniku w 2019 jako pierwsza w Polsce rozpoczęła karmelizację mleka w rjażenkę. Mleczarnia miała około 210 dostawców z gmin Prudnik, Lubrza, Biała, Korfantów i Strzeleczki.
19 sierpnia 2022 Okręgowa Spółdzielnia Mleczarska w Prudniku złożyła wniosek o ogłoszenie upadłości. W toku postępowania ustalono, że spółdzielnia jest niewypłacalna i nie wykonuje swoich zobowiązań wobec ponad 500 wierzycieli. 11 stycznia 2023 Sąd Rejonowy w Opolu zdecydował o ogłoszeniu upadłości OSM. Do pełnienia funkcji syndyka został wyznaczony Marcin Kubiczek.

</doc>
<doc id="4307884" url="https://pl.wikipedia.org/wiki?curid=4307884" title="SZD-53">
SZD-53

SZD-53 – projekt jednomiejscowego szybowca wysokowyczynowego, zaprojektowany w Przedsiębiorstwie Doświadczalno-Produkcyjnym Szybownictwa PZL Bielsko (PDPSz PZL-Bielsko) w Bielsku-Białej. 
Inżynier Adam Kurbiel na bazie szybowca SZD-42 Jantar 2 opracował projekt szybowca laminatowego o rozpiętości 26 m. Projekt nie został wdrożony do dalszych etapów realizacji.

</doc>
<doc id="4307885" url="https://pl.wikipedia.org/wiki?curid=4307885" title="Andrew Nabbout">
Andrew Nabbout

Andrew Nabbout (ur. 17 grudnia 1992 w Melbourne) – australijski piłkarz występujący na pozycji napastnika lub pomocnika w japońskim klubie Urawa Red Diamonds oraz w reprezentacji Australii.
Kariera klubowa.
Początki.
Nabbout całą karierę juniorską spędził w klubach z aglomeracji Melbourne. Jest wychowankiem Brunswick City, mającego siedzibę w Brunswick West (dzielnicy City of Moreland). Kolejnymi klubami w czasach juniorskich były Green Gully SC z St Albans (dzielnica City of Brimbank), Sunshine George Cross FC z Sunshine (City of Brimbank), Heidelberg United FC z Heidelberg (City of Banyule), Moreland Zebras FC z Fawkner (City of Moreland). Po "Zebrach" Nabbout trafił do zespołu U-21 Melbourne Victory FC.
Melbourne Victory FC.
W październiku 2012 roku Nabbout został włączony do kadry seniorskiej Melbourne Victory FC. W zespole z A-League występował do końca sezonu 2014/2015. W ostatnim sezonie w Melbourne Victory zdobył mistrzostwo ligi. W klubie rozegrał 40 meczów ligowych, w których zdobył 5 goli.
Negeri Sembilan FA.
Po zakończeniu kontraktu w Melbourne Victory FC Nabbout do końca 2015 roku pozostawał bez klubu. Na początku 2016 roku podpisał kontrakt z malezyjskim klubem Negeri Sembilan FA grającym w Malaysia Super League. W malezyjskiej ekstraklasie Nabbout zagrał w 14 meczach, w których zdobył 9 goli i został najlepszym strzelcem swojego zespołu. Mimo tak dobrych statystyk zakończył kontrakt w związku z planami zakontraktowania przez klub nowych napastników.
Newcastle Jets FC.
19 lipca 2016 roku Nabbout związał się z austalijskim Newcastle Jets FC.
Urawa Red Diamonds.
8 marca 2018 zawodnik zakończył kontrakt z Newcastle Jets i został zawodnikiem japońskiego Urawa Red Diamonds. Kwota transferowa za zawodnika wynosiła 500 000 USD.
Kariera reprezentacyjna.
W 2013 roku Nabbout otrzymał propozycję gry w reprezentacji Libanu. Piłkarz odrzucił ją jednak w oczekiwaniu na powołanie do kadry Australii na Mistrzostwa Świata w Piłce Nożnej 2014. Powołania jednak nie otrzymał.
Do reprezentacji Australii został powołany dopiero w marcu 2018 roku na mecze towarzyskie z Norwegią i Kolumbią. Zadebiutował 24 marca na pozycji napastnika. Boisko opuścił w 67 minucie, zmieniony przez Tomiego Juricia.
Pierwszą bramkę w reprezentacji strzelił w meczu towarzyskim przeciwko reprezentacji Czech 1 czerwca 2018 roku, wyranym przez Australię 4-0. Nabbout znalazł się w ostatecznej kadrze Australii na Mistrzostwa Świata w Piłce Nożnej 2018.
Życie prywatne.
Nabbout urodził się w Melbourne w rodzinie libańskich imigrantów. Uczęszczał do St Joseph's College w Melbourne.

</doc>
<doc id="4307895" url="https://pl.wikipedia.org/wiki?curid=4307895" title="Maria Mielczarek">
Maria Mielczarek

Maria Krystyna Mielczarek (ur. 28 sierpnia 1934 w Pabianicach, zm. 25 września 1974) – polska inżynier włókiennik, poseł na Sejm PRL IV kadencji.
Życiorys.
Uzyskała wykształcenie wyższe, z zawodu inżynier włókiennik. Pracowała jako kierownik oddziału wykończalni w Zakładach Przemysłu Bawełnianego im. Bojowników Rewolucji 1905 r. w Pabianicach. W 1965 uzyskała mandat posła na Sejm PRL w okręgu Pabianice z ramienia Polskiej Zjednoczonej Partii Robotniczej. W parlamencie zasiadała w Komisji Handlu Zagranicznego, ponadto pełniła funkcję sekretarza Sejmu.
Pochowana na cmentarzu Doły w Łodzi.

</doc>
<doc id="4307906" url="https://pl.wikipedia.org/wiki?curid=4307906" title="Baobab Chapmana">
Baobab Chapmana

Baobab Chapmana – okaz baobabu rosnący dawniej w środkowej Botswanie, jedno z trzech największych drzew w Afryce, złożone z sześciu częściowo zrośniętych pni mających odpowiednio 1400, 800–1000 i 500–600 lat. 7 stycznia 2016 r. drzewo runęło na ziemię z nieznanych przyczyn.
Drzewo zostało nazwane nazwiskiem południowoafrykańskiego podróżnika i myśliwego Jamesa Chapmana, który przebywał w jego okolicy w 1852 roku i jako pierwszy udokumentował jego istnienie. Prawdopodobnie obozowali przy nim także David Livingstone i Frederick Selous. Baobab Chapmana był punktem orientacyjnym i służył okresowo za punkt pocztowy, gdyż w jego pustym pniu ludzie zostawiali listy. Zostało wpisane na narodową listę zabytków Botswany.
Po upadku drzewa botswańskie władze wysłały ekspedycję celem zbadania przyczyny tego zdarzenia.

</doc>
<doc id="4307907" url="https://pl.wikipedia.org/wiki?curid=4307907" title="Riga Masters 2018">
Riga Masters 2018

Riga Masters 2018 – pierwszy rankingowy turniej snookerowy sezonu 2018/2019. Rozegrany został w dniach 27–29 lipca 2018 roku w Arēna Rīga w Rydze (Łotwa). Turniej wygrał Neil Robertson, zwyciężając w finale z Jackiem Lisowskim 5-2.
Kwalifikacje.
Mecze zostały rozegrane w dniach 2-5 lipca w Guild Hall, Preston (pary nr. 28, 32, 50 oraz 59 rozegrały swoje mecze kwalifikacyjne w trakcie fazy telewizyjnej). Wszystkie mecze były rozgrywane do 4 wygranych frame’ów. Wyłoniły one 64 zawodników, którzy zostali rozstawieni do turnieju zasadniczego.

</doc>
<doc id="4307918" url="https://pl.wikipedia.org/wiki?curid=4307918" title="Sindri">
Sindri



</doc>
<doc id="4307921" url="https://pl.wikipedia.org/wiki?curid=4307921" title="Jan Dziemba">
Jan Dziemba

Jan Franciszek Dziemba (ur. 6 października 1924 w Starachowicach, zm. 30 listopada 2013 tamże) – polski ślusarz, poseł na Sejm PRL IV kadencji.
Życiorys.
Syn Kazimierza i Franciszki. Uzyskał wykształcenie średnie niepełne, z zawodu ślusarz. Pracował jako mistrz w Fabryce Samochodów Ciężarowych w Starachowicach. W 1965 uzyskał mandat posła na Sejm PRL w okręgu Ostrowiec Świętokrzyski z ramienia Polskiej Zjednoczonej Partii Robotniczej. W parlamencie zasiadał w Komisji Planu Gospodarczego, Budżetu i Finansów.
Został pochowany na cmentarzu komunalnym w Starachowicach.

</doc>
<doc id="4307922" url="https://pl.wikipedia.org/wiki?curid=4307922" title="Antymonoglukonian sodu">
Antymonoglukonian sodu

Antymonoglukonian sodu () – wielofunkcyjny organiczny związek chemiczny, związek antymonu pięciowartościowego, lek stosowany w leczeniu leiszmaniozy.
Mechanizm działania.
Mechanizm działania antymonoglukonianu sodu nie jest poznany. Nie zostało również wyjaśnione czy antymonoglukonian sodu jest prolekiem, czy też aktywną postacią leku.
Zastosowanie.
Antymonoglukonian sodu jest stosowany w leczeniu:
Antymonoglukonian sodu znajduje się na wzorcowej liście podstawowych leków Światowej Organizacji Zdrowia ("") (2015).
Antymonoglukonian sodu nie jest dopuszczony do obrotu w Polsce (2018).
Działania niepożądane.
Antymonoglukonian sodu może powodować następujące działania niepożądane u 1–2% pacjentów: ból brzucha, nudności, wymioty oraz biegunka. Antymonoglukonian sodu wydłuża odstęp QT oraz może powodować odwrócenie lub spłaszczenie załamków T. Podczas dożylnego podawania leku może wystąpić przejściowy ból w przebiegu żyły i niekiedy zakrzepowe zapalenie tej żyły.

</doc>
<doc id="4307926" url="https://pl.wikipedia.org/wiki?curid=4307926" title="Stilboglukonian sodu">
Stilboglukonian sodu



</doc>
<doc id="4307929" url="https://pl.wikipedia.org/wiki?curid=4307929" title="Chomiki (wieś)">
Chomiki (wieś)

Chomiki (biał. Хамікі; ros. Хомики) – wieś na Białorusi, w obwodzie grodzieńskim, w rejonie grodzieńskim, w sielsowiecie Kwasówka, nad Niemnem.
Wieś w Rzeczypospolitej Obojga Narodów. W czasach zaborów w granicach Imperium Rosyjskiego, w guberni grodzieńskiej, w powiecie grodzieńskim.
W latach 1921–1939 leżała w Polsce, w województwie białostockim, w powiecie grodzieńskim, w gminie Łasza.
Według Powszechnego Spisu Ludności z 1921 roku zamieszkiwało tu 48 osób, wszystkie były wyznania prawosławnego i zadeklarowały polską przynależność narodową. Było tu 8 budynków mieszkalnych.
Miejscowość należała do parafii prawosławnej w Indurze i rzymskokatolickiej w Kwasówce. Podlegała pod Sąd Grodzki w Indurze i Okręgowy w Grodnie; właściwy urząd pocztowy mieścił się w Kwasówce.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.

</doc>
<doc id="4307932" url="https://pl.wikipedia.org/wiki?curid=4307932" title="Chlistowicze">
Chlistowicze

Chlistowicze (biał. "Хліставічы"; ros. "Хлистовичи") – wieś na Białorusi, w obwodzie grodzieńskim, w rejonie grodzieńskim, w sielsowiecie Kwasówka.
Dawna okolica szlachecka. W czasach zaborów w granicach Imperium Rosyjskiego, w guberni grodzieńskiej, w powiecie grodzieńskim.
W latach 1921–1939 leżała w Polsce, w województwie białostockim, w powiecie grodzieńskim, w gminie Łasza.
Według Powszechnego Spisu Ludności z 1921 roku zamieszkiwało tu 90 osób, 88 było wyznania rzymskokatolickiego, a 2 prawosławnego. Jednocześnie 88 mieszkańców zadeklarowało polską przynależność narodową a 2 białoruską. Było tu 18 budynków mieszkalnych.
Miejscowość należała do parafii prawosławnej w Indurze i rzymskokatolickiej w Zaniewiczach. Podlegała pod Sąd Grodzki w Indurze i Okręgowy w Grodnie; właściwy urząd pocztowy mieścił się w Kwasówce.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.

</doc>
<doc id="4307936" url="https://pl.wikipedia.org/wiki?curid=4307936" title="Lorenzo Brancati di Lauria">
Lorenzo Brancati di Lauria

Lorenzo Brancati di Lauria OFMConv, właśc. Giovanni Francesco Brancati di Lauria (ur. 10 kwietnia 1612 w Laurii, zm. 30 listopada 1693 w Rzymie) – włoski kardynał.
Życiorys.
Urodził się 10 kwietnia 1612 roku w Laurii, jako syn Marcella Brancatiego i Dorotei Serubbi, otrzymując imiona: Giovanni Francesco. Wbrew woli rodziców wstąpił do stanu kościelnego i w 1628 roku przyjął tonsurę. Rok później poważnie zachorował i złożył przysięgę, że w przypadku wyzdrowienia, wstąpi do zakonu franciszkanów konwentualnych. Niedługo potem stan jego zdrowia się poprawił i, chcąc dotrzymać obietnicy, postanowił wstąpić do klasztoru w Nola, jednakże uniemożliwił mu to gubernatorski zakaz udzielania święceń we wszystkich zgromadzeniach. Brancati powrócił wówczas do domu ojca, gdzie przeszedł kryzys wiary, chcąc zrezygnować z życia duchownego. Wiosną 1630 roku ostatecznie powrócił do zakonu i w Lecce rozpoczął nowicjat, a rok później złożył śluby wieczyste i zmienił imię na Lorenzo. Studiował między innymi logikę, fizykę, filozofię, teologię i scholastykę. 17 maja 1636 roku przyjął święcenia prezbiteratu. W 1637 roku uzyskał doktorat w Collegio di San Bonaventura i rozpoczął pracę akademicką. Wykładał m.in. w Neapolu, Florencji, Ferrarze, Bolonii, a w 1654 roku został profesorem na La Sapienzy. Doradzał papieżowi Aleksandrowi VII w opracowaniu bulli o Niepokalanym Poczęciu. 1 września 1681 roku został kreowany kardynałem prezbiterem i otrzymał kościół tytularny S. Augustini. Niespełna trzy tygodnie później został mianowany Bibliotekarzem Kościoła Rzymskiego. W grudniu tego samego roku powołano go do składu komisji mającej osądzić kwietystę Miguela de Molinosa. W styczniu 1693 roku został kamerlingiem Kolegium Kardynałów i pełnił ten urząd do śmierci, która nastąpiła 30 listopada w Rzymie.

</doc>
<doc id="4307939" url="https://pl.wikipedia.org/wiki?curid=4307939" title="Teodozja Borkowska">
Teodozja Borkowska

Teodozja Borkowska z domu Pomirska (ur. 4 maja 1935 w Przasnyszu) – polska farmaceutka i polityk, poseł na Sejm PRL IV kadencji.
Życiorys.
Córka Mariana i Cecylii. Uzyskała wykształcenie wyższe, z zawodu farmaceutka. Pracowała jako kierownik oddziału w Starogardzkich Zakładach Farmaceutycznych „Polfa”. W latach 1949–1957 należała do Związku Młodzieży Polskiej, wstąpiła również do Zrzeszenia Studentów Polskich. W 1963 została kandydatką, a w 1964 członkinią Polskiej Zjednoczonej Partii Robotniczej. W 1965 uzyskała mandat posła na Sejm PRL z okręgu Tczew, w parlamencie zasiadała w Komisji Zdrowia i Kultury Fizycznej. Od 1981 do 1983 była członkiem Prezydium Miejskiej Komisji Kontroli Partyjnej Komitetu Miejskiego PZPR w Starogardzie Gdańskim.

</doc>
<doc id="4307943" url="https://pl.wikipedia.org/wiki?curid=4307943" title="Tomek Valtonen">
Tomek Valtonen



</doc>
<doc id="4307945" url="https://pl.wikipedia.org/wiki?curid=4307945" title="Sielsowiet Kwasówka">
Sielsowiet Kwasówka

Sielsowiet Kwasówka (biał. "Квасоўскі сельсавет", ros. "Квасовский сельсовет") – sielsowiet na Białorusi, w obwodzie grodzieńskim, w rejonie grodzieńskim.

</doc>
<doc id="4307946" url="https://pl.wikipedia.org/wiki?curid=4307946" title="Lokomotiw-NN Niżny Nowogród w europejskich pucharach">
Lokomotiw-NN Niżny Nowogród w europejskich pucharach



</doc>
<doc id="4307949" url="https://pl.wikipedia.org/wiki?curid=4307949" title="Sielsowiet kwasowski">
Sielsowiet kwasowski



</doc>
<doc id="4307951" url="https://pl.wikipedia.org/wiki?curid=4307951" title="FK Proleter Zrenjanin w europejskich pucharach">
FK Proleter Zrenjanin w europejskich pucharach



</doc>
<doc id="4307955" url="https://pl.wikipedia.org/wiki?curid=4307955" title="Queen of the South F.C. w europejskich pucharach">
Queen of the South F.C. w europejskich pucharach



</doc>
<doc id="4307957" url="https://pl.wikipedia.org/wiki?curid=4307957" title="Marek Strzelczyk">
Marek Strzelczyk

Marek Strzelczyk (ur. 1944, zm. 31 maja 2018) – polski biochemik, dr hab. n. farm. inż. chemii.
Życiorys.
Marek Strzelczyk urodził się w 1944. Pełnił funkcję kierownika na Wydziale Zarządzania Politechniki Częstochowskiej w Zakładzie Biochemii oraz w Zakładu Agrobiznesu. Posiadał stopień doktora habilitowanego. Był również profesorem na Wydziale Lekarskim Wojskowej Akademii Medycznej im. gen. dyw. Bolesława Szareckiego w Instytucie Nauk Podstawowych, a także wykładowcą w Wyższej Szkole Informatyki i Umiejętności w Łodzi.
Zmarł 31 maja 2018.

</doc>
<doc id="4307958" url="https://pl.wikipedia.org/wiki?curid=4307958" title="Okręg wyborczy Corangamite">
Okręg wyborczy Corangamite

Okręg wyborczy Corangamite () – jednomandatowy okręg wyborczy do Izby Reprezentantów Australii, położony w stanie Wiktoria.
Pierwsze wybory odbyły się w nim w 1901 roku, a nazwa pochodzi od Lake Corangamite.
Od 2013 roku posłem z tego okręgu była Sarah Henderson z Liberalnej Partii Australii.
Lista posłów.
Lista posłów z okręgu Corangamite:

</doc>
<doc id="4307961" url="https://pl.wikipedia.org/wiki?curid=4307961" title="Greenock Morton F.C. w europejskich pucharach">
Greenock Morton F.C. w europejskich pucharach



</doc>
<doc id="4307963" url="https://pl.wikipedia.org/wiki?curid=4307963" title="Jelcz 400">
Jelcz 400



</doc>
<doc id="4307965" url="https://pl.wikipedia.org/wiki?curid=4307965" title="Daniel Arzani">
Daniel Arzani

Daniel Arzani (ur. 4 stycznia 1999 w Chorramabadzie) – australijski piłkarz pochodzenia irańskiego występujący na pozycji ofensywnego pomocnika, skrzydłowego lub napastnika w duńskim klubie Aarhus GF i w reprezentacji Australii. Uczestnik Mistrzostw Świata w 2018.
Kariera klubowa.
Daniel Arzani urodził się 4 stycznia 1999 w Chorramabadzie. W wieku sześciu lat wyemigrował z rodziną do Australii. Gdy miał 10 lat, ojciec zapisał go do lokalnej drużyny na wschodnich przedmieściach Sydney, Coogee United. W 2015 roku przeprowadził się do Canberry, by wziąć udział w FFA Centre of Excellence, programie rozwoju talentów w Australian Institute of Sport. W 2015 roku rozpoczął występy w młodzieżowej drużynie Sydney FC. W 2016 roku przeniósł się do Melbourne City FC, gdzie również występował w młodzieżowej drużynie. 6 stycznia 2018 otrzymał powołanie na mecz seniorskiej drużyny z Wellington Phoenix FC, asystując przy dwóch bramkach Rossa McCormacka.
9 sierpnia 2018 Manchester City F.C. wykupił Arzaniego z Melbourne City FC z zamiarem wypożyczenia piłkarza do Celtic F.C.. Umowa dwuletniego wypożyczenia została sfinalizowana 17 sierpnia 2018.
Latem 2020 Arzani został wypożyczony do FC Utrecht. 26 stycznia 2021 udał się na kolejne wypożyczenie, tym razem do Aarhus GF.
Kariera reprezentacyjna.
Arzani występował w młodzieżowych reprezentacjach Australii. W pierwszej reprezentacji zadebiutował 1 czerwca 2018 w wygranym 4:0 meczu towarzyskim z Czechami. W 84. minucie tego spotkania zastąpił Mathew Leckiego. Pierwszą bramkę w kadrze strzelił 9 czerwca 2018 w wygranym 2:1 meczu towarzyskim z Węgrami. Arzani znalazł się w kadrze na Mistrzostwa Świata w 2018. W wieku 19 lat został najmłodszym uczestnikiem rosyjskiego mundialu, na którym rozegrał 3 spotkania.

</doc>
<doc id="4307966" url="https://pl.wikipedia.org/wiki?curid=4307966" title="Corangamite">
Corangamite



</doc>
<doc id="4307974" url="https://pl.wikipedia.org/wiki?curid=4307974" title="Barry Town F.C. w europejskich pucharach">
Barry Town F.C. w europejskich pucharach



</doc>
<doc id="4307975" url="https://pl.wikipedia.org/wiki?curid=4307975" title="Ambasada Bośni i Hercegowiny przy Stolicy Apostolskiej">
Ambasada Bośni i Hercegowiny przy Stolicy Apostolskiej

Ambasada Bośni i Hercegowiny przy Stolicy Apostolskiej – misja dyplomatyczna Bośni i Hercegowiny przy Stolicy Apostolskiej. Ambasada mieści się w Rzymie.
Historia.
Stosunki dyplomatyczne pomiędzy Bośnią i Hercegowiną a Stolicą Apostolską nawiązano 20 sierpnia 1992.

</doc>
<doc id="4307979" url="https://pl.wikipedia.org/wiki?curid=4307979" title="Karol Bielawski">
Karol Bielawski

Karol Leonard Bielawski (ur. 14 lutego 1923 w Głuchowie, zm. 1984) – polski rolnik, poseł na Sejm PRL IV kadencji.
Życiorys.
Syn Tadeusza i Cecylii. Uzyskał wykształcenie średnie niepełne, z zawodu rolnik. Prowadził własne gospodarstwo rolne, pełnił funkcję prezesa Powiatowego Związku Kółek Rolniczych w Środzie Wielkopolskiej. W 1965 uzyskał mandat posła na Sejm PRL w okręgu Gniezno z ramienia Polskiej Zjednoczonej Partii Robotniczej. W parlamencie zasiadał w Komisji Budownictwa i Gospodarki Komunalnej.
Został odznaczony Srebrnym Krzyżem Zasługi.
Pochowany na cmentarzu komunalnym w Środzie Wielkopolskiej.

</doc>
<doc id="4307981" url="https://pl.wikipedia.org/wiki?curid=4307981" title="Port lotniczy Holguin-Frank Pais">
Port lotniczy Holguin-Frank Pais



</doc>
<doc id="4307987" url="https://pl.wikipedia.org/wiki?curid=4307987" title="Stanisław Łukasik (1897–1962)">
Stanisław Łukasik (1897–1962)

Stanisław Łukasik (ur. 22 listopada 1897 w Dolnej Wsi koło Myślenic, zm. 22 czerwca 1962 w Krakowie) – legionista, kapitan piechoty rezerwy Wojska Polskiego, romanista, pedagog, docent Uniwersytetu Jagiellońskiego.
Życiorys.
Był synem Stanisława i Wiktorii z Burkatów. Szkołę podstawową i gimnazjum ukończył w Myślenicach. Od 16 sierpnia 1914 r. do lutego 1918 służył w Legionach Polskich w 2 pułku piechoty w 14 a później w 9 kompanii. Od lutego 1918 do listopada 1918 ćwiczył i organizował Polską Organizację Wojskową w powiecie myślenickim. Z początkiem listopada 1918 utworzoną w ramach POW kompanię w sile 125-130 mężczyzn prowadził na „odsiecz” Lwowa. W Żurawicy, w drodze do Lwowa kompania została wcielona do 5 pułku piechoty Legionów. W grudniu 1918 został ciężko ranny w lewe kolano, a po powrocie na front przydzielony został do 1 pułku piechoty Legionów. Czynną służbę w wojsku pełnił do 1922 r. 29 stycznia 1932 został mianowany kapitanem ze starszeństwem z 2 stycznia 1932 i 1. lokatą w korpusie oficerów rezerwowych piechoty. Posiadał przydział w rezerwie do 69 Pułku Piechoty w Gnieźnie, a w 1934 do 12 Pułku Piechoty w Wadowicach.
W 1918 r. rozpoczął studia z filologii romańskiej i polskiej na UJ, które ostatecznie ukończył uzyskaniem stopnia doktora w 1926 r. na podstawie pracy "Teatr księcia A. K. Czartoryskiego." Międzyczasie studiował w 1924 r. w Dijon, gdzie uzyskał dyplom nauczyciela języka francuskiego obcokrajowców. Po studiach przez długie lata pracował jako nauczyciel francuskiego, kolejno w: Państwowym Gimnazjum Matematyczno-Przyrodniczym w Królewskiej Hucie (Chorzów), IV Gimnazjum im. H. Sienkiewicza w Krakowie. Ponadto był lektorem języka rumuńskiego ma UJ i prowadził w Akademii Handlowej wykłady o gospodarczym ustroju Rumunii. 
6 listopada 1939 roku został aresztowany wraz z krakowskimi profesorami w ramach Sonderaktion Krakau i był więziony najpierw we Wrocławiu, potem w obozie koncentracyjnym Sachsenhausen koło Oranienburga. Do Krakowa wrócił w lutym 1940 r. W czasie okupacji uczył języka niemieckiego w Szkole Przemysłowej i Szkole Handlowej w Krakowie (Żeńskiej Szkole Handlowej), a także był nauczycielem i egzaminatorem w kompletach przy Ośrodku nr 8. Pracował również naukowo w tym czasie i po zakończeniu wojny habilitował się w maju 1945 z zakresu filologii romańskiej. Od listopada 1945 r. prowadził na UJ zlecone wykłady i ćwiczenia, jednak nigdy nie dostał stałej pracy na uniwersytecie. Do emerytury, na którą przeszedł w 1951 r., pracował w III Liceum im. Jana III Sobieskiego jako nauczyciel francuskiego i angielskiego. Został pochowany na Cmentarzu Rakowickim w Krakowie.

</doc>
<doc id="4307993" url="https://pl.wikipedia.org/wiki?curid=4307993" title="Jiří Řehák">
Jiří Řehák

Jiří Řehák (ur. 10 maja 1958 w Hradcu Králové) – czeski okulista, profesor i od 1998 kierownik Kliniki Okulistyki Uniwersytetu Palackiego w Ołomuńcu.
Życiorys.
Dyplom lekarski uzyskał w 1983 na Wydziale Lekarskim Uniwersytetu Karola w rodzinnym Hradcu Králové. Od 1983 do 1987 pracował jako lekarz ("cz. sekundární lékař") w szpitalu uniwersyteckim w Ołomuńcu, gdzie w 1987 awansował na etat akademicki ("cz. odborný asistent"). Doktoryzował się w 1991 na podstawie dysertacji „Kryochirurgická léčba neovaskulárního glaukomu". Pierwszy i drugi stopień specjalizacji z okulistyki uzyskał odpowiednio w 1986 i 1991. Zastępcą szefa uniwersyteckiej kliniki okulistycznej w Ołomuńcu został w 1994. Habilitował się w 1996 rozprawą pt. „Okluze větve sítnicové vény". W 1998 awansował na szefa Kliniki Okulistyki Uniwersytetu Palackiego. Nominację profesorską otrzymał w 2013.
Od 2010 jest członkiem European Board of Ophthalmology (Europejskiej Rady Okulistyki, stąd przy nazwisku skrót FEBO oznaczający Fellow of European Board of Ophthalmology). Jest członkiem Czeskiego Towarzystwa Okulistycznego ("cz. Česká oftalmologická společnost") oraz stowarzyszeń o zasięgu międzynarodowym, m.in. Amerykańskiej Akademii Okulistyki.
Swoje prace publikował w wiodących recenzowanych czasopismach okulistycznych, m.in. „Acta Ophthalmologica", „American Journal of Ophthalmology" oraz „Graefe's Archive for Clinical and Experimental Ophthalmology".
Jest redaktorem naczelnym czołowego czasopisma okulistycznego w Czechach „Česká a slovenská oftalmologie".
Jego ojciec Svatopluk Řehák (1926–2013) był także profesorem okulistyki (pełnił funkcje m.in. szefa Kliniki Okulistyki i dziekana Wydziału Lekarskiego Uniwersytetu Karola w Hradcu Králové). Matką była Jirina (z domu Svobodova). Od 1982 jest żonaty z Haną Berkovą.

</doc>
<doc id="4307994" url="https://pl.wikipedia.org/wiki?curid=4307994" title="Bolesław Bednarek">
Bolesław Bednarek

Bolesław Bednarek (ur. 18 kwietnia 1926 w Palmierowie, zm. 1990) – polski inżynier elektryk, poseł na Sejm PRL IV kadencji.
Życiorys.
Uzyskał wykształcenie wyższe, z zawodu inżynier elektryk. Pracował jako kierownik ruchu elektrycznego w elektrowni „Adamów” w Turku. W 1965 pełnił funkcję prezesa koła Stowarzyszenia Elektryków Polskich przy elektrowni. W 1965 uzyskał mandat posła na Sejm PRL w okręgu Kalisz z ramienia Polskiej Zjednoczonej Partii Robotniczej. W parlamencie zasiadał w Komisji Planu Gospodarczego, Budżetu i Finansów.
Pochowany na cmentarzu parafialnym w Przeźmierowie.

</doc>
<doc id="4307996" url="https://pl.wikipedia.org/wiki?curid=4307996" title="Mimi Kennedy">
Mimi Kennedy

Mimi Kennedy, wł. Mary Claire Kennedy (ur. 25 września 1948 r. w Rochester) – amerykańska aktorka filmowa i serialowa.

</doc>
<doc id="4307999" url="https://pl.wikipedia.org/wiki?curid=4307999" title="Parafia św. Jerzego Męczennika w Nowej Rudzie">
Parafia św. Jerzego Męczennika w Nowej Rudzie

Parafia św. Jerzego Męczennika w Nowej Rudzie – rzymskokatolicka parafia znajdująca się w Nowej Rudzie, w diecezji grodzieńskiej, w dekanacie Grodno-Wschód, na Białorusi. Parafię prowadzą redemptoryści.
Historia.
Kaplica w Nowej Rudzie należąca do parafii Chrystusa Króla w Jeziorach, była czynna w połowie XIX w. Zamknięta została przez władze carskie w wyniku represji popowstaniowych.
W 1914 wybudowano drewniany kościół pw. św. Jerzego Męczennika oraz erygowano parafię w Nowej Rudzie. W latach 30. XX w. świątynia nie mogła już pomieścić wiernych, dlatego zdecydowano o budowie nowego kościoła, oddanego w 1938 do użytku. W latach międzywojennych parafia liczyła ok. 1300 wiernych. Leżała w archidiecezji wileńskiej, w dekanacie Grodno.
Podczas II wojny światowej proboszcz noworudzki ks. Kazimierz Grabowski, kapłan diecezji władywostockiej, został zamordowany przez Niemców.
Po II wojnie światowej Nowa Ruda znalazła się w Związku Sowieckim. Wierni byli prześladowani. W 1951 NKWD aresztowało proboszcza ks. Józefa Grasiewicza. W 1956 ks. Grasiewicz przywiózł z kościoła Świętego Ducha w Wilnie namalowany według wskazówek św. Faustyny obraz "Jezu, ufam Tobie" Eugeniusza Kazimirowskiego. Obraz pozostał we wsi do 1986, gdy powrócił do Wilna.
W 1970 komuniści zamknęli kościół urządzając w nim skład. Zwrócono go wiernym w 1989. Parafię wówczas objęli redemptoryści. W 90. XX w. rozebrano zbutwiały kościół z 1914.

</doc>
<doc id="4308005" url="https://pl.wikipedia.org/wiki?curid=4308005" title="Stanisław Heidner">
Stanisław Heidner

Stanisław Heidner (ur. 21 kwietnia 1933 w Zdunach) – polski ślusarz, poseł na Sejm PRL III i IV kadencji.
Życiorys.
Uzyskał wykształcenie średnie, z zawodu ślusarz. Pracował jako brygadzista w parowozowni Polskich Kolei Państwowych w Oleśnicy. Należał do Polskiej Zjednoczonej Partii Robotniczej, z ramienia której był członkiem Powiatowej Rady Narodowej, a w 1961 i 1965 uzyskiwał mandat posła na Sejm PRL w okręgu Wrocław. Przez dwie kadencje zasiadał w Komisji Komunikacji i Łączności, a w IV kadencji Sejmu ponadto w Komisji Budownictwa i Gospodarki Komunalnej.

</doc>
<doc id="4308011" url="https://pl.wikipedia.org/wiki?curid=4308011" title="Melanie Chandra">
Melanie Chandra

Melanie Chandra, wł. Melanie Kannokada (ur. 28 lutego 1984 r. w Park Ridge) – amerykańska aktorka filmowa i serialowa.

</doc>
<doc id="4308013" url="https://pl.wikipedia.org/wiki?curid=4308013" title="Corner Boot Choke">
Corner Boot Choke



</doc>
<doc id="4308017" url="https://pl.wikipedia.org/wiki?curid=4308017" title="Corner Back Elbow Smash">
Corner Back Elbow Smash



</doc>
<doc id="4308018" url="https://pl.wikipedia.org/wiki?curid=4308018" title="Emerald City Side Slam">
Emerald City Side Slam



</doc>
<doc id="4308022" url="https://pl.wikipedia.org/wiki?curid=4308022" title="Jelcz 442">
Jelcz 442



</doc>
<doc id="4308029" url="https://pl.wikipedia.org/wiki?curid=4308029" title="Lake and Peninsula">
Lake and Peninsula



</doc>
<doc id="4308038" url="https://pl.wikipedia.org/wiki?curid=4308038" title="Dance to This">
Dance to This

Dance to This – utwór australijskiego piosenkarza Troyego Sivana z gościnnym udziałem Ariany Grande, wydany 13 czerwca 2018 roku przez wytwórnię EMI Music Australia jako czwarty singel z albumu jego drugiego albumu studyjnego "Bloom". Autorami tekstu piosenki są Sivan, Brett McLaughlin, Noonie Bao, oraz Oscar Holter, jej producent.
Do utworu został nakręcony teledysk, którego reżyserią zajął się Bardia Zeinali. Oficjalna premiera obrazu odbyła się 19 lipca 2018 roku.
W Polsce singiel uzyskał status złotej płyty.
Personel.
Opracowane na podstawie materiału źródłowego.

</doc>
<doc id="4308041" url="https://pl.wikipedia.org/wiki?curid=4308041" title="Mary Faber">
Mary Faber

Mary Faber (ur. 8 sierpnia 1979 w Greenville) – amerykańska aktorka filmowa, serialowa i dubbingowa.

</doc>
<doc id="4308042" url="https://pl.wikipedia.org/wiki?curid=4308042" title="Kościół Stella Maris w Sliemie">
Kościół Stella Maris w Sliemie

Kościół "Stella Maris" (, ), bardziej oficjalnie Kościół parafialny Matki Bożej Gwiazdy Morza () – jest to rzymskokatolicki kościół parafialny w Sliemie na Malcie. Jest to jednocześnie "kościół matka" ( lub "matrice") dla innych kościołów parafialnych w Sliemie i Gżirze, będąc najstarszym tam kościołem parafialnym, zbudowanym w 1878.
Pierwszy kościół.
Początki.
Starania o zbudowanie kościoła rozpoczęły się w 1851, kiedy populacja małej wioski Sliema zaczęła rosnąć. Mieszkańcy wystosowali prośbę do władz religijnych o zgodę na wybudowanie większego kościoła, który sprostałby powiększającej się liczbie wiernych. Zgoda została wydana, z zastrzeżeniem, że nowy kościół ma być pod wezwaniem Nawrócenia św. Pawła Apostoła. Na ten cel władze diecezji podarowały też działkę, na której miał on stanąć(s.6). Projekt świątyni wykonał architekt Giuseppe Bonavia(s.8). Jednakże mieszkańcy wioski mieli mocny kult Matki Bożej i pragnęli, aby mający powstać kościół był poświęcony ich patronce.
Nazwa wioski ma mocne powiązanie z Dziewicą Maryją. Sliema wzięła swą nazwę od XVI-wiecznej kaplicy, która stała na Tigné Point, i była poświęcona Matce Bożej. Kaplica ta była rodzajem latarni morskiej i punktem orientacyjnym, służącym kilku rybakom, żyjącym w tej okolicy. Nazwa ta może być też powiązana z pierwszymi słowami modlitwy "Zdrowaś Maryjo", które po maltańsku brzmią "Sliem Għalik Marija" (wym. "sliem alik marija"). "Sliem" jest maltańskim słowem znaczącym "pokój".
Mieszkańcy wioski postawili na swoim, i 28 kwietnia 1853 wikariusz diecezjalny, kanonik katedry w Mdinie Vincenzo Chappelle położył kamień węgielny pod nowy kościół. Dwa lata później budowa była ukończona, i 11 sierpnia 1855 kościół został, przez kanonika Chappelle, poświęcony "Matce Bożej Gwieździe Morza", potocznie "Stella Maris".
Architektura.
Budynek miał prostą strukturę, bez naw bocznych, kopuły czy dzwonnic. Fasada była prawdopodobnie najbardziej interesującą częścią jego architektury. Była płaska, wysoka na dwie kondygnacje i zwieńczona profilowaniem służącym jako belkowanie, które zdawało się przebiegać wzdłuż obwodu. Jedyne wejście zostało obramowane prostą listwą. Fasada wykazywała duże podobieństwo do tej z kościoła S. Antonio Taumaturgo w Trieście. Przed drzwiami wzniesiono neoklasycystyczny portyk z jońskimi kolumnami, połączonymi belkowaniem nad głowicami, z trójkątnym frontonem, wieńczącym je na całej szerokości. Ponad portykiem na fasadzie znajdowało się półkoliste okno. Kondygnacja ta kończyła się belkowaniem, podobnym do biegnącego poniżej, którego centralna część tworzyła mały łuk, gdzie umieszczony był zegar. Powyżej, na brzegach stały dwie proste konstrukcje, mieszczące niewielkie dzwony(s.7-8).
Kościół parafialny.
Rozbudowa.
Liczba ludności Sliemy wciąż wzrastała, i wkrótce świątynia musiała zostać powiększona. W roku 1873 Andrea Vassallo wykonał projekt rozbudowy kościoła, i prace ruszyły do przodu. Budynek znacznie powiększono i dodano kopułę. W 1878 biskup Carmelo Scicluna poświęcił nowy kościół, i nadał mu status parafialnego, oddzielając od dotychczasowej parafii św. Heleny w Birkirkara.
Wygląd zewnętrzny.
Opisując dzisiejszą architekturę kościoła, można zauważyć, że jest to budynek eklektyczny. To mieszanka elementów z różnych okresów, najbardziej widoczne z nich, to: rzymski, wczesnochrześcijański, renesansowy, wenecki i wiktoriański. Zbudowany jest na planie prostego krzyża łacińskiego, z późnowiktoriańską trzydzielną fasadą, zdominowaną przez dużą centralną wnękę, która jest typowym portykiem w kształcie muszli. Na przecięciu nawy z transeptem, podniesiona na wysokim bębnie, znajduje się stosunkowo płaska kopuła z latarnią na szczycie. Dwa boczne segmenty fasady przechodzą wyżej w bliźniacze dzwonnice. Zdają się one mieć kombinację motywów wczesnochrześcijańskich i renesansowych, takich jak "biforium", które są rozpoznawalne w stylu średniowiecznym. Okna, zarówno na fasadzie, jak i po obu stronach kościoła, dobrze doświetlają wnętrze. Rzeźbione reliefy na szczycie dzwonnic są najbardziej dekoracyjnymi i charakterystycznymi cechami całego budynku. Dwa zewnętrzne segmenty fasady mają wysokość dwóch kondygnacji, i wzmocnione są na rogach czterema pilastrami w stylu doryckim. Przestrzeń frontowa segmentów zdominowana jest przez dwie większe nisze, w których stoją posągi Matki Boskiej oraz św. Józefa, trzymającego Dziecię Jezus. Kościół zbudowano na pochyłym terenie, co zostało zrównoważone dodatkowymi warstwami bloków kamiennych z niżej leżącej strony(s.9).
Dzieła sztuki w kościele.
Przez lata kościół był ozdabiany różnymi dziełami sztuki. Najwartościowsze z nich to malowidła Giuseppe Cali w apsydzie, oraz tytularna figura "Our Lady Stella Maris", przywieziona do Sliemy z Paryża w roku 1891. Pozostałe dzieła sztuki w kościele to (s.22-60):
Zniszczone dzieła cyklu "Life of Virgin" Venuttiego zastąpione zostały obrazami XX-wiecznego włoskiego artysty Mario Caffaro-Rore(s.61). Pendentywy oraz podniebienie kopuły uświetnił w roku 1983 malowidłami maltański artysta Raymond Pitre. Przedstawiają one czterech Ewangelistów (po jednym na każdym pendentywie) oraz, na podniebieniu kopuły, sceny z bohaterskimi kobietami z Biblii(s.64).
W niedzielę 1 marca 1942, podczas nalotu bombowego, niemiecka bomba wpadła do wnętrza kościoła i eksplodowała. Poza zniszczeniami strukturalnymi utracono różne dzieła sztuki, m.in. "Crucifixion" Giuseppe Cali oraz prace Filippo Venutiego(s.36). Dzięki staraniom parafian naprawy rozpoczęły się natychmiast, a do grudnia tego samego roku kościół został częściowo ponownie otwarty.
Święto patronalne.
W trzecią niedzielę sierpnia każdego roku obchodzone jest święto tytularne kościoła "Stella Maris". W procesji, która przechodzi wtedy ulicami Sliemy, niesiona jest m.in. statua Matki Bożej Gwiazdy Morza. Całe miasto bierze wtedy udział w uroczystościach i późniejszej zabawie.
Ochrona dziedzictwa narodowego.
Budynek kościoła "Stella Maris" w Sliemie wpisany został 16 grudnia 2011 na listę National Inventory of the Cultural Property of the Maltese Islands pod numerem 00019.

</doc>
<doc id="4308047" url="https://pl.wikipedia.org/wiki?curid=4308047" title="Bed (singel Nicki Minaj)">
Bed (singel Nicki Minaj)

Bed – utwór amerykańskiej raperki Nicki Minaj z gościnnym udziałem Ariany Grande, wydany 14 czerwca 2018 roku przez wytwórnie Young Money Entertainment oraz Cash Money Records jako drugi singel promujący album „Queen”.
Personel.
Opracowane na podstawie materiału źródłowego.

</doc>
<doc id="4308049" url="https://pl.wikipedia.org/wiki?curid=4308049" title="Bitwa pod Kałuszem">
Bitwa pod Kałuszem

Bitwa pod Kałuszem – bitwa stoczona 14 października 1672 podczas wyprawy Sobieskiego na czambuły tatarskie w ramach wojny polsko-tureckiej (1672–1676).
Opis.
Hetman Jan Sobieski dowiedział się od podjazdu, że Hadży Gerej jest na Zadniestrzu. Kazał zbudować most na stawie komarzeńskim (rozlewisko Wereszczycy). Został on zrobiony w nocy z 10 na 11 października. O świcie przeprawiła się na drugą stronę część wojska. Polskie chorągwie rozbiły zabłąkany czambuł tatarski, liczący 500 Tatarów, wzięli do niewoli kilkunastu jeńców. Wtedy przybył chłop z Hruszowej, który powiedział, że uciekł z kosza Hadżiego Gereja, który idzie z jasyrem i zamierza przekroczyć Dniestr mostem we wsi Mosty. Wojsko koronne ruszyło w kierunku wsi. Wieczorem hetman i jego żołnierze zobaczyli zniszczony most. Polacy spędzili noc nad Dniestrem. Sobieski przeprawił się przez Dniestr przez wielkie chrusty z własną chorągwią pancerną, dragonią i rajtarią. Dzięki pomocy chłopa z Wołoszczy, który za dużą nagrodę obiecał pokazać bród dla wojska, 12 października o świcie Polacy przeprawili się na drugą stronę Dniestru.
Następnie skierowali się do Hruszowej, lecz nie zastali tam Tatarów. Po odpoczynku udali się do Drohobycza. Wojsko zatrzymało się półtora mili od Stryja, pod Gajami. Odpoczywało przez 3 godziny. O północy ruszyli w drogę, przeprawiając się przez rzekę Stryj. 13 października o świcie, kiedy przechodzili przez wieś Stanków omyłkowo ostrzelali ich chłopi biorąc ich za Tatarów. Koło południa minęli Bolechów, z okolicznych zamków do nich strzelano. Stanęli na nocleg za Doliną, koło Rożniatowa. Przybył towarzysz z podjazdu i zawiadomił o znajdującym się niedaleko obozowisku Tatarów. Tego dnia Safa Gerej wraz z 1500–2000 niedobitkami połączył się z Hadżym Gerejem. Hetman wysłał posłańców do Kałusza, Nowicy i Rożniatowa, aby chłopi poszli w nocy do lasów i zrobili zasieki na drogach. Rozkaz chętnie wykonało kilka tysięcy chłopów.
Po północy 14 października żołnierze koronni wyruszyli na wroga. W nocy dogonili Tatarów, a następnie pod Nowicą wyprzedzili ich i zbliżyli się do nich przez doliny i chrusty. Sobieski godzinę po wschodzie słońca zaszedł Tatarów z boku. Od czoła zaatakowały Tatarów kilkuset towarzyszy-ochotników, wydzielonych spod chorągwi, a od tyłu pułk wojewody ruskiego Stanisława Jana Jabłonowskiego. Tatarzy ostrzelali ich z łuków. Następnie ruszyli na nich strażnicy wielki Stefan Bidziński (zm. 1704) i polny Michał Zbrożek, chorąży koronny Mikołaj Hieronim Sieniawski ze swoimi pułkami oraz sam hetman wraz z husarią.
Tatarzy nie wytrzymali starcia z Polakami i próbowali uciekać na boki, powstrzymali ich Jerzy Boruchowski i Michał Kozubski. Tatarzy zsiedli z koni i pieszo zaczęli uciekać w stronę lasów bednarowskich. Czekali tam na nich chłopi z samopałami, drągami i kosami. Hetman skierował im na pomoc dragonów, pachołków i ochotników. Wzięto do niewoli 150 Tatarów (w tym wezyra nuredina sołtana Halisz Aga, koniuszy i podskarbi nuredina, szafarz hański, ośmiu murzów), Kozaków i Turków. Odbito z rąk tatarskich 10 tysięcy jasyru. Według kronikarza Wespazjana Kochowskiego miało zginąć 6 tysięcy Tatarów, z Polaków nikt nie zginął, było kilkunastu rannych towarzyszy i pocztowych. Zwycięstwo wojsk polskich nad Tatarami było możliwe dzięki podzieleniu zgrupowania hetmana Sobieskiego na kilku grup i umiejętnym oskrzydleniu ordyńców.

</doc>
<doc id="4308054" url="https://pl.wikipedia.org/wiki?curid=4308054" title="Criminal Minds">
Criminal Minds



</doc>
<doc id="4308056" url="https://pl.wikipedia.org/wiki?curid=4308056" title="The Closer">
The Closer



</doc>
<doc id="4308057" url="https://pl.wikipedia.org/wiki?curid=4308057" title="Mariola Dwornikowska">
Mariola Dwornikowska

Mariola Teresa Dwornikowska-Dąbrowska (ur. 1 października 1973) – polska menedżerka branży medycznej i urzędniczka państwowa, w latach 2007–2009 podsekretarz stanu w Ministerstwie Zdrowia.
Życiorys.
W 2001 ukończyła studia z zarządzania i marketingu na Akademii Ekonomicznej w Poznaniu. Odbyła również studia podyplomowe: w 2006 z kontroli finansowej i audytu w Wyższej Szkole Bankowej we Wrocławiu oraz na tej samej uczelni w 2017 MBA; absolwentka szkoleń z zakresu zarządzania. Prowadziła także wykłady z finansów, rachunkowości i audytu na studiach podyplomowych w Uniwersytecie Medycznym im. Piastów Śląskich we Wrocławiu oraz z finansowania jednostek służby zdrowia. Zdobyła także certyfikat księgowej, dyplom Ministerstwa Zdrowia z zakresu zarządzania opieką zdrowotną oraz uzyskała uprawnienie do zasiadania w radach nadzorczych.
Pracowała początkowo w rodzinnym przedsiębiorstwie, jako kierownik działu sprzedaży, a następnie jako zastępca głównego księgowego. Następnie związana z branżą medyczną: od 2000 do 2002 była księgową i zastępcą głównego księgowego w Zespole Publicznych Zakładów Opieki Zdrowotnej w Miliczu, w 2002 przez dwa miesiące pracowała także w Dolnośląskiej Regionalnej Kasie Chorych. W latach 2002–2006 była również główną księgową Wojewódzkiego Szpitala Specjalistycznego w Legnicy. W 2006 została wicedyrektorką do spraw finansowych w Akademickim Szpitalu Klinicznym im. Jana Mikulicza-Radeckiego we Wrocławiu. Przeprowadzała restrukturyzacje i kontrole w placówkach ochrony zdrowia, zasiadała w radach nadzorczych i uczestniczyła w projekcie Banku Światowego jako konsultantka ds. kosztów.
12 grudnia 2007 powołana na stanowisko podsekretarz stanu w Ministerstwie Zdrowia, odpowiedzialnego za budżet i fundusze unijne. Odwołana ze stanowiska 3 kwietnia 2009. Powróciła następnie na stanowisko wicedyrektorki szpitala uniwersyteckiego, założyła przedsiębiorstwo z branży konsultingowej, a także od 2009 do 2010 była pełnomocniczką rektora Uniwersytetu Medycznego we Wrocławiu ds. wdrożenia zarządzania strategicznego.

</doc>
<doc id="4308058" url="https://pl.wikipedia.org/wiki?curid=4308058" title="Innoko">
Innoko

Innoko (ang. "Innoko River") – rzeka w Stanach Zjednoczonych, w zachodniej części stanu Alaska, w okręgu Yukon–Koyukuk, dopływ rzeki Jukon. Długość rzeki wynosi około 800 km, a powierzchnia dorzecza – 6500 km².
Źródło rzeki znajduje się na południe od góry Cloudy Mountain, w paśmie Kuskokwim. W górnym biegu płynie w kierunku północnym, po czym kieruje się na południowy zachód. Do rzeki Jukon uchodzi na wschód od miejscowości Holy Cross, na wysokości 8 m n.p.m..
Rzeka przepływa przez rezerwat przyrody Innoko National Wildlife Refuge, a jej dolina jest niemal całkowicie nienaruszona przez działalność człowieka.

</doc>
<doc id="4308060" url="https://pl.wikipedia.org/wiki?curid=4308060" title="Jack McLoughlin">
Jack McLoughlin

Jack Alan McLoughlin (ur. 1 lutego 1995 w Brisbane) – australijski pływak specjalizujący się w stylu dowolnym, wicemistrz olimpijski, złoty medalista igrzysk Wspólnoty Narodów (2018).
Kariera.
W 2016 roku podczas igrzysk olimpijskich w Rio de Janeiro na dystansie 1500 m stylem dowolnym z czasem 14:56,02 min zajął dziewiąte miejsce i nie zakwalifikował się do finału.
Rok później, na mistrzostwach świata w Budapeszcie uplasował się na 11. pozycji w konkurencji 1500 m stylem dowolnym (15:01,55 min). Na 800 m stylem dowolnym był trzynasty (7:53,51 min).
Podczas igrzysk Wspólnoty Narodów w Gold Coast w 2018 roku zdobył złoty medal na 1500 m stylem dowolnym, uzyskawszy czas 14:47,09 min. Wywalczył również srebro na 400 m tym samym stylem (3:45,21 min).

</doc>
<doc id="4308074" url="https://pl.wikipedia.org/wiki?curid=4308074" title="Republika Macedonii Północnej">
Republika Macedonii Północnej



</doc>
<doc id="4308075" url="https://pl.wikipedia.org/wiki?curid=4308075" title="Emily Rios">
Emily Rios

Emily Clara Rios (ur. 27 kwietnia 1989 w Los Angeles) – amerykańska aktorka, która wystąpiła m.in. w filmie "Gdyby ulica Beale umiała mówić" oraz serialach "Breaking Bad", "" i "Snowfall".

</doc>
<doc id="4308076" url="https://pl.wikipedia.org/wiki?curid=4308076" title="Andrew Cooper">
Andrew Cooper

Andrew Dollman Cooper (ur. 23 grudnia 1964) – australijski wioślarz. Złoty medalista olimpijski z Barcelony.
Brał udział w dwóch igrzyskach (IO 88, IO 92). W Barcelonie zwyciężył w czwórce bez sternika, triumfowała osada w składzie James Tomkins, Nick Green i Mike McKay. Zdobył dwa złote medale mistrzostw świata: w ósemce w 1986 i w czwórce bez sternika w 1991. 

</doc>
<doc id="4308077" url="https://pl.wikipedia.org/wiki?curid=4308077" title="Georgia Bohl">
Georgia Bohl

Georgia Bohl (ur. 11 kwietnia 1997 w Brisbane) – australijska pływaczka specjalizująca się w stylu klasycznym, medalistka igrzysk Wspólnoty Narodów (2018).
Kariera.
W 2016 roku na igrzyskach olimpijskich w Rio de Janeiro zajęła 22. miejsce w konkurencji 200 m stylem klasycznym, uzyskawszy czas 2:28,24 min. Na dystansie dwukrotnie krótszym uplasowała się na 24. pozycji (1:07,96 min).
Dwa lata później, podczas igrzysk Wspólnoty Narodów w Gold Coast zdobyła złoty medal w sztafecie 4 × 100 m stylem zmiennym i brąz na 100 m stylem klasycznym (1:07,22 min). W konkurencji 50 m stylem klasycznym była szósta (30,88 s).

</doc>
<doc id="4308081" url="https://pl.wikipedia.org/wiki?curid=4308081" title="Tavignano">
Tavignano

Tavignano (kors. "Tavignanu") – rzeka we Francji, na Korsyce, w departamencie Górna Korsyka. Długość rzeki wynosi 88,7 km, a powierzchnia jej dorzecza 693 km².
Źródło rzeki znajduje się na zboczu szczytu Bocca a Reta, w środkowej części wyspy. Rzeka płynie w kierunku wschodnim i południowo-wschodnim. Uchodzi do Morza Tyrreńskiego na terenie gminy Aléria.
Nad rzeką położone jest miasto Corte.

</doc>
<doc id="4308089" url="https://pl.wikipedia.org/wiki?curid=4308089" title="Artur Ławniczak">
Artur Ławniczak

Artur Jerzy Ławniczak (ur. 4 maja 1972 w Pankach) – polski polityk, samorządowiec, menedżer i urzędnik państwowy, w latach 2002–2006 prezes Związku Młodzieży Wiejskiej, w latach 2007–2010 podsekretarz stanu w Ministerstwie Rolnictwa i Rozwoju Wsi, od 2010 burmistrz Szadku.
Życiorys.
W 1992 ukończył technikum mechanizacji rolnictwa w Kłobucku. W 1997 został magistrem inżynierem techniki rolniczej i leśnej na Akademii Rolniczej we Wrocławiu. Ukończył szkolenia z zakresu zarządzania oraz audytu w Szwecji i Belgii, w 2000 zdał egzamin na członka rady nadzorczej spółki Skarbu Państwa.
Od 1997 do 1999 pracował jako specjalista ds. marketingu, następnie od 1999 do 2000 kierował sprzedażą maszyn i urządzeń rolniczych na terenie południowej Polski. W latach 2000–2002 pracował jako menedżer oraz audytor. Od 2002 do 2003 pozostawał doradcą ministra rolnictwa i rozwoju wsi, następnie do 2006 był radcą oraz głównym specjalistą w Biurze Organizacyjno-Prawnym Kasy Rolniczego Ubezpieczenia Społecznego. W 2006 kierował Funduszem Składkowym KRUS. W latach 2006–2007 kierował biurem Izby Rolniczej Województwa Łódzkiego.
Uczestniczył jednocześnie w różnych programach unijnych jako koordynator i ekspert (m.in. w programie PHARE na Węgrzech), zasiadał w radach Urzędu Komitetu Integracji Europejskiej powiązanych z rolnictwem i młodzieżą. Wstąpił do Polskiego Stronnictwa Ludowego, a od drugiej klasy technikum do Związku Młodzieży Wiejskiej. Od 20 kwietnia 2002 do 4 marca 2006 pozostawał prezesem zarządu ZMW. W 2007 został przewodniczącym Związku Zawodowego Centrum Narodowe Młodych Rolników. Był także prezesem Fundacji Pomocy Programów dla Rolnictwa. W wyborach parlamentarnych w 2011 bezskutecznie ubiegał się o mandat posła w okręgu nr 11, zdobywając 1433 głosy. Ponownie bez powodzenia wystartował w tym samym okręgu w wyborach w 2015.
20 grudnia 2007 powołany na stanowisko podsekretarza stanu w Ministerstwie Rolnictwa i Rozwoju Wsi. Odszedł ze stanowiska 13 grudnia 2010 w związku z wyborem na burmistrza gminy Szadek (uzyskał też wówczas mandat radnego sejmiku łódzkiego, którego nie objął). Ponownie wybierany na to stanowisko w 2014 i 2018 (dwukrotnie w pierwszej turze).

</doc>
<doc id="4308102" url="https://pl.wikipedia.org/wiki?curid=4308102" title="Ichaku Gajdarbiekow">
Ichaku Gajdarbiekow

Ichaku Gajdarbiekowicz Gajdarbiekow (ros. Ихаку Гайдарбекович Гайдарбеков; ur. 8 czerwca 1951) – radziecki zapaśnik startujący w stylu wolnym.
Mistrz Europy w 1975; drugi w 1978 i trzeci w 1977. Pierwszy w Pucharze Świata w 1978 roku.
Wicemistrz ZSRR w 1975; trzeci w 1974 i 1978 roku.

</doc>
<doc id="4308105" url="https://pl.wikipedia.org/wiki?curid=4308105" title="Ihaki Gaidarbekov">
Ihaki Gaidarbekov



</doc>
<doc id="4308107" url="https://pl.wikipedia.org/wiki?curid=4308107" title="Raimundos">
Raimundos

Raimundos – brazylijski zespół wykonujący muzykę z gatunku punk rock, hardcore oraz metal alternatywny, powstały w 1987 roku w Brasílii. Muzycy wykazują się specyficznym poczuciem humoru, nawiązując w tekstach do seksualności czy też skatologii poprzez ich dwuznaczność.
Historia.
Grupa nagrała swoją pierwszą płytę demo w 1993 roku, zyskując zaproszenia do brazylijskiej MTV oraz na festiwale takie jak Juntatribo czy M2000 Summer Concerts, gdzie zdobyli narodową sławę, grając przed 80-tysięczną widownią. Rok później ukazał się pierwszy album "Raimundos" promowany przez singiel "Selim" w radiach. W 1995 rozpoczęli międzynarodowe trasy koncertowe wraz z wydaniem drugiej studyjnej płyty "Lavô Tá Novo". W czasie trasy trzeciego albumu – "Lapadas Do Povo" – doszło do tragicznego wypadku, w którym zginęło ośmiu fanów zespołu. Raimundos wrócił na scenę dwa miesiące później. Przed wydaniem "Só No Forévis" w 1999 roku skradziono 100 tysięcy pierwszych kopii albumu, co przesunęło datę wydania o tydzień. Singiel "Mulher de Fases" wygrał nagrodę roku Escolha da Audiência.
W 2001 roku zespół opuścił główny wokalista Rodolfo Abrantes, będąc zastąpionym przez dotychczasowego wokalistę wspierającego i wcześniejszego perkusistę Digão. Od tego czasu Raimundos nagrał trzy studyjne albumy – "Éramos Quatro" (2001), "Kavookavala" (2002) oraz po dwunastoletniej przerwie "Cantigas de Roda" (2014).

</doc>
<doc id="4308108" url="https://pl.wikipedia.org/wiki?curid=4308108" title="Joanna Schmid">
Joanna Schmid

Joanna Ewelina Schmid (ur. 1 lipca 1970 w Dzierżonowie) – polska prawnik, menedżer i urzędnik państwowy, w latach 2008–2010 podsekretarz stanu w Ministerstwie Skarbu Państwa.
Życiorys.
W 1994 ukończyła studia na Wydziale Prawa Uniwersytetu Śląskiego. Ukończyła również studia podyplomowe: w 1996 z działania banków komercyjnych na Akademii Ekonomicznej w Katowicach, w 2000 studia typu MBA w Szkole Głównej Handlowej, w 2003 tamże z zarządzania przedsiębiorstwem w warunkach integracji europejskiej i w 2004 z zakresu rachunkowości i podatków w Uniwersytecie Warszawskim. Ukończyła także seminaria i szkolenia z zakresu finansów i zarządzania. Otrzymała certyfikat księgowy oraz ukończyła kurs dla kandydatów dla członków rad nadzorczych w jednoosobowych spółkach Skarbu Państwa.
Do 1994 pracowała jako inspektor w Agrobanku. W latach 1994–2001 pracowała jako specjalista i menedżer w ING Banku Śląskim. Od 1998 do 2000 była dyrektorem biura grupy inwestycyjnej, a od 1999 do 2001 pracowała w biurze przekształceń własnościowych. W latach 2001–2007 pozostawała wiceprezesem zarządu Funduszu Górnośląskiego do spraw finansowo-operacyjnych. Należała do organów powiązanych z finansami, m.in. była członkiem Komisji ds. Funduszy Strukturalnych przy Wojewodzie Śląskim i zasiadała Business Center Club. Pracowała jako członek rad nadzorczych kilku przedsiębiorstw, głównie z branży finansowej i produkcyjnej (m.in. Beef-San). Przewodniczyła również radzie nadzorczej Domu Maklerskiego Elimar.
26 marca 2008 powołana na stanowisko podsekretarza stanu w Ministerstwie Skarbu Państwa, odpowiedzialnego za sektor bankowy, instytucje rynku kapitałowego i finansowego, Giełdę Papierów Wartościowych i drobne podmioty. Odwołana z funkcji 20 sierpnia 2010. W październiku 2010 została wiceprezesem Tauronu.

</doc>
<doc id="4308120" url="https://pl.wikipedia.org/wiki?curid=4308120" title="Grupa Stress. Nagrania radiowe z lat 1972-1979">
Grupa Stress. Nagrania radiowe z lat 1972-1979



</doc>
<doc id="4308133" url="https://pl.wikipedia.org/wiki?curid=4308133" title="Bastion Wiebego">
Bastion Wiebego

Bastion Wiebego (również: Bastion Góra, niem. "Bastion Wiebe", "Bastion Berg") – element nowożytnych fortyfikacji Starego Przedmieścia w Gdańsku pod postacią bastionu. Jego budowa w XVII wieku to wczesny przykład wykorzystania kolei linowej. Do dzisiejszych czasów zachowały się relikty budowli.
Historia.
Bastion Wiebego położony był w ciągu zachodnich wałów Starego Przedmieścia, pomiędzy Bastionem Kot (od północy), a Bastionem św. Gertrudy (od południa). Obecnie w jego miejscu znajduje się Wiadukt Biskupia Górka oraz parking przed pomorskim urzędem marszałkowskim i wojewódzkim. 
Pod koniec XV wieku w tym miejscu wzniesiono uzbrojoną w działa Basztę Nową, która miała osłaniać Stare Przedmieście od południa. Był to w tamtym czasie newralgiczny, południowo-zachodni kraniec miejskich fortyfikacji, dlatego baszta została w latach 30. XVI wieku wzmocniona poprzez usypanie dookoła niej ziemnego Rondela Przedmiejskiego o kształcie ściętego stożka. Rondel był poprzedzony fosą w poziomie której istniała palisada chroniona przez dwa kojce. W przedpiersiu rondela znajdowały się otwory strzeleckie. Na przełomie XVI i XVII wieku modernizację fortyfikacji na tym odcinku prowadził niderlandzki architekt Antoni van Obberghen, który przekształcił Rondel Przedmiejski w bastion typu nowowłoskiego, zwany wówczas Bastionem Góra (Berg), podobny do powstałego wcześniej Bastionu Karowego. Następnie wzniósł też sąsiadujące bastiony – św. Gertrudy i Bastion Kot.
Docelowy kształt bastion osiągnął w połowie lat 40. XVII wieku, kiedy został podwyższony. Pracami kierował inżynier niderlandzkiego pochodzenia Adam Wiebe, który do usypywania bastionu wykorzystał w 1644 roku innowacyjny wówczas mechanizm kolei linowej – ziemia czerpana była na przeciwległej względem bastionu Biskupiej Górce i dostarczana na szczyt bastionu w specjalnych koszach, transportowanych po linach umieszczonych na podporach, ponad przeszkodami w postaci Kanału Raduni i miejskiej fosy. Mechanizm ten był napędzany przez kierat z czterema końmi. Innowacyjność tego urządzenia została dostrzeżona w państwach zachodniej Europy. 
Od 1645 roku do bastionu przylegała Mała Zbrojownia. Na skutek podwyższenia bastionu, pod ziemią znalazły się pozostałości Baszty Nowej, które służyły jako magazyn prochowy. Bastion posiadał dwukondygnacyjny nadszaniec oraz poterny i kazamaty, połączone mostem nad fosą i Kanałem Raduni z podziemnym wejściem do redity koszarowej na Biskupiej Górce. W drugiej połowie XIX wieku obiekt uległ przekształceniom w postaci budowy laboratorium amunicyjnego, usytuowanego przy wejściu do poterny. 
Bastion został zniwelowany w latach 1895-1897. Pod ziemią pozostawiono krótki odcinek poterny oraz obiekty dobudowane w XIX wieku, a także fundamenty Baszty Nowej. Ulica powstała na jego miejscu (dzisiejsza ul. Okopowa) nosiła pierwotnie nazwę "Wiebenwall" (Wał Wiebego). W 2018 roku podczas budowy nowego Wiaduktu Biskupia Górka oraz parkingu piętrowego przed urzędem marszałkowskim i wojewódzkim odkryto zachowane w ziemi relikty Bastionu Wiebego oraz Baszty Nowej. Zostały one wyeksponowane na poziomie pod parkingiem.

</doc>
<doc id="4308141" url="https://pl.wikipedia.org/wiki?curid=4308141" title="Zbączysko">
Zbączysko

Zbączysko lub Zamczysko – wzgórze o wysokości 466 m n.p.m. w obrębie miejscowości Ryczów w województwie śląskim, w powiecie zawierciańskim, w gminie Ogrodzieniec. W opracowaniach turystycznych lokalizowane jest w Paśmie Smoleńsko-Niegowonickim, w podziale fizyczno-geograficznym Polski według Jerzego Kondrackiego znajduje się na Wyżynie Ryczowskiej wchodzącej w skład Wyżyny Częstochowskiej. 
Wzgórze jest całkowicie porośnięte lasem, ale ma skalisty wierzchołek i jest w nim kilka wapiennych ostańców. Największy z nich to ostaniec Ząbczysko o wysokości 18 m. Jest on jednym z obiektów wspinaczkowych w Ryczowskim Mikroregionie Skałkowym. W skałach znajduje się wiele obiektów jaskiniowych: Jaskinia w Zamczysku, Rura w Zamczysku, Schronisko w Zamczysku Pierwsze, Schronisko w Zamczysku Drugie, Schronisko w Zamczysku Trzecie, Schronisko w Zamczysku Czwarte, Schronisko w Zamczysku Piąte, Schronisko w Zamczysku Szóste.
U północno-wschodnich podnóży Zbączyska dawniej znajdowała się osada, na mapie z 1850 r. opisana jako leśniczówka, na niemieckiej mapie z przełomu XIX i XX wieku jako leśniczówka Łazy, zaś na mapie WIG z 1935 r. jako gajówka Psiarskie. W listopadzie 1914 roku w lasach otaczających tę osadę toczyły się walki między wojskami rosyjskimi i austro-węgierskimi. Pozostały po nich okopy, których dobrze zachowane pozostałości w wielu miejscach są jeszcze widoczne. Przy okopach tych pomiędzy Zamczyskiem a Kaczmarkową Skałą na drzewach znajdują się dwie szafkowe kapliczki. W gajówce Psiarskie w 1944 roku przez kilka miesięcy działała kuchnia oddziału AK, a w otaczających ją lasach stacjonował oddział AK Surowiec.
Północnymi zboczami Zbączyska prowadzi szlak turystyki rowerowej i pieszej

</doc>
<doc id="4308143" url="https://pl.wikipedia.org/wiki?curid=4308143" title="Słoń (Ryczów)">
Słoń (Ryczów)

Słoń – skała na Wielkim Grochowcu w miejscowości Ryczów w województwie śląskim, w powiecie zawierciańskim, w gminie Ogrodzieniec. Słoń to główny wierzchołek Wielkiego Grochowca i największa jego ściana. Znajduje się na nim niewielki metalowy krzyż. Pozostałe skały Wielkiego Grochowca to Nosorożec i Tapir znajdujące się na przedłużeniu północnej jego grzędy. Cały masyw Wielkiego Grochowca należy do tzw. Ryczowskiego Mikroregionu Skałkowego na Wyżynie Częstochowskiej. Jest łatwo dostępny, znajduje się w odległości około 270 m od drogi z Ryczowa do Żelazka, na łąkach poza zabudowanym obszarem Ryczowa. Znajduje się na terenie otwartym i jest widoczny z tej drogi.
Drogi wspinaczkowe.
Jest bardzo popularnym celem wspinaczki. Zbudowany jest z wapieni, ma pionowe lub przewieszone ściany o wysokości 8–20 m. Występują w nim takie formacje skalne jak filar, komin i zacięcie. Wspinacze poprowadzili na nim 23 drogi wspinaczkowe o trudności od III+ do VI.5 w skali trudności Kurtyki. Wszystkie na ścianie o zachodniej wystawie. Niemal wszystkie mają zamontowane stałe punkty asekuracyjne: ringi (r) i stanowiska zjazdowe (st) lub ring zjazdowy (rz).

</doc>
<doc id="4308145" url="https://pl.wikipedia.org/wiki?curid=4308145" title="Kaczmarkowa Skała">
Kaczmarkowa Skała

Kaczmarkowa Skała – skała i wzniesienie o wysokości 478 m n.p.m. w obrębie wsi Złożeniec w województwie śląskim, powiecie zawierciańskim. Znajduje się pomiędzy zabudowanymi obszarami miejscowości Ryczów i Złożeniec. W opracowaniach turystycznych Kaczmarkowa Skała lokalizowana jest w Paśmie Smoleńsko-Niegowonickim, w podziale fizycznogeograficznym Polski według Jerzego Kondrackiego znajduje się na Wyżynie Ryczowskiej wchodzącej w skład Wyżyny Częstochowskiej.
Kaczmarkowa Skała znajduje się w północno-wschodnim grzbiecie Ruskiej Góry i jest całkowicie porośnięta lasem. Jest w nim kilka wapiennych ostańców, a w nich dwie jaskinie: Jaskinia z Drzewem i Jaskinia Mała Mamutowa.

</doc>
<doc id="4308151" url="https://pl.wikipedia.org/wiki?curid=4308151" title="Jan Głębocki">
Jan Głębocki



</doc>
<doc id="4308156" url="https://pl.wikipedia.org/wiki?curid=4308156" title="Just Right">
Just Right

Just Right – trzeci minialbum południowokoreańskiej grupy Got7, wydany 13 lipca 2015 roku przez JYP Entertainment i dystrybuowany przez KT Music. Płytę promował główny singel „Just right”. Sprzedał się w nakładzie egzemplarzy w Korei Południowej (stan na luty 2018).
Minialbum został wydany ponownie 24 grudnia 2015 roku jako limitowany USB album, w siedmiu wersjach.

</doc>
<doc id="4308163" url="https://pl.wikipedia.org/wiki?curid=4308163" title="Louise McPaul-Currey">
Louise McPaul-Currey



</doc>
<doc id="4308169" url="https://pl.wikipedia.org/wiki?curid=4308169" title="Ignacy Łempicki (generał)">
Ignacy Łempicki (generał)

Ignacy Czesław Łempicki herbu Junosza – generał major wojsk koronnych, generał adiutant królewski, oficjalista Komisji Wojskowej.
Życiorys.
Syn Jana Łempickiego, pułkownika wojsk koronnych; i Antoniny Dudassy, córki Gabryela Dudassy, pułkownika piechoty węgierskiej.
Major w regimencie pieszym łanowym w 1766 roku. Poseł ziemi zakroczymskiej na sejm 1767 roku. W załączniku do depeszy z 2 października 1767 roku do prezydenta Kolegium Spraw Zagranicznych Imperium Rosyjskiego Nikity Panina, poseł rosyjski Nikołaj Repnin określił go jako posła właściwego dla realizacji rosyjskich planów na sejmie 1767 roku za którego odpowiada król.
Żonaty z Marianną Hiż (córką pułkownika gwardii koronnej Jana Wilhelma Hiża), miał syna Ignacego (ur. 1766) i córkę Eufemię.

</doc>
<doc id="4308173" url="https://pl.wikipedia.org/wiki?curid=4308173" title="Ignacy Łempicki">
Ignacy Łempicki



</doc>
<doc id="4308176" url="https://pl.wikipedia.org/wiki?curid=4308176" title="Eileen Ingham">
Eileen Ingham

Eileen Ingham (ur. w Manchesterze) – brytyjska immunolog, profesor immunologii na Uniwersytecie Leeds.
Od czasów szkolnych zainteresowana biologią, w Leeds studiowała początkowo genetykę i zoologię, ale szybko zmieniła kierunek na mikrobiologię i biochemię. Po studiach zajęła się chorobami zapalnymi skóry. Doktoryzowała się w 1979 r. na Uniwersytecie Leeds. W 1992 r. podjęła współpracę z bioinżynierem Johnem Fisherem. Wraz z Fisherem przez ponad 20 lat zajmowała się technikami decelluryzacji tkanek do celów transplantologii, za tę pracę zostali w 2018 r. wspólnie nominowani do nagrody Euoropean Inventor Avard w kategorii badania.
Na Uniwersytecie w Leeds była twórcą Instytutu Inżynierii Medycznej i Biologicznej. W 2011 r. UK Resource Centre for Women in Science, Engineering and Technology przyznało jej tytuł "Kobiety o Wyróżniających Osiągnięciach". Autorka ponad 270 prac naukowych, z czego ponad 200 poświęconych regeneracji tkanek.

</doc>
<doc id="4308180" url="https://pl.wikipedia.org/wiki?curid=4308180" title="Andrew Landenberger">
Andrew Landenberger

Andrew Landenberger (ur. 15 września 1968) – australijski żeglarz sportowy. Srebrny medalista olimpijski z Atlanty.
Zawody w 1996 były jego jedynymi igrzyskami olimpijskimi. Srebrny medal zdobył w klasie Tornado. Wspólnie z nim płynął Mitch Booth. Pływał również w innych klasach (m.in. Star) oraz mieszkał w Niemczech.

</doc>
<doc id="4308186" url="https://pl.wikipedia.org/wiki?curid=4308186" title="Oddział „Ulica Pomorska”">
Oddział „Ulica Pomorska”



</doc>
<doc id="4308187" url="https://pl.wikipedia.org/wiki?curid=4308187" title="Matthew Jurman">
Matthew Jurman

Matthew Jurman (ur. 8 grudnia 1989 w Wollongong) – australijski piłkarz pochodzenia chorwackiego grający na pozycji obrońcy. Od 2018 roku jest zawodnikiem saudyjskiego klubu Ittihad FC.
Życiorys.
Kariera klubowa.
W czasach juniorskich trenował w Australian Institute of Sport i Sydney FC. W 2008 roku dołączył do seniorskiego zespołu tego drugiego. W sezonie 2009/2010 zdobył wraz z nim mistrzostwo Australii. 2 marca 2011 po raz pierwszy wystąpił w Azjatyckiej Lidze Mistrzów – miało to miejsce w zremisowanym 0:0 meczu z koreańskim Suwon Samsung Bluewings. 1 lipca 2011 dołączył na zasadzie wolnego transferu do Brisbane Roar FC. W barwach Brisbane rozegrał w sumie 33 mecze ligowe, a w sezonie 2011/2012 po raz drugi został mistrzem kraju. 1 lipca 2013 powrócił do Sydney. W sezonie 2016/2017 trzeci raz w karierze świętował zdobycie mistrzostwa Australii. 3 stycznia 2017 został piłkarzem Suwon Samsung Bluewings. W rozgrywkach K League 1 zadebiutował 11 marca 2017 w przegranym 0:2 spotkaniu z Jeonbuk Motors. 9 lipca 2018 odszedł do saudyjskiego Ittihad FC.
Kariera reprezentacyjna.
W reprezentacji Australii zadebiutował 5 października 2017 w zremisowanym 1:1 meczu z Syrią rozegranym w ramach eliminacji do Mistrzostw Świata 2018. Został powołany do kadry na ten turniej.

</doc>
<doc id="4308188" url="https://pl.wikipedia.org/wiki?curid=4308188" title="Kristaq Dollaku">
Kristaq Dollaku

Kristaq Dollaku (ur. 19 lipca 1925 w Korczy, zm. 2004 w Tiranie) – albański inżynier i działacz komunistyczny, minister przemysłu lekkiego i spożywczego w latach 1977-1980.
Życiorys.
Po ukończeniu szkoły powszechnej w Korczy kontynuował naukę w szkole pedagogicznej w Elbasanie. Po ukończeniu szkoły w 1943 pozostawał bez pracy. W 1944 wstąpił do Komunistycznej Partii Albanii. W latach 1944-1945 żołnierz w XV Brygadzie Armii Wyzwolenia Narodowego. Po zdobyciu władzy przez komunistów znalazł się w komitecie centralnym organizacji młodzieżowej i prowadził działalność organizacyjną w Elbasanie. W 1946 rozpoczął pracę w ministerstwie spraw zagranicznych, obejmując kierownictwo jednej z sekcji. Od września 1947 do października 1948 był osobistym sekretarzem premiera Envera Hodży. W roku 1948 wyjechał do Moskwy, gdzie ukończył studia z zakresu inżynierii materiałowej. Po powrocie do kraju w 1953 pracował jako inżynier w Kombinacie Tekstylnym im. Józefa Stalina w Tiranie, by w latach 1956-1964 objąć stanowisko głównego inżyniera w tym kombinacie. W latach 1964-1966 i 1970-1975 kierował Kombinatem Tekstylnym im. Mao Zedonga w Beracie. W 1966 objął stanowisko wiceministra w resorcie przemysłu lekkiego i spożywczego. W 1977 objął kierownictwo tego resortu w sytuacji narastającego kryzysu zaopatrzeniowego w Albanii. Po odejściu z ministerstwa w 1980 został dyrektorem Kombinatu Tekstylnego im. Stalina w Tiranie.
W latach 1966-1982 zasiadał w Zgromadzeniu Ludowym. Od 1948 członek Albańskiej Partii Pracy, w latach 1966-1981 członek Komitetu Centralnego partii. W latach 1973–1976 studiował filozofię i ekonomię polityczną w Wyższej Szkole Partyjnej im. Lenina w Tiranie. W latach 1975-1976 kierował organizacją partyjną w Beracie, a w latach 1976-1977 w Korczy.
Imię Kristaqa Dollaku nosi jedna z ulic w Tiranie.

</doc>
<doc id="4308190" url="https://pl.wikipedia.org/wiki?curid=4308190" title="Eighty Mile Beach">
Eighty Mile Beach

Eighty Mile Beach, 80-mile Beach – plaża nad Oceanem Indyjskim, rozciągająca się wzdłuż północno-zachodniego wybrzeża Australii, między miastami Broome a Port Hedland.
Plaża ma długość 220 km. 7 czerwca 1990 roku około 1750 kilometrów kwadratowych plaży i przyległych lądów, a także bagna Mandory, objętych zostało ochroną międzynarodowej konwencji ramsarskiej. Jest to jedno z istotnych miejsc dla migrujących ptaków brzegowych lub brodzących w Australii.
Flora.
Wydmy wzdłuż plaży porastane są przez "Spinifex longifolius" i "Crotalaria cunninghamii". Najliczniejsze gatunki traw występujące na terenie plaży to "Whiteochloa airoides" i "Triodia epactia". Trawiaste tereny śródlądowe zostały silnie zmodyfikowane przez intensywny wypas bydła i zdominowane zostały przez introdukowaną trawę "Cenchrus ciliaris".
Fauna.
Główną wartością ochronną Eighty Mile Beach jest obecność bardzo dużej liczby ptaków brzegowych, dla których jest to jeden z najważniejszych obszarów postojowych. Przebywają tutaj takie ptaki jak: biegus wielki, rybitwa wielkodzioba, szlamnik zwyczajny, biegus rdzawy, biegus krzywodzioby, biegus rdzawoszyi, sieweczka pustynna, "Charadrius veredus", biegus ostrosterny, "Numenius minutus".

</doc>
<doc id="4308191" url="https://pl.wikipedia.org/wiki?curid=4308191" title="David Giles">
David Giles

 David James Giles (ur. 27 listopada 1964) – australijski żeglarz sportowy. Brązowy medalista olimpijski z Atlanty.
Brał udział w czterech igrzyskach (IO 92, IO 96, IO 00, IO 04). Brązowy medal w Atlancie zdobył w klasie Star. Wspólnie z nim płynął Colin Beashel. W 1998 wspólnie zdobyli mistrzostwo świata, w 1999 zostali mistrzami Europy. W 1993 i 1995 był mistrzem globu w klasie Etchells.

</doc>
<doc id="4308199" url="https://pl.wikipedia.org/wiki?curid=4308199" title="Western Sydney Wanderers">
Western Sydney Wanderers



</doc>
<doc id="4308200" url="https://pl.wikipedia.org/wiki?curid=4308200" title="Kupetinci">
Kupetinci

Kupetinci – wieś w Słowenii, w gminie Sveti Jurij ob Ščavnici. 1 stycznia 2017 liczyła 65 mieszkańców.

</doc>
<doc id="4308203" url="https://pl.wikipedia.org/wiki?curid=4308203" title="Chryzostom (Anagnostopulos)">
Chryzostom (Anagnostopulos)

Chryzostom, imię świeckie Panajotis Anagnastopulos (ur. 1933 w Serrai) – duchowny prawosławny w jurysdykcji Patriarchatu Konstantynopola, od 1978 tytularny biskup Rodostolos. 
Życiorys.
Od 1950 był mnichem na Athos. Święcenia prezbiteratu przyjął w 1965. Chirotonię biskupią otrzymał 22 kwietnia 1978. Działając w imieniu patriarchy stale przebywa w Wielkiej Ławrze na górze Athos. 

</doc>
<doc id="4308204" url="https://pl.wikipedia.org/wiki?curid=4308204" title="Josh Risdon">
Josh Risdon

Joshua „Josh” Risdon (ur. 27 lipca 1992 w Bunbury) – australijski piłkarz grający na pozycji obrońcy. Od 2017 roku jest zawodnikiem Western Sydney Wanderers FC.
Życiorys.
Kariera klubowa.
W czasach juniorskich trenował w m.in. w Football West National Training Centre i Perth Glory. Do pierwszego zespołu tego drugiego dołączył w 2010 roku. W A-League zadebiutował 28 listopada 2010 w zremisowanym 1:1 meczu z Northern Fury FC. W barwach Perth rozegrał 134 mecze ligowe, w których strzelił dwie bramki. 1 lipca 2017 dołączył na zasadzie wolnego transferu do Western Sydney Wanderers FC.
Kariera reprezentacyjna.
W reprezentacji Australii zadebiutował 17 listopada 2015 w wygranym 4:0 meczu z Bangladeszem. Został powołany do kadry na Mistrzostwa Świata 2018.

</doc>
<doc id="4308206" url="https://pl.wikipedia.org/wiki?curid=4308206" title="Joshua Risdon">
Joshua Risdon



</doc>
<doc id="4308208" url="https://pl.wikipedia.org/wiki?curid=4308208" title="Stanisław Karwowski">
Stanisław Karwowski



</doc>
<doc id="4308215" url="https://pl.wikipedia.org/wiki?curid=4308215" title="Grażyna Wyszomirska">
Grażyna Wyszomirska

Grażyna Wyszomirska (ur. 5 grudnia 1919 w Wieluniu, zm. 7 grudnia 2000 w Poznaniu) – polska artystka fotograf, uhonorowana tytułem Artiste FIAP (AFIAP). Członkini Okręgu Wielkopolskiego Związku Polskich Artystów Fotografików. Członkini Polskiego Towarzystwa Fotograficznego. Członkini Poznańskiego Towarzystwa Fotograficznego.
Życiorys.
Grażyna Wyszomirska związana z wielkopolskim środowiskiem fotograficznym – od 1926 roku mieszkała w Poznaniu. Od 1954 roku pracowała jako fotograf teatralny. Od 1964 roku do 1971 zajmowała się realizacją dokumentacji fotograficznej z przedstawień teatralnych Teatru Polskiego we Wrocławiu. Pokłosiem te pracy jest około 800 fotografii – z przedstawień teatralnych, portretów aktorów oraz zdjęć zrobionych "za kulisami". Współpracowała z Operą na Zamku w Szczecinie oraz wieloma innymi teatrami dramatycznymi i muzycznymi (m.in. w Gnieźnie, Gorzowie Wielkopolskim, Jeleniej Górze, Słupsku i Poznaniu). Jej fotografie były publikowane w wielu almanachach, albumach teatralnych, baletowych oraz wydawnictwach muzycznych (Arkady, PWN, Wydawnictwo Poznańskie, WAG).
Grażyna Wyszomirska jest aktorką 15 wystaw indywidualnych oraz wielu wystaw zespołowych, zbiorowych, krajowych i międzynarodowych – w Polsce i za granicą. Brała aktywny udział w Międzynarodowych Salonach Fotograficznych, organizowanych pod patronatem FIAP, zdobywając wiele akceptacji, wyróżnień, dyplomów, listów gratulacyjnych. W 1947 roku została członkinią Poznańskiego Towarzystwa Fotograficznego, w którym po raz pierwszy zaprezentowała swoje fotografie w – Galerii PTF. Od 1948 roku brała czynny udział w pracach Polskiego Towarzystwa Fotograficznego. W 1962 roku została przyjęta w poczet członków rzeczywistych Okręgu Wielkopolskiego Związku Polskich Artystów Fotografików (legitymacja nr 296). Pokłosiem udziału w Międzynarodowych Salonach Fotograficznych (pod patronatem FIAP) było przyznanie Grażynie Wyszomirskiej (w 1957 roku) tytułu honorowego Artiste FIAP (AFIAP) – tytułu nadanego przez Międzynarodową Federację Sztuki Fotograficznej FIAP, obecnie z siedzibą w Luksemburgu.
Fotografie Grażyny Wyszomirskiej (m.in. dokumentacja fotograficzna z przedstawień teatralnych, zrealizowana we wrocławskim Teatrze Polskim, w latach 1964–1971) znajdują się w zbiorach Dokumentów Życia Społecznego Zakładu Narodowego im. Ossolińskich we Wrocławiu oraz w zbiorach Wirtualnego Muzeum Historii Poznania. Zmarła 7 grudnia 2000 roku, pochowana na Cmentarzu Junikowo w Poznaniu.
Odznaczenia.
Źródło.

</doc>
<doc id="4308218" url="https://pl.wikipedia.org/wiki?curid=4308218" title="NEVER Openweight Championship">
NEVER Openweight Championship

NEVER Openweight Championship – tytuł mistrzowski w profesjonalnym wrestlingu utworzony i promowany przez japońską federację New Japan Pro-Wrestling (NJPW). Akronim NEVER oznacza „New Blood”, „Evolution”, „Valiantly”, „Eternal” i „Radical” (pl. Nowa krew, Ewolucja, Dzielność, Wieczność i Radykalność) i był używany do nazewnictwa organizowanych gal, na których występowali młodzi i perspektywiczni wrestlerzy oraz zawodnicy niebędący zakontraktowani z federacją. Projekt oficjalnie został ogłoszony 12 lipca 2010, a pierwsza gala odbyła się 24 sierpnia 2010. 5 października 2012 ogłoszono, że do federacji zostanie dodany szósty aktywny tytuł mistrzowski – NEVER Openweight Championship.
Oryginalnie tytuł miał być broniony podczas gal NEVER, lecz od czasu wprowadzenia tytułu zrezygnowano z organizacji tychże gal. Oryginalny koncept walk młodych wrestlerów o mistrzostwo nie był realizowany, gdyż pierwszych siedmiu mistrzów było wieloletnimi weteranami. O mistrzostwo mogą walczyć zawodnicy dywizji heavyweight oraz dywizji junior heavyweight. Nieoficjalnie tytuł jest częścią wraz z tytułami IWGP Heavyweight Championship i IWGP Intercontinental Championship.
Dotychczas było 21 różnych mistrzów, a także 38 panowań mistrzowskich. Obecnym mistrzem jest Tama Tonga, którego jest w swoim drugim panowaniu. Pokonał poprzedniego mistrza Karla Andersona na Wrestle Kingdom 17, 4 stycznia 2023.
Historia tytułu.
5 października 2012, w dwa lata po rozpoczęciu produkcji gal NEVER, New Japan Pro-Wrestling ogłosiło utworzenie pierwszego mistrzostwa projektu – NEVER Openweight Championship. Tytuł mistrzowski miał pomóc w „promocji młodszych wrestlerów”. Pierwszy mistrz został wyłoniony w inauguracyjnym turnieju, który trwał od 15 do 19 listopada 2012, a wygrał go 39-letni Masato Tanaka (walczący do tej pory również dla federacji Pro Wrestling Zero1). Po organizacji turnieju zadecydowano o wycofaniu organizacji gal NEVER, a tytuł mistrzowski zaczął być broniony podczas zwykłych gal NJPW.
Panowania.
Na stan z .
Łączna ilość panowań.
Na stan z .

</doc>
<doc id="4308222" url="https://pl.wikipedia.org/wiki?curid=4308222" title="Ernest I Sachsen-Altenburg">
Ernest I Sachsen-Altenburg



</doc>
<doc id="4308223" url="https://pl.wikipedia.org/wiki?curid=4308223" title="Rybnica (przystanek kolejowy na Białorusi)">
Rybnica (przystanek kolejowy na Białorusi)

Rybnica (biał. "Рыбніца", ros. "Рыбница") – przystanek kolejowy w miejscowości Rybnica, w rejonie grodzieńskim, w obwodzie grodzieńskim, na Białorusi. Leży na linii dawnej Kolei Warszawsko-Petersburskiej.
Przystanek istniał przed II wojną światową.

</doc>
<doc id="4308224" url="https://pl.wikipedia.org/wiki?curid=4308224" title="Jerzy Sachsen-Altenburg">
Jerzy Sachsen-Altenburg



</doc>
<doc id="4308226" url="https://pl.wikipedia.org/wiki?curid=4308226" title="Pieresielce (przystanek kolejowy)">
Pieresielce (przystanek kolejowy)

Pieresielce (biał. "Перасельцы", ros. "Пересельцы") – przystanek kolejowy w miejscowości Pieresielce, w rejonie grodzieńskim, w obwodzie grodzieńskim, na Białorusi. Leży na linii dawnej Kolei Warszawsko-Petersburskiej.

</doc>
<doc id="4308227" url="https://pl.wikipedia.org/wiki?curid=4308227" title="FC Vaslui w europejskich pucharach">
FC Vaslui w europejskich pucharach



</doc>
<doc id="4308229" url="https://pl.wikipedia.org/wiki?curid=4308229" title="Aethomyias">
Aethomyias

Aethomyias – rodzaj ptaka z podrodziny buszówek (Acanthizinae) w rodzinie buszówkowatych (Acanthizidae). 
Zasięg występowania.
Rodzaj obejmuje gatunki występujące na Nowej Gwinei i kilku sąsiednich wyspach.
Morfologia.
Długość ciała 9–13 cm.
Systematyka.
Podział systematyczny.
Do rodzaju należą następujące gatunki:

</doc>
<doc id="4308231" url="https://pl.wikipedia.org/wiki?curid=4308231" title="PS Kalamata w europejskich pucharach">
PS Kalamata w europejskich pucharach



</doc>
<doc id="4308232" url="https://pl.wikipedia.org/wiki?curid=4308232" title="Łosiewo (przystanek kolejowy)">
Łosiewo (przystanek kolejowy)

Łosiewo (biał. "Лосева", ros. "Лосево") – przystanek kolejowy w miejscowości Łosiewo, w rejonie grodzieńskim, w obwodzie grodzieńskim, na Białorusi. Leży na linii dawnej Kolei Warszawsko-Petersburskiej.

</doc>
<doc id="4308233" url="https://pl.wikipedia.org/wiki?curid=4308233" title="I liga belgijska w piłce nożnej mężczyzn">
I liga belgijska w piłce nożnej mężczyzn



</doc>
<doc id="4308234" url="https://pl.wikipedia.org/wiki?curid=4308234" title="II liga belgijska w piłce nożnej mężczyzn">
II liga belgijska w piłce nożnej mężczyzn



</doc>
<doc id="4308235" url="https://pl.wikipedia.org/wiki?curid=4308235" title="Wasin">
Wasin

Wasin – rosyjskie nazwisko.

</doc>
<doc id="4308238" url="https://pl.wikipedia.org/wiki?curid=4308238" title="ÍBA Akureyri w europejskich pucharach">
ÍBA Akureyri w europejskich pucharach



</doc>
<doc id="4308243" url="https://pl.wikipedia.org/wiki?curid=4308243" title="Ruch Za!">
Ruch Za!

Ruch Za! (łot. " Kustība Par!") – łotewska centrowa partia polityczna o profilu socjalliberalnym założona latem 2017. W latach 2018–2022 reprezentowana w Sejmie XIII kadencji.
Historia.
Partia powstała w sierpniu 2017 w wyniku rozłamu w konserwatywno-liberalnej partii Jedność. Partia opowiedziała się za takimi wartościami jak wolność, zintegrowane społeczeństwo, państwo prawa i jedność Europy. W skład ugrupowania weszło pięciu posłów Jedności: Ilze Viņķele, Lolita Čigāne, Andrejs Judins, Aleksejs Loskutovs oraz Ints Dālderis. Na przewodniczącego partii wybrano byłego ministra gospodarki w rządzie Valdisa Dombrovskisa Danielsa Pavļutsa. Zapowiedział on, że nowa partia będzie miała charakter centrowy.
W styczniu Ruch Za! wystąpił z inicjatywą konsolidacji łotewskiej sceny politycznej, zapraszając do współpracy lewicowych „Postępowych”, Dla Rozwoju Łotwy, Jedność, Nową Partię Konserwatywną i ugrupowanie „Izaugsme”. Ostatecznie zawiązano koalicję jedynie z „Izaugsme” i Dla Rozwoju Łotwy. W kwietniu 2018 z partii wystąpiło czterech posłów, którzy zdecydowali się pozostać we frakcji Jedności.
W maju 2018 na koalicję Ruchu Za! i Dla Rozwoju Łotwy chciało głosować 3,0% wyborców, co oznacza, że obie partie miały wówczas szansę wejść do Sejmu XIII kadencji. W czerwcu liberalny sojusz wsparł swoim autorytetem dotychczasowy europoseł Jedności Artis Pabriks. Ostatecznie w wyborach z jesieni 2018 roku na liberalną koalicję zagłosowało 12,04% wyborców, co dało trzynaście mandatów w Sejmie. Obie partie stały się częścią rządu Krišjānisa Kariņša. Latem 2020 roku liberalny sojusz, w koalicji z lewicową partią Postępowi, wygrał wybory samorządowe w Rydze. Nowym merem miasta został polityk Ruchu Za! Mārtiņš Staķis.
Liberalna koalicja AP! wzięła również udział w wyborach jesienią 2022 roku, uzyskując w nich 4,97% głosów. W związku z tym nie wprowadziła do Sejmu swoich posłów. Po wyborach całe kierownictwo partii podało się do dymisji.

</doc>
<doc id="4308244" url="https://pl.wikipedia.org/wiki?curid=4308244" title="Porzecze (stacja kolejowa)">
Porzecze (stacja kolejowa)

Porzecze (biał. "Парэчча", ros. "Поречье") – stacja kolejowa w miejscowości Porzecze, w rejonie grodzieńskim, w obwodzie grodzieńskim, na Białorusi. Leży na linii dawnej Kolei Warszawsko-Petersburskiej.
Rozpoczyna tu się wybudowana w 1934 linia do Druskienik (obecnie dojechać można jedynie do Czarnuchy, gdyż linia po stronie litewskiej została zlikwidowana). Na stacji zachował się polski reper z wizerunkiem godła RP z 1919.
Stacja powstała w XIX w. pomiędzy stacjami Grodno a Marcinkańce. W dwudziestoleciu międzywojennym nosiła nazwę "Druskieniki". Odchodziła od niej linia do lasów nadleśnictw Druskieniki i Hoża.

</doc>
<doc id="4308250" url="https://pl.wikipedia.org/wiki?curid=4308250" title="Megaphragma mymaripenne">
Megaphragma mymaripenne

Megaphragma mymaripenne – gatunek mikroskopijnej błonkówki z rodziny kruszynkowatych. Mając 200 μm długości jest to trzeci od końca pod względem wielkości występujący obecnie owad.
Odkrycie.
Okazy po raz pierwszy odkryto w styczniu 1920 roku na Hawajach. Towarzyszyły one wciornastkom i podejrzewano, że są one pasożytem ich jaj. W 1924 Philip Hunter Timberlake opisał owady należące do nowego rodzaju, jako gatunek "Megaphragma mymaripenne". 29 marca 1927 na liściach roślin z rodzaju "Croton" po raz kolejny odnaleziono okazy "M. mymaripenne", gdzie ponownie towarzyszyły one wciornastkom. 10 maja 1930 zaobserwowano okazy "M. mymaripenne" przy wciornastkach i ich jajach, a w jednym z nich odnaleziono dojrzałą poczwarkę.
Budowa i rozwój.
Cechą charakterystyczną gatunku są małe wymiary ciała – 200 μm długości dorosłego osobnika to mniej niż mierzą niektóre mikroorganizmy, np. ameby.
Jednocześnie przy tak małych wymiarach, gatunek posiada mocno zredukowany, jednak w pełni funkcjonalny system nerwowy. Składa się on tylko z 7400 neuronów. Pomimo tak zredukowanego układu nerwowego, dorosłe owady zachowują zdolność latania, czyniąc "M. mymaripenne" gatunkiem z najmniejszą liczbą neuronów u zwierząt latających oraz najmniejszą liczbą neuronów u owadów. Dorosłe owady zachowują także zdolność odżywiania się oraz odnajdowania jaj wciornastków, w których składają własne jaja.
Układ nerwowy stanowi 6% masy ciała dorosłego owada, a sam mózg, zawierający 4600 z 7400 neuronów, 2,9%. Inne małe owady, mające duży mózg w stosunku do rozmiarów, często mają mózg przemieszczony poza głowę – do tułowia czy odwłoku. Jednak nie jest to możliwe u bleskotek, które posiadają stosunkowo ruchliwe głowy, a ich połączenie z tułowiem jest zredukowane. W związku z tym to układ nerwowy stanowi jeden z głównych czynników ograniczających dalszą redukcję rozmiarów ciała.
U poczwarek system nerwowy stanowi do 19% masy ciała, z czego 11% przypada na mózg. Unikalną cechą jest to, że w trakcie rozwoju osobniczego owada 95% neuronów traci swoje jądra komórkowe. Około 339–372 neuronów zachowuje swoje jądra u dorosłych osobników, z czego 179–253 przypada na neurony w mózgu. Do lizy jąder komórkowych dochodzi w finalnym etapie rozwoju (wszystkie neurony poczwarek mają jądra), co znacząco redukuje objętość układu nerwowego. Mózgi poczwarek mają objętość ok. 93,6 μm³, podczas gdy mózg osobników dorosłych, po utracie większości jąder komórkowych, ma objętość 52,2 μm³. Pomniejszeniu mózgu towarzyszy pomniejszenie powierzchni potylicznej głowy, z nadmiarowym chitynowym oskórkiem zwijającym się w spiralne fałdy.
Przepoczwarzone owady opuszczają zainfekowane jaja wciornastków, wycinając w nich okrągły otwór o średnicy 80–90 μm. Długość życia dorosłego osobnika wynosi średnio 5 dni.

</doc>
<doc id="4308255" url="https://pl.wikipedia.org/wiki?curid=4308255" title="Sałacie (przystanek kolejowy)">
Sałacie (przystanek kolejowy)

Sałacie (biał. "Салацце", ros. "Салатье") – przystanek kolejowy w miejscowości Sałacie, w rejonie grodzieńskim, w obwodzie grodzieńskim, na Białorusi. Leży na linii dawnej Kolei Warszawsko-Petersburskiej.

</doc>
<doc id="4308260" url="https://pl.wikipedia.org/wiki?curid=4308260" title="FK Vojvodina Nowy Sad">
FK Vojvodina Nowy Sad



</doc>
<doc id="4308262" url="https://pl.wikipedia.org/wiki?curid=4308262" title="Colin Beashel">
Colin Beashel

Colin Kenneth Beashel (ur. 21 listopada 1959) – australijski żeglarz sportowy. Brązowy medalista olimpijski z Atlanty.
Brał udział w sześciu igrzyskach (IO 84, IO 88, IO 92, IO 96, IO 00, IO 04). Brązowy medal w Atlancie zdobył w klasie Star. Wspólnie z nim płynął David Giles. W 1998 wspólnie zdobyli mistrzostwo świata, w 1999 zostali mistrzami Europy. W 1993 i 1995 był mistrzem globu w klasie Etchells. W 1983 znajdował się w załodze "Australii II", kiedy ta wygrywała Puchar Ameryki.

</doc>
<doc id="4308266" url="https://pl.wikipedia.org/wiki?curid=4308266" title=".exit">
.exit



</doc>
<doc id="4308271" url="https://pl.wikipedia.org/wiki?curid=4308271" title="Anton Franz Mathy">
Anton Franz Mathy

Anton Ignatz Mathy, Anton Ignatz Matthy (ur. 1789, zm. 19 lipca 1866 w Gdańsku) – gdański kupiec oraz austriacki, belgijski i sardyński urzędnik konsularny.
Syn Ignatza Antona Matthy’ego, bankiera i posiadacza Kadyn, i Johanny Magdaleny Rottenburg (1767-). Pełnił obowiązki konsula trzech państw w Gdańsku – kierownika konsulatu Austrii (1844), konsula Belgii (1833-1866) i konsula Sardynii (1833-1855). Epizodycznie był właścicielem nieistniejącego już Dworu II w gdańskiej Strzyży Górnej (1816-1818). Został pochowany w grobowcu rodzinnym na cmentarzu gdańskiego kościoła Zbawiciela (Salvator) na Zaroślaku.

</doc>
<doc id="4308277" url="https://pl.wikipedia.org/wiki?curid=4308277" title="Józef (Charkiolakis)">
Józef (Charkiolakis)

Józef, imię świeckie Emmanuel Charkiolakis (ur. 1955 w Sitii) – duchowny prawosławny w jurysdykcji Patriarchatu Konstantynopola, od 2008 tytularny metropolita Proikonissos, rezydujący w Pireusie. 
Życiorys.
Święcenia diakonatu przyjął w 3 czerwca 1979, a prezbiteratu 27 grudnia 1981. Chirotonię biskupią otrzymał 3 grudnia 1989. W latach 1989–2003 pełnił funkcję biskupa pomocniczego Arcybiskupstwa Australii, ze stolicą tytularną w Arianzos, a w latach 2003–2005 metropolity nowozelandzkiego.
W czerwcu 2016 r. brał udział w Soborze Wszechprawosławnym na Krecie.

</doc>
<doc id="4308283" url="https://pl.wikipedia.org/wiki?curid=4308283" title="Daniel Collins">
Daniel Collins

Daniel James "Danny" Collins (ur. 7 października 1970) – australijski kajakarz. Dwukrotny medalista olimpijski.
Brał udział w czterech igrzyskach (IO 92, IO 96, IO 00, IO 04), na dwóch zdobywał medale. W 1996 był trzeci, a w 2000 drugi w kajakowych dwójkach na dystansie 500 metrów. Podczas obu startów wspólnie z nim płynął Andrew Trim. W tej konkurencji zdobyli złoto mistrzostw świata w 1997 i brąz w 1999. Collins był również trzeci w kajakowej jedynce w 1993 oraz drugi w 1994

</doc>
<doc id="4308286" url="https://pl.wikipedia.org/wiki?curid=4308286" title="Edward E. Smith">
Edward E. Smith



</doc>
<doc id="4308291" url="https://pl.wikipedia.org/wiki?curid=4308291" title="Gabriel (biskup)">
Gabriel (biskup)



</doc>
<doc id="4308292" url="https://pl.wikipedia.org/wiki?curid=4308292" title="Michał (biskup)">
Michał (biskup)



</doc>
<doc id="4308293" url="https://pl.wikipedia.org/wiki?curid=4308293" title="Rafał (biskup)">
Rafał (biskup)



</doc>
<doc id="4308295" url="https://pl.wikipedia.org/wiki?curid=4308295" title="Andrew Trim">
Andrew Trim

Andrew Lawrence Trim (ur. 30 grudnia 1968) – australijski kajakarz. Dwukrotny medalista olimpijski.
Brał udział w trzech igrzyskach olimpijskich (IO 92, IO 96, IO 00), na dwóch zdobywał medale. W 1996 był trzeci, a w 2000 drugi w kajakowych dwójkach na dystansie 500 metrów. Podczas obu startów wspólnie z nim płynął Daniel Collins. W tej konkurencji zdobyli złoto mistrzostw świata w 1997 i brąz w 1999

</doc>
<doc id="4308297" url="https://pl.wikipedia.org/wiki?curid=4308297" title="Wyżyna Mirowsko-Olsztyńska">
Wyżyna Mirowsko-Olsztyńska

Wyżyna Mirowsko-Olsztyńska (341.311) – wyżyna (mikroregion fizycznogeograficzny), będąca północno-zachodnią częścią Wyżyny Częstochowskiej. Od wschodu przechodzi w Równinę Janowską, od południa w Wyżynę Ryczowską. Wydzielenie takich mikroregionów zaproponował Zdzisław Czeppe w 1972 roku.
Wyżyna Mirowsko-Olsztyńska charakteryzuje się występowaniem licznych ostańców i mogotów, na których często zlokalizowano zamki (Zamek w Olsztynie, Zamek w Mirowie, Zamek w Bobolicach, Zamek w Smoleniu, Zamek w Ogrodzieńcu). Większe zgrupowania tych skałek to Skały Olsztyńskie, Skały Mirowskie. W mikroregionie tym występują także inne formy rzeźby krasowej: jaskinie, schroniska, wywierzyska, leje krasowe. Część rejonu włączono w obszar Parku Krajobrazowego Orlich Gniazd, utworzono też cztery rezerwaty przyrody: Sokole Góry, Zielona Góra, Góra Zborów i Smoleń{.

</doc>
<doc id="4308302" url="https://pl.wikipedia.org/wiki?curid=4308302" title="Wiera Putina">
Wiera Putina

Wiera Nikołajewna Putina po mężu Osiepaszwili (ur. 6 września 1926 we wsi Tierieczino, Kraj Permski) – Rosjanka, podająca się za matkę Władimira Putina.
Życiorys.
Wiera Putina mieszka we wsi Metechi, położonej 18 km od gruzińskiego miasta Gori. Po ukończeniu szkoły podstawowej uczyła się na kursach z zakresu obsługi maszyn rolniczych. W czasie szkoleń poznała rosyjskiego mechanika Płatona Priwałowa i zaszła z nim w ciążę. Kiedy dowiedziała się, że ojciec dziecka jest już żonaty, zerwała z nim kontakty. We wrześniu 1950 urodziła syna, któremu nadała imię Władimir (w domu dziecko nazywała imieniem Wowa). Syn uczęszczał do szkoły w Metechi, gdzie określono jego narodowość jako gruzińską. Kiedy Putina wyszła za mąż za gruzińskiego żołnierza Giorgiego Osepachwiliego, a Wiera urodziła córkę, jej mąż nie chciał dalej wychowywać syna z poprzedniego związku. Młody Wowa w grudniu 1960 trafił do rodziców Putiny. Z uwagi na chorobę ojca nie mogli opiekować się chłopcem i zgodzili się na jego adopcję przez małżeństwo, które zabrało Wowę do Leningradu.
Kontrowersje.
Według oficjalnej biografii Władimira Putina jego rodzice zmarli, kiedy był młodym człowiekiem, podobnie jak jego starsi bracia Oleg i Wiktor.
W opinii Wiery Putinej ojcem obecnego prezydenta Rosji był rosyjski mechanik Płaton Priwałow, zaś ludzie, których określa się mianem rodziców Władimira Putina, adoptowali dziecko od jego dziadków.
W latach 90. dom Wiery Putiny mieli odwiedzać Rosjanie i Gruzini, którzy grozili jej, domagając się zachowania tajemnicy. Podobne groźby miały być kierowane do nauczyciela miejscowej szkoły, który ujawnił, że uczył Putina w dzieciństwie.
W 1999 r. Wiera Putina wystąpiła w telewizji publicznie przyznając, że Władimir Putin jest jej zaginionym synem.
Włoski dziennikarz Antonio Russo, który badał sprawę Wiery Putiny, został zamordowany w niejasnych okolicznościach. W 2000 r. w katastrofie lotniczej zginął rosyjski dziennikarz Artiom Borowik, który zbierał materiały dotyczące dzieciństwa Putina.
W 2003 r. holenderska reżyserka Ineke Smits nakręciła film dokumentalny "Putins mama", poświęcony Wierze Putinie. Wywiad z Wierą Putiną przeprowadziła polska dziennikarka Krystyna Kurczab-Redlich.

</doc>
<doc id="4308306" url="https://pl.wikipedia.org/wiki?curid=4308306" title="Układ rozrządu">
Układ rozrządu



</doc>
<doc id="4308312" url="https://pl.wikipedia.org/wiki?curid=4308312" title="Mirowskie Skały">
Mirowskie Skały



</doc>
<doc id="4308316" url="https://pl.wikipedia.org/wiki?curid=4308316" title="NEVER Openweight 6-Man Tag Team Championship">
NEVER Openweight 6-Man Tag Team Championship

NEVER Openweight 6-Man Tag Team Championship – tytuł mistrzowski trzyosobowych drużyn w profesjonalnym wrestlingu, utworzony i promowany przez japońską federację New Japan Pro-Wrestling (NJPW). Akronim NEVER oznacza „New Blood”, „Evolution”, „Valiantly”, „Eternal” i „Radical” (pol. Nowa krew, Ewolucja, Dzielność, Wieczność i Radykalność).
Tytuł został wprowadzony 21 grudnia 2015, zaś pierwsi mistrzowie wyłonieni 4 stycznia 2016. Dzięki współpracy z federacją Ring of Honor (ROH), tytuły są również bronione podczas gal tej federacji. Jest to pierwszy tytuł w historii federacji, który jest broniony przez trzyosobowe zespoły. O mistrzostwo mogą walczyć zawodnicy dywizji heavyweight oraz dywizji junior heavyweight.
Dotychczas było 18 mistrzowskich drużyn (w tym 32 wrestlerów), a także 23 panowań mistrzowskich. Obecnymi mistrzami są Strong Style (Minoru Suzuki, El Desperado i Ren Narita), których jest to pierwsze panowanie indywidualnie i drużynowo. Pokonali członków House of Torture (Evil, Yujiro Takahashi i Sho) na The New Beginning in Osaka, 11 lutego 2023.
Historia tytułów.
11 grudnia 2015 NJPW poinformowało, że 4 stycznia 2016 podczas gali Wrestle Kingdom 10, członkowie grupy Bullet Club (Bad Luck Fale, Tama Tonga i Yujiro Takahashi) zmierzą się z Toru Yano i jego dwoma tajemniczymi partnerami, którymi okazali się wrestlerzy federacji Ring of Honor (ROH) The Briscoe Brothers (Jay Briscoe i Mark Briscoe). 21 grudnia dodano, że stawką walki będą nowo-powstałe NEVER Openweight 6-Man Tag Team Championship – pierwsze w historii federacji tytuły mistrzowskie trzyosobowych drużyn. Jest to również drugi tytuł mistrzowski, który korzysta z akronimu NEVER (tuż po wprowadzeniu NEVER Openweight Championship w 2012).
4 stycznia 2016 Toru Yano i The Briscoe Brothers zdobyli tytuły i stali się pierwszymi posiadaczami. Miesiąc później tytuły były po raz pierwszy bronione w Stanach Zjednoczonych: Kenny Omega i The Young Bucks (Matt i Nick Jackson) pokonali ACH, Kushidę i Matta Sydala podczas gali ROH 14th Anniversary Show. 25 września 2016 po raz pierwszy zawieszono tytuły, gdyż Matt Sydal nie mógł pojawić się podczas jednej z gal, na której miał bronić tytułu. Ze względu na częste zmiany mistrzów, media uznają tytuły mistrzowskie za „gorący kartofel, który nie promuje zawodników”: w przeciągu pierwszych 20 miesięcy właścicieli zmieniano 12 razy. Ponadto walki o tytuł mają miejsce w początkowej części karty walk gali.
Panowania.
Na stan z .
Łączna ilość panowań.
Na stan z .

</doc>
<doc id="4308317" url="https://pl.wikipedia.org/wiki?curid=4308317" title="Kazań Arena">
Kazań Arena



</doc>
<doc id="4308319" url="https://pl.wikipedia.org/wiki?curid=4308319" title="Samara Arena">
Samara Arena



</doc>
<doc id="4308322" url="https://pl.wikipedia.org/wiki?curid=4308322" title="Rostow Arena">
Rostow Arena



</doc>
<doc id="4308326" url="https://pl.wikipedia.org/wiki?curid=4308326" title="Wiktor z Mierzyc">
Wiktor z Mierzyc

Wiktor z Mierzyc lub Wiktor z Mierzyc i Zdrgań herbu Topór – od 1374 starosta ruski, potem halicki, opolski (poświadczony w źródłach między 15 kwietnia 1383 a 16 listopada 1389), kasztelan jarosławski, burgrabia zamku opolskiego (zapewno nowego). Posiadał wieś Zdrganie (obecnie Toporów), z której pisał się od 1386. Jego żoną była Małgorzata, córka Frantza Schrama, szlachcica opolskiego.

</doc>
<doc id="4308328" url="https://pl.wikipedia.org/wiki?curid=4308328" title="Willem Albers">
Willem Albers

Willem Albers (ur. 30 listopada 1920 r. w Rotterdamie, zm. 30 grudnia 2009 r.) – holenderski polityk. Poseł do Parlamentu Europejskiego I Kadencji. Członek holenderskiej Partii Pracy ("Partij van de Arbeid)."
W 1953 r. W. Albers członek Rady Miejskiej Zutphen z ramienia Partii Pracy. Od 1957 r. do 1973 r. pełnił funkcję starosty miasta Zutphen.
Funkcje pełnione w Parlamencie Europejskim.
W latach 1978-79 członek Komisji ds. Socjalnych, Zatrudnienia i Edukacji oraz członek Komisji ds. Polityki Regionalnej, Planowania Regionalnego i Transportu. Od 1979 do 1984 roku członek Komisji ds. Transportu. Członek delegacji ds. Stosunków z Jugosławią (1983-84).

</doc>
<doc id="4308330" url="https://pl.wikipedia.org/wiki?curid=4308330" title="Parafia Najświętszej Maryi Panny Ostrobramskiej Matki Miłosierdzia w Dylewie">
Parafia Najświętszej Maryi Panny Ostrobramskiej Matki Miłosierdzia w Dylewie

Parafia pw. Najświętszej Maryi Panny Ostrobramskiej Matki Miłosierdzia w Dylewie – rzymskokatolicka parafia należąca do dekanatu Kadzidło, diecezji łomżyńskiej, metropolii białostockiej. Parafię prowadzą księża diecezjalni.
Historia.
Parafię w Dylewie erygował biskup łomżyński Stanisław Stefanek 21 sierpnia 2005. Nabożeństwa początkowo odbywały się w kaplicy (domu parafialnym). Zaprojektowali ją architekci z ostrołęckiego biura OSTPROJEKT. Powstała dzięki prałatowi dekanatu Kadzidło ks. Marianowi Niemyjskiemu oraz pierwszemu proboszczowi parafii Dylewo ks. Jackowi Majkowskiemu. W 2005 na placu wydzielonym pod kościół ustawiono i poświęcono krzyż. W maju 2006 wytyczono teren budowy, wykonano wykopy i szalowanie ław. Między majem a sierpniem 2006 wykonano fundamenty, które obłożono kamieniem. Między marcem 2007 a lipcem 2010 wzniesiono ściany i wykonano elewację. W 2007 biskup pomocniczy łomżyński Tadeusz Bronakowski wmurował kamień węgielny pod budowę świątyni. 16 listopada 2007 ten sam biskup poświęcił cmentarz grzebalny. Między sierpniem 2008 a czerwcem 2010 zrobiono więźbę dachową i dach. Od września do listopada 2010 otynkowano kościół, wylano też posadzki. W międzyczasie założono instalację elektryczną i nagłośnienie. W dniu odpustu parafialnego 16 listopada 2010 biskup łomżyński Stanisław Stefanek poświęcił kościół. 5 lutego 2013 Starostwo Powiatowe w Ostrołęce wydało pozwolenie na użytkowanie świątyni. Między majem 2013 a sierpniem 2016 malarz pochodzący z Kadzidła, Marcin Sutuła, pokrył kościół polichromią. Latem 2015 i wiosną 2016 powstały dwa parkingi. W 2016 w kościele ustawiono marmurowy ołtarz i meble.
10 czerwca 2017 odbyła się uroczysta konsekracja kościoła pw. NMP Ostrobramskiej Matki Miłosierdzia w Dylewie. Poświęcenia kościoła dokonał biskup łomżyński Janusz Stepnowski. Projekt kościoła wykonali Mirosław Grzyb, Tomasz Pudło i Jarosław Dwigacz (OSTPROJEKT z Ostrołęki). W 2008 architekci z tego biura wykonali projekt i prowadzili nadzór inwestorski nad budową cmentarza. Zaprojektowali również plebanię.
W 2019 motywy na witrażach w kościele umieszczono motywy z wycinanek Czesławy Kaczyńskiej i Wiesławy Bogdańskiej.
Od 2022 proboszczem parafii jest ks. Karol Żochowski.
Obszar parafii.
Zmiany administracyjne.
Parafia powstała z terytorium parafii pw. Ducha Świętego w Kadzidle. W momencie erygowania liczyła 1875 wiernych z miejscowości: Dylewo, Dylewo-Kolonie, Gibałka, Góry Dylewskie, Łodziska, Szafarnia.
Miejscowości i ulice.
W granicach parafii znajdują się miejscowości:

</doc>
<doc id="4308335" url="https://pl.wikipedia.org/wiki?curid=4308335" title="Teolipt (Fenerlis)">
Teolipt (Fenerlis)

Teolipt, imię świeckie Jakowos Fenerlis (ur. 17 kwietnia 1957 w Therapii) – duchowny prawosławny w jurysdykcji Patriarchatu Konstantynopola, od 2000 tytularny metropolita Ikonium. 
Życiorys.
Święcenia diakonatu przyjął 27 kwietnia 1977, a prezbiteratu 21 listopada 1997. Chirotonię biskupią otrzymał 10 września 2000.

</doc>
<doc id="4308338" url="https://pl.wikipedia.org/wiki?curid=4308338" title="Jolanta Wojnarowicz">
Jolanta Wojnarowicz

Jolanta Wojnarowicz (ur. 28 października 1977) – polska judoczka.
Była zawodniczka Klubu Judo AZS Opole (1990-2003). Brązowa medalistka mistrzostw Europy seniorek 1998 w kategorii do 48 kg. Sześciokrotna medalistka zawodów pucharu świata: srebrna (Warszawa 1995) i pięciokrotna brązowa (Warszawa 1994, Leonding 1998, Warszawa 1998, Praga 1999, Praga 2001). Mistrzyni Europy juniorek 1995 (i brązowa medalistka 1994). Brązowa medalistka Uniwersjady 1995 w turnieju drużynowym. Dziewięciokrotna medalistka mistrzostw Polski seniorek: trzykrotna złota (1996, 2001, 2002), srebrna (1995) i pięciokrotna brązowa (1993, 1994, 1998, 1999, 2000).

</doc>
<doc id="4308340" url="https://pl.wikipedia.org/wiki?curid=4308340" title="Suava">
Suava

Suava (łac. "Diocesis Suavensis") – stolica historycznej diecezji w Cesarstwie rzymskim w prowincji Numidia zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4308342" url="https://pl.wikipedia.org/wiki?curid=4308342" title="Dushun">
Dushun



</doc>
<doc id="4308344" url="https://pl.wikipedia.org/wiki?curid=4308344" title="Zhiyan">
Zhiyan



</doc>
<doc id="4308348" url="https://pl.wikipedia.org/wiki?curid=4308348" title="Dajr Didżla">
Dajr Didżla

Dajr Didżla (arab. دير دجلة) – wieś w Syrii, w muhafazie Al-Hasaka. W 2004 roku liczyła 381 mieszkańców.

</doc>
<doc id="4308350" url="https://pl.wikipedia.org/wiki?curid=4308350" title="Hajaka">
Hajaka

Hajaka (arab. حياكة) – wieś w Syrii, w muhafazie Al-Hasaka. W 2004 roku liczyła 227 mieszkańców.

</doc>
<doc id="4308353" url="https://pl.wikipedia.org/wiki?curid=4308353" title="Winter's Bane">
Winter's Bane



</doc>
<doc id="4308354" url="https://pl.wikipedia.org/wiki?curid=4308354" title="Winter's Knight">
Winter's Knight



</doc>
<doc id="4308356" url="https://pl.wikipedia.org/wiki?curid=4308356" title="One Cold Winter's Night">
One Cold Winter's Night



</doc>
<doc id="4308357" url="https://pl.wikipedia.org/wiki?curid=4308357" title="Eternal Winter's Prophecy">
Eternal Winter's Prophecy



</doc>
<doc id="4308358" url="https://pl.wikipedia.org/wiki?curid=4308358" title="Nikołaj Cułygin">
Nikołaj Cułygin

Nikołaj Leonidowicz Cułygin, ros. Николай Леонидович Цулыгин (ur. 29 maja 1975 w Ufie) – rosyjski hokeista, trener hokejowy.
Jego syn Kiriłł (ur. 1996) także został hokeistą
Kariera zawodnicza.
Wychowanek klubu Saławatu Jułajew Ufa w rodzinnym mieście. W pierwszych latach kariery grał w macierzystym zespole oraz CSKA Moskwa. W młodości występował w juniorskich kadrach Rosji. Uczestniczył w turniejach mistrzostw Europy juniorów do lat 18 edycji 1993 oraz mistrzostw świata juniorów do lat 20 edycji 1993, 1994. W drafcie NHL z 1993 został wybrany przez amerykański klub Mighty Ducks of Anaheim. W 1995 wyjechał do USA, gdzie grał przez cztery niepełne sezony. Występował głównie w drużynach lig AHL i IHL, zaś w drużynie z Anaheim z rozgrywek NHL grał nieregularnie w sezonie NHL (1996/1997). W trakcie sezonu 1998/1998 powrócił do Rosji i od tego czasu był zawodnikiem klubów Superligi do sezonu 2007/2008, gdy zakończył karierę.
Kariera trenerska.
Po zakończeniu kariery zawodniczej został trenerem. Podjął pracę w macierzystym Saławacie szkoląc zespoły juniorskie. Od 2015 do 2017 był asystentem trenera Tołparu, juniorskiego zespołu z Ufy grającego w rozgrywkach MHL. Następnie został asystentem głównego trenera Erkki Westerlunda seniorskiej drużyny Saławatu w rozgrywkach KHL, pełniąc funkcję w sezonie KHL (2017/2018). W kwietniu 2018 został mianowany głównym trenerem Saławatu. Po sezonie KHL (2019/2020) został zastąpiony przez dotychczasowego asystenta, Fina Tomiego Lämsä, po czym został jego asystentem.

</doc>
<doc id="4308360" url="https://pl.wikipedia.org/wiki?curid=4308360" title="Mardż al-Achdar">
Mardż al-Achdar

Mardż al-Achdar (arab. مرج الأخضر) – wieś w Syrii, w muhafazie Al-Hasaka. W 2004 roku liczyła 237 mieszkańców.

</doc>
<doc id="4308366" url="https://pl.wikipedia.org/wiki?curid=4308366" title="Al-Mardża">
Al-Mardża

Al-Mardża (arab. المرجة) – wieś w Syrii, w muhafazie Al-Hasaka. W 2004 roku liczyła 971 mieszkańców.

</doc>
<doc id="4308374" url="https://pl.wikipedia.org/wiki?curid=4308374" title="At-Tabka">
At-Tabka

At-Tabka (arab. الطبقة) – wieś w Syrii, w muhafazie Al-Hasaka. W 2004 roku liczyła 3317 mieszkańców.

</doc>
<doc id="4308377" url="https://pl.wikipedia.org/wiki?curid=4308377" title="Zaatari">
Zaatari

Zaatari () – obóz dla uchodźców w Jordanii, położony 10 kilometrów na wschód od Al-Mafrak, który stopniowo przekształca się w stałą osadę. Został otwarty 28 lipca 2012 r. dla Syryjczyków uciekających przed przemocą podczas trwającej syryjskiej wojny domowej, która wybuchła w marcu 2011 r. Według statystyk UNHCR, na terenie obozu przebywa 78 520 osób (stan na 14 czerwca 2018), ponad połowa (ok. 55%) tutejszych mieszkańców to dzieci. W marcu 2013 r. w Zaatari mieszkało ponad 150 tys. osób.
Życie w obozie.
Obóz jest obecnie czwartym co do wielkości jordańskim miastem. W obozie znajduje się ponad 2500 sklepów i supermarketów, działają dwa szpitale, dziewięć klinik, dziewięć szkół i 27 ośrodków kultury. UEFA założyła klub piłkarski i nadzorowała turniej, który przyciągnął 500 dzieci. W 2014 zamiast doraźnej pomocy zaczęto rozdawać bony, by uniezależnić uchodźców od bezpośredniej pomocy i dać im szansę na samodzielne życie. Postawiono tu także bankomaty, ulepszone o rejestrację i identyfikację uchodźcy przy użyciu izometrycznej technologii rozpoznawania tęczówki, na podstawie danych biometrycznych zbieranych podczas rejestracji uchodźców. Obecnie w supermarketach korzysta się z tzw. e-kart. Żywność zapewnia Światowy Program Żywnościowy (WFP). Początkowe namioty zostały zastąpione przez kontenery. Statystycznie biznes prowadzi jeden Syryjczyk na 30. Według statystyk pracuje ok. 13 proc. dzieci. Każdemu mieszkańcowi obozu przysługuje 35 litrów wody dziennie. UNICEF organizuje edukację dla 23 tys. dzieci (ok. 88 proc. wszystkich dzieci w wieku szkolnym). Holandia przekazała mieszkańcom Zaatari 10 000 rowerów.
Dzienny koszt utrzymania Zaatari to 0,5 mln dolarów. Obóz obsługuje ponad sto organizacji pozarządowych. Zaatari finansowany jest m.in. ze środków Jordanii, Stanów Zjednoczonych, Wielkiej Brytanii, Niemiec, Nowej Zelandii, Francji, Kanady, Bahrajnu, Norwegii, Japonii, Szwecji, Arabii Saudyjskiej czy Słowacji oraz z funduszy Unii Europejskiej.
Żeby ograniczyć koszty zbudowano m.in. system transformatorów, pozwalających na kontrolę użytkowania energii. Ponadto rząd niemiecki ufundował panele słoneczne zasilające część obozu. W okresie zimowym temperatura w północnej części Jordanii, gdzie usytuowany jest obóz, spada do ok. 4–7 stopni Celsjusza.
Historia obozu.
Pierwsi uchodźcy pojawili się w Jordanii jesienią 2011 r. W dziewięć dni 2012 roku rozstawiono tu kilka przenośnych toalet, niewielkie namioty z logo UNHCR, i jeden większy: centrum rejestracji. Na początku mieszkało tu około stu rodzin, ale już wtedy wyznaczono granice: 2 km długości i 4 km szerokości. Miało tu zamieszkać 60 tys. ludzi. We wrześniu, po dwóch miesiącach funkcjonowania, populacja obozu Zaatari liczyła 30 tys. osób. W listopadzie 65 tys., w lutym 2013 r. było ich już 76 tysięcy.

</doc>
<doc id="4308378" url="https://pl.wikipedia.org/wiki?curid=4308378" title="Abu Bakr (wieś)">
Abu Bakr (wieś)

Abu Bakr (arab. أبو بكر) – wieś w Syrii, w muhafazie Al-Hasaka. W 2004 roku liczyła 297 mieszkańców.

</doc>
<doc id="4308379" url="https://pl.wikipedia.org/wiki?curid=4308379" title="Pawieł Dauge">
Pawieł Dauge



</doc>
<doc id="4308380" url="https://pl.wikipedia.org/wiki?curid=4308380" title="Abu Udżajla">
Abu Udżajla

Abu Udżajla (arab. أبو عجيلة) – wieś w Syrii, w muhafazie Al-Hasaka. W 2004 roku liczyła 180 mieszkańców.

</doc>
<doc id="4308383" url="https://pl.wikipedia.org/wiki?curid=4308383" title="Kubatum">
Kubatum

Kubatum (akad. "Kubātum", w transliteracji z pisma klinowego zapisywane "ku-ba-tum") – małżonka (sum. lukur) króla Szu-Suena (2037-2030 p.n.e.) z III dynastii z Ur. W trakcie wykopalisk w Uruk odnaleziono naszyjnik tej królowej, którego głównym elementem był wykonany z agatu koral z umieszczoną na nim następującą inskrypcją: „Kubatum, ukochana małżonka Szu-Suena” ("ku-ba-tum" lukur-ki-ág-d"šu"-dEN.ZU). O Kubatum jako królowej Szu-Suena wspominają też teksty z czasów panowania tego władcy.

</doc>
<doc id="4308385" url="https://pl.wikipedia.org/wiki?curid=4308385" title="Paul-Henry Gendebien">
Paul-Henry Gendebien

Paul-Henry Gendebien (ur. 9 lipca 1939 w Hastières-par-delà) – belgijski polityk, poseł Parlamentu Europejskiego I Kadencji, należący do Frakcji „Niezrzeszonych”.

</doc>
<doc id="4308387" url="https://pl.wikipedia.org/wiki?curid=4308387" title="Tall al-Atszan">
Tall al-Atszan

Tall al-Atszan (arab. تل العطشان) – wieś w Syrii, w muhafazie Al-Hasaka. W 2004 roku liczyła 1203 mieszkańców.

</doc>
<doc id="4308392" url="https://pl.wikipedia.org/wiki?curid=4308392" title="Tygrys (skała)">
Tygrys (skała)

Tygrys – skała na szczycie wzgórza Łężec, na której wybudowano Zamek Bąkowiec. Nazwę skały podaje mapa Geoportalu w wersji "orto".
Jest to wyniosła skała wapienna o pionowych lub przewieszonych ścianach. Wkomponowano w nią mury obronne i budowle zamkowe. Wspinaczka skalna na niej jest zabroniona.

</doc>
<doc id="4308394" url="https://pl.wikipedia.org/wiki?curid=4308394" title="Ti'amat-baszti">
Ti'amat-baszti

Ti'amat-baszti (akad. "Ti'āmat-bāštī", w transliteracji z pisma klinowego zapisywane A.AB.BA-"ba-áš-ti") – małżonka (sum. lukur) króla Szu-Suena (2037-2030 p.n.e.) z III dynastii z Ur. W trakcie wykopalisk w Uruk odnaleziono koral wykonany z agatu z umieszczoną na nim następującą inskrypcją: „Ti'amat-baszti, ukochana małżonka Szu-Suena, króla Ur” (A.AB.BA-"ba-áš-ti" lukur-ki-ág-d"šu"-dEN.ZU lugal-uri5ki-ma-ka). 

</doc>
<doc id="4308395" url="https://pl.wikipedia.org/wiki?curid=4308395" title="Medel Aseo">
Medel Aseo



</doc>
<doc id="4308396" url="https://pl.wikipedia.org/wiki?curid=4308396" title="Dżiddawi Gharbi">
Dżiddawi Gharbi

Dżiddawi Gharbi (arab. جدعاوي غربي) – wieś w Syrii, w muhafazie Al-Hasaka. W 2004 roku liczyła 164 mieszkańców.

</doc>
<doc id="4308398" url="https://pl.wikipedia.org/wiki?curid=4308398" title="Umm Kuhajf Tahtani">
Umm Kuhajf Tahtani

Umm Kuhajf Tahtani (arab. أم كهيف تحتاني) – wieś w Syrii, w muhafazie Al-Hasaka. W 2004 roku liczyła 631 mieszkańców.

</doc>
<doc id="4308406" url="https://pl.wikipedia.org/wiki?curid=4308406" title="Kalat al-Hadi asz-Szarkijja">
Kalat al-Hadi asz-Szarkijja

Kalat al-Hadi asz-Szarkijja (arab. قلعة الهادي الشرقية) – wieś w Syrii, w muhafazie Al-Hasaka. W 2004 roku liczyła 875 mieszkańców.

</doc>
<doc id="4308408" url="https://pl.wikipedia.org/wiki?curid=4308408" title="Matt Doherty">
Matt Doherty

Matthew James Doherty (ur. 16 stycznia 1992 w Dublinie) – irlandzki piłkarz występujący na pozycji obrońcy w hiszpańskim klubie Atletico Madryt oraz w reprezentacji Irlandii.

</doc>
<doc id="4308411" url="https://pl.wikipedia.org/wiki?curid=4308411" title="Antonio Tosti">
Antonio Tosti

Antonio Tosti (ur. 4 października 1776 w Rzymie, zm. 20 marca 1866 tamże) – włoski kardynał.
Życiorys.
Urodził się 4 października 1776 roku w Rzymie, jako syn lekarza Tommasa Tostiego i Agnese Massaroti. Studiował w Collegio Romano, gdzie uzyskał dyplom z teologii i doktorat utroque iure. Po przyjęciu święceń kapłańskich był preceptorem w Palazzo Ruspoli, a następnie audytorem Roty Rzymskiej. W 1822 oku wstąpił do Kurii Rzymskiej, gdzie został chargé d'affaires w Turynie, a następnie klerykiem Kamery Apostolskiej (w okresie 1834–1839 był jej głównym skarbnikiem). W latach 1830–1839 pełnił funkcję prezesa hospicjum S. Michele a Ripa Grande. 12 lutego 1838 roku został kreowany kardynałem in pectore. Jego nominacja na kardynała prezbitera została ogłoszona 18 lutego 1839 roku i nadano mu kościół tytularny San Pietro in Montorio. W latach 1859–1860 był kamerlingiem Kolegium Kardynałów, a w okresie 1863–1866 – protoprezbiterem. W styczniu 1860 roku został mianowany Bibliotekarzem Kościoła Rzymskiego i pełnił ten urząd do śmierci, która nastąpiła 20 marca 1866 w Rzymie.

</doc>
<doc id="4308413" url="https://pl.wikipedia.org/wiki?curid=4308413" title="Tomi Kallio">
Tomi Kallio

Tomi Kristian Kallio (ur. 27 stycznia 1977 w Turku) – fiński hokeista, reprezentant Finlandii, olimpijczyk.
Kariera.
Wychowanek klubu TPS w rodzinnym Turku. W macierzystym zespole grał pierwotnie to 2000. W tym okresie został wybrany w drafcie NHL z 1995 przez Colorado Avalanche. W 2000 wyjechał do USA i przez trzy sezony grał w lidze NHL. Od stycznia 2003 grał w lidze szwedzkiej przez 13 sezonów. W lipcu 2015 powrócił do TPS. Przez trzy ostatnie sezony był kapitanem swojego zespołu. W czerwcu 2018 ogłosił zakończenie kariery.
Był reprezentantem Finlandii. W kategoriach juniorskich uczestniczył w turniejach mistrzostw Europy juniorów do lat 18 edycji 1995 oraz mistrzostw świata juniorów do lat 20 edycji 1996, 1997. W kadrze seniorskiej uczestniczył w turniejach mistrzostw świata w 1999, 2000, 2001, 2002, 2003, 2004, 2005, 2006, 2007 oraz zimowych igrzysk olimpijskich 2002.

</doc>
<doc id="4308414" url="https://pl.wikipedia.org/wiki?curid=4308414" title="Kardiochirurgia i Torakochirurgia Polska">
Kardiochirurgia i Torakochirurgia Polska

Kardiochirurgia i Torakochirurgia Polska. Polish Journal of Thoracic and Cardiovascular Surgery – naukowe czasopismo medyczne dotyczące kardiologii, kardiochirurgii oraz torakochirurgii; wydawane od 2004. Oficjalny organ Polskiego Towarzystwa Kardio-Torakochirurgów. Kwartalnik (ukazują się cztery numery rocznie).
Kwestie wydawniczo–techniczne tytułu leżą w gestii poznańskiego wydawnictwa medycznego Termedia. Publikacje ukazują się w systemie otwartego dostępu na licencji Creative Commons Attribution-Non Commercial-Share Alike 4.0 International (CC BY-NC-SA 4.0).
Czasopismo przeznaczone jest dla kardiologów, kardiochirurgów i torakochirurgów. Publikowane są prace oryginalne (eksperymentalne i badawcze), poglądowe i kazuistyczne.
Pismo ma wskaźnik Hirscha równy 6 (2017). W międzynarodowym rankingu SCImago Journal Rank (SJR) mierzącym wpływ, znaczenie i prestiż poszczególnych czasopism naukowych „Kardiochirurgia i Torakochirurgia Polska" została sklasyfikowana na 252. miejscu wśród czasopism z dziedziny kardiologii i medycyny sercowo-naczyniowej (ranking za rok 2017). W polskich wykazach czasopism punktowanych przez Ministerstwo Nauki i Szkolnictwa Wyższego czasopismo otrzymywało odpowiednio: 6 pkt - 2009, 9 pkt - 2010, 15 pkt - 2011–2013, 10 pkt - 2014, 14 pkt - 2015–2016.
Czasopismo jest indeksowane m.in. w Directory of Open Access Journals (DOAJ), EBSCO, Emerging Sources Citation Index (Web of Science, Thomson Reuters), Electronic Journals Library (EZB), Free Medical Journals, Geneva Foundation Free Medical Journals, Harvard Libraries - University of California Libraries, HINARI, Index Copernicus, ProQuest, PubMed, PubMed Central (PMC) oraz w Scopusie.
Redaktorem naczelnym czasopisma jest Wojciech Dyszkiewicz. Funkcję redaktora zarządzającego sprawuje Bartłomiej Perek. Honorowym redaktorem naczelnym jest Marian Zembala.
W skład rady redakcyjnej wchodzą głównie specjaliści z Polski (m.in. Tomasz Grodzki, Marek Jemielity, Mariusz Kasprzyk, Mariusz Kuśmierczyk, Bohdan Maruszewski, Zbigniew Nawrat, Jacek Nikliński, Jacek Różański, Michał Wojtalik) oraz – w mniejszym stopniu – także z zagranicy.

</doc>
<doc id="4308417" url="https://pl.wikipedia.org/wiki?curid=4308417" title="Polska Hokej Liga (2018/2019)">
Polska Hokej Liga (2018/2019)

Polska Hokej Liga 2018/2019 – 64. edycja ekstraligi polskiej oraz 84 sezon rozgrywek o mistrzostwo Polski w hokeju na lodzie rozegrany na przełomie 2018 i 2019 roku. Do rozgrywek przyjęto dwanaście klubów, w tym dwa zespoły beniaminków: KS Toruń HSA (zwycięzca I ligi 2017/2018) oraz Zagłębie Sosnowiec (wicemistrz I ligi, który wykupił „dziką kartę” w PHL). Tytułu mistrza Polski bronił zespół GKS Tychy, który w poprzednim sezonie zdobył trofeum po raz trzeci w historii. Przed startem sezonu po raz piąty został rozegrany mecz o Superpuchar Polski, w którym zmierzyły się GKS Tychy z Comarch Cracovią.
Sezon zasadniczy rozpoczął się we wrześniu 2018 roku,trwał do lutego 2019 roku i składał się z czterech rund spotkań. Spotkania ligowe były transmitowane przez stację TVP Sport, a także przez telewizje internetowe.
Uczestnicy rozgrywek.
W sezonie 2018/2019 uprawnionych do gry w Polskiej Hokej Lidze było jedenaście klubów. Dziesięć z poprzedniego sezonu oraz zwycięzca I ligi Nesta Mires Toruń, natomiast z ligi spadła drużyna Naprzodu Janów. W dniu 14 czerwca 2018 władze PHL poinformowały, że kluby KH Tauron GKS Katowice, MKS Comarch Cracovia, JKH GKS Jastrzębie, jako trzy pierwsze otrzymały licencję na występy w sezonie. 22 czerwca 2018 ogłoszono przyznanie licencji klubom: Orlik Opole S.A., Pomorski Klub Hokejowy 2014 S.A., KS Unia Oświęcim, 26 czerwca 2018 dla klubów GKS Tychy i Podhale Nowy Targ, wkrótce potem dla TMH Polonia Bytom, na początku lipca 2018 KS Toruń HSA.
Informacje o klubach.
Przed startem nowego sezonu w kilku klubach przedłużono kontrakty z dotychczasowymi trenerami. Nową umowę podpisał Andrej Husau, który w poprzednim sezonie zdobył z GKS-em Tychy mistrzostwo Polski. Nowy kontrakt parafował również szkoleniowiec wicemistrzów Polski Tauronu GKS Katowice, Tom Coolen. Umowę z dotychczasowym szkoleniowcem Jiřím Šejbą przedłużono także w Unii Oświęcim. Nadal szkoleniowcem Comarch Cracovii będzie Rudolf Roháček, który pracuje w klubie z Krakowa od listopada 2004 roku. Na swoich stanowiskach pozostali Róbert Kaláber w JKH GKS Jastrzębie, Jacek Szopiński w PGE Orliku Opole oraz Juryj Czuch w beniaminku ligi Nieście Mires Toruń. W pozostałych klubach zatrudniono nowych trenerów. Szkoleniowcem MH Automatyki Gdańsk został Marek Ziętara, który na tym stanowisku zastąpił Białorusina Andreja Kawalou. Z kolei w kwietniu z Polonii Bytom odszedł pierwszy trener Aleš Totter. W czerwcu nowym trenerem Podhala został fiński trener pochodzący z Polski, Tomasz Valtonen, który równocześnie został selekcjonerem reprezentacji Polski. Na początku lipca trenerem Polonii został Rosjanin Andriej Parfionow, który w finalnej fazie sezonu 2017/2018 prowadził Podhale. Jego asystentem został dotychczasowy kapitan bytomian, Sebastian Owczarek.
Podczas spotkania organizacyjnego władz PHL przed startem sezonu 2018/2019 pojawiła się sugestia, aby do rozgrywek powróciła drużyna STS Sanok (opuściła PHL po sezonie 2015/2016), jednak władze tego klubu ponownie zgłosiły swój zespół do 2. ligi słowackiej. Starania o przyjęcie do PHL na zasadzie spełnienia wymogów tzw. „dzikiej karty” podjęli działacze Zagłębie Sosnowiec S.A., którego drużyna zajęła drugie miejsce w I lidze edycji 2017/2018. Władze PHL zaakceptowały akces sosnowieckiego klubu. Prócz jedenastu klubów został także uwzględniony udział w sezonie drużyny występującej pod auspicjami PZHL. 
Regulamin i struktura ligi.
Pod koniec czerwca władze ligi poinformowały, że nowy sezon ligowy rozpocznie się 14 września. Dwa dni wcześniej zostanie rozegrany mecz o Superpuchar Polski. 29 czerwca 2018 komisarzem Polskiej Hokej Ligi została Marta Zawadzka. W dniu 30 czerwca w Katowicach-Janowie odbył się Walny Zjazd Sprawozdawczy PZHL, na którym delegaci dyskutowali na temat kształtu ligi w nadchodzącym sezonie. Przyjęto również kilka uchwał. W połowie lipca po zakończeniu procesu licencyjnego został opublikowany terminarz rozgrywek.
W sezonie 2018/2019 drużyny rozegrają w sezonie zasadniczym cztery rundy spotkań w systemie „każdy z każdym” oraz dwa mecze z Kadrą PZHL – łącznie 42 spotkania. Punkty wywalczone w meczach przeciwko Kadrze PZHL będą zaliczane do łącznej punktacji. Kadra PZHL będzie rozgrywać tylko mecze wyjazdowe, a gospodarz spotkania zapewni dostęp do szatni i lodowiska, natomiast Kadra PZHL poniesie opłatę za sędziów. Kadrę PZHL będą tworzyć zawodnicy szerokiej Kadry Narodowej Seniorów – po uzgodnieniu z klubami poszczególnych hokeistów – powołani przez selekcjonera. Spotkania Kadry PZHL będą się odbywać w innych terminach niż mecze pozostałych drużyn ligowych. Po zakończeniu sezonu zasadniczego drużyny z miejsc 7, 8, 9 i 10 rozegrają spotkania rundy wstępnej Pre-Play-off w systemie: 7 miejsce – 10 miejsce, 8 miejsce – 9 miejsce do dwóch zwycięstw. Gospodarzem pierwszych i ewentualnie trzecich meczów rundy Pre-Play-off będą drużyny, które zajmą wyższe miejsca po sezonie zasadniczym. Zwycięzcy Pre-Play-off przystąpią do fazy Play-off – zwycięzca wyżej sklasyfikowany po rundzie zasadniczej z pozycji 7, zwycięzca niżej sklasyfikowany z pozycji 8. Z kolei kluby, które zostały pokonane przystąpią do barażu o utrzymanie w lidze. W meczach barażowych o utrzymanie w PHL do tych drużyn dołączy drużyna z miejsca 11 po sezonie zasadniczym oraz zwycięzca rozgrywek I ligi w sezonie 2018/2019. Rozegrają one cztery rundy spotkań systemem „każdy z każdym” – 12 spotkań. Zespoły z dwóch pierwszych miejsc utrzymają się w PHL, natomiast dwa najsłabsze kluby będą występować w I lidze w sezonie 2019/2020. Mecze rundy play-off w ćwierćfinałach, półfinałach i finale będą rozgrywane do czterech wygranych spotkań. W rywalizacji o brązowy medal drużyny rywalizować będą do dwóch wygranych meczów. Gospodarzem pierwszego i ewentualnego trzeciego meczu będzie klub wyżej sklasyfikowany po sezonie zasadniczym.
Na początku grudnia 2018 prezes PZHL, Mirosław Minkina, poinformował, że głównym sponsorem Polskiej Hokej Ligi zostały Polskie Zakłady Bukmacherskie (PZBuk), przedsiębiorstwo prowadzące legalne zakłady bukmacherskie.
Lodowiska.
Spośród uczestników największym lodowiskiem w lidze pod względem pojemności jest obiekt MH Automatyki Gdańsk, który może pomieścić 3867 widzów. Natomiast najmniejszym lodowiskiem dysponuje GKS Katowice. Wszystkie lodowiska są wyposażone w niezbędne zaplecze oraz spełniają wymogi rozgrywek międzynarodowych.
Sezon zasadniczy.
W dniu 18 lipca 2018 zaprezentowany terminarz rozgrywek sezonu, w którym rundę zasadniczą zaplanowano na okres od 14 września 2018 do 27 stycznia 2019.
Statystyki.
"Stan na 30 stycznia 2019"
Uwaga: Przy równej zdobyczy w klasyfikacji decydują inne czynniki: jako pierwszy wyższą pozycję promuje mniejsza liczba rozegranych spotkań. Ponadto decydujące są większa zdobycz strzelecka lub punktowa przy innych klasyfikacjach.
Faza play-off.
W sezonie 2018/2019 po raz drugi w historii polskiej ekstraligi wprowadzono etap kwalifikacji do play-off. Zgodnie z nowym zasadami po sezonie zasadniczym bezpośredni awans do fazy play-off uzyskały drużyny z miejsc 1-6. Zespoły z miejsc 7-10 zostały zakwalifikowane do fazy kwalifikacyjnej do play-off. W myśli regulaminu stworzono pary według zajętych miejsc (7 i 10 oraz 8 i 9), w których drużyny rywalizowały o awans do play-off. 
Wprowadzono zmiany dotyczące terminarza meczów w tej fazie. W przeciwieństwie do poprzednich edycji ligowych porzucono stałe terminy kolejnych spotkań play-off dla wszystkich par. Wprowadzono wspólny terminarz dla dwóch par ćwierćfinałowych oraz różny dla obu par półfinałowych. Wskutek tego mecze w tych etapach rozgrywano naprzemiennie w różnych dniach tygodnia, co sprzyjało także większej liczbie transmisji tych spotkań na antenie TVP Sport.
Pre play-off (30 stycznia, 1, 3 lutego):
Ćwierćfinały:
Półfinały:
Finał
Rywalizacja o brązowy medal (2, 4 kwietnia)
Faza play-out.
W sezonie 2018/2019 przewidziano rywalizację barażową o miejsce w kolejnej edycji rozgrywek (zwane play-out). Pierwotnie do baraży zostały zakwalifikowane: drużyna, która zajęła 11. miejsce po sezonie zasadniczym (Polonia Bytom), dwie drużyny wyeliminowane z fazy kwalifikacyjnej do play-off dla zespołów z miejsce 7-10 (Zagłębie Sosnowiec, Orlik Opole) oraz drużyna, która zajęła 1. miejsce w sezonie I ligi 2018/2019. Według regulaminu mecze pomiędzy zespołami miały być rozgrywane systemem "każdy z każdym", zaś w rezultacie ustalonej kolejności dwie pierwsze drużyny miały zapewnić sobie miejsce w sezonie PHL 2019/2020, a dwie ostatnie drużyny miały zostać zdegradowane do sezonu I ligi 2019/2020. 
Jeszcze przed rozpoczęciem rozgrywki barażowej ogłoszono nieprzystąpienie do tej rywalizacji drużyny Polonii Bytom. Natomiast w trakcie trwającej rozgrywki barażowej ogłoszono, że drużyna Orlika Opole nie dokończy rywalizacji. W związku z powyższym ogłoszono, że drużyny Zagłębia Sosnowiec i Naprzodu Janów uzyskały prawo gry w następnym sezonie PHL.
Zgodnie z przyjętym terminarzem planowano rozegrać 12 kolejek po dwa mecze między drużynami w terminach 17, 20, 23, 26 lutego oraz 1, 7, 10, 13, 16, 19, 22, 29 marca. W rozegranych spotkaniach uzyskano wyniki:
Reszta zaplanowanych spotkań nie odbyła się.

</doc>
<doc id="4308421" url="https://pl.wikipedia.org/wiki?curid=4308421" title="Apostolos Papajeorjiu">
Apostolos Papajeorjiu

Apostolos Papajeorjiu (; ur. 17 grudnia 1906, zm. 9 września 1982) – grecki polityk, poseł do Parlamentu Europejskiego I Kadencji, należący do Frakcji „Niezrzeszonych”. W 1982 roku członek Komisji ds. Młodzieży, Kultury, Edukacji, Informacji i Sportu.

</doc>
<doc id="4308424" url="https://pl.wikipedia.org/wiki?curid=4308424" title="Cyberpunk 2077">
Cyberpunk 2077

Cyberpunk 2077 – komputerowa fabularna gra akcji stworzona przez studio CD Projekt Red na platformy Microsoft Windows, PlayStation 4, PlayStation 5, Xbox One, Xbox Series X/S, a także na usługi grania w chmurze – Google Stadia oraz GeForce Now. Premiera na komputery osobiste i konsole 8. generacji odbyła się 10 grudnia 2020 roku. 15 lutego 2022 gra ukazała się na PlayStation 5 i Xboksa Series X/S. Stanowi adaptację papierowej gry fabularnej "Cyberpunk 2020" i jest osadzona 57 lat później w otwartym świecie dystopijnego Night City. Akcja gry rozgrywa się w świecie przedstawionym z perspektywy pierwszej osoby. Główny bohater "Cyberpunka", najemnik o imieniu V, wykonuje zadania, korzystając z umiejętności hakowania i obsługi maszyn, jak również z różnych rodzajów broni.
"Cyberpunk 2077" stworzony został na silniku REDengine 4 przez zespół liczący około 500 osób – znacznie liczniejszy niż ten odpowiedzialny za poprzednią grę studia, "" z 2015 roku. Do pracy nad grą CD Projekt założył oddział we Wrocławiu, jak również nawiązał współpracę z firmami Digital Scapes, Nvidia, QLOC i Jali Research. Konsultantem był twórca systemu "Cyberpunk" Mike Pondsmith, a jedną z głównych ról zagrał Keanu Reeves. Ścieżka dźwiękowa skomponowana została przez Marcina Przybyłowicza i kilku innych artystów. W celu promowania gry zapowiedziano szereg utworów pochodnych, w tym komiks, grę karcianą oraz produkcję anime.
Rozgrywka.
"Cyberpunk 2077" jest fabularną grą akcji, zawierającą elementy strzelanek pierwszoosobowych. Gracz wciela się w V, którego płeć, głos, wygląd (twarz, fryzurę, sylwetkę, modyfikacje ciała, rozmiar przyrodzenia czy biustu), pochodzenie i ubiór może dostosować według własnych upodobań. W grze nie ma podziału na klasy postaci, natomiast gracz określa swój sposób gry poprzez rozwijanie cech – budowy ciała, inteligencji, refleksu, zdolności technicznych i opanowania. Postać może rozwijać umiejętności walki wręcz, posługiwania się ostrzami, bronią krótką, strzelbami, karabinami, karabinami snajperskimi, dwiema broniami, jak również hakowania, skrytobójstwa, „zimnej krwi”, inżynierii i sprawności fizycznej. W celu nabycia bądź ulepszenia cyberwszczepów, V musi odwiedzić "ripperdoca", z kolei na czarnym rynku kupić może ulepszenia wojskowe. Rzadkość znajdowanego wyposażenia określana jest przez system poziomów, reprezentowanych odpowiednimi kolorami. Przemieszczając się po świecie gry, postać może chować się za osłonami, celować, biegać, wykonywać ślizgi, skoki i podwójne skoki. Ataki wręcz można wyprowadzać za pomocą broni do walki w zwarciu, z kolei broń palna może być modyfikowana i dzieli się na typy Power (rykoszetująca), Tech (przebijająca ściany i przeciwników) oraz Smart (z naprowadzanymi pociskami). Pociski z broni dystansowych można spowolnić w trybie "bullet time". W grze pojawiają się cztery rodzaje zadawanych i otrzymywanych obrażeń: fizyczne, termiczne, elektromagnetyczne i chemiczne. "Cyberpunk 2077" oferuje również bronie i cyberwszczepy ogłuszające czy ulepszające skradanie się, wobec czego grę można ukończyć bez zabijania kogokolwiek.
Postać gracza dysponuje własnym mieszkaniem i garażem. Świat gry, kalifornijskie Night City, podzielone jest na sześć regionów – należące do korporacji City Center, zamieszkałe przez imigrantów Watson, luksusowe Westbrook, podmiejskie Heywood, opanowaną przez gangi Pacificę oraz przemysłowe Santo Domingo. V może eksplorować również tereny w okolicach miasta, nazywane Badlandami. Po świecie postać może przemieszczać się pieszo albo w pojazdach, w których podczas prowadzenia możliwe jest przełączenie się na widok trzecioosobowy. Samobieżne samochody ułatwiają prowadzenie z nich ostrzału. Prowadząc samochód możliwe jest rozjechanie przechodniów, a policja reaguje na przestępstwa popełniane przez V w zależności od okolicy. W grze pojawiają się stacje radiowe, pełny cykl dobowy oraz system zmiennej pogody, które wpływają na zachowanie postaci niezależnych. Za sprawą "braindance’ów" V może przeżywać doświadczenia innych osób, z kolei drzewko dialogowe pozwala na wchodzenie w interakcje z postaciami niezależnymi i podejmowanie decyzji, podczas wykonywania zadań. Punkty doświadczenia postać zdobywa poprzez kończenie zadań z głównego wątku fabularnego, polepszając tym swoje statystyki, z kolei za zadania poboczne otrzymuje ona „punkty reputacji”, odblokowujące nowe umiejętności, handlarzy, miejsca i dodatkowe zadania. Zadania zlecane są przez postacie znane jako "fixerzy", a w części z nich V wspomagać będą towarzysze. Zdrowie odzyskać można spożywając np. napoje gazowane. Poza zadaniami, w grze pojawią się również minigry, takie jak hakowanie, boks, wyścigi samochodowe, sztuki walki, dostępne będą również strzelnice. Komunikat „koniec gry” pojawia się tylko wtedy, kiedy V zginie; jeżeli nie uda mu się ukończyć zadania, gra jest kontynuowana, a niepowodzenie – podobnie jak wybory dokonywane przez gracza – może prowadzić do różnych zakończeń.
Opis.
Świat gry.
Night City jest amerykańskim megamiastem w Wolnym Stanie Kalifornia Północna, kontrolowanym przez korporacje, w którym nie obowiązują prawa krajowe i stanowe. Ogarnięte jest wojną gangów i rządzących nim osób, które walczą o dominację. W kwestiach codziennych, takich jak wywóz śmieci czy transport publiczny, mieszkańcy polegają na robotyce. Pod względem wizualnym ukształtowały je cztery epoki, które przeszło – surowy „entropizm”, kolorowy kicz, surowy neomilitaryzm i wystawny neokicz. Internet kontrolowany jest przez korporacje i wojsko. Chociaż w Night City powszechna jest bezdomność, nie wyklucza ona z możliwości korzystania z cybermodyfikacji, prowadząc do uzależnienia od kosmetycznych poprawek i przemocy. Z takimi zagrożeniami mierzy się uzbrojona organizacja znana jako Psycho Squad. Szybkiej pomocy medycznej udzielić może Trauma Team, zaś ze względu na bezustanne zagrożenie napaścią, wszyscy mieszkańcy mają prawo noszenia broni w miejscu publicznym.
Fabuła.
W roku 2013 "netrunnerka" Alt Cunningham (Marta Markowicz-Dziarkowska) – autorka programu "Soulkiller", pozwalającego przenieść świadomość człowieka do formy cyfrowej – zostaje porwana przez Arasaka Corporation, próbującą zmusić ją do napisania dla nich własnej wersji programu. Johnny Silverhand (Michał Żebrowski), znany najemnik i rockman, a zarazem chłopak Alt, próbuje ją uratować, jednak bezskutecznie. Po pewnym czasie dowiaduje się, że Arasaka zastosowała na Alt "Soulkillera", przez co kobieta stała się sztuczną inteligencją, która zaszyła się w głębokiej sieci. Dziesięć lat później Silverhand, nadal poszukujący zemsty na korporacji, przypuszcza atak terrorystyczny na jej siedzibę, jednak zostaje pojmany i zabity, a jego świadomość przeniesiona na biochip.
W roku 2077 najemnik V (Vincent – Kamil Kula / Valerie – Lidia Sadowa) wraz ze swoim znajomym, Jackiem Wellesem (Jacek Król), podejmuje się zlecenia dla "fixera" Dextera DeShawna (Przemysław Bluszcz), polegającego na kradzieży należącego do Arasaka Corporation biochipu Relic. W trakcie skoku widzą, jak prezes korporacji – Saburo Arasaka (Masane Tsukayama) – zostaje zabity przez swojego syna, Yorinobu (Robert Tondera / Hideo Kimura). Podczas ucieczki Jackie zostaje śmiertelnie ranny, a pojemnik z biochipem uszkodzony. Żeby nie dopuścić do zniszczenia towaru, V umieszcza go w swojej głowie.
DeShawn – wściekły za to, że akcja przyciągnęła uwagę policji – strzela do V i porzuca go na wysypisku śmieci. Po odzyskaniu przytomności V doświadcza wspomnień Silverhanda, zapisanych na Relicu. Od zaufanego "ripperdoca", Viktora Vectora (Miłogost Reczek), dowiaduje się, że zostało mu kilka tygodni życia. Po postrzale nanotechnologia biochipu przywróciła V do życia, ale jednocześnie rozpoczęła nadpisywanie jego wspomnień i osobowości zapisaną na urządzeniu świadomością Silverhanda. Usunięcie chipu skutkować będzie natychmiastową śmiercią V, co zmusza go do znalezienia sposobu na pozostanie przy życiu i pozbycia się ze swojej głowy Silverhanda.
V nawiązuje współpracę z "netrunnerką" Judy Alvarez (Marta Żmuda-Trzebiatowska), która prowadzi go do prawdziwych prowodyrów kradzieży chipu – gangu cyberprzestępców Voodoo Boys. Po dotarciu do ich przywódczyni, V i Johnny’emu udaje się dotrzeć do SI Alt i uzyskać obietnicę pomocy, jeżeli uda im się dostarczyć ją do Mikoshi – cyfrowej fortecy Arasaki, w której przetrzymywane są SI stworzone przez technologię bazującą na "Soulkillerze", sprzedawaną komercyjnie przez korporację jako program "Secure Your Soul".
W zależności od wyborów podjętych przez gracza, V ostatecznie może zdecydować się popełnić samobójstwo, pozwolić Silverhandowi przejąć swoje ciało i przypuścić atak na Mikoshi z jego dawną ekipą, przypuścić atak z sojusznikami zebranymi wcześniej, zaatakować samodzielnie bądź zdecydować się na współpracę z Arasaką. Bez względu na obraną strategię, po użyciu "Soulkillera" okazuje się, że szkody wyrządzone ciału V są nieodwracalne. Może on w nim pozostać, niepewny tego ile życia mu pozostało, albo pozwolić na stałe przejąć je Silverhandowi, który dziękuje mu i opuszcza Night City, żeby rozpocząć nowe życie.
Produkcja.
Preprodukcja "Cyberpunk 2077", przy udziale około pięćdziesięcioosobowego zespołu, rozpoczęła się w 2016 roku, kiedy CD Projekt Red zakończył prace nad dodatkiem "Krew i wino" do "Wiedźmina: Dzikiego Gonu". Ostatecznie nad grą pracował zespół większy niż nad "Wiedźminem 3", w październiku 2019 roku liczący około 500 osób. Po zakończeniu prac nad "Wiedźminem", studio rozpoczęło aktualizowanie silnika REDengine 3, żeby przystosować go do nowej gry. Na rozwój gry i związanych z nią technologii CD Projekt Red otrzymał od polskiego rządu granty w łącznej wysokości ok. 7 mln dolarów amerykańskich. W czerwcu 2017 roku wczesne szkice "Cyberpunk 2077" zostały wykradzione przez hakerów, którzy zagrozili ich upublicznieniem, studio odmówiło jednak zapłacenia haraczu za nie. Pod koniec 2017 roku CD Projekt Red ogłosił, że osiągnęło jeden z kamieni milowych w pracach nad grą, z kolei w marcu 2018 roku otworzyło we Wrocławiu nowe studio, mające wspomóc je w produkcji. W październiku twórcy nawiązali współpracę z kanadyjskim Digital Scapes w celu opracowania dodatkowych narzędzi dla gry, a w czerwcu 2019 roku z Nvidią, w celu zaimplementowania technologii śledzenia promieni w czasie rzeczywistym, oraz w styczniu 2020 roku z QLOC, mającym zapewnić dodatkową kontrolę jakości. Podjęto też współpracę ze studiem Jali Research, które było odpowiedzialne za dostosowanie wypowiadanych kwestii do ruchu ust postaci.
Po opracowaniu w etapie preprodukcji setek grafik koncepcyjnych, autorzy określili cztery style estetyczne, którymi charakteryzować ma się gra. Większość samochodów bazuje na projektach Marcella Gandiniego z lat 80. i 90. XX wieku, chociaż w grze odwzorowane zostaną również istniejące naprawdę auta, jak np. porsche 911. Przetwarzanie strumieniowe i oświetlenie globalne zaprogramowane zostały tak, żeby nie obciążać procesorów. Technologia śledzenia promieni pozwoliła poprawić jakość oświetlenia globalnego, odbić, "ambient occlusion" i cieni. Pierwotnie w dniu premiery w grze miał pojawić się tryb wieloosobowy, ostatecznie ogłoszono jednak, że zostanie on dodany dopiero po premierze. Twórcy zdecydowali się na perspektywę pierwszoosobową, uznając, że pozwoli ona graczom na większą immersję niż widok trzeciej osoby, jednak zarówno przerywniki filmowe, jak i sama rozgrywka zostały opracowane tak, żeby płynnie przechodzić pomiędzy oboma widokami. W "Cyberpunku 2077" pojawić ma się pełna nagość, która według reżysera gry, Adama Badowskiego, stanowi element transhumanizmu: „ciało nie jest już sacrum, a profanum”. Scenariusz został napisany w języku polskim, a następnie zlokalizowany na angielski przez osobny zespół. Pozostałe wersje językowe przetłumaczone zostały z języka angielskiego, chociaż część lokalizacji, np. rosyjska, opracowywano zarówno na podstawie tłumaczenia angielskiego, jak i polskiego oryginału. Zadania zostały zaprojektowane w taki sposób, żeby gracze mogli decydować samodzielnie, w jakiej kolejności chcą je wykonywać, z kolei wiele zadań pobocznych stanowi niewykorzystane elementy głównego wątku fabularnego. W celu dopasowania dubbingu w wielu językach, CD Projekt Red opracował technologię bazującą na sieciach neuronowych, w czasie rzeczywistym dostosowującą ruch ust postaci do wypowiadanych dialogów. System animacji został przerobiony w taki sposób, żeby lepiej oddawać ruchy mięśni; usprawniono również technikę przechwytywania ruchu. Środowisko gry zostało stworzone z „prefabrykowanych” projektów, a wykorzystywane wielokrotnie zasoby graficzne generowane są w innych kolorach i wzorach – część z nich generowana jest proceduralnie. Uwzględniając opinie na temat gry, jakie pojawiły się po jej prezentacji podczas targów Electronic Entertainment Expo w 2018 roku, twórcy umożliwili przejście "Cyberpunk 2077" bez zabijania, jak również zrezygnowali ze sztywnego podziału na mężczyznę i kobietę podczas tworzenia postaci, zamiast tego opierając się na typach ciała i głosach. Night City zostało zaprojektowane przy współpracy z urbanistami, a jego architektura inspirowana była brutalizmem. Świat wczytywany jest przy użyciu pionowego przesyłania strumieniowego, renderującego wyłącznie zasoby graficzne widoczne na ekranie. W sierpniu 2018 roku ukończono fabułę i możliwe było pełne przejście gry. Pozostała zawartość została ukończona w połowie 2019 roku, a pozostały czas produkcji poświęcony był głównie na usprawnianie istniejących już elementów. Ze względu na pandemię COVID-19, od marca 2020 roku twórcy rozpoczęli pracę zdalną, co spowodowało wstrzymanie prac nad dubbingami. Chociaż studio publicznie wielokrotnie zapewniało, że produkcja "Cyberpunka 2077" nie będzie wiązała się z obowiązkowymi nadgodzinami, zostały one wprowadzone w ostatnich miesiącach prac nad grą.
"Cyberpunk 2077" zrealizowany został na podstawie systemu "Cyberpunk 2020" Mike’a Pondsmitha, który od 2012 roku pełnił funkcję konsultanta powstającej gry, pojawia się w niej również jako bohater niezależny. Wpływ na fabułę miała jego kontynuacja oryginalnego systemu, "Cyberpunk Red", zaś sama gra czerpała inspirację z takich tytułów jak film "Łowca androidów" (1982), seria mang i anime "Ghost in the Shell" oraz gry "System Shock" (1994) i "Deus Ex" (2000). W "Cyberpunk 2077" pojawiają się motocykl inspirowany "Akirą" Katsuhira Ōtomo oraz samochód inspirowany "" (2015). Muzykę do gry skomponował Marcin Przybyłowicz, wcześniej odpowiedzialny za ścieżkę dźwiękową do "Wiedźmina: Dzikiego Gonu", we współpracy z P.T. Adamczykiem i Paulem Leonardem-Morganem. Na potrzeby dostępnych w grze stacji radiowych CD Projekt Red stworzył własne piosenki. Zespół Refused stworzył utwory zespołu Samurai, z kolei kanadyjska wokalistka Grimes użyczyła głosu frontmance zespołu Lizzy Wizzy and the Metadwarves. Swój wkład w ścieżkę dźwiękową mieli również Run the Jewels, ASAP Rocky, Gazelle Twin, Ilan Rubin, Richard Devine, Nina Kraviz, Deadly Hunta, Rat Boy i Tina Guo.
W lipcu 2018 roku twórcy nawiązali współpracę z aktorem Keanu Reevesem, który przyjął rolę Johnny’ego Silverhanda – w celu zachowania tajemnicy nazywanego wtedy Mr Fusion. Postać wzorowana jest na wyglądzie Reevesa, który użyczył jej również głosu w angielskiej wersji i odegrał ją podczas sesji przechwytywania ruchu. Po spędzeniu piętnastu dni na nagrywaniu dubbingu do gry, Reeves poprosił o możliwość powiększenia jego roli. Twórcy przystali na tę prośbę i podwoili liczbę jego kwestii dialogowych, wskutek czego od Silverhanda więcej dialogów ma jedynie V.
Głosu Saburowi Arasace, prezesowi Arasaka Corporation, użyczył znany "seiyū" Masane Tsukayama. W polskiej wersji językowej głosu V użyczyli Kamil Kula i Lidia Sadowa, Johnny’emu Silverhandowi Michał Żebrowski, a Judy Alvarez – Marta Żmuda Trzebiatowska. Polscy aktorzy nagrywali dubbing we współpracy ze scenarzystami, udzielającymi im wskazówek, a którzy mieli również swój udział w obsadzaniu aktorów pod konkretne postacie. Epizodyczne role (użyczenie głosu i/lub podobizny) w "Cyberpunku 2077" zagrali liczni twórcy internetowi, jak również twórcy gry.
Do 2019 roku głównym scenarzystą był Sebastian Stępień, który następnie przeniósł się do Blizzard Entertainment. W październiku 2020 roku gra trafiła do tłoczni. Według raportu CD Projektu dotyczącego trzeciego kwartału (do września) 2020 roku, łączny koszt produkcji i reklamy "Cyberpunka 2077" wyniósł 522,7 mln złotych.
Dystrybucja i marketing.
"Cyberpunk 2077" została zapowiedziana w maju 2012 roku, a w styczniu 2013 roku opublikowano krótki zwiastun filmowy. W tym samym roku ogłoszono, że gra trafi na komputery osobiste z systemem Windows, a podczas Electronic Entertainment Expo 2018 do listy platform docelowych dodano konsole PlayStation 4 i Xbox One. Na targach zaprezentowano również drugi zwiastun, z kolei przedstawicielom mediów branżowych za zamkniętymi drzwiami zaprezentowano demonstrację gry z wersji prealfa. W następnych miesiącach tę samą wersję demonstracyjną zaprezentowano podczas targów Gamescom oraz udostępniono w Internecie. Podczas E3 2019 ogłoszono datę premiery, przewidzianą na 16 kwietnia 2020 roku, którą następnie przesunięto na 17 września, następnie na 19 listopada, a ostatecznie na 10 grudnia. Druga wersja demonstracyjna pokazana została na targach E3 i Gamescom w 2019, a jej skróconą, piętnastominutową wersję udostępniono w Internecie w sierpniu, wraz z ogłoszeniem, że gra pojawi się również na platformie Stadia. W lutym 2020 roku Nvidia ogłosiła, że "Cyberpunk 2077" będzie dostępny również w ramach usługi GeForce Now. Podczas targów Tokyo Game Show zaprezentowano wierną replikę motocyklu Yaiba Kusanagi w skali 1:1. Ze względu na odwołanie E3 2020 z powodu pandemii COVID-19, CD Projekt rozpoczął serię internetowych pokazów "Night City Wire", prezentujących dodatkowe zwiastuny, rozgrywkę i materiały zza kulis. Posiadacze gry w wersji na PlayStation 4 i Xboksa One będą mogli zaktualizować ją za darmo do wersji na PlayStation 5 i Xboksa Series X. Gra na konsole dziewiątej generacji ukazała się 15 lutego 2022 wraz z wydaniem patcha 1.5. Tryb gry wieloosobowej, mający stanowić osobny, tworzony od podstaw komponent, ma pojawić się najwcześniej w 2022 roku.
W skład edycji kolekcjonerskiej wchodzą pudełko, steelbook, figurka przedstawiająca V, artbook w twardej oprawie, metalowe przypinki i karabińczyk, przewodnik po Night City, naszywki, kompendium o świecie gry, pocztówki z Night City i mapa miasta oraz naklejki. W wydaniu standardowym również znajdą się kompendium, pocztówki, mapa i naklejki. Do każdej kopii gry dołączone będą również dodatki cyfrowe – ścieżka dźwiękowa, miniartbook, podręcznik "Cyberpunk 2020", tapety i komiks "Cyberpunk 2020: Twój głos", z kolei przy zakupie na platformie GOG.com dodatkowo komiks "Big City Dreams". W Polsce dystrybutorem gry będzie Cenega, w Ameryce Północnej Warner Bros. Interactive Entertainment, w Turcji Bilkom, w Japonii Spike Chunsoft (tylko edycje detaliczne na PlayStation 4), z kolei Bandai Namco Entertainment wyda grę w dwudziestu czterech krajach europejskich oraz w Australii i Nowej Zelandii.
16 kwietnia 2020 roku w sprzedaży znalazły się powiązane z grą figurki Funko Pop. 29 lipca nakładem wydawnictwa Dark Horse ukazał się 192-stronicowy artbook "Cyberpunk 2077: Jedyna oficjalna książka o świecie gry Cyberpunk 2077" (ang. "The World of Cyberpunk 2077"), z kolei 9 września pierwszy numer komiksu "Cyberpunk 2077: Trauma Team" ze scenariuszem Cullena Bunna i ilustracjami Miguela Valderramy. Od czerwca do października 2020 roku CD Projekt Red organizowało konkurs dla cosplayerów. Studio nawiązało współpracę z CMON Limited w celu stworzenia gry karcianej "Cyberpunk 2077: Afterlife", jak również z trzyletnią umowę z McFarlane Toys na produkcję licencjonowanych figurek. Ostatnia limitowana edycja konsoli Xbox One X wydana przez Microsoft, powiązana z "Cyberpunkiem 2077", zawierała również cyfrową kopię gry i zawartość do pobrania. W ramach umów zawartych wyłącznie na rynek chiński, pojawiły się tam karty graficzne, fotele dla graczy, napoje energetyczne, trampki i smartfony z motywami z gry. W maju 2020 roku CD Projekt nawiązał współpracę z Grupą Agora na przeprowadzenie kampanii reklamowej gry w Polsce. W 2020 roku poinformowano, że studio Trigger pracuje nad serialem anime "Cyberpunk: Edgerunners" dla Netfliksa. Premiera serialu odbyła się 13 września 2022 roku. We wrześniu tego samego roku zapowiedziano jedyny dodatek do gry, "Widmo wolności", który zostanie wydany w 2023 roku wyłącznie na komputerach i konsolach dziewiątej generacji.
Odbiór.
Przed premierą.
"Cyberpunk 2077" zdobył ponad sto nagród na targach Electronic Entertainment Expo w 2018 roku, w tym m.in. dla najlepszej gry, najlepszej gry na Xboksa One, najlepszej gry na komputery osobiste i najlepszej gry fabularnej od serwisu IGN, najlepszej gry fabularnej i najlepszej gry targów od magazynu „Game Informer” oraz najlepszej gry targów od serwisu GamesRadar+ i magazynu „PC Gamer”. Chociaż drugi zwiastun gry zyskał miano najlepszego zaprezentowanego podczas targów, William Gibson, uznawany za pioniera podgatunku cyberpunk, określił go mianem „"Grand Theft Auto" ubranego w kliszowy retrofuturyzm w stylu lat 80.”. W późniejszym czasie Gibson wyraził się jednak przychylnie o pierwszej wersji demonstracyjnej prezentującej rozgrywkę. Obiektem krytyki stała się perspektywa pierwszej osoby. "Cyberpunk 2077" był najszerzej komentowaną grą Electronic Entertainment Expo 2019, podczas których zdobył nagrody dla najlepszej gry od GamesRadar+, „PC Gamera”, Rock, Paper, Shotgun i Ars Techniki, jak również najlepszej gry, najlepszej gry na PlayStation 4, najlepszej gry na Xboksa One, najlepszej gry na komputery osobiste i najlepszej gry fabularnej od IGN. Trzeci zwiastun zdobył powszechny rozgłos ze względu na ujawnienie, że w produkcję gry zaangażowany był Reeves.
Po premierze.
Według agregatora recenzji Metacritic, "Cyberpunk 2077" w wersji na PC spotkał się z „powszechnym uznaniem” krytyków. Recenzentom udostępnione zostało komputerowe wydanie gry, zakazano im jednak nagrywać własne materiały wideo do recenzji, zamiast których musieli wykorzystywać filmy dostarczone przez producenta. Przez analityków średnia ocen gry została uznana za niezadowalającą, co przyczyniło się do spadku wartości akcji CD Projekt SA o 9,4%. 15 grudnia agregator recenzji OpenCritic zamieścił na karcie "Cyberpunk 2077" ostrzeżenie sugerujące, że CD Projekt świadomie manipulował ocenami, nie udostępniając do recenzji wersji przeznaczonych na konsole ósmej generacji.
Krytycy chwalili jakość głównego wątku fabularnego oraz głębię i ekspansywność zadań pobocznych, żyjący świat Night City oraz jego klimat i świeżość, jak również oprawę wizualną. Z mieszanym przyjęciem spotkały się niektóre mechaniki, takie jak wytwórstwo, kierowanie pojazdami i walka. W dniu premiery, na Steamie w "Cyberpunk 2077" grało jednocześnie ponad milion graczy, co stanowiło najwyższy w historii wynik gry dla jednego gracza. Powszechna krytyka dotknęła niedopracowania technicznego, skutkującego licznymi błędami, "glitchami" i problemami z wydajnością. W dniu premiery średnia ocen użytkowników na platformie Steam wynosiła 71%, a na GOG.com – 3,7/5.
Po premierze gry, wraz z pojawianiem się kolejnych materiałów ukazujących jakość "Cyberpunk 2077" na podstawowych wersjach konsol PlayStation 4 i Xbox One, w stronę CD Projektu wysunięto oskarżenia o świadome tuszowanie stanu produkcji na starszych platformach i wprowadzenie konsumentów w błąd. 12 grudnia średnia ocen użytkowników Metacritic wynosiła 2,0/10 dla wersji PS4, 2,5/10 dla Xboksa One i 6,2/10 dla PC. CD Projekt wydał oświadczenie z przeprosinami, przyznając, że działania firmy były niewłaściwe, a sama gra została wydana zbyt wcześnie. Firma zasugerowała również, żeby ubiegać się u sprzedawców o zwrot towaru i pieniędzy, uruchomiła też specjalny adres e-mail mający w tym pomóc. 17 grudnia gra została do odwołania usunięta z PlayStation Store, a w ramach porozumienia CD Projektu z Sony Interactive Entertainment każda osoba, która zakupiła ją na PlayStation w wersji cyfrowej, mogła ubiegać się o pełny zwrot pieniędzy. Następnego dnia również Microsoft zaoferował pełny zwrot, nie usuwając gry ze sklepu, opatrując jednak stronę produktu odpowiednią adnotacją. 19 grudnia CD Projekt poinformował, że w przypadku problemów ze zwrotem fizycznych kopii gry, firma zwróci nabywcom pieniądze z własnej kieszeni. W związku z 39-procentowym spadkiem wartości akcji CD Projektu po premierze gry, niektórzy inwestorzy spółki ogłosili możliwość wytoczenia przeciwko niej pozwu zbiorowego pod zarzutem „wprowadzenia w błąd celem uzyskania korzyści majątkowej”, wynikającego ze świadomego ukrywania przed nimi stanu technicznego "Cyberpunk 2077" na konsolach ósmej generacji, pomimo licznych przedpremierowych zapewnień, że na rynek trafi pełnowartościowy produkt.
W grudniu 2020 "Cyberpunk 2077" znalazł się na liście bestsellerów oraz produkcji z największą liczbą jednoczesnych graczy platformy Steam.
21 czerwca 2021 gra wróciła do oferty sklepu PlayStation Store.
Sprzedaż.
Na "Cyberpunk 2077" złożono więcej zamówień przedpremierowych, niż na "Wiedźmina: Dziki Gon", a jedną trzecią egzemplarzy na komputerach osobistych sprzedano za pośrednictwem należącej do CD Projektu platformy GOG.com. Gra była bestsellerem w chińskiej wersji klienta Steam. W przedsprzedaży złożono łącznie ponad 8 mln zamówień na wszystkie platformy. Koszt produkcji i marketingu (do końca 2020) zwrócił się, a dodatkowo uzyskano zysk już w momencie realizacji zamówień przedpremierowych. Podczas spotkania z inwestorami, CD Projekt poinformował, że w związku ze stanem technicznym gry na konsolach ósmej generacji, w ciągu czterech dni od premiery jej sprzedaż znacząco zmalała. W Japonii w pierwszym tygodniu sprzedano 104 687 fizyczne egzemplarze gry na PlayStation 4, co pozwoliło "Cyberpunkowi 2077" zadebiutować na drugim miejscu list sprzedaży. W premierowym tygodniu, "Cyberpunk 2077" zajął pierwsze miejsce na liście najlepiej sprzedających się gier w Polsce. Według danych serwisu SteamSpy, do 18 grudnia na platformie Steam grę zakupiło około 10 mln osób. Według oficjalnego komunikatu CD Projektu, do 20 grudnia włącznie – już po odjęciu zwrotów – na wszystkich platformach sprzedano ponad 13 mln egzemplarzy gry. 28 września 2022 roku studio poinformowało o sprzedaniu ponad 20 mln kopii gry.
Kontrowersje.
Twórcy gry kilkakrotnie oskarżeni zostali przez część amerykańskich dziennikarzy i internautów o transfobię. W sierpniu 2018 roku na oficjalnym profilu w serwisie Twitter, w odpowiedzi na komentarz jednego z użytkowników, zamieszczono parafrazę memu internetowego "Did You Just Assume My Gender?", służącego do wyszydzania wrażliwości osób transpłciowych, dotyczących identyfikacji płci. W czerwcu 2019 roku na jednym z materiałów promocyjnych gry widoczny był znajdujący się w świecie gry plakat opatrzony sloganem „Wymieszaj to!”, na którym przedstawiono osobę o kobiecych rysach, mającą jednocześnie piersi i penisa. Katarzyna Redasiuk, jedna ze scenarzystek "Cyberpunk 2077", przyznała, że plakat rzeczywiście przedstawia osobę transpłciową, było to jednak działanie celowe, mające odzwierciedlać sposób, w jaki korporacje 2077 roku patrzą na ludzi. Niedługo później CD Projekt Red zapowiedział, że gra zrezygnuje ze sztywnego podziału na płeć męską i żeńską, pozwalając graczom na dowolność.
Również w czerwcu 2019 roku twórcy oskarżeni zostali o rasizm. Dziennikarz serwisu Rock, Paper, Shotgun, opisując wrażenia z pokazu gry, zauważył, że nazywanie czarnoskórego gangu „Animals” (pol. Zwierzęta) jest nie na miejscu i służy utrwalaniu stereotypów. Temat został podchwycony przez media i internautów, którzy zarzucili CD Projekt Red m.in. to, że Mike Pondsmith nie jest zaangażowany w tworzenie "Cyberpunk 2077", w przeciwnym razie nie zgodziłby się na tak rasistowskie odniesienia do osób czarnoskórych. Pondsmith odniósł się do tych zarzutów, stwierdzając że, jeśli nie byłby zaangażowany w projekt, to miałby więcej czasu, a obecnie „praktycznie nie ma życia”. Zapewnił też, że zaprojektowany przez niego świat został wiarygodnie odwzorowany w kwestii rasizmu. W 2020 roku, odnosząc się do ruchu Black Lives Matter, stwierdził: „"Cyberpunk" był ostrzeżeniem, nie aspiracją”.

</doc>
<doc id="4308426" url="https://pl.wikipedia.org/wiki?curid=4308426" title="Anita Kubica">
Anita Kubica

Anita Kubica również jako Anita Kubica-Bąk (ur. 11 listopada 1972) – polska judoczka.
Była zawodniczka klubów: KS AZS-AWF Wrocław (1991-1995), KS Gwardia Bielsko-Biała (1986-2002). Brązowa medalistka mistrzostw Europy seniorek 1993 w wadze do 56 kg. Dwukrotna medalistka drużynowych mistrzostw Europy (brąz w 1994 i srebro w 1995). Trzykrotna srebrna medalistka zawodów pucharu świata (Warszawa 1992, Warszawa 1993, Warszawa 1994). Ośmiokrotna medalistka mistrzostw Polski seniorek: dwukrotna złota (1993, 1994), trzykrotna srebrna (1990, 1996, 2002) i trzykrotna brązowa (1991, 1992, 1995). Mama reprezentantki Polski w gimnastyce artystycznej Dagmary Bąk.

</doc>
<doc id="4308429" url="https://pl.wikipedia.org/wiki?curid=4308429" title="Clifton (Kolorado)">
Clifton (Kolorado)

Clifton – jednostka osadnicza w Stanach Zjednoczonych, w stanie Kolorado, w hrabstwie Mesa.

</doc>
<doc id="4308432" url="https://pl.wikipedia.org/wiki?curid=4308432" title="Fruitvale (Kolorado)">
Fruitvale (Kolorado)

Fruitvale – jednostka osadnicza w Stanach Zjednoczonych, w stanie Kolorado, w hrabstwie Mesa.

</doc>
<doc id="4308435" url="https://pl.wikipedia.org/wiki?curid=4308435" title="Loma (Kolorado)">
Loma (Kolorado)

Loma – jednostka osadnicza w Stanach Zjednoczonych, w stanie Kolorado, w hrabstwie Mesa.

</doc>
<doc id="4308436" url="https://pl.wikipedia.org/wiki?curid=4308436" title="Orchard Mesa">
Orchard Mesa

Orchard Mesa – jednostka osadnicza w Stanach Zjednoczonych, w stanie Kolorado, w hrabstwie Mesa.

</doc>
<doc id="4308438" url="https://pl.wikipedia.org/wiki?curid=4308438" title="109 Virginis">
109 Virginis

109 Virginis ("109 Vir") – gwiazda w gwiazdozbiorze Panny, odległa o około 130 lat świetlnych od Słońca.
Charakterystyka.
Jest to biała gwiazda o typie widmowym A0, należąca do ciągu głównego, choć klasyfikowana też jako olbrzym. Jej temperatura to 9760 K, świeci ona (po uwzględnieniu emisji w ultrafiolecie) 52 razy jaśniej niż Słońce. Ma 2,5 razy większy promień i masę niż Słońce. Powstała około 360 milionów lat temu, synteza wodoru w hel będzie trwała w jej jądrze jeszcze ok. 225 milionów lat. Gwiazda szybko obraca się wokół osi, na jeden obrót potrzebuje mniej niż 9 godzin i 18 minut.
Gwiazda nie ma dysku pyłowego, ale niewykluczone, że ma towarzyszkę. Składnik 109 Virginis B o wielkości 9,7 jest oddalony o 0,6 sekundy kątowej od jaśniejszej gwiazdy, co odpowiada minimalnej odległości w przestrzeni równej zaledwie 25 au. Jeśli faktycznie znajduje się tak blisko 109 Virginis A, to jest to pomarańczowy karzeł typu K4 o masie 0,7 , a składniki okrążają wspólny środek masy w czasie 69 lat. Zaobserwowano także dwie inne optyczne towarzyszki gwiazdy, które najprawdopodobniej tylko przypadkowo sąsiadowały z nią na niebie. Obserwacje z 2016 roku nie wykryły jednak żadnych towarzyszy.

</doc>
<doc id="4308440" url="https://pl.wikipedia.org/wiki?curid=4308440" title="Redlands (Kolorado)">
Redlands (Kolorado)

Redlands – jednostka osadnicza w Stanach Zjednoczonych, w stanie Kolorado, w hrabstwie Mesa.

</doc>
<doc id="4308442" url="https://pl.wikipedia.org/wiki?curid=4308442" title="Kinga Jurek">
Kinga Jurek

Kinga Jurek (ur. 2 czerwca 1977) – polska judoczka.
Była zawodniczka klubów: KSZO Ostrowiec Świętokrzyski (1991-1995), UMKS Ostrowia Ostrowiec Świętokrzyski (1996), KS AZS AWFiS Gdańsk (1996-2002). Czterokrotna medalistka mistrzostw Polski seniorek: srebrna (1995 w kategorii do 56 kg) i trzykrotna brązowa (1997 w kategorii do 61 kg, 1999 i 2001 w kategorii do 63 kg). Ponadto m.in. mistrzyni Polski juniorek 1995.

</doc>
<doc id="4308444" url="https://pl.wikipedia.org/wiki?curid=4308444" title="Bogusław Nadolnik">
Bogusław Nadolnik

Bogusław Nadolnik (ur. 1964) – polski polityk i urzędnik państwowy, w 2008 podsekretarz stanu w Ministerstwie Rolnictwa i Rozwoju Wsi, w latach 2008–2013 wiceprezes Agencji Restrukturyzacji i Modernizacji Rolnictwa.
Życiorys.
W 1994 ukończył studia licencjackie z ekonomiki i organizacji obrotu, a w 1996 – magisterskie z zarządzania i marketingu w Szkole Głównej Handlowej. Absolwent studiów z zarządzania małą firmą na Kings River Community College w Kalifornii (1992) oraz audytu wewnętrznego i kontroli w Instytucie Organizacji i Zarządzania w Przemyśle „Orgmasz” w 2006.
Od 1993 do 1994 pracował jako marketingowiec w spółdzielni w Tarnowie, następnie do 1996 był specjalistą i pełniącym obowiązki dyrektora gabinetu w Ministerstwie Rolnictwa i Gospodarki Żywnościowej. Od kwietnia do września 1996 pozostawał wicedyrektorem Departamentu Administracyjno-Budżetowego w Ministerstwie Przekształceń Własnościowych. W latach 1996–2004 był wicedyrektorem w departamencie finansowo-budżetowym w Ministerstwie Skarbu Państwa, później do 2006 kierował w tym ministerstwie Biurem ds. Pomocy Publicznej. W latach 2007–2008 sprawował funkcję sekretarza powiatu legionowskiego. Został członkiem Polskiego Stronnictwa Ludowego.
Od 8 kwietnia do 1 lipca 2008 pełnił funkcję podsekretarza stanu w Ministerstwie Rolnictwa i Rozwoju Wsi, odpowiedzialnego za nadzór nad ARiMR oraz KRUS (odszedł po złożeniu dymisji 30 czerwca). Przeszedł następnie na stanowisko zastępcy szefa Agencji Restrukturyzacji i Modernizacji Rolnictwa, na którym pozostał do 2013. Został wówczas radcą w Ministerstwie Skarbu Państwa, a następnie naczelnikiem wydziału w Departamencie Działań Poprywatyzacyjnych Ministerstwa Skarbu Państwa. W 2014 został członkiem rady nadzorczej Energi, z której to funkcji zrezygnował w listopadzie 2015.

</doc>
<doc id="4308445" url="https://pl.wikipedia.org/wiki?curid=4308445" title="Maybell">
Maybell

Maybell – jednostka osadnicza w Stanach Zjednoczonych, w stanie Kolorado, w hrabstwie Moffat.

</doc>
<doc id="4308446" url="https://pl.wikipedia.org/wiki?curid=4308446" title="Dunajowce (wieś)">
Dunajowce (wieś)



</doc>
<doc id="4308447" url="https://pl.wikipedia.org/wiki?curid=4308447" title="Ministerstwo Rolnictwa i Gospodarki Żywnościowej">
Ministerstwo Rolnictwa i Gospodarki Żywnościowej



</doc>
<doc id="4308449" url="https://pl.wikipedia.org/wiki?curid=4308449" title="Agnieszka Draber-Mońko">
Agnieszka Draber-Mońko

Agnieszka Draber-Mońko (ur. 20 grudnia 1931 w Sochaczewie, zm. 28 maja 2018) – polska biolog, entomolog i dipterolog, profesor i członkini Rady Naukowej w Muzeum i Instytucie Zoologii Polskiej Akademii Nauk.
Życiorys.
Była absolwentką Uniwersytetu Warszawskiego (1956), gdzie również obroniła dysertację doktorską (1963). Habilitowała się w 1986 roku w Instytucie Zoologii Polskiej Akademii Nauk w Warszawie. Od 1989 zatrudniona na stanowisku docenta na Uniwersytecie im. Adama Mickiewicza w Poznaniu, 25 kwietnia 1994 otrzymała tytuł naukowy profesora nauk biologicznych. 
Dorobek naukowy Agnieszki Draber-Mońko obejmuje 95 publikacji naukowych, w tym 3 monografie. Jest współautorką podręcznika "Wprowadzenie do entomologii sądowej". Zmarła 28 maja 2018.
Pochowana na cmentarzu komunalnym Północnym w Warszawie (Kwatera: U-IV-4, Rząd: 14, Grób: 6).

</doc>
<doc id="4308450" url="https://pl.wikipedia.org/wiki?curid=4308450" title="Lewis (Kolorado)">
Lewis (Kolorado)

Lewis – jednostka osadnicza w Stanach Zjednoczonych, w stanie Kolorado, w hrabstwie Montezuma.

</doc>
<doc id="4308451" url="https://pl.wikipedia.org/wiki?curid=4308451" title="Towaoc">
Towaoc

Towaoc – jednostka osadnicza w Stanach Zjednoczonych, w stanie Kolorado, w hrabstwie Montezuma.

</doc>
<doc id="4308452" url="https://pl.wikipedia.org/wiki?curid=4308452" title="Obóz dla uchodźców Zaatari">
Obóz dla uchodźców Zaatari



</doc>
<doc id="4308455" url="https://pl.wikipedia.org/wiki?curid=4308455" title="Redvale">
Redvale

Redvale – jednostka osadnicza w Stanach Zjednoczonych, w stanie Kolorado, w hrabstwie Montrose.

</doc>
<doc id="4308459" url="https://pl.wikipedia.org/wiki?curid=4308459" title="Okręg wyborczy Gellibrand">
Okręg wyborczy Gellibrand

Okręg wyborczy Gellibrand () – jednomandatowy okręg wyborczy do Izby Reprezentantów Australii, położony w stanie Wiktoria.
Pierwsze wybory odbyły się w nim w 1949 roku, a jego patronem jest prawnik i odkrywca Joseph Gellibrand (1786–1836).
Od 2013 roku posłem z tego okręgu był Tim Watts z Australijskiej Partii Pracy.
Lista posłów.
Lista posłów z okręgu Gellibrand:

</doc>
<doc id="4308462" url="https://pl.wikipedia.org/wiki?curid=4308462" title="Ben Marshall">
Ben Marshall

Ben Marshall (ur. 29 marca 1991 w Salford) – angielski piłkarz występujący na pozycji pomocnika w Norwich City.

</doc>
<doc id="4308463" url="https://pl.wikipedia.org/wiki?curid=4308463" title="Weldona">
Weldona

Weldona – jednostka osadnicza w Stanach Zjednoczonych, w stanie Kolorado, w hrabstwie Morgan.

</doc>
<doc id="4308467" url="https://pl.wikipedia.org/wiki?curid=4308467" title="Trail Side">
Trail Side

Trail Side – jednostka osadnicza w Stanach Zjednoczonych, w stanie Kolorado, w hrabstwie Morgan.

</doc>
<doc id="4308468" url="https://pl.wikipedia.org/wiki?curid=4308468" title="Maciej Bierwagen">
Maciej Bierwagen

Maciej Bierwagen (ur. 14 czerwca 1969 w Bydgoszczy) – polski piłkarz występujący na pozycji obrońcy, neurochirurg.
Życiorys.
Jest wychowankiem Zawiszy Bydgoszcz. W 1986 roku zdobył wraz z klubem wicemistrzostwo Polski juniorów (U-19). W 1988 roku został wcielony do pierwszej drużyny Zawiszy. Zadebiutował w niej 29 kwietnia 1989 roku w wygranym 5:0 meczu przeciwko Piastowi Gliwice, kiedy to w 82 minucie zmienił Mariusza Modrackiego. W sezonie 1988/1989 wywalczył z Zawiszą awans do I ligi.
W I lidze zadebiutował 25 sierpnia 1990 roku w wygranym 3:0 meczu z Zagłębiem Sosnowiec. W tym samym sezonie jego klub dotarł do półfinału Pucharu Polski. Ogółem w barwach Zawiszy rozegrał 20 meczów w I lidze. W 1993 roku zakończył karierę piłkarską.
Jeszcze w trakcie trwania kariery podjął studia medyczne. W 1995 roku ukończył studia na Wydziale Lekarskim Akademii Medycznej w Bydgoszczy. W 2001 roku uzyskał stopień doktora nauk medycznych, zaś dwa lata później – II stopień specjalizacji z neurochirurgii. Pracował w Szpitalu Uniwersyteckim nr 2 w Bydgoszczy, Wojewódzkim Szpital Zespolonym w Toruniu, Nowym Szpitalu w Wąbrzeźnie i Szpitalu Powiatowym w Wyrzysku. W latach 2016–2017 był kierownikiem Oddziału Neurochirurgicznego Wojewódzkiego Szpitala Zespolonego w Koninie. Wykładał ponadto na Collegium Medicum Uniwersytetu Mikołaja Kopernika.
Życie prywatne.
Jest żonaty z Moniką, ma dwoje dzieci. Jego synem jest koszykarz Mateusz.

</doc>
<doc id="4308471" url="https://pl.wikipedia.org/wiki?curid=4308471" title="Snyder (Kolorado)">
Snyder (Kolorado)

Snyder – jednostka osadnicza w Stanach Zjednoczonych, w stanie Kolorado, w hrabstwie Morgan.

</doc>
<doc id="4308473" url="https://pl.wikipedia.org/wiki?curid=4308473" title="Saddle Ridge">
Saddle Ridge

Saddle Ridge – jednostka osadnicza w Stanach Zjednoczonych, w stanie Kolorado, w hrabstwie Morgan.

</doc>
<doc id="4308475" url="https://pl.wikipedia.org/wiki?curid=4308475" title="Okręg wyborczy Jagajaga">
Okręg wyborczy Jagajaga

Okręg wyborczy Jagajaga () – jednomandatowy okręg wyborczy do Izby Reprezentantów Australii, położony w stanie Wiktoria.
Pierwsze wybory odbyły się w nim w 1984 roku, a nazwa pochodzi od trzech członków aborygeńskiej starszyzny, którzy podpisali traktat przekazujący ziemię białym osadnikom w 1835 roku.
Od 1996 roku posłem z tego okręgu była Jenny Macklin z Australijskiej Partii Pracy.
Lista posłów.
Lista posłów z okręgu Jagajaga:

</doc>
<doc id="4308476" url="https://pl.wikipedia.org/wiki?curid=4308476" title="Orchard (Kolorado)">
Orchard (Kolorado)

Orchard – jednostka osadnicza w Stanach Zjednoczonych, w stanie Kolorado, w hrabstwie Morgan.

</doc>
<doc id="4308477" url="https://pl.wikipedia.org/wiki?curid=4308477" title="Morgan Heights">
Morgan Heights

Morgan Heights – jednostka osadnicza w Stanach Zjednoczonych, w stanie Kolorado, w hrabstwie Morgan.

</doc>
<doc id="4308480" url="https://pl.wikipedia.org/wiki?curid=4308480" title="Jackson Lake (jednostka osadnicza)">
Jackson Lake (jednostka osadnicza)

Jackson Lake – jednostka osadnicza w Stanach Zjednoczonych, w stanie Kolorado, w hrabstwie Morgan.

</doc>
<doc id="4308482" url="https://pl.wikipedia.org/wiki?curid=4308482" title="Blue Sky">
Blue Sky

Blue Sky – jednostka osadnicza w Stanach Zjednoczonych, w stanie Kolorado, w hrabstwie Morgan.

</doc>
<doc id="4308484" url="https://pl.wikipedia.org/wiki?curid=4308484" title="Tenis stołowy na Igrzyskach Wspólnoty Narodów 2018">
Tenis stołowy na Igrzyskach Wspólnoty Narodów 2018

Turnieje tenisa stołowego na Igrzyskach Wspólnoty Narodów 2018 odbywały się w dniach 5–15 kwietnia 2018 roku. Stu sześćdziesięciu zawodników obojga płci rywalizowało w dziewięciu konkurencjach indywidualnych i zespołowych, w tym w dwu przeznaczonych dla sportowców niepełnosprawnych.

</doc>
<doc id="4308485" url="https://pl.wikipedia.org/wiki?curid=4308485" title="Rififi">
Rififi

Rififi (fr. "Du rififi chez les hommes") – francuski film kryminalny z 1955 roku w reżyserii Julesa Dassina, zrealizowany na podstawie powieści Auguste'a Le Bretona pod tym samym tytułem. 
Fabuła.
Fabuła filmu obraca się wokół czterech kryminalistów – Tony'ego (Jean Servais), Jo (Carl Möhner), Maria (Robert Manuel) oraz Cesara (w tej roli sam Dassin), którzy planują obrabowanie banku. Jakkolwiek sama operacja się udaje, policja wpada na trop gangu, co niesie ze sobą szereg konsekwencji.
Znaczenie.
Wygnany ze Stanów Zjednoczonych jako ofiara „polowania na czarownice”, Dassin zrealizował "Rififi" pod wpływem amerykańskiego kina noir, w którego tworzeniu uczestniczył za sprawą takich filmów jak "Nagie miasto". Film odniósł olbrzymi sukces komercyjny: w latach 50. XX wieku zarobił 240 milionów franków. Na 8. MFF w Cannes Dassin otrzymał nagrodę dla najlepszego reżysera, a sam film znalazł się w piątce najlepszych filmów zagranicznych roku według National Board of Review. Patrice Doré w retrospektywnej recenzji dla czasopisma „Sequences” uznał "Rififi" za „największy francuski film noir”, który przetarł szlak dla innych dzieł poświęconych napadom na banki.

</doc>
<doc id="4308487" url="https://pl.wikipedia.org/wiki?curid=4308487" title="Jørgen Bøgh">
Jørgen Bøgh

Jørgen Bøgh (ur. 6 czerwca 1917 we Frederiksberg, zm. 26 grudnia 1997 w Hørsholm) – duński polityk, wykładowca na Uniwersytecie Aarhus, Poseł do Parlamentu Europejskiego.
Członek Duńskiego Ludowego Ruchu Przeciwko Członkostwu Danii w Unii Europejskiej.
Zasiadając w Parlamencie Europejskim J. Bøgh był członkiem:
Wiceprzewodniczył Delegacji ds. stosunków z państwami Europy Północnej i Radzie Nordyckiej (1985-87) oraz Delegacji ds. stosunków z Norwegią (1987).

</doc>
<doc id="4308494" url="https://pl.wikipedia.org/wiki?curid=4308494" title="Phil Ofosu-Ayeh">
Phil Ofosu-Ayeh

Phil Ofosu-Ayeh (ur. 15 września 1991 w Moers) – ghański piłkarz występujący na pozycji obrońcy w Wolverhampton Wanderers oraz w reprezentacji Ghany.

</doc>
<doc id="4308495" url="https://pl.wikipedia.org/wiki?curid=4308495" title="Diving Elbow Drop">
Diving Elbow Drop



</doc>
<doc id="4308496" url="https://pl.wikipedia.org/wiki?curid=4308496" title="Slingshot">
Slingshot



</doc>
<doc id="4308498" url="https://pl.wikipedia.org/wiki?curid=4308498" title="Roślinność zonalna">
Roślinność zonalna



</doc>
<doc id="4308502" url="https://pl.wikipedia.org/wiki?curid=4308502" title="Genie Music">
Genie Music

Genie Music (Hangul: 지니뮤직) – południowokoreańska firma zajmująca się w produkcją i dystrybucją treści muzycznych, spółka zależna KT Corporation.
Historia.
Firma powstała w lipcu 1991 roku jako dział Blue Cord Technology, w 2000 roku przejęła Doremi Media, krajowego producenta muzyki.
W 2007 została nabyta przez KT Freetel i rok później zmieniła nazwę na KTF Music. W 2009 roku firma ponownie zmieniła nazwę na KT Music w wyniku połączenia KT Freetel z KT Corporation.
W 2012 roku KT Music nabyła KMP Holdings.
Po inwestycji firmy LG Uplus KT Music zmieniła nazwę na Genie Music w marcu 2017 roku.

</doc>
<doc id="4308503" url="https://pl.wikipedia.org/wiki?curid=4308503" title="KT Music">
KT Music



</doc>
<doc id="4308507" url="https://pl.wikipedia.org/wiki?curid=4308507" title="Elk Cloner">
Elk Cloner

Elk Cloner – pierwszy znany wirus komputerowy, który rozpowszechniał się "na dziko". Stworzony został w 1982 roku przez Rich'a Skrenta. Został on przystosowany do infekowania systemów Apple DOS 3.3 używanych przez komputery Apple II, przy użyciu dyskietek.
Infekcja.
Elk Cloner pierwotnie został napisany w ramach żartu i umieszczony na dyskietce z grą. Po 50. uruchomieniu gry z zainfekowanej dyskietki wyświetlał on wiersz o wirusie. Jeżeli komputer został uruchomiony przy użyciu zainfekowanej dyskietki, kopia wirusa została zapisywana do pamięci RAM komputera. Jeżeli po infekcji do komputera podłączona została niezainfekowana dyskietka, wirus kopiował się na tę dyskietkę infekując ją.
Wyświetlany wiersz wyglądał następująco:
Elk Cloner: The program with a personality
It will get on all your disks
It will infiltrate your chips
Yes, it's Cloner!
It will stick to you like glue
It will modify RAM too
Send in the Cloner!
Tłumaczenie:
Elk Cloner: Program z osobowością
Przejmie wszystkie twoje dyski
Przeniknie wszystkie twoje chipy
Tak to jest Cloner!
Przyklei się do ciebie jak klej
Zmodyfikuje też twój RAM
Podeślij Clonera!
Poza nadpisywaniem dyskietek Elk Cloner nie wyrządzał innych poważnych szkód.

</doc>
<doc id="4308510" url="https://pl.wikipedia.org/wiki?curid=4308510" title="Kościół św. Jacka w Katowicach">
Kościół św. Jacka w Katowicach

Kościół świętego Jacka – rzymskokatolicki kościół parafialny należący do dekanatu Katowice-Panewniki archidiecezji katowickiej. Znajduje się w katowickiej dzielnicy Piotrowice-Ochojec, w Ochojcu.
Historia.
W 1937 roku został zakupiony grunt pod budowę świątyni. Wkrótce potem zostały wykonane pierwsze wykopy pod fundamenty świątyni zaprojektowanej przez Henryka Cambioka i Emmanuela Witta. W dniu 7 maja 1939 roku ksiądz kanonik Stefan Szwajnoch poświęcił kamień węgielny pod budowę. Postanowiono pospieszyć się z budową świątyni, której oddanie - w stanie surowym - zaplanowano już na odpust św. Jacka tego samego roku. Rzeczywiście, w dniu 20 sierpnia zostało odprawione - w niewykończonej jeszcze budowli - pierwsze nabożeństwo. Świątynia została poświęcona w czasie II wojny światowej. Ordynariusz diecezji katowickiej był wówczas wygnany przez niemieckie władze okupacyjne, co było powodem poświęcenia kościoła w dniu 23 czerwca 1940 roku przez księdza kanonika dr. Karola Wilka, proboszcza z Mikołowa. Dopiero po zakończeniu wojny były możliwe dalsze prace związane z wykończeniem wnętrza świątyni (posadzka, ławki, witraże). W listopadzie 1953 roku zostały uroczyście poświęcone nowe organy. Dopiero po 30 latach od momentu rozpoczęcia prac parafia otrzymuje zezwolenie władz państwowych na dokończenie budowy świątyni, wydane w dniu 7 grudnia 1970 roku przez pułkownika Jerzego Ziętka, po długich staraniach księdza biskupa Herberta Bednorza. Głównym projektantem rozbudowy był profesor dr inż. architekt Mieczysław Król, natomiast odpowiedzialnym za budowę był mgr inż. Franciszek Klimek. W związku z tym w dniu 26 czerwca 1972 roku zostały rozpoczęte właściwe prace przy rozbudowie świątyni. Brygady pracujące pod kierownictwem W. Marszałka, B. Mraczka, S. Ławniczka, A. Puśledzkiego sprawnie i szybko wykonały zaplanowane prace. Przy budowie ofiarnie udzielali się księża: ks. W. Szendzielorz i ks. E. Janota. Po zbudowaniu wież został przygotowany krzyż, który został poświęcony w święto Podwyższenia Krzyża, w dniu 14 września 1973 roku. 23 listopada 1973 roku krzyż ten został umieszczony między wieżami świątyni. 15 czerwca 1975 roku została poświęcona kaplica św. Maksymiliana Marii Kolbego. Na uroczystość przybył m.in. Franciszek Gajowniczek, uratowany przez o. Kolbego współwięzień z obozu. Wydarzenie to można nazwać zakończeniem procesu rozbudowy.

</doc>
<doc id="4308511" url="https://pl.wikipedia.org/wiki?curid=4308511" title="Roderick Miranda">
Roderick Miranda

Roderick Jefferson Gonçalves Miranda (ur. 30 marca 1991 w Odivelas) – portugalski piłkarz występujący na pozycji obrońcy w Wolverhampton Wanderers.

</doc>
<doc id="4308519" url="https://pl.wikipedia.org/wiki?curid=4308519" title="Amy Varle">
Amy Varle

Amy Varle (ur. 1986, Bury w hrabstwie Wielki Manchester, Wielka Brytania) – brytyjska przedsiębiorczyni i aktywistka socjalna. prowadzi badania i promuje empatyczne i ekonomiczne rozwiązania problemu bezdomności w Wielkiej Brytanii. Założycielka People’s Property Shop, obecnie Social Property Investment, blogerka. W 2016 roku, wraz z National Housing Federation, zdobyła nagrodę Winston Churchill Memorial Trust, dzięki której w styczniu 2018 roku opublikowała badanie Social Propert Investment : Pioneering strategies for 21st century homelessness prevention and response. Strategia została przekazana premier Theresie May. Do 2017 roku pomogła wyjść z bezdomności i znaleźć stałe miejsce zamieszkania ponad stu osobom w Wielkiej Brytanii. 
Amy w wieku 16 lat, w wyniku problemów rodzinnych, doświadczyła bezdomności. Przez 10 miesięcy mieszkała w hostelu dla młodych ludzi. To przyczyniło się do podjęcia przez Amy działań na rzecz osób bezdomnych.

</doc>
<doc id="4308521" url="https://pl.wikipedia.org/wiki?curid=4308521" title="Lewica (Słowenia)">
Lewica (Słowenia)

Lewica (słoweń. "Levica") – słoweńska partia polityczna reprezentująca nurt socjalizmu demokratycznego oraz zielonego.
Historia.
1 marca 2014 powstała koalicja Zjednoczona Lewica celem wspólnego startu w wyborach europejskich. Zawiązały ją trzy pozaparlamentarne ugrupowania eurosceptycznej lewicy: DSD, TRS i IDS. W wyborach w 2014 koalicja uzyskała 6,0% głosów i 6 mandatów w Zgromadzeniu Państwowym.
24 czerwca 2017 TRS i IDS powołały nowe jednolite ugrupowanie pod nazwą Lewica, co zakończyło działalność koalicji. Liderem ugrupowania (koordynatorem) został Luka Mesec z IDS.
W wyborach w 2018 Lewica wystartowała samodzielnie, otrzymując 9,3% głosów i 9 miejsc w słoweńskim parlamencie. W sierpniu tegoż roku partia podpisała porozumienie o współpracy z pięcioma ugrupowaniami centrum i centrolewicy, deklarując współpracę z tworzonym gabinetem Marjana Šarca. W 2022 ugrupowanie otrzymało 4,4% głosów (co przełożyło się na 5 mandatów). W tymże roku podpisało porozumienie koalicyjne celem powołania rządu Roberta Goloba.

</doc>
<doc id="4308522" url="https://pl.wikipedia.org/wiki?curid=4308522" title="Razor Ramon">
Razor Ramon



</doc>
<doc id="4308523" url="https://pl.wikipedia.org/wiki?curid=4308523" title="Nicole Provis-Bradtke">
Nicole Provis-Bradtke



</doc>
<doc id="4308525" url="https://pl.wikipedia.org/wiki?curid=4308525" title="Powiatowa Komenda Uzupełnień Sanok">
Powiatowa Komenda Uzupełnień Sanok



</doc>
<doc id="4308531" url="https://pl.wikipedia.org/wiki?curid=4308531" title="Maciej Rywocki">
Maciej Rywocki

Maciej Rywocki herbu Prus (zm. przed 1629) – polski pamiętnikarz, podróżnik, autor „Ksiąg peregrynackich”
Pochodzenie rodziny.
Rodzina Rywockich pochodziła z Rywocin koło Działdowa. W okresie reformacji rodzina przeszła na luteranizm. 
Ojciec Macieja, Stanisław Rywocki, właściciel Wielkiego Łęcka, w wieku przeszło 100 lat powrócił do katolicyzmu. Z czasem Rywoccy stali się gorliwymi katolikami. Maciej Rywocki został fundatorem i założycielem parafii w Wielkim Łęcku w 1612 roku. Jeden z jego synów Jan Rywocki (1599/1600-1666) wstąpił do zakonu Jezuitów i był znanym pisarzem nowołacińskim. Jego matka była rodzoną siostrą starosty działdowskiego Kaspra Birkhana.
Podróże.
Maciej Rywocki był dworzaninem króla Zygmunta III Wazy. Przebywał w Prusach Książęcych, przyczyniając się do wprowadzenia wolności wyznaniowej. Sławę zyskał jako autor „Ksiąg perygrynackich” (1584-1587, wyd. 1910), które opisują jego podróż do Włoch jako ochmistrz synów Stanisława Kryskiego (1536–1595), wojewody mazowieckiego - Feliksa (Szczęsnego) Kryskiego (zm. 1618), późniejszego kanclerza wielkiego koronnego i kasztelana zakroczymskiego i Wojciecha Kryskiego (zm. 1616), kasztelana sierpskiego, raciążskiego i płockiego.
Według biografii opublikowanej w 1962 roku przez Alojzego Kowalkowskiego, podróżował przez 7 lat po Niemczech, Morawach, Włoszech, Austrii i Hiszpanii. Był towarzyszem biskupa warmińskiego Szymona Rudnickiego w podróży po Włoszech. Podróż zaczęła się 2 listopada 1584 i trwała 3 lata. Podróżując po Niemczech i Austrii zwiedził Dillingen, Augsburg, Innsbruck, Wiedeń i Bremę. Następnie podróżował po Włoszech, zwiedzając Padwę, Ferrarę, Bolonię, Florencję, Sienę, Rzym, Loreto, Asyż, Ankonę i Wenecję. Podróż zakończyła się w Warszawie w sierpniu 1587 roku.
Małżeństwo i potomstwo.
Po powrocie do kraju osiadł jakiś czas w Krakowie, następnie ożenił się w wieku 45 lat z dziedziczką Sampławy koło Lubawy. Z małżeństwa urodziło się 3 synów: w tym Jan (1599/1600-1666), jezuita i pisarz nowołaciński, oraz 3 córki.
Przejście na katolicyzm i założenie parafii.
Przeszedłszy na katolicyzm podczas pobytu w Rzymie, przywrócił świątynię parafialną w Wielkim Łęcku.
Przez wiele lat walczył w celu przyznania równouprawnienia katolikom i uzyskał je dzięki poparciu króla Zygmunta III Wazy 3 marca 1610 roku. Po otrzymaniu listu i uzyskaniu pisemnej zgody wprowadził do odnowionej parafii księdza. 

</doc>
<doc id="4308532" url="https://pl.wikipedia.org/wiki?curid=4308532" title="Hoda Ali">
Hoda Ali

Hoda Ali jest pielęgniarką i aktywistką w obszarze przeciwdziałania okaleczaniu żeńskich narządów płciowych (FGM - Female Genital Mutilation) w Wielkiej Brytanii. Jej działania opierają się na edukacji i kampaniach społecznych.
Pracuje jako koordynatorka lokalnych działań społecznych w szkole podstawowej w Perivale - pierwszej takiej szkole, która wprowadziła program przeciwdziałania okaleczaniu żeńskich narządów płciowych. Ali główne narzędzie przeciwdziałania tej praktyce dostrzega w edukacji. Ofiarami praktyki okaleczania żeńskich narządów płciowych są przede wszystkim dziewczynki, stąd swoje działania edukacyjne rozpoczęła w lokalnej szkole.
Życie i praca.
Ali w wieku 7 lat została poddana w Somalii praktyce okaleczenia żeńskich narządów płciowych. Komplikacje po jej przeprowadzeniu przyczyniły się do wielu poważnych hospitalizacji 
i w efekcie doprowadziły do niemożliwości zajścia w ciążę oraz wywołały przedwczesną menopauzę. Prowadzi obecnie kampanie przeciw okaleczaniu żeńskich narządów płciowych poprzez włączanie 
w nią personel medyczny.
W 2014 roku utworzyła „Vavengers”, grupę mająca na celu edukację i podnoszenie świadomości na temat okaleczania żeńskich narządów płciowych. Jej pierwszym wydarzeniem, jakie stworzyła, była kampania bilbordowa w Islingotn i Ealing, pod tytułem „It happens here” („To się wydarzyło tutaj”). Kampania ta wygrała konkurs CLIO dla kampanii roku 2015 i w imieniu agencji Ogilvy Mather odebrała nagrodę w Nowym Jorku.
W marcu 2018 roku została nominowana na Obrończynię Praw Człowieka przez Amnesty International i pojawiła się na mapie ducha sufrażystek, tworzoną przez tę organizację.
Jest członkiną zarządu organizacji 28TooMany, której celem statutowym jest badanie i edukacja 
w zakresie przeciwdziałania okaleczeniu żeńskich narządów płciowych w państwach afrykańskich, w których stosowana jest ta praktyka, jak również w środowiskach diaspory na całym świecie.
Media.
W 2013 roku Ali pojawiła się filmie dokumentalnym “The Cruel Cut” („Okrutne cięcie”) dotyczącym praktyki okaleczenia żeńskich narządów płciowych, przedstawiony przez psychoterapeutkę i aktywistkę Leylę Hussein. Film był nominowany do nagrody BAFTA.

</doc>
<doc id="4308534" url="https://pl.wikipedia.org/wiki?curid=4308534" title="Dave Power (biegacz)">
Dave Power (biegacz)



</doc>
<doc id="4308535" url="https://pl.wikipedia.org/wiki?curid=4308535" title="Douglas Buxton">
Douglas Buxton



</doc>
<doc id="4308536" url="https://pl.wikipedia.org/wiki?curid=4308536" title="Liga Europy UEFA (2018/2019)/Faza kwalifikacyjna (ścieżka ligowa)">
Liga Europy UEFA (2018/2019)/Faza kwalifikacyjna (ścieżka ligowa)

Artykuł prezentuje szczegółowe dane dotyczące rozegranych meczów mających na celu wyłonienie 13 drużyn piłkarskich, które wezmą udział w fazie grupowej Ligi Europy UEFA 2018/2019, dzięki wygraniu ścieżki ligowej kwalifikacji. Faza kwalifikacyjna w tej ścieżce będzie trwała od 28 czerwca do 30 sierpnia 2018 i wystartuje w niej 141 zespołów.
Runda wstępna.
Uczestnicy.
Do startu w rundzie wstępnej uprawnionych było 14 drużyn, z czego 7 zostało rozstawionych. Prawo startu od tej rundy przysługiwało drużynom które:
Pierwsze mecze zostaną rozegrane 26. i 28 czerwca, natomiast rewanże 5 lipca.
I runda kwalifikacyjna.
Uczestnicy.
Do startu w I rundzie kwalifikacyjnej uprawnionych jest 94 drużyn (7 z poprzedniej rundy), z czego 47 są rozstawione. Prawo startu od tej rundy przysługiwało drużynom które:
Pierwsze mecze rozegrane zostaną 12 lipca, natomiast rewanże 19 lipca.
Podział na koszyki.
Uwaga: Losowanie I rundy kwalifikacyjnej odbyło się przed zakończeniem rundy wstępnej, więc rozstawienia dokonano przyjmując założenie, że awans uzyska drużyna z wyższym współczynnikiem w poprzedniej rundzie. W przypadku awansu drużyny nierozstawionej, w I rundzie przejmuje ona współczynnik rywala.
Oznaczenia:
 KuPS Kuopio
II runda kwalifikacyjna.
Uczestnicy.
Od tej rundy turniej kwalifikacyjny będzie podzielony na 2 części – ścieżkę mistrzowską i ścieżkę ligową:
W ścieżce ligowej prawo startu od tej rundy przysługiwało drużynom, które:
Losowanie odbyło się 20 czerwca 2018 roku. Pierwsze mecze rozegrane zostaną 26 lipca, natomiast rewanże 2 sierpnia 2018 roku.
Podział na koszyki.
Uwaga: Losowanie II rundy kwalifikacyjnej odbyło się przed zakończeniem I rundy, więc rozstawienia dokonano przyjmując założenie, że awans uzyska drużyna z wyższym współczynnikiem w poprzedniej rundzie. W przypadku awansu drużyny nierozstawionej, w II rundzie przejmuje ona współczynnik rywala.
Oznaczenia:
III runda kwalifikacyjna.
W tej rundzie kwalifikacji utrzymany został podział na 2 ścieżki – mistrzowską i ligową:
Podział na koszyki.
Uwaga: Losowanie III rundy kwalifikacyjnej odbyło się przed zakończeniem II rundy, więc rozstawienia dokonano przyjmując założenie, że awans uzyska drużyna z wyższym współczynnikiem w poprzedniej rundzie. W przypadku awansu drużyny nierozstawionej, w III rundzie przejmuje ona współczynnik rywala. W przypadku drużyn przegrywających w ścieżce ligowej eliminacji do Ligi Mistrzów, brany był pod uwagę współczynnik rozstawionego zespołu w parze.
Oznaczenia:
Runda play-off.
W tej rundzie kwalifikacji utrzymany został podział na 2 ścieżki – mistrzowską i ligową:
Podział na koszyki.
Uwaga: Losowanie rundy play-off odbyło się przed zakończeniem III rundy, więc rozstawienia dokonano przyjmując założenie, że awans uzyska drużyna z wyższym współczynnikiem w poprzedniej rundzie. W przypadku awansu drużyny nierozstawionej, w rundzie play-off przejmuje ona współczynnik rywala.
Oznaczenia:

</doc>
<doc id="4308537" url="https://pl.wikipedia.org/wiki?curid=4308537" title="Kościół Matki Bożej Częstochowskiej w Katowicach">
Kościół Matki Bożej Częstochowskiej w Katowicach

Kościół Matki Bożej Częstochowskiej – rzymskokatolicki kościół parafialny należący do dekanatu Katowice-Piotrowice archidiecezji katowickiej. Znajduje się w katowickiej dzielnicy Podlesie.
Komitet Budowy Kościoła zawiązał się w 1920 roku. Pierwsze zebranie Komitetu Budowy Kościoła odbyło się w dniu 6 stycznia 1920 roku. Fundament pod świątynię został położony 30 marca 1920 roku. W pracach pomagały gminy Zarzecze i Kostuchna. Po czterech miesiącach gorączkowej pracy, tj. w dniu 7 listopada, budowla stanęła pod dachem. W tym czasie papieżem był Benedykt XV, w diecezji wrocławskiej biskupem był książę dr A. Bertram, dziekanem dekanatu mikołowskiego był ksiądz J. Kapica, proboszczem w Mikołowie ksiądz P. Dworski, a wikariuszami parafii byli ks. Wientzek i ks. dr Szramek. Świątynia powstała jako filialna parafii w Mikołowie. W głównym ołtarzu został umieszczony Obraz Matki Boskiej Częstochowskiej Królowej Korony Polskiej. Obraz został zamówiony u ojców paulinów na Jasnej Górze już w 1919 roku. Został wykonany przez artystę malarza Bolesława Rutkowskiego na wzór cudownego obrazu częstochowskiego, pod nadzorem przeora klasztoru. W 1920 roku obraz został sprowadzony z największą uroczystością do świątyni. Uroczystość rozpoczęła się już w klasztorze na Jasnej Górze kiedy dokonano prastarym zwyczajem pocierania obrazu o oryginalny obraz Matki Boskiej Częstochowskiej. Kazanie wygłosił podczas tej uroczystości sam przeor klasztoru jasnogórskiego. Po przewiezieniu obrazu koleją do Mikołowa został on sprowadzony do świątyni w Mikołowie, skąd następnie wyruszyła procesja wraz z obrazem do świątyni w Podlesiu. W dniu 15 sierpnia 1921 roku nowa świątynia została poświęcona przez księdza prałata Kapicę z Tychów, ówczesnego delegata biskupiego na Śląsk Polski. Pierwsza msza święta została odprawiona przez księdza Rozmusa, rodaka z Podlesia. Początkowo dojeżdżali księża z Mikołowa w celu odprawienia nabożeństw. W końcu ksiądz kardynał Bertram mianował kuratusem świątyni dotychczasowego wikarego z Mikołowa księdza Wientzka. Decyzją Administracji Apostolskiej w Katowicach z dnia 1 września 1925 roku Podlesie zostało odłączone z parafii mikołowskiej i została utworzona samodzielna parafia w Podlesiu z jednoczesnym mianowaniem kuratusa Karola Wientzka proboszczem w Podlesiu.

</doc>
<doc id="4308539" url="https://pl.wikipedia.org/wiki?curid=4308539" title="Lisa Martin-Ondieki">
Lisa Martin-Ondieki



</doc>
<doc id="4308540" url="https://pl.wikipedia.org/wiki?curid=4308540" title="Herb gminy Potok Wielki">
Herb gminy Potok Wielki

Herb gminy Potok Wielki przedstawia w polu czerwonym pastorał srebrny skrócony nad trzema kulami złotymi w środku, a na prawej i lewej flance dwie głowy gryfa srebrne z dziobami i jęzorami złotymi zwrócone ku sobie.
Herb został ustanowiony przez Radę Gminy 22 maja 2018 r.
Autorem projektu herbu jest Robert Szydlik.

</doc>
<doc id="4308541" url="https://pl.wikipedia.org/wiki?curid=4308541" title="Senida Mesi">
Senida Mesi

Senida Mesi (ur. 16 grudnia 1977 w Szkodrze) – albańska polityk, wicepremier rządu Albanii od września 2017.
Życiorys.
Córka Fehmiego i Idajete. W 2000 ukończyła studia na wydziale ekonomicznym Uniwersytetu Tirańskiego. Studia kontynuowała we Frankfurcie, specjalizując się w zakresie finansów i bankowości. Oprócz pracy w banku, prowadziła zajęcia ze studentami Uniwersytetu Tirańskiego. 
Karierę polityczną rozpoczęła w 2015, kiedy zdobyła mandat do rady miejskiej Szkodry. Członkini Socjalistycznej Partii Albanii. W wyborach 2017 uzyskała mandat deputowanej do parlamentu z okręgu Szkodry. Od września 2017 pełni funkcję wicepremiera w rządzie kierowanym przez Ediego Ramę.
Jest mężatką (mąż Artan), ma trójkę dzieci (Erlind, Iris, Edan).

</doc>
<doc id="4308542" url="https://pl.wikipedia.org/wiki?curid=4308542" title="Parafia św. Małgorzaty w Błennie">
Parafia św. Małgorzaty w Błennie

Parafia Świętej Małgorzaty w Błennie – parafia rzymskokatolicka, znajdująca się w diecezji włocławskiej, w dekanacie izbickim. 

</doc>
<doc id="4308543" url="https://pl.wikipedia.org/wiki?curid=4308543" title="Legion (rockowy zespół muzyczny)">
Legion (rockowy zespół muzyczny)



</doc>
<doc id="4308544" url="https://pl.wikipedia.org/wiki?curid=4308544" title="Legion (blackmetalowy zespół muzyczny)">
Legion (blackmetalowy zespół muzyczny)



</doc>
<doc id="4308546" url="https://pl.wikipedia.org/wiki?curid=4308546" title="Parafia Świętej Trójcy w Lubominie">
Parafia Świętej Trójcy w Lubominie

Parafia Świętej Trójcy w Lubominie – parafia rzymskokatolicka, znajdująca się w diecezji włocławskiej, w dekanacie izbickim. 

</doc>
<doc id="4308547" url="https://pl.wikipedia.org/wiki?curid=4308547" title="Belly to Back Suplex">
Belly to Back Suplex



</doc>
<doc id="4308548" url="https://pl.wikipedia.org/wiki?curid=4308548" title="Parafia św. Jakuba Apostoła w Mąkoszynie">
Parafia św. Jakuba Apostoła w Mąkoszynie

Parafia Świętego Jakuba Apostoła w Mąkoszynie – parafia rzymskokatolicka, znajdująca się w diecezji włocławskiej, w dekanacie izbickim.

</doc>
<doc id="4308555" url="https://pl.wikipedia.org/wiki?curid=4308555" title="Christian Ryan">
Christian Ryan

Christian Ryan (ur. 5 czerwca 1977 w Warrnambool) – australijski wioślarz. Srebrny medalista olimpijski z Sydney.
Zawody w 2000 były jego jedynymi igrzyskami olimpijskimi. Zajął drugie miejsce w ósemce. Wspólnie z nim płynęli Alastair Gordon, Mike McKay, Nick Porzig, Robert Jahrling, Stuart Welch, Daniel Burke, Jaime Fernandez i Brett Hayman.

</doc>
<doc id="4308556" url="https://pl.wikipedia.org/wiki?curid=4308556" title="Plancha">
Plancha



</doc>
<doc id="4308557" url="https://pl.wikipedia.org/wiki?curid=4308557" title="Pescado">
Pescado



</doc>
<doc id="4308560" url="https://pl.wikipedia.org/wiki?curid=4308560" title="Parafia św. Wawrzyńca w Sławsku">
Parafia św. Wawrzyńca w Sławsku

Parafia Świętego Wawrzyńca w Sławsku – parafia rzymskokatolicka, znajdująca się w diecezji włocławskiej, w dekanacie konińskim I.

</doc>
<doc id="4308561" url="https://pl.wikipedia.org/wiki?curid=4308561" title="Jan Ozga (polityk)">
Jan Ozga (polityk)

Jan Ozga (ur. 26 sierpnia 1922 w Woli Raniżowskiej, zm. 14 września 1969 w Głogowie Małopolskim) – polski monter, poseł na Sejm PRL III i IV kadencji.
Życiorys.
Uzyskał wykształcenie średnie niepełne, w 1956 ukończył Studium Zaoczne Szkoły Partyjnej przy KC PZPR. Pracował jako monter urządzeń przemysłowych i brygadzista w Wytwórni Sprzętu Motoryzacyjnego w Rzeszowie. Należał do Polskiej Zjednoczonej Partii Robotniczej, z ramienia której w 1961 i 1965 uzyskiwał mandat posła na Sejm PRL w okręgu Rzeszów. W swej pierwszej kadencji pracował w Komisji Pracy i Spraw Socjalnych, w kolejnej w Komisji Komunikacji i Łączności.
Pochowany na cmentarzu w Głogowie Małopolskim (kwatera I a).

</doc>
<doc id="4308563" url="https://pl.wikipedia.org/wiki?curid=4308563" title="Baszta przy ul. Podmurnej 60 w Toruniu">
Baszta przy ul. Podmurnej 60 w Toruniu

Baszta przy ul. Podmurnej 60 w Toruniu – jedna z dziewięciu zachowanych do dziś baszt obronnych w ciągu murów miejskich w Toruniu.
Lokalizacja.
Baszta znajduje się w północnej części Zespołu Staromiejskiego, przy ul. Podmurnej 60, na południe od Baszty Koci Łeb.
Historia.
Baszta pochodzi z końca XIII wieku i należy do najstarszych tego typu budowli znajdujących się na terenie Zespołu Staromiejskiego.
W XIX wieku pełniła ona funkcję magazynu.
W 1911 roku do baszty dobudowano 3-piętrową kamienicę, którą ze względu na zły stan techniczny w latach 80. XX wieku rozebrano, a baszcie przywrócono pierwotny wygląd. 
W 1979 roku wpisano ją do rejestru zabytków.
Obecnie znajduje się tu siedziba dwóch konsulatów: Słowenii i Mołdawii oraz Towarzystwa Miłośników Torunia.

</doc>
<doc id="4308565" url="https://pl.wikipedia.org/wiki?curid=4308565" title="Lista stadionów piłkarskich w Australii">
Lista stadionów piłkarskich w Australii

Lista stadionów piłarskich w Australii ułożona według oficjalnej pojemności widowni stadionu.
Lista obejmuje obiekty o pojemności minimum 5 000. W Australii znajduje się także ogromna lista stadionów i boisk poniżej tej pojemności wobec czego lista ta nie jest listą wszystkich stadionów piłkarskich w Australii. Ponadto uwzględniono tylko te stadiony, na których odbyły się lub odbywają mecze piłkarskie.
Reprezentacja Australii nie posiada jednego stadionu domowego. Swoje mecze rozgrywa na różnych obiektach.

</doc>
<doc id="4308567" url="https://pl.wikipedia.org/wiki?curid=4308567" title="Barry Jones">
Barry Jones



</doc>
<doc id="4308570" url="https://pl.wikipedia.org/wiki?curid=4308570" title="Okręg wyborczy Lalor">
Okręg wyborczy Lalor

Okręg wyborczy Lalor () – jednomandatowy okręg wyborczy do Izby Reprezentantów Australii, położony w stanie Wiktoria.
Pierwsze wybory odbyły się w nim w 1949 roku, a jego patronem jest Peter Lalor jeden z przywódców rewolucji Eureka z 1854.
Od 2013 roku posłem z tego okręgu była Joanne Ryan z Australijskiej Partii Pracy.
Lista posłów.
Lista posłów z okręgu Lalor:

</doc>
<doc id="4308572" url="https://pl.wikipedia.org/wiki?curid=4308572" title="Nie-Rzeczywistość">
Nie-Rzeczywistość

Nie-Rzeczywistość – strajkowy studencki biuletyn informacyjny Wyższej Szkoły Rolniczo-Pedagogicznej w Siedlcach, wydawany od 18 listopada do 11 grudnia 1981 roku.
Biuletyn wydawany był w czasie studenckiego strajku okupacyjnego w Siedlcach, będącego wyrazem solidarności z protestami studenckimi w radomskiej Wyższej Szkole Inżynieryjnej związanymi z nieprawnym wyborem rektora. 
„Nie-Rzeczywistość” wychodziła w czasie 24 dni strajku. Ukazało się 9 numerów, pierwszy i trzeci numer biuletynu liczył po 8 stron formatu A4, drugi i dziewiąty zawierał 6 stron, a od 4 do 7 egzemplarza 4 strony, zaś 8 numer składał się prawdopodobnie tylko z 2 stron. Za gazetę odpowiadał Komitet Strajkowy, redagowała go Sekcja Propagandy. Od drugiego numeru umieszczono w winiecie: Biuro Prasowe Komitetu Strajkowego WSR-P Siedlce. 
„Nie-Rzeczywistość” była świadectwem spontanicznej aktywności studentów, ale też najważniejszą, obok ulotek i plakatów, próbą przełamywania monopolu mediów rządowych. Biuletyn był głównym źródłem informacji o przyczynach, wydarzeniach i przebiegu strajku studentów siedleckich. Informował o podejmowanych uchwałach i odezwach, protestach na prawie wszystkich uczelniach w kraju, działalności w tym czasie władz Niezależnego Zrzeszenia Studentów i sytuacji społeczno-politycznej w Polsce. „Nie-Rzeczywistość” ukazywała codzienność strajkową i podejmowane próby rozwiązania ogólnopolskiego konfliktu na uczelniach przez Konferencję Rektorów, przedstawicieli Sejmu, Kościoła, NZS, Niezależnego Samorządnego Związku Zawodowego „Solidarność” i władz poszczególnych uczelni. Obecnie stanowi podstawowe źródło informacji o przebiegu strajku studentów WSR-P w Siedlcach z 1981 roku, bowiem zachowały się wszystkie numery biuletynu w Archiwum Prywatnym Romana Głowackiego. Numer 4, 6 i 7 biuletynu przechowywany jest w zbiorach Biblioteki Głównej Uniwersytetu Przyrodniczo-Humanistycznego w Siedlcach, Czytelni Zbiorów Specjalnych.
W czasie strajku „Nie-Rzeczywistość” stała się głosem walki o prawdę, demokrację, prawo i autonomię uczelni, a dziś stanowi podstawowe źródło do badań dążeń wolnościowych siedleckiego środowiska akademickiego. 

</doc>
<doc id="4308594" url="https://pl.wikipedia.org/wiki?curid=4308594" title="Rajd Barum 2016">
Rajd Barum 2016

Rajd Barum 2016 (46. Barum Rally Zlín) – 46 edycja Rajdu Barum rozgrywanego w Czechach. Rozgrywany był od 26 do 28 sierpnia 2016 roku. Była to ósma runda Rajdowych Mistrzostw Europy w roku 2016. Składał się z 15 odcinków specjalnych.

</doc>
<doc id="4308599" url="https://pl.wikipedia.org/wiki?curid=4308599" title="Ta' Ċenċ Dolmen">
Ta' Ċenċ Dolmen



</doc>
<doc id="4308600" url="https://pl.wikipedia.org/wiki?curid=4308600" title="Głośniej od bomb (film 2015)">
Głośniej od bomb (film 2015)

Głośniej od bomb (ang. "Louder Than Bombs") – zrealizowany w międzynarodowej koprodukcji dramat filmowy z 2015 roku w reżyserii Joachima Triera. Główne role w filmie zagrali Jesse Eisenberg, Gabriel Byrne, Isabelle Huppert, David Strathairn i Amy Ryan, a scenariusz wraz z reżyserem współtworzył Eskil Vogt.
Był to pierwszy film Triera nakręcony w języku angielskim. Został wybrany do rywalizacji o Złotą Palmę na 68. MFF w Cannes i był pokazywany w sekcji "Special Presentations" na MFF w Toronto. Zdobył Nordic Council Film Prize.
Opis fabuły.
Zbliżająca się wystawa, honorująca fotografkę Isabelle Reed trzy lata po jej przedwczesnej śmierci, skłania jej najstarszego syna Jonaha do powrotu do domu rodzinnego, zmuszając go do spędzenia większej ilości czasu z ojcem Gene i wycofanym młodszym bratem Conradem. Gene desperacko próbuje porozumieć się z dwoma synami; starają się oni pogodzić swoje uczucia do kobiety, którą tak odmiennie pamiętają.
Recepcja.
W serwisie "Rotten Tomatoes" film uzyskał 73% pozytywnych recenzji, w serwisie "Mediakrytyk" 93% (stan na 14 czerwca 2018).

</doc>
<doc id="4308605" url="https://pl.wikipedia.org/wiki?curid=4308605" title="Rajd Barum 2017">
Rajd Barum 2017

Rajd Barum 2017 (47. Barum Rally Zlín) – 47 edycja Rajdu Barum rozgrywanego w Czechach. Rozgrywany był od 25 do 27 sierpnia 2017 roku. Była to szósta runda Rajdowych Mistrzostw Europy w roku 2017. Składał się z 15 odcinków specjalnych.

</doc>
<doc id="4308607" url="https://pl.wikipedia.org/wiki?curid=4308607" title="Alastair Gordon (wioślarz)">
Alastair Gordon (wioślarz)

Alastair Gordon (ur. 8 grudnia 1976 w Sydney) – australijski wioślarz. Srebrny medalista olimpijski z Sydney.
Zawody w 2000 były jego jedynymi igrzyskami olimpijskimi. Zajął drugie miejsce w ósemce. Wspólnie z nim płynęli Christian Ryan, Mike McKay, Nick Porzig, Robert Jahrling, Stuart Welch, Daniel Burke, Jaime Fernandez i Brett Hayman. W 1997 był brązowym medalistą mistrzostw świata w ósemce

</doc>
<doc id="4308611" url="https://pl.wikipedia.org/wiki?curid=4308611" title="Kościół św. Franciszka w Victorii (Gozo)">
Kościół św. Franciszka w Victorii (Gozo)



</doc>
<doc id="4308613" url="https://pl.wikipedia.org/wiki?curid=4308613" title="Atenagoras (Chrisanis)">
Atenagoras (Chrisanis)

Atenagoras, imię świeckie Konstandinos Chrisanis (ur. 1967 w Liwadii) – grecki biskup prawosławny w jurysdykcji Patriarchatu Konstantynopola, od 2012 metropolita Kydonies.

</doc>
<doc id="4308615" url="https://pl.wikipedia.org/wiki?curid=4308615" title="Witold Drożdż">
Witold Drożdż

Witold Drożdż (ur. 1974) – polski menedżer, prawnik i urzędnik państwowy, z wykształcenia prawnik i magister stosunków międzynarodowych, w latach 2007–2010 podsekretarz stanu w Ministerstwie Spraw Wewnętrznych i Administracji oraz pełnomocnik rządu ds. współpracy z systemem z Schengen.
Życiorys.
W 1998 ukończył studia magisterskie z zakresu stosunków międzynarodowych na Wydziale Dziennikarstwa i Nauk Politycznych Uniwersytetu Warszawskiego, a w 2005 – studia prawnicze na Wydziale Prawa i Administracji UW. W 2015 został absolwentem Stanford Executive Program na Stanford University (USA).
W 1997 bez powodzenia ubiegał się o mandat posła na Sejm w okręgu podwarszawskim z listy Akcji Wyborczej Solidarność. W latach 1997–1999 pracował jako doradca ds. zarządzania kryzysowego i zarządzania służbami mundurowymi w Ministerstwie Spraw Wewnętrznych i Administracji. Następnie rozpoczął karierę menedżerską: od 2000 do 2001 był dyrektorem zarządzającym w Totalizatorze Sportowym, od 2001 do 2002 dyrektorem korporacyjnym w firmie ubezpieczeniowej, od 2005 do 2007 dyrektorem ds. bezpieczeństwa w Polkomtelu. Od 2003 do 2006 był dyrektorem Związku Przedsiębiorstw Leasingowych. Zasiadał w radach nadzorczych spółek z udziałem Skarbu Państwa, m.in. STOEN SA i Zespołu Elektrowni Ostrołęka. Członek Rady Klubu Absolwentów Uniwersytetu Warszawskiego oraz Polskiego Towarzystwa Informatycznego. Był założycielem Stowarzyszenia Administratorów Bezpieczeństwa Informacji oraz polskiego oddziału Stowarzyszenia Rozwoju Systemów Zarządzania Bezpieczeństwem Informacji ISMS. Laureat nagród „Infostat” z 2009 i „Ambasador Gospodarki Cyfrowej” z 2008.
16 listopada 2007 powołany na stanowisko podsekretarza stanu w MSWiA, odpowiedzialnego za rozwój społeczeństwa informacyjnego, informatyzację administracji publicznej, rejestry państwowe, sprawy obywatelskie i infrastrukturę teleinformatyczną. 26 listopada 2007 objął także funkcję Pełnomocnika Rządu do Spraw Przygotowania Organów Administracji Państwowej do Współpracy z Systemem Informacyjnym Schengen i Systemem Informacji Wizowej. Jako wiceminister był również wiceprzewodniczącym Komitetu Rady Ministrów ds. Informatyzacji i Łączności oraz przewodniczącym Międzyresortowego Zespołu ds. Realizacji Programu „Polska Cyfrowa”. zrezygnował ze stanowiska w dniu 8 marca 2010.
Członek Rady Naukowej w Naukowej i Akademickiej Sieć Komputerowej (NASK). Od 2010 do 2012 był wiceprezesem i p.o. prezesa w PGE Energia Jądrowa S.A. i PGE EJ 1. W latach 2012–2013 członek rad nadzorczych TP Teltech i Wirtualnej Polski. Od 2012 roku dyrektor wykonawczy w Orange Polska. Od 2015 członek Rady Fundacji Orange. Od 2016 członek Rady Głównej Business Centre Club.
Z dniem 1 listopada 2018 roku powołany do Zarządu Orange Polska jako Członek Zarządu ds. Strategii i Spraw Korporacyjnych. 
W 2013 prokuratura postawiła mu zarzuty związane z zatrudnieniem kadr przy informatyzacji i tworzeniu nowych dowodów osobistych (tzw. przestępstwo urzędnicze). W marcu 2018 został nieprawomocnie uniewinniony przez Sąd Rejonowy Warszawa-Mokotów. 
W dniu 23 listopada 2018 roku prawomocnie uniewinniony i oczyszczony z wszystkich zarzutów przez Sąd Okręgowy w Warszawie.
Życie prywatne.
Jest żonaty, ma córkę.

</doc>
<doc id="4308618" url="https://pl.wikipedia.org/wiki?curid=4308618" title="Commonwealth">
Commonwealth



</doc>
<doc id="4308622" url="https://pl.wikipedia.org/wiki?curid=4308622" title="Racicze">
Racicze

Racicze (biał. "Рацічы"; ros. "Ратичи") – agromiasteczko na Białorusi, w obwodzie grodzieńskim, w rejonie grodzieńskim, w sielsowiecie Podłabienie.
W dwudziestoleciu międzywojennym wieś leżała w Polsce, w województwie białostockim, w powiecie augustowskim, w gminie Hołynka.
W 1994 w Raciczach urodził się hokeista Artur Haurus.

</doc>
<doc id="4308641" url="https://pl.wikipedia.org/wiki?curid=4308641" title="Miltefozyna">
Miltefozyna

Miltefozyna () – wielofunkcyjny organiczny związek chemiczny, jedyny doustny lek stosowany w leczeniu leiszmaniozy, mający również właściwości przeciwnowotworowe.
Mechanizm działania.
Miltefozyna jest jednym z fosfolipidów tworzących błonę komórkową i jej przeciwnowotworowe działanie polega na jej rozrywaniu. Miltefozyna hamuje kinazę białkową C, fosfolipazę C oraz biosyntezę fosfatydylocholiny, jednakże dokładny mechanizm działania przeciw "Leishmania" jest nieznany.
Zastosowanie.
Miltefozyna jest stosowana w leczeniu:
Miltefozyna znajduje się na wzorcowej liście podstawowych leków Światowej Organizacji Zdrowia ("") (2015).
Miltefozyna nie jest dopuszczona do obrotu w Polsce (2018).
Działania niepożądane.
Miltefozyna może powodować następujące działania niepożądane u ponad 2% pacjentów leczonych na leiszmaniozę trzewną: biegunka, nudności, astenia, zmniejszenie apetytu, natomiast u leczonych na leiszmaniozę skórną: choroba lokomocyjna, ból brzucha, biegunka, nudności, wymioty, gorączka, złe samopoczucie, zawroty głowy, ból głowy, senność, zapalenie naczyń chłonnych, zmniejszenie apetytu, świąd.

</doc>
<doc id="4308647" url="https://pl.wikipedia.org/wiki?curid=4308647" title="Nikifor (Psichludis)">
Nikifor (Psichludis)

Nikifor, imię świeckie Konstandinos Psichludis – duchowny prawosławny w jurysdykcji Patriarchatu Konstantynopola, od 2014 tytularny biskup Amorionu. Obecnie pełni funkcję ihumena stauropigialnego monasteru Wladaton w Salonikach.
Życiorys.
Święcenia diakonatu przyjął w 1970, a prezbiteratu w 1974. Chirotonię biskupią otrzymał 14 stycznia 2014.

</doc>
<doc id="4308653" url="https://pl.wikipedia.org/wiki?curid=4308653" title="Maksym (Wgenopulos)">
Maksym (Wgenopulos)

Maksym, imię świeckie Maksimos Wgenopulos (ur. 1968 w Patras) – grecki duchowny prawosławny w jurysdykcji Patriarchatu Konstantynopola, od 2014 metropolita Silivri.
Życiorys.
Chirotonię biskupią przyjął 27 lipca 2014. W czerwcu 2016 brał udział w obradach Soboru Wszechprawosławnego na Krecie.

</doc>
<doc id="4308658" url="https://pl.wikipedia.org/wiki?curid=4308658" title="Amfilochiusz (Stergiu)">
Amfilochiusz (Stergiu)

Amfilochiusz, imię świeckie Nikolaos Stergiu (ur. 1961 w Megarze) – duchowny prawosławny w jurysdykcji Patriarchatu Konstantynopola, od 2014 tytularny metropolita Adrianopola.
Życiorys.
Święcenia diakonatu przyjął w 1984, a prezbiteratu w 1986. Chirotonię biskupią otrzymał 18 października 2014.
W latach 2014–2022 pełnił funkcję przedstawiciela Patriarchatu w Atenach.
W czerwcu 2016 uczestniczył w Soborze Wszechprawosławnym na Krecie.

</doc>
<doc id="4308660" url="https://pl.wikipedia.org/wiki?curid=4308660" title="Alicja Daniel">
Alicja Daniel

Alicja Daniel (ur. 30 października 1980) – polska judoczka.
Była zawodniczka klubów: KSJ Gwardia Koszalin (1992-1999), KS AZS AWFiS Gdańsk (2000-2003). Brązowa medalistka mistrzostw Polski seniorek 2001 w kategorii do 48 kg. Ponadto m.in. mistrzyni Polski juniorek w kategorii do 44 kg. acha nauczycielka w gaspie uwu uwu

</doc>
<doc id="4308664" url="https://pl.wikipedia.org/wiki?curid=4308664" title="Adrian (Sergakis)">
Adrian (Sergakis)

Adrian, imię świeckie Nikolaos Sergakis (ur. 16 lipca 1952) – duchowny prawosławny w jurysdykcji Patriarchatu Konstantynopolitańskiego, od 2015 biskup Halikarnasu, wikariusz patriarchy Konstantynopola.
Życiorys.
Święcenia diakonatu przyjął w 1994, a prezbiteratu – w 1997 r. Chirotonię biskupią otrzymał 26 lipca 2015.

</doc>
<doc id="4308670" url="https://pl.wikipedia.org/wiki?curid=4308670" title="Ensemble Organum">
Ensemble Organum

Ensemble Organum – francuski zespół wykonujący muzykę dawną założony przez Marcela Pérèsa w 1982 roku. Jego skład zmieniał się z biegiem lat i obejmuje lub obejmował Josepa Cabré, Josepa Beneta, Gérarda Lesnego, Antoine'a Sicota oraz Malcolma Bothwella. Często współpracowali oni również z Lycourgosem Angelopoulosem. Grupa specjalizuje się w chorałach gregoriańskich

</doc>
<doc id="4308675" url="https://pl.wikipedia.org/wiki?curid=4308675" title="Cyryl (Sikis)">
Cyryl (Sikis)

Cyryl, imię świeckie Joannis Sikis (ur. 11 listopada 1963) – grecki duchowny prawosławny w jurysdykcji Patriarchatu Konstantynopolitańskiego, od 2016 tytularny biskup Erythraju, wikariusz patriarchy Konstantynopola.
Życiorys.
Chirotonię biskupią otrzymał 25 września 2016.

</doc>
<doc id="4308676" url="https://pl.wikipedia.org/wiki?curid=4308676" title="Hieroteusz (Zacharis)">
Hieroteusz (Zacharis)

Hieroteusz, imię świeckie Jeroteos Zacharis – duchowny prawosławny w jurysdykcji Patriarchatu Konstantynopola, od 2017 tytularny biskup Efkarpias. Chirotonię biskupią otrzymał 5 marca 2017.

</doc>
<doc id="4308678" url="https://pl.wikipedia.org/wiki?curid=4308678" title="Nikodem (Bulaksis)">
Nikodem (Bulaksis)

Nikodem, imię świeckie Nikolaos Bulaksis (ur. 30 stycznia 1960 na Naksos) – grecki duchowny prawosławny w jurysdykcji Patriarchatu Aleksandryjskiego, od 2016 tytularny biskup nitryjski, wikariusz metropolii Johannesburga i Pretorii. 
Życiorys.
Święcenia prezbiteratu przyjął w 1982. Chirotonię biskupią otrzymał 27 marca 2016.

</doc>
<doc id="4308679" url="https://pl.wikipedia.org/wiki?curid=4308679" title="Dorota Sikora">
Dorota Sikora

Dorota Sikora (ur. 2 sierpnia 1981) – polska judoczka.
Była zawodniczka klubów: UKJ Orzeł Warszawa (1993-2002), KS AZS-AWF Warszawa (2003). Brązowa medalistka mistrzostw Polski seniorek 2001 w kategorii do 70 kg. Ponadto m.in. dwukrotna mistrzyni Polski juniorek (1999, 2000).

</doc>
<doc id="4308680" url="https://pl.wikipedia.org/wiki?curid=4308680" title="Dawid (Tikaradze)">
Dawid (Tikaradze)

Dawid, imię świeckie Giorgi Tikaradze (ur. 1 maja 1963 w Lanczchuti) – gruziński duchowny prawosławny, od 2013 tytularny arcybiskup Adisz. 
Życiorys.
Święcenia diakonatu przyjął 19 stycznia 1996, a prezbiteratu 6 maja tegoż roku. Chirotonię biskupią otrzymał 14 października 1998. W latach 1999–2013 pełnił urząd biskupa Bodbe.

</doc>
<doc id="4308713" url="https://pl.wikipedia.org/wiki?curid=4308713" title="Fushigi no umi no Nadia">
Fushigi no umi no Nadia

 – serial anime wyprodukowany przez studia Gainax i Korak. Premierowo emitowany był na kanale NHK od 13 kwietnia 1990 do 12 kwietnia 1991 i liczył 39 odcinków.
Serial inspirowany jest głównie dziełami Juliusza Verne’a, w szczególności "Dwudziestoma tysiącami mil podmorskiej żeglugi" i postacią Kapitana Nemo. Do stworzenia serii wykorzystano niezrealizowany koncept stworzony na podstawie wspomnianej książki przez Hayao Miyazakiego. W serialu pojawia się wiele aluzji do innych anime np. do "Macrossa" czy "Uchū senkan Yamato".
Fabuła.
Akcja toczy się w alternatywnej rzeczywistości w roku 1889. W Paryżu podczas Expo 14-letni Jean Roque Raltique, który jest pochodzącym z Hawru zapalonym wynalazcą zakochuje się w przypadkowo spotkanej ciemnoskórej dziewczynie o imieniu Nadia, która pracuje jako akrobatka w cyrku. Nieznająca swojego pochodzenia Nadia jest właścicielką tajemniczego kryształu zwanego Błękitną Wodą, który skrywa w sobie ogromną moc. Z tego powodu Nadia i jej udomowione lwiątko King znajdują się na celowniku trójki złodziejaszków pragnących odebrać jej skarb. Nadia i Jean są zmuszeni uciekać przed nimi, w konsekwencji rozbijają się na wodach Atlantyku stworzonym przez Jeana samolotem. W splocie wydarzeń chłopak i dziewczyna trafiają na pokład zaawansowanej technologicznie łodzi podwodnej Nautilus, dowodzonej przez tajemniczego kapitana Nemo. Załoga Nautilusa walczy z armią Neo-Atlantydy na której czele stoi żądny władzy nad światem tyran zwany Gargulcem, który chce w tym celu posiąść Błękitną Wodę. Jean i Nadia trafiają opanowaną przez Gargulca wyspę, skąd udaje im się uratować małą dziewczynkę o imieniu Marie. Po pomocy udzielonej przez trójkę złodziei i uratowaniu grupy przez Nautilusa bohaterowie decydują się dołączyć do jego załogi, gdzie przeżywają wiele przygód walcząc z Neo-Atlantydą oraz ostatecznie dowiadują się o tajemnicy Błękitnej Wody. Na jaw wychodzą również stosunki między Nadią a kapitanem Nemo.

</doc>
<doc id="4308743" url="https://pl.wikipedia.org/wiki?curid=4308743" title="Stanisław Łętowski (zm. 1776)">
Stanisław Łętowski (zm. 1776)



</doc>
<doc id="4308745" url="https://pl.wikipedia.org/wiki?curid=4308745" title="Gabriel Sierakowski">
Gabriel Sierakowski

Gabriel Sierakowski z Bogusławic herbu Ogończyk (ur. ok. 1700, zm. w 1758) – kasztelan oświęcimski w latach 1746-1758, starosta mszański.
Był synem Jana Sierakowskiego i Marianny z Ruszkowskich. W 1721 był towarzyszem roty pancernej kasztelana krakowskiego Sieniawskiego. W 1725 pełnił urząd starosty mszaneckiego. W 1744 został wybrany posłem województwa krakowskiego na sejm. W latach 1746–1758 pełnił urząd kasztelana oświęcimskiego.
Był żonaty z Rozalią Otwinowską. Miał dwóch synów, w tym Franciszka, kanonika krakowskiego. Poprzez małżeństwo stał się właścicielem Kamienicy Sasinowskiej przy ulicy św. Jana 18 w Krakowie, która stanowiła jego miejską rezydencję.
Jako deputat województwa krakowskiego podpisał "pacta conventa" Stanisława Leszczyńskiego w 1733 roku.
Sierakowski był darczyńcą parafii św. Marii Magdaleny w Rabce-Zdroju, której ofiarował relikwie św. Barbary.

</doc>
<doc id="4308753" url="https://pl.wikipedia.org/wiki?curid=4308753" title="Zygmunt Linowski">
Zygmunt Linowski

Zygmunt Linowski herbu Pomian – kasztelan łęczycki w latach 1754-1757, starosta lipnicki i zgierski.
Poseł województwa krakowskiego na sejm 1744 roku, poseł księstw oświęcimskiego i zatorskiego na sejm 1748 roku.

</doc>
<doc id="4308756" url="https://pl.wikipedia.org/wiki?curid=4308756" title="Turnia Blocheńska">
Turnia Blocheńska

Turnia Blocheńska – skała na Górze Zborów we wsi Kroczyce w województwie śląskim, w powiecie zawierciańskim, w gminie Kroczyce. Pod względem geograficznym znajduje się na Wyżynie Mirowsko-Olsztyńskiej, będącej częścią Wyżyny Częstochowskiej w obrębie Wyżyny Krakowsko-Częstochowskiej. Wraz ze skałą Rygiel wznosi się w lesie nad niewielką polanką po północnej stronie głównego zgrupowania skał Góry Zborów. Obok nich biegną dwa szlaki turystyczne.
Blocheńska Turnia znajduje się w obrębie rezerwatu przyrody Góra Zborów. Na określonych warunkach dopuszczono jednak na niej wspinaczkę skalną. Przez wspinaczy nazywana jest Blocheńską. Zbudowana z wapieni skała ma wysokość 10–12 m i jest samotnym ostańcem. Jest połoga, ma filar i pionowe ściany. Ściany wspinaczkowe o wystawie północno-zachodniej, północnej, południowej i południowo-wschodniej. Wspinacze poprowadzili w nich 9 dróg wspinaczkowych o trudności III – VI.1 w skali Kurtyki.

</doc>
<doc id="4308759" url="https://pl.wikipedia.org/wiki?curid=4308759" title="Stanisław Linowski">
Stanisław Linowski

Stanisław Linowski herbu Pomian – podstoli wschowski w latach 1757–1761, skarbnik poznański w latach 1746–1757.
Elektor Stanisława Leszczyńskiego z województwa kaliskiego w 1733 roku.

</doc>
<doc id="4308763" url="https://pl.wikipedia.org/wiki?curid=4308763" title="Władysław Szołdrski">
Władysław Szołdrski



</doc>
<doc id="4308766" url="https://pl.wikipedia.org/wiki?curid=4308766" title="Rygiel (skała)">
Rygiel (skała)

Rygiel – skała na Górze Zborów we wsi Kroczyce w województwie śląskim, powiecie zawierciańskim, w gminie Kroczyce. Pod względem geograficznym znajduje się na Wyżynie Mirowsko-Olsztyńskiej, będącej częścią Wyżyny Częstochowskiej w obrębie Wyżyny Krakowsko-Częstochowskiej. Wraz z Turnią Blocheńską wznosi się w lesie nad niewielką polanką po północnej stronie głównego zgrupowania skał Góry Zborów. Obok nich biegną dwa szlaki turystyczne.
Drogi wspinaczkowe.
Rygiel znajduje się w obrębie rezerwatu przyrody Góra Zborów. Na określonych warunkach dopuszczono jednak na nim wspinaczkę skalną. Zbudowana z wapieni skała ma wysokość 14–17 m, ma pionowe lub przewieszone ściany i występują w niej takie formacje skalne jak: filar, komin i zacięcie. Ściany wspinaczkowe o wystawie północnej. Wspinacze poprowadzili na nich 11 dróg wspinaczkowych o trudności V – VI.4+/5 w skali Kurtyki. Prawie wszystkie mają zamontowane punkty asekuracyjne (ringi i stanowiska zjazdowe). Na ścianie wschodniej jest kilka krótkich, solowych dróg oraz drogi dla uprawiających bouldering.
W Ryglu znajdują się niewielkie Schroniska pod Ryglem i Szczelina w Ryglu.

</doc>
<doc id="4308771" url="https://pl.wikipedia.org/wiki?curid=4308771" title="IWGP Tag Team Championship">
IWGP Tag Team Championship

IWGP Tag Team Championship – tytuł mistrzowski drużyn w profesjonalnym wrestlingu, utworzony i promowany przez japońską federację New Japan Pro-Wrestling (NJPW). Skrótowiec „IWGP” inicjuje organ zarządzający federacją – International Wrestling Grand Prix. IWGP Tag Team Championship jest jednym z dwóch mistrzostw drużynowych w NJPW; drugim jest IWGP Junior Heavyweight Tag Team Championship. O tytuły mogą walczyć zawodnicy należący do dywizji heavyweight.
Historia tytułu.
Przed wprowadzeniem systemu tytułów mistrzowskich IWGP, New Japan Pro-Wrestling organizowało pojedynki o NWA North American Tag Team Championship federacji National Wrestling Alliance oraz o WWF International Tag Team Championship federacji World Wrestling Federation.
Inauguracyjnymi mistrzami byli Kengo Kimura i Tatsumi Fujinami, którzy pokonali Antonio Inoki'ego i Saiji'ego Sakaguchi'ego w finale turnieju z 12 grudnia 1985. Tytułów broniono w Stanach Zjednoczonych w federacjach World Championship Wrestling (WCW) oraz w Total Nonstop Action Wrestling (TNA), a także meksykańskim Consejo Mundial de Lucha Libre (CMLL).
30 października 2005 Tenzan i Chono pokonali Hiroshi'ego Tanahashi'ego i Shinsuke Nakamurę rozpoczynając piąte panowanie jako zespół. 2 lipca 2006 utworzono przejściowe tytuły IWGP Tag Team Championship, gdyż Tenzan i Chono nie bronili swoich regularnie. Przejściowe tytuły wygrali Koshinaka i Togi Makabe, zaś 20 września 2006, po rozpadzie zespołu Tenzana i Chono, prezydent NJPW Simon Kelly Inoki pozbawił tej dwójki pasów. 17 lipca 2006 Manabu Nakanishi i Takao Omori pokonali Koshinakę i Makabe o przejściowe tytuły, po czym od 28 września zaczęli być uznawani za oficjalnych mistrzów.
21 lipca 2009 drużyna The British Invasion pokonała Team 3D podczas nagrań tygodniówek "TNA Impact!" w tables matchu i zdobyła tytuły IWGP Tag Team Championship. Kilka dni później NJPW ogłosiło, że nie uzna zdobycia pasów przez The British Invasion i wciąż będą uznawać Team 3D za mistrzów. 10 sierpnia NJPW wygłosiło kolejną informację, że wycofuje się z poprzedniego zapewnienia i uzna nowych mistrzów.
Panowania.
Na stan z .
Łączna ilość panowań.
Na stan z .

</doc>
<doc id="4308789" url="https://pl.wikipedia.org/wiki?curid=4308789" title="Andrzej Bardecki">
Andrzej Bardecki

Andrzej Bardecki (ur. 21 maja 1916 w Ropience, zm. 28 września 2001 w Krakowie) – polski ksiądz katolicki, wieloletni asystent kościelny i kierownik działu religijnego "Tygodnika Powszechnego".
Życiorys.
W 1934 wstąpił do seminarium i rozpoczął studia na Wydziale Teologicznym Uniwersytetu Jana Kazimierza we Lwowie. Święcenia kapłańskie przyjął 18 czerwca 1939, następnie pracował jako wikariusz w Brodach. Od 1941 współpracował z Armią Krajową. Zagrożony aresztowaniem, wyjechał w czerwcu 1943 najpierw do Lwowa, następnie do Krakowa, gdzie ukrywał się pod przybranym nazwiskiem.
Jesienią 1943 zgłosił się jako ochotnik na wyjazd na prace przymusowe do Niemiec, gdzie miał służyć jako kapelan w konspiracyjnym duszpasterstwie. Został wówczas mianowany kapitanem Armii Krajowej, od listopada 1943 pracował w fabryce amunicji w Dortmundzie. Wiosną 1944 został aresztowany przez Gestapo i uwięziony w obozie w Buchenwaldzie, następnie w Ohrdruf. Wiosną 1945 uciekł w czasie ewakuacji obozu i znalazł się w miejscowości Arnstadt, gdzie po kilku dniach doczekał końca II wojny światowej. Bezpośrednio po wojnie był duszpasterzem ludności polskiej, najpierw Arnstadt, następnie w Coburgu, gdzie pracował w obozie dla tzw. dipisów prowadzonym przez UNRRA, uczył w gimnazjum i współpracował z pismem "Głos Polski z Coburga".
W 1946 powrócił do Polski, został administratorem parafii w Tucznie, następnie dyrektorem internatu Caritas i prefektem gimnazjum we Wschowie. Publikował w prasie katolickiej, we wrześniu 1948 debiutował w "Tygodniku Powszechnym". W 1949 rozpoczął studia doktoranckie na Wydziale Teologicznym Uniwersytetu Jagiellońskiego, pracę doktorską poświęconą psychologii powołania kapłańskiego obronił w 1951.
W maju 1951 został praktykantem w redakcji "Tygodnika Powszechnego", w październiku tegoż roku zastąpił ks. Jana Piwowarczyka na stanowisku kierownika działu religijnego pisma. Został wówczas także asystentem kościelnym "TP". Po odebraniu pisma pierwotnej redakcji w 1953, pracował w parafii św. Katarzyny Aleksandryjskiej w Krakowie. W 1956 powrócił do redakcji "TP" na stanowisko kierownika działu religijnego i asystenta kościelnego. Redagował tam rubrykę "Kronika religijna". W 1964 otrzymał honorowy tytuł kanonika gremialnego Krakowskiej Kapituły Metropolitalnej. W 1966 opublikował poświęconą Soborowi watykańskiemu II książkę "Kościół epoki dialogu", a w 1971 poświęconą współczesnemu Kościołowi książkę "Przełom. Kościół epoki dialogu II". Był członkiem Komisji Episkopatu Polski ds. Środków Społecznego Przekazu.
W grudniu 1977, bezpośrednio po spotkaniu redakcji "TP" z Karolem Wojtyłą, został pobity przez nieznanych sprawców, co zostało odebrane jako swoisty sygnał przeciwko polityce redakcyjnej pisma, które inaczej, niż cała prasa, zamieściła jedynie fragment przemówienia Pawła VI po spotkaniu z Edwardem Gierkiem. W 1983 Służba Bezpieczeństwa planowała napad na jego mieszkanie, w ramach większej prowokacji wymierzonej przeciwko Janowi Pawłowi II. Do mieszkania miano podrzucić materiały kompromitujące papieża, ale planujący akcję Grzegorz Piotrowski uczestniczył w wypadku samochodowym i zdekonspirował się.
W marcu 1991 został odwołany z funkcji asystenta kościelnego "TP" i przeszedł na emeryturę. W 1995 opublikował wspomnienia "Zawsze jest inaczej".

</doc>
<doc id="4308790" url="https://pl.wikipedia.org/wiki?curid=4308790" title="Katowicki Skład Neonów">
Katowicki Skład Neonów

Katowicki Skład Neonów (KSN) – muzeum, galeria świetlnych reklam neonowych nieistniejących już obiektów, znajdująca się w Strefie Centralnej czyli w Centrum Kultury Katowice.
Historia.
Celem muzeum jest gromadzenie i prezentowanie zebranych reklam. Pierwotnym pomysłodawcą stworzenia muzeum był Dominik Tokarski ze Stowarzyszenia Moje Miasto. Neonowe reklamy zostały uratowane z wysypisk śmieci oraz uzyskane w drodze negocjacji od właścicieli obiektów, na których się kiedyś znajdywały. Oficjalne otwarcie placówki nastąpiło 31 października 2013 roku i od tej pory neony można oglądać codziennie od 9 do 21, włączane są od około godziny 17.
Zbiory.
W galerii zostały zgromadzone m.in.: napis „Katowice”, który został zdjęty ze starego dworca PKP w Katowicach, napis „Aria”, który widniał na jednym z sosnowieckich hotelów oraz napis „Rejon Bożedary”. Najstarszy neon prawie 40-letni pochodzi z kina Millenium. Gromadzenie i renowacja reklam świetlnych trwała około dwa lata, a inicjatorzy mieli wiele trudności z zebraniem i odnowieniem reklam, ponieważ jest to bardzo kosztowne. Od powstania składu udało im się zebrać jeszcze kilka świetlnych reklam. Obecnie w Katowickim Składzie Neonów znajduje się około 18 eksponatów.
Wystawy.
W 2014 roku w ramach projektu towarzyszącego XVI Ogólnopolskiemu Sztuki Reżyserskiej Interpretacje neony z KSN zawisły w centrum Katowic oraz na specjalnej konstrukcji na placu Szewczyka. Tego samego roku odbyło się wydarzenie „Katowicki Skład Neonów – Odsłona II”, na którym zaprezentowano dwa neony. Odtworzony na bazie dokumentacji technicznej czajnik z Herbaciarni Randia oraz napis Katowice ze starego dworca PKP.

</doc>
<doc id="4308791" url="https://pl.wikipedia.org/wiki?curid=4308791" title="Damaskin (Karpathakis)">
Damaskin (Karpathakis)

Damaskin, imię świeckie Minas Karpathakis (ur. 10 maja 1959 w Atenach) – grecki duchowny prawosławny, od 2009 metropolita Didymoticho, Orestiady i Sufli.
Życiorys.
Święcenia diakonatu przyjął 23 marca 1985, a prezbiteratu 14 września 1987. Chirotonię biskupią otrzymał 27 stycznia 1995. W latach 1995–2009 pełnił urząd biskupa pomocniczego arcybiskupstwa Aten ze stolicą tytularną w Diawlei.
W czerwcu 2016 r. uczestniczył w Soborze Wszechprawosławnym na Krecie.

</doc>
<doc id="4308794" url="https://pl.wikipedia.org/wiki?curid=4308794" title="Paweł (Joannu)">
Paweł (Joannu)

Paweł, imię świeckie Pawlos Joannu (ur. 1947 w Chalkidzie, zm. 13 stycznia 2019 tamże) – grecki duchowny prawosławny, w latach 2006–2019 metropolita Sisanionu i Siatisty.
Życiorys.
Święcenia diakonatu przyjął w 1973, a prezbiteratu w 1974. Chirotonię biskupią otrzymał 4 marca 2006.

</doc>
<doc id="4308796" url="https://pl.wikipedia.org/wiki?curid=4308796" title="Chorzów-Batory (Chorzów)">
Chorzów-Batory (Chorzów)



</doc>
<doc id="4308799" url="https://pl.wikipedia.org/wiki?curid=4308799" title="Pozmrokowate">
Pozmrokowate

Pozmrokowate (Trichoceridae) – rodzina muchówek z podrzędu długoczułkich. Opisano ponad 160 gatunków. Preferują klimat chłodny i umiarkowany. Większość aktywna od jesieni do wiosny. Larwy rozwijają się w glebie, grzybach, odchodach lub gnijących szczątkach roślinnych. W zapisie kopalnym reprezentowane są od jury wczesnej.
Opis.
Owad dorosły.
Muchówki o ciele długości od 3 do 9 mm, barwy żółtawej do czarnej, zwykle większym u samic niż samców. Głowę mają zaopatrzoną w trzy przyoczka, krótki aparat gębowy oraz pięcioczłonowe głaszczki tak długie jak głowa do nawet dwukrotnie od niej dłuższych. Czułki mają biczyk zbudowany z 13–16 członów o kształcie walcowatym do owalnego. Tułów cechuje się niekompletnym szwem skutalnym. Skrzydło ma od 3 do 12 mm długości. Jego użyłkowanie charakteryzuje obecność czterech żyłek radialnych i tyluż medialnych, zakończonych na krawędzi skrzydła, zakończona pośrodku żyłki subkostalnej żyłka poprzeczna sc-r, obecność żyłki poprzecznej r-r, zamknięta komórka dyskalna, szypułkowata komórka m oraz krótka druga żyłka analna. Samice z rodzaju "Cladoneura" mają pokładełko krótkie i mięsiste, a pozostałych rodzajów zagięte ku dołowi.
Stadia rozwojowe.
Larwy mają ciemną, silnie zesklerotyzwoną głowę o czarnych oczach, brodawkowatych czułkach oraz dobrze rozwiniętych szczękach i żuwaczkach. Układ oddechowy ma dwie pary przetchlinek: zagłowową i końcową (typ amfipneustyczny). Odwłok zbudowany jest z dziewięciu segmentów, z których ostatni jest wtórnie podzielony na trzy części i zwieńczony czterema płatami.
Poczwarka jest zamknięta. Jej ruchomy odwłok ma segmenty od pierwszego do szóstego podzielone wtórnie na trzy, a siódmy na dwie części. Tylną część każdego z segmentów odwłoka, z wyjątkiem ostatniego, zdobi palisada krótkich kolców.
Biologia i występowanie.
Pozmrokowate występują na wszystkich kontynentach, preferując klimat chłodny i umiarkowany, a w strefach zwrotnikowych zamieszkując łańcuchy górskie. Na północy i południu ich zasięg przekracza koła podbiegunowe. W Polsce stwierdzono 16 gatunków (zobacz: pozmrokowate Polski). Dorosłe większości gatunków aktywne są od jesieni do wiosny, a im cieplejszy klimat tym później jesienią lub zimą następuje ich pojaw. Samice należą do fauny naśnieżnej. Samce często tworzą roje. Wyjątkiem jest rodzaj "Cladoneura", którego imagines pojawiają się latem.
Larwy zasiedlają wilgotną glebę, gnijące szczątki roślinne, grzyby i odchody zwierząt. Tylko w przypadku wymarłego "Paleotrichocera mongolica" istnieje podejrzenie wodnego trybu życia. W ich rozwoju występują cztery stadia. 
Taksonomia i ewolucja.
Pozycja systematyczna pozmrokowatych nie została dotąd jednoznacznie rozstrzygnięta. Większość współczesnych autorów umieszcza je w infrarzędzie Tipulomorpha. E. Krzemińska i W. Krzemiński (2003, 2009) klasyfikują je wraz z wymarłymi Gnomuscidae w infrarzędzie Trichoceromorpha, a tenże łączą z Tipulomorpha w podrząd Polyneura. Z kolei N. Woodley i współpracownicy (2009) zaliczają je do infrarzędu Psychodomorpha.
W zapisie kopalnym reprezentowane są od toarku w jurze wczesnej.
Dotychczas opisano ponad 160 gatunków, które klasyfikuje się w 3 podrodzinach i 15 rodzajach:

</doc>
<doc id="4308800" url="https://pl.wikipedia.org/wiki?curid=4308800" title="Trichoceridae">
Trichoceridae



</doc>
<doc id="4308806" url="https://pl.wikipedia.org/wiki?curid=4308806" title="Ulica Więzienna we Wrocławiu">
Ulica Więzienna we Wrocławiu

Ulica Więzienna ("Stockgasse") – ulica położona we Wrocławiu na Starym Mieście. Przy tej ulicy, zgodnie z jej nazwami, jakie w czasie swojego istnienia nosiła, znajdowało się niegdyś więzienie miejskie, dziś zachowane jako zabytek. Biegnie od Rynku do ulicy Grodzkiej. Jej początek znajduje się pośrodku północnej pierzei Rynku jako deptak przebiegający przez łęk (przejście pod jedną z kamienic).
Historia.
Ulica została wytyczona już w momencie lokacji w XIII wieku. Wejście na ulicę znajdowało się, tak jak współcześnie, od Rynku przy obecnej kamienicy pod numerem 52, przypisanej do Rynku, mimo że brama do niej od początku jej istnienia (XIII wiek) znajduje się od strony ulicy Więziennej. Pierwsza wzmianka o ulicy pochodzi z 1398 r., a o łęku z 1472 r.. Z 1241 r. pochodzą zapiski, wskazujące że przy skrzyżowaniu z ulicą Igielną znajdowały się domy drewniane; odkryte zostały one podczas badań archeologicznych (określane jako rudery biedoty miejskiej), a także dalej przy numerach 10-11 z około 1250 r., które w okresie od XIII wieku do połowy XV wieku zamieszkiwali Żydzi zajmujący się między innymi produkcją grzebieni, podobnie jak na krzyżującej się z nią ulicą Igielną, przy której oprócz grzebieniarzy mieścili się także igielnicy.
W dalszej części ulica Więzienna skupiała rzemieślników specjalizujących się głównie w dziedzinach skórniczych i metalowych, w tym takich jak paśnicy, szewcy, kaletnicy, igielnicy i kowale. Natomiast przy ulicy Nożowniczej od ulicy Więziennej dominowali szeroko rozumiani nożownicy, czyli wytwórcy noży, kling mieczy i szabli oraz innych ostrych narzędzi.
Koniec ulicy Więziennej dochodził do ówczesnych średniowiecznych murów obronnych, za którymi znajdowała się nabrzeżna droga (obecnie ulica Grodzka). W drugiej połowie XIII wieku zbudowano tu Zamek Cesarski, a później w jego miejscu w 1728 roku powstał barokowy gmach kolegium jezuickiego później przekształconego w akademię, a na początku XVIII wieku w uniwersytet (1702 r.), obecnie Gmach główny Uniwersytetu Wrocławskiego, przylegający do ulicy Więziennej elewacją zachodnią. Natomiast na południe od niego znajdowała się dzielnica żydowska w rejonie dzisiejszej ulicy Uniwersyteckiej, do 1824 r. "Judenstrasse", obejmująca także zabudowę przy marginalnej ulicy biegnącej wzdłuż murów, obecnie ulica Garbary. Przy zbiegu ulic Uniwersyteckiej i Więziennej od 1351 roku znajdowała się nowa synagoga i łaźnia rytualna.
W murach obronnych północnych w osi ulicy Więziennej przebito tzw. Furtę Rybacką. Od 1546 r. istniała tu wieża z przejazdem i bramą mostową zwaną Bramą Nową. Za nią istniał most tzw. Most Długi, zwany też Mostem Środkowym (od XVII wieku) do Kępy Mieszczańskiej i dalej na prawy brzeg rzeki. Mury te rozebrano w latach 1807-1893.
W pierwszej połowie XIV wieku zbudowano przy tej ulicy więzienie miejskie. Było ono przeznaczone dla więźniów niższego stanu. W 1464 r. wybudowano kaplicę więzienną. Tu trzymano także skazanych na śmierć i stąd prowadzono na egzekucje. Przestało pełnić swoją funkcję na przełomie XVIII i XIX wieku. Od 1818 roku mieścił się tu lombard i instytucje filantropijne. W latach powojennych budynek dawnego więzienia pełniło funkcję magazynu Archiwum Państwowego, a następnie stał się siedzibą wrocławskiego oddziału Instytutu Archeologii i Etnologii Polskiej Akademii Nauk.
Do 1928 roku przy ulicy znajdowały się kramy i sklepiki nazywane "Buden an der Stockgasse".
W wyniku działań wojennych podczas oblężenia Wrocławia w 1945 roku pierwotna zabudowa została w 80% zniszczona, w tym niemal cała strona zachodnia. Po wojnie zrekonstruowano zespół czterech renesansowych kamieniczek pod numerami od 1 do 4, a także stopniowo odbudowywano kolejne budynki. Pod koniec XX wieku przy ul. Więziennej 8/12 zbudowano nowy gmach Wydziału Prawa, Administracji i Ekonomii Uniwersytetu Wrocławskiego. Część zniszczonej zabudowy jednak nie odbudowano ani nie uzupełniono wolnej przestrzeni nową zabudową, ograniczając się do uporządkowania wolnego terenu i pozostawienia placu lub urządzenia skweru, tak jak np. przy ulicy Garbary oraz pomiędzy ulicą Uniwersytecką i placem Uniwersyteckim.
Nazwa.
W swojej historii ulica nosiła następujące nazwy własne:
Zarówno współczesna nazwa, jak i dawna "Stockgasse" nawiązują do istniejącego tu niegdyś więzienia miejskiego. Słowo "Stock" ma znaczenie „koza” w rozumieniu właśnie miejsca zamknięcia, przetrzymywania – więzienia. Takie samo odniesienie miało obowiązujące określenie ulicy Nożowniczej - "ulica z poprzecznym więzieniem" lub "ulica poprzeczna, położona za więzieniem". Natomiast nazwa, która obowiązywała przez wyżej wskazany okres, dla odcinka północnego nawiązywała do mieszczącej się tu Furty Rybackiej, a dla odcinka południowego nawiązywała do jej funkcjonalnym powiązania z ulicznym targiem rynkowym, którego centrum stanowił Rynek (główny plac handlu lokacyjnego), będący także centrum komunikacyjnym, urbanistycznym i administracyjnym, stąd także czasowo stosowane określenie – „Mały Rynek”. Ulica ta rozpoczynająca się pod łękiem pod kamienicą, podobnie jak analogicznie rozpoczynająca się ulica Świętej Doroty po południowej stronie Ryku, nazywana była także "Przejściem". Współczesna nazwa ulicy została nadana przez Zarząd Miejski Wrocławia i ogłoszona w okólniku nr 97 z 31.11.1945 r..
Układ drogowy.
Do ulicy przypisana jest droga gminna o długości 334 m. Łączy Rynek z ulicą Grodzką, bez możliwości przejazdu z ulicy do Rynku, gdyż na tym odcinku stanowi ona deptak przebiegająca pod kamienicą w pierzei północnej, a ponadto współcześnie jest to ulica na kilku odcinkach zamieniona na deptak dla pieszych lub wprowadzono ograniczenia w ruchu drogowym i parkowaniu. Takie ograniczenie narzucono na odcinku od Rynku do ulicy Igielnej i dalej do ulicy Kotlarskiej, jako przejście dla pieszych wewnątrz bloków urbanistycznych.
Ulice i place łączące się z ulicą Więzienną:
Zabudowa i zagospodarowanie.
Ulica Więzienna, wraz ulicą Igielną oraz ulicami Kurzy Targ i Świętej Doroty tworzą asymetryczny układ urbanistyczny w stosunku do planu Starego Miasta i Rynku będącego pierwotnie także centrum komunikacyjnym, urbanistycznym i administracyjnym. W początkowym odcinku fragment pierzei wschodniej i pierzeja zachodnia ulicy nie są zabudowane, lecz ulica przebiega przez otwarte podwórze zabudowy przy Rynku, ulicy Odrzańskiej i ulicy Igielnej. Dalsza zabudowa ulicy obejmuje budynki zabytkowe (wymienione dalej), odbudowane (numery od 1 do 4) oraz nową zabudowę uzupełniającą. W tej ostatniej grupie budynków znajdują się przede wszystkim kompleks pierzei zachodniej od ulicy Igielnej do Kotlarskiej i od ulicy Kotlarskiej do Nożowniczej oraz budynek Wydziału Prawa, Administracji i Ekonomii Uniwersytetu Wrocławskiego. Również na końcowym odcinku ulicy brak jest zabudowy części pierzei. Mianowicie po stronie zachodniej od ulicy Garbary do budynku pod numerem 16 występuje otwarty plac, z możliwością jego zabudowy obiektem hotelowym w nawiązaniu do istniejących budynków, oraz po stronie wschodniej urządzono skwer pomiędzy ulicą Uniwersytecką a placem Uniwersyteckim, również z możliwością zabudowy obiektami edukacji i usług w parterze. Ulicę zamyka w pierzei wschodniej gmach główny Uniwersytetu Wrocławskiego, a po stronie zachodniej kamienica przy ulicy Grodzkiej.
Ochrona i zabytki.
Obszar, na którym położona jest ulica Więzienna podlega ochronie w ramach zespołu urbanistycznego Starego Miasta z XIII-XIX wieku, wpisanego do rejestru zabytków pod nr rej.: 196 z 15.02.1962 oraz A/1580/212 z 12.05.1967. Inną formą ochrony tych obszarów jest ustanowienie historycznego centrum miasta, w nieco szerszym obszarowo zakresie niż wyżej wskazany zespół urbanistyczny, jako pomnik historii. Samo miasto włączyło ten obszar jako cenny i wymagający ochrony do Parku Kulturowego "Stare Miasto", który zakłada ochronę krajobrazu kulturowego oraz uporządkowanie, zachowanie i właściwe kształtowanie krajobrazu kulturowego i historycznego charakteru najstarszej części miasta. Ochronę narzucają także miejscowe plany zagospodarowania przestrzennego. Sytuowanie nowej zabudowy może być dokonywane wyłącznie po sporządzania planów szczegółowej rewaloryzacji.
Przy ulicy i w najbliższym sąsiedztwie znajdują się następujące zabytki:
Ponadto początkowy odcinek ulicy przebiega przez wnętrze zabudowy okalającej Rynek, gdzie z wewnętrznego dziedzińca dostępne są tylne lub boczne elewacje budynków położonych przy Rynku o numerach: 
Wrocławskie krasnale.
Przy ulicy i w jej pobliżu znajdują się figurki następujących wrocławskich krasnali:

</doc>
<doc id="4308810" url="https://pl.wikipedia.org/wiki?curid=4308810" title="FK Vojvodina Nowy Sad w europejskich pucharach">
FK Vojvodina Nowy Sad w europejskich pucharach



</doc>
<doc id="4308812" url="https://pl.wikipedia.org/wiki?curid=4308812" title="Krzysztof Niewiadomski">
Krzysztof Niewiadomski

Krzysztof Niewiadomski (ur. 5 maja 1970, Gryfów Śląski) – polski saneczkarz torów naturalnych, zawodnik LKS Kwarc Świeradów, wraz z Oktawianem Samulskim zdobył tytuł Mistrza Europy w 1991 roku w konkurencji dwójek na torze naturalnym we włoskim Völs am Schlern. Dwukrotny Mistrz Europy juniorów z 1988 i 1989 roku w konkurencji jedynek oraz z 1988 roku w konkurencji dwójek w parze z Oktawianem Samulskim. Dziewięć razy był Mistrzem Polski w saneczkarstwie na torach naturalnych, sześć razy w jedynkach (1986, 1987, 1988, 1989, 1991, 1993) i trzy razy w dwójkach (1988, 1989, 1991).
W marcu 1994 roku podczas zawodów Pucharu Świata we włoskim Welschnofen zajął trzecie miejsce wraz z Michałem Andrzejewskim w konkurencji dwójek.
W plebiscycie na 65-lecie zrzeszenia LZS zajął 39. miejsce .

</doc>
<doc id="4308814" url="https://pl.wikipedia.org/wiki?curid=4308814" title="Antoni Rogaliński">
Antoni Rogaliński

Antoni Rogaliński z Dzwonowa herbu Łodzia – sędzia ziemski wschowski w latach 1742-1761, podsędek wschowski w latach 1729-1742, sędzia surogator grodzki wschowski.
Poseł województw poznańskiego i kaliskiego na sejm 1730 roku. Jako poseł na sejm konwokacyjny 1733 roku z województwa poznańskiego był członkiem konfederacji generalnej zawiązanej 27 kwietnia 1733 roku na tym sejmie. Jako deputat podpisał "pacta conventa" Stanisława Leszczyńskiego w 1733 roku. Poseł województwa poznańskiego na sejm 1744 roku.

</doc>
<doc id="4308816" url="https://pl.wikipedia.org/wiki?curid=4308816" title="IWGP Junior Heavyweight Tag Team Championship">
IWGP Junior Heavyweight Tag Team Championship

IWGP Junior Heavyweight Tag Team Championship – tytuł mistrzowski drużyn w profesjonalnym wrestlingu, utworzony i promowany przez japońską federację New Japan Pro-Wrestling (NJPW). Skrótowiec „IWGP” inicjuje organ zarządzający federacją – International Wrestling Grand Prix. IWGP Junior Heavyweight Tag Team Championship jest jednym z dwóch mistrzostw drużynowych w NJPW; drugim jest IWGP Tag Team Championship. O tytuły mogą walczyć zawodnicy należący do dywizji „junior heavyweight” ważący maksymalnie 100 kg.
Dotychczas były 39 mistrzowskie drużyny (w tym 52 wrestlerów), a także 70 panowań mistrzowskich. Obecnymi mistrzami są Catch 2/2 (TJP i Francesco Akira), którzy są w swoim pierwszym panowaniu. Pokonali poprzednich mistrzów Six or Nine (Master Wato i Ryusuke Taguchi) na New Japan Road.
Historia tytułu.
Tytuły zostały wprowadzone do federacji 8 sierpnia 1998 podczas jednej z nietransmitowanych gal. Odbył się turniej wyłaniający inauguracyjnych mistrzów, którymi stali się Shinjiro Otani i Tatsuhito Takaiwa pokonując Dra Wagnera Juniora i Kojiego Kanemoto.
Ze względu na współpracę New Japan Pro-Wrestling z amerykańską federacją Total Nonstop Action Wrestling (TNA), panujący mistrzowie The Motor City Machine Guns (Alex Shelley i Chris Sabin) dwukrotnie bronili tytułów na galach TNA w 2009.
Panowania.
Na stan z .
Łączna ilość panowań.
Na stan z .

</doc>
<doc id="4308822" url="https://pl.wikipedia.org/wiki?curid=4308822" title="SMS Don Juan d'Austria (1862)">
SMS Don Juan d'Austria (1862)



</doc>
<doc id="4308826" url="https://pl.wikipedia.org/wiki?curid=4308826" title="Rookie">
Rookie

Rookie – czwarty minialbum południowokoreańskiej grupy Red Velvet, wydany 1 lutego 2017 roku przez wytwórnię SM Entertainment i dystrybuowany przez KT Music. Płytę promował singel „Rookie”. Sprzedał się w nakładzie egzemplarzy w Korei Południowej (stan na maj 2018 r.).

</doc>
<doc id="4308837" url="https://pl.wikipedia.org/wiki?curid=4308837" title="Jeremiasz (Funtas)">
Jeremiasz (Funtas)

Jeremiasz, imię świeckie Jeremias Funtas (ur. 1941 w Nafpaktos, zm. 14 grudnia 2021) – grecki duchowny prawosławny, od 2006 metropolita Gortyny i Megalopolis.
Życiorys.
Święcenia diakonatu przyjął w 1969, a prezbiteratu w 1972. Chirotonię biskupią otrzymał 14 października 2006.

</doc>
<doc id="4308840" url="https://pl.wikipedia.org/wiki?curid=4308840" title="Chryzostom (Sawwatos)">
Chryzostom (Sawwatos)

Chryzostom, imię świeckie Chrisostomos Sawwatos (ur. 1961 w Peristeri) – grecki duchowny prawosławny, od 2007 metropolita Mesenii i Metonii.
Życiorys.
Święcenia diakonatu przyjął 10 lipca 1988, a prezbiteratu 8 listopada 1991. Chirotonię biskupią otrzymał 18 marca 2007.
W czerwcu 2016 r. uczestniczył w Soborze Wszechprawosławnym na Krecie.

</doc>
<doc id="4308841" url="https://pl.wikipedia.org/wiki?curid=4308841" title="Philipp Lienhart">
Philipp Lienhart

Philipp Lienhart (ur. 11 lipca 1996 w Lilienfeld) – austriacki piłkarz występujący na pozycji obrońcy w niemieckim klubie SC Freiburg oraz w reprezentacji Austrii. Wychowanek Rapidu Wiedeń, w swojej karierze grał także w Realu Madryt.

</doc>
<doc id="4308842" url="https://pl.wikipedia.org/wiki?curid=4308842" title="Nick Porzig">
Nick Porzig

Nicholas Weston „Nick” Porzig (ur. 1 lipca 1972 w Kapsztadzie) – australijski wioślarz. Srebrny medalista olimpijski z Sydney.
Urodził się w RPA, do Australii wyemigrował wspólnie z rodziną jako nastolatek. Zawody w 2000 były jego drugimi igrzyskami olimpijskimi, debiutował cztery lata wcześniej i zajął szóste miejsce w ósemce. W 2000 zajął drugie miejsce w tej samej konkurencji. Wspólnie z nim płynęli Alastair Gordon, Mike McKay, Christian Ryan, Robert Jahrling, Stuart Welch, Daniel Burke, Jaime Fernandez i Brett Hayman.

</doc>
<doc id="4308844" url="https://pl.wikipedia.org/wiki?curid=4308844" title="Teofil (Manolatos)">
Teofil (Manolatos)

Teofil, imię świeckie Konstandinos Manolatos (ur. 1963 w Leukadzie) – grecki duchowny prawosławny, od 2008 metropolita Leukady i Itaki.
Życiorys.
Święcenia diakonatu przyjął w 1991, a prezbiteratu w 1992. Chirotonię biskupią otrzymał 27 czerwca 2008.

</doc>
<doc id="4308846" url="https://pl.wikipedia.org/wiki?curid=4308846" title="Jerzy (Mandzuranis)">
Jerzy (Mandzuranis)

Jerzy, imię świeckie Jeorjos Mandzuranis (ur. 1952 na Naksos) – grecki duchowny prawosławny, od 2008 metropolita Teb i Liwadii.
Życiorys.
Święcenia diakonatu przyjął w 1976, a prezbiteratu w 1982. Chirotonię biskupią otrzymał 28 czerwca 2008.

</doc>
<doc id="4308847" url="https://pl.wikipedia.org/wiki?curid=4308847" title="Jerzy (Mantzuranis)">
Jerzy (Mantzuranis)



</doc>
<doc id="4308848" url="https://pl.wikipedia.org/wiki?curid=4308848" title="Kalinik (Demenopulos)">
Kalinik (Demenopulos)

Kalinik, imię świeckie Nikolaos Demenopulos (ur. 1959 w Atenach) – grecki duchowny prawosławny, od 2008 metropolita Paros i Naksos.
Życiorys.
Święcenia diakonatu przyjął 25 października 1986, a prezbiteratu 29 października 1989. Chirotonię biskupią otrzymał 30 czerwca 2008.

</doc>
<doc id="4308850" url="https://pl.wikipedia.org/wiki?curid=4308850" title="Emmanuel (Sigalas)">
Emmanuel (Sigalas)

Emmanuel, imię świeckie Emmanuel Sigalas (ur. 1953 w Ermupoli, zm. 1 marca 2021) – grecki duchowny prawosławny, od 2009 metropolita Poliany i Kilkis.
Życiorys.
Święcenia diakonatu i prezbiteratu przyjął w 1980. Chirotonię biskupią otrzymał 12 października 2009.

</doc>
<doc id="4308852" url="https://pl.wikipedia.org/wiki?curid=4308852" title="Teoktyst (Klukinas)">
Teoktyst (Klukinas)

Teoktyst, imię świeckie Teoktistos Klukinas (ur. 1950 w Sparcie) – grecki duchowny prawosławny, od 2014 metropolita Fokidy (z siedzibą w Amfisie).
Życiorys.
Święcenia diakonatu przyjął w 1973, a prezbiteratu w 1977. Chirotonię biskupią otrzymał 25 października 2009. W latach 2009–2014 sprawował urząd biskupa pomocniczego metropolii Sparty ze stolicą tytularną w Andrusa.

</doc>
