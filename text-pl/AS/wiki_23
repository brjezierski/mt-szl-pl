<doc id="4348253" url="https://pl.wikipedia.org/wiki?curid=4348253" title="Kino Bajka w Lwówku Śląskim">
Kino Bajka w Lwówku Śląskim

Kino Bajka w Lwówku Śląskim (niem. "Kino Deli") – powojenne kino w Lwówku Śląskim z przedwojennymi tradycjami działające w latach 1929–2008. Wczesnomodernistyczny budynek kina znajduje się przy ul. Jaśkiewicza 2 w Lwówku Śląskim.
Historia kina.
Kino znajduje się na wschód od centrum miasta, przy ul. Jaśkiewicza 2 – przed II wojną światową "Blücherstrasse".
Początki lwóweckiego kina sięgają 1906 r., gdy w kamienicy nr 110 w rynku, zamontowano kinematograf. Niespotykany w mieście aparat służący do realizacji i projekcji ekranowej ruchomych obrazów wzbudził ogromne zainteresowanie mieszkańców i przyjezdnych. Kilkanaście lat później, po zakończeniu I wojny światowej, w Lwówku Śląskim wyznaczono specjalne pomieszczenie (niem. „Lindenhalle"”") na kinematograf, w którym uruchomiono pierwsze lwóweckie, prowizoryczne kino.
Oficjalnie kino rozpoczęło działalność pod koniec 1929 r. Zostało ono przeniesione do nowo wybudowanego budynku przy dawnej Blücherstrasse ("dzisiaj ul. Jaśkiewicza"). Nowe kino o nazwie "Deli" prezentowało głównie filmy nieme. Od 1930 r. miały miejsce pierwsze projekcje filmów z pełną ścieżką dźwiękową.
Po II wojnie światowej kino zmieniło nazwę z niemieckiej "Deli" na polską "Bajkę." W czasach PRL projekcje filmów poprzedzały propagandowe Kroniki filmowe.
We wrześniu 1955 r. kino wykorzystano dla realizacji cyklu "Miesiąca Pogłębiania Przyjaźni Polsko – Radzieckiej", w ramach której przygotowano "Festiwal Filmów Radzieckich".
Na początku 1957 r. władze Lwówka Śląskiego uznały, iż lwóweckie kino "Bajka" spełniało wysokie jak na ówczesne czasy standardy, a także cieszyło się dużą popularnością. W związku z tym poczyniono kroki, aby stało się ono kinem wyższej kategorii (podniesiono jego rangę z trzeciej na drugą). Dzięki staraniom władz w kinie "Bajka" zaczęto wyświetlać nowsze filmy, a także filmy lepszej jakości.
29 kwietnia 1968 r. w ramach zbliżających się uroczystości z okazji pierwszego maja, wewnątrz kina zorganizowano specjalną akademię (czyniono tak jeszcze wielokrotnie, m.in. 28 kwietnia 1979 r.).
W październiku 1968 r. w głównej sali kina "Bajka" odbyła się uroczysta akademia poświęcona XXV rocznicy powstania Ludowego Wojska Polskiego. Wzięli w niej udział m.in. I sekretarz KP PZPR Marian Spera, szef Powiatowego Sztabu Wojskowego oraz przedstawiciele Północnej Grupy Wojsk Radzieckich.
5 listopada 1976 r. w kinie zorganizowano uroczystą akademię z okazji rocznicy wybuchu Rewolucji Październikowej.
We wrześniu 2007 r. instytucja Odra-Film zrzekła się praw do wieczystego użytkowania gruntu i własności budynku kina Bajka w Lwówku Śląskim wraz z częścią mieszkalną. Budynek kina przeszedł w ręce Województwa Dolnośląskiego, którego celem było przekazanie tej nieruchomości gminie Lwówek Śląski na cele kulturalne, w tym kinowe.
Filmy w kinie Bajka w Lwówku Śląskim emitowano do 2008 r.
W 2011 r. burmistrz Lwówka Śląskiego Ludwik Kaziów oraz dyrektor Lwóweckiego Ośrodka Kultury Tadeusz Dzieżyc zapewniali o planach związanych z rewitalizacją i ponownym otwarciem kina. Obietnice te nigdy nie zostały zrealizowane.
W 2014 r. z budynku usunięto neonowy szyld "Bajka".
W 2022 r. usunięty neonowy szyld pojawił się na wystawie NCKF w Łodzi
XXI wiek.
W 2007 r. we Wleniu kręcono zdjęcia do polskiego komediodramatu obyczajowego "Droga do raju" w reżyserii Gerwazego Reguły. Jedna ze scen została sfilmowana w lwóweckim kinie "Bajka". Statystami grającymi widzów byli m.in. uczniowie Szkoły Podstawowej nr 1 w Lwówku Śląskim (wówczas Gimnazjum nr 2 im. Jana Pawła II w Lwówku Śląskim).
Budynek dawnego kina Bajka został sprzedany przez gminę Lwówek Śląski podczas jednego z przetargów i znajduje się obecnie w rękach prywatnego inwestora remontującego obiekt z przeznaczeniem usługowym, niezwiązanym z kinem.

</doc>
<doc id="4348261" url="https://pl.wikipedia.org/wiki?curid=4348261" title="Interwencja radziecka na Ukrainie (1919)">
Interwencja radziecka na Ukrainie (1919)

Interwencja radziecka na Ukrainie w 1919 r., ofensywa Frontu Ukraińskiego – agresja Rosji Radzieckiej przeciwko Ukraińskiej Republice Ludowej, zaplanowana w listopadzie 1918, po uznaniu przez Radę Komisarzy Ludowych RFSRR traktatu brzeskiego za nieistniejący, a rozpoczęta w pierwszych dniach stycznia 1919 r. operacją charkowską. Jedna z faz wojny ukraińsko-radzieckiej. Jej celem było przyłączenie Ukrainy do RFSRR, co miało dla bolszewików istotne znaczenie gospodarcze, demograficzne i strategiczne, a w dalszej perspektywie opanowanie wybrzeża Morza Czarnego, by uniemożliwić aktywne wsparcie białej Armii Ochotniczej przez Ententę przez porty czarnomorskie. Bolszewicy zamierzali wreszcie rozciągnąć kontrolowany przez siebie obszar maksymalnie w kierunku zachodnim, by móc wesprzeć ruchy rewolucyjne w Europie.
W pierwszych dniach stycznia 1919 r., łącząc siły z lokalnymi oddziałami robotniczymi, wojska 1 Ukraińskiej Dywizji Radzieckiej zajęły Charków, który ogłoszono siedzibą Tymczasowego Rządu Robotniczo-Chłopskiego Ukrainy (przekształconego w końcu miesiąca w Radę Komisarzy Ludowych USRR). Następnie opanowały w szybkim tempie większą część Ukrainy północnej i wschodniej, by 5 lutego 1919 r. bez walki wkroczyć do Kijowa. Rząd Ukraińskiej Republiki Ludowej (Dyrektoriat) przeniósł się do Winnicy, następnie do Kamieńca Podolskiego. Wiosną Armia Czerwona osiągnęła linię Zbrucza, w marcu odpierając kontrofensywę armii URL zagrażającą Kijowowi.
Wprowadzenie przez Radę Komisarzy Ludowych USRR polityki komunizmu wojennego i rekwizycje żywności na potrzeby miast szybko zraziło znaczącą część ukraińskiego chłopstwa do rządów bolszewików. Wybuch szeregu lokalnych powstań, a w maju 1919 r. bunt 20-tysięcznych sił atamana Hryhorjewa, uznającego od stycznia 1919 zwierzchność bolszewickiego dowództwa, uniemożliwiły Armii Czerwonej ostateczne rozbicie sił URL i marsz na zachód, ku Besarabii i Węgrom, gdzie 21 marca 1919 została proklamowana Węgierska Republika Rad. W końcu czerwca Armia Czerwona poniosła serię klęsk w starciach z Armią Ochotniczą Denikina w Donbasie, na Lewobrzeżu oraz nad Morzem Czarnym, tracąc w końcu czerwca 1919 r. Jekaterynosław i Połtawę, a także zdobyte w toku operacji przeciwko interwentom Mikołajów i Odessę. W sierpniu Armia Czerwona uległa również ofensywie połączonych sił armii URL i Ukraińskiej Armii Halickiej (wypartej za Zbrucz przez Wojsko Polskie z Galicji Wschodniej po klęsce w wojnie polsko-ukraińskiej i połączonej z armią URL). 31 sierpnia Kijów został zajęty najpierw przez wojska ukraińskie, a następnie, po ich wycofaniu z miasta, przez Armię Ochotniczą.
Przebieg interwencji.
Plan uderzenia Armii Czerwonej na Ukrainę.
12 listopada 1918 r., na bezpośrednie polecenie Rady Komisarzy Ludowych, Rada Rewolucyjno-Wojskowa Rosyjskiej FSRR na czele z Lwem Trockim odwołała Władimira Antonowa-Owsiejenkę z Frontu Uralskiego i wydała mu rozkaz przygotowania w ciągu dziesięciu dni ofensywy w kierunku ukraińskim. Natychmiast utworzona została Ukraińska Rada Rewolucyjno-Wojskowa, do której weszli Antonow-Owsiejenko, Józef Stalin, Wołodymyr Zatonski oraz Jurij Piatakow. W ciągu kolejnych dwóch dni Antonow-Owsiejenko opracował plan ofensywy. Opierał się on na założeniu, iż w pierwszej kolejności siły bolszewików powinny opanować miasta, ośrodki przemysłowe, porty, węzły kolejowe, co zapewniłoby niezbędne zasoby, a równocześnie gwarantowałoby możliwość pozyskiwania poparcia robotników. W pierwszym ruchu Antonow-Owsiejenko planował uderzenie na Charków, który stałby się następnie bazą wypadową do marszu na Donbas. Drugim krokiem miało być zdobycie Kijowa, zaś w trzeciej kolejności Armia Czerwona miała opanować południe Ukrainy i wybrzeże Morza Czarnego, w tym kluczowe ośrodki – Mikołajów i Odessę. Jako że głównodowodzący Armii Czerwonej Jukums Vacietis przyjął plan Antonowa-Owsiejenki bez poprawek, ten uznał, iż otrzyma w toku działań wszystkie niezbędne uzupełnienia (w tym pociągi pancerne) i zaopatrzenie. W szczególności dowódca bolszewickiego Frontu Ukraińskiego spodziewał się, że do jego dyspozycji oddana będzie tworzona właśnie w rejonie Kurska Armia Rezerwowa pod dowództwem Wasilija Głagolewa. Vacietis wyznaczył jej jednak zupełnie inne zadania – udział w obronie Woroneża przed białymi Kozakami dońskimi Piotra Krasnowa oraz Armią Ochotniczą Antona Denikina. Było to zgodne z oczekiwaniami Lenina – podczas gdy Trocki był przekonany, że zajęcie Ukrainy powinno być dla Armii Czerwonej priorytetem, przewodniczący Rady Komisarzy Ludowych za bardziej istotne uważał odparcie bezpośrednich zagrożeń dla Frontów Południowego (a więc walkę z Krasnowem i Denikinem) i Uralskiego (gdzie bolszewikom zagrażała Armia Rosyjska adm. Aleksandra Kołczaka). Dodatkowym źródłem konfliktów między Vacietisem a Ukraińską Radą Rewolucyjno-Wojskową było przekonanie Stalina, Zatonskiego i Piatakowa, iż wykonują zadanie o szczególnym znaczeniu, niezależne od innych operacji prowadzonych przez Front Południowy.
Do dyspozycji Antonowa-Owsiejenki oddano początkowo 1 i 2 ukraińską dywizję powstańczą (w grudniu przemianowane na radzieckie), a także 9 dywizję, do której stale napływali nowi ochotnicy, lecz która wymagała pilnych uzupełnień w sprzęcie i zaopatrzeniu. Również dwie radzieckie dywizje ukraińskie, sformowane w połowie 1918 r. przez ukraińskich bolszewików w celu walki z rządem Skoropadskiego i wspierającymi go Niemcami, nie przedstawiały wysokiej wartości bojowej. Wielu ochotników, którzy przyłączyli się do nich w czasie formowania, zamierzało walczyć jedynie w rejonie własnych miejsc zamieszkania i zdezerterowało, gdy walki przenosiły się w inne rejony.
20 listopada Antonow-Owsiejenko skierował rozkazy zarówno do jednostek liniowych Armii Czerwonej, jak i do sprzyjających bolszewikom nieregularnych oddziałów na Ukrainie (uczestniczących w powstaniu antyhetmańskim i uznających, przynajmniej formalnie, zwierzchność Wszechukraińskiego Centralnego Komitetu Wojskowo-Rewolucyjnego). Oddziałom rewolucyjnym w Homlu polecił utrzymać kontrolę nad miastem, by nie dopuścić do ruchów antybolszewickich sił z Kijowa w kierunku Kurska i Briańska. Tym, które działały w regionie Jekaterynosławia i Charkowa polecono wszczęcie lokalnych buntów i w miarę możliwości opanowywanie mniejszych miast, by ułatwić marsz Armii Czerwonej na południe, pomóc w zdobyciu Charkowa, a w dalszej perspektywie Mikołajowa. Zwolenników bolszewików na północy Donbasu wzywano do organizacji partyzantki i opanowania północnej części regionu, zaś tych, którzy znajdowali się na Krymie – do przygotowania się do odparcia ewentualnej interwencji aliantów na półwyspie. W listopadzie 1918 r. w miastach na wschodniej Ukrainie (Charków, Połtawa, Jekaterynosław, miasta Donbasu) wybuchła fala strajków, oddziały partyzanckie działały również poza miastami. Tymczasem 21 listopada Vacietis rozkazał Antonowowi-Owsiejence skupienie się na rozbudowie i szkoleniu wojsk oraz wydzielenie grupy uderzeniowej, która miałaby uderzyć na siły Piotra Krasnowa pod Millerowem; oddziały Kozaków dońskich za zgodą ustępujących Niemców przejmowały z ich rąk kontrolę nad Donbasem.
Dowódca Frontu Ukraińskiego postanowił zignorować rozkazy naczelnego dowództwa, dowiedziawszy się o lądowaniu pierwszych alianckich okrętów w Odessie, a także obrażony tonem i sformułowaniami zawartymi w dyrektywach Vacietisa, i poprowadzić ofensywę według własnej koncepcji. Równocześnie Piatakow i Zatonski przystąpili do tworzenia bolszewickiego rządu dla Ukrainy, chociaż jeszcze w październiku 1918 r. rząd bolszewicki zawarł z liderem ukraińskich socjalistów, a od 14 listopada 1918 r. członkiem rządzącego Ukrainą Dyrektoriatu, Wołodymyrem Wynnyczenką porozumienie, w myśl którego miał nie wtrącać się w sprawy wewnętrzne Ukraińskiej Republiki Ludowej, w zamian za zgodę na legalne działanie partii komunistycznej w jej granicach. Zdecydowano jednak o podjęciu zbrojnej interwencji. Marionetkowy Tymczasowy Robotniczo-Chłopski Rząd Ukrainy z Piatakowem na czele został utworzony 28 listopada 1918 r. w Kursku.
Przebieg interwencji.
Zdobycie Charkowa.
W grudniu 1918 r. przekazane do dyspozycji Antonowa-Owsiejenki radzieckie dywizje ukraińskie, liczące prawdopodobnie od ok. 5 tys. żołnierzy każda, nadal nie były pełnowartościowymi regularnymi formacjami. Składały się z niezdyscyplinowanych, działających w znacznej mierze na własną rękę oddziałów. Wśród ich dowódców byli zarówno ideowi komuniści, jak i zwykli awanturnicy czy chłopi liczący na wzbogacenie się drogą rabunku. Jedna trzecia czerwonych żołnierzy i partyzantów nie miała w ogóle broni. Przed rozpoczęciem działań zbrojnych Antonow-Owsiejenko pozbawił dowództwa najbardziej skompromitowanych dowódców, nigdy jednak nie miał całkowitej kontroli nad jednostkami wchodzącymi w skład jego frontu.
Dalsze spory Antonowa-Owsiejenki z Vacietisem, dotyczące kompetencji i taktyki, trwały przez niemal cały grudzień 1918 r. Ostatecznie 2 stycznia 1919 r. Antonow-Owsiejenko podjął samodzielnie decyzję o rozpoczęciu marszu na Charków, dowiedziawszy się, że z miasta wycofują się ostatnie jednostki niemieckie, a robotnicze oddziały bolszewickie szykują się do wszczęcia zbrojnego powstania. 3 stycznia 1918 r. 1 ukraińska dywizja radziecka wkroczyła do Charkowa. Następnego dnia formalnie utworzony został Front Ukraiński z Antonowem-Owsiejenką jako dowódcą. Do Frontu przyłączono Armię Rezerwową, a Wasilija Głagolewa mianowano szefem sztabu frontu. Znaczna część partyzanckich oddziałów chłopskich na Ukrainie, walczących wcześniej z Niemcami i sympatyzującymi z Petlurą, przechodziła, pod wpływem bolszewickiej agitacji, na stronę radziecką. Do walki po stronie Armii Czerwonej przyłączał się również miejski proletariat nieukraińskiego pochodzenia.
Zdobycie Połtawy, Jekaterynosławia i Kijowa.
Po zdobyciu Charkowa ofensywa Frontu Ukraińskiego znacząco przyspieszyła. 12 stycznia 1919 r. Armia Czerwona zajęła Czernihów, 20 stycznia zwycięsko zakończyła szesnastodniową bitwę o Połtawę, której broniły jednostki Korpusu Zaporoskiego. Jednostki 2 ukraińskiej dywizji radzieckiej dowodzone przez Pawła Dybienkę wkroczyły do Jekaterynosławia, o który wcześniej zacięte walki toczyli petlurowcy i machnowcy. 18 stycznia 1919 r. Antonow-Owsiejenko, który przeniósł swoją kwaterę z Kurska do Czernihowa, przyspieszył przygotowania do marszu na Kijów. Spodziewał się, że alianci, którzy wylądowali w Odessie i na Krymie, zamierzają również, wspierając Armię Ochotniczą gen. Denikina, rozpocząć ofensywę w tym samym kierunku. Negocjacje Dyrektoriatu z Francuzami w sprawie aktywnej pomocy wojskowej zakończyły się jednak odmową Francuzów.
W obliczu inwazji przekreślającej wcześniejsze porozumienia, traktując marsz Armii Czerwonej jako wyraz rosyjskiego imperializmu, ukraińscy socjaliści Wynnyczenki poparli obronę kraju. Skuteczne odparcie marszu Frontu Ukraińskiego okazało się jednak niemożliwe, gdyż siły wierne Dyrektoriatowi topniały z każdym dniem, ukraiński ruch narodowy nie miał szerokiej bazy społecznej, będąc domeną głównie wąskiej warstwy inteligencji. Do tego Dyrektoriat osłabiały wewnętrzne spory między narodowcami i socjalistami. Pod koniec stycznia lojalność wobec ukraińskiego rządu zachowało jedynie 21 tys. żołnierzy. 23 stycznia Semen Petlura rozpoczął ewakuację personelu wojskowego ze stolicy, by uniknąć bitwy, której wynik byłby z góry przesądzony. Tymczasem oddziały bolszewików nadal rosły, po zajęciu Charkowa sama tylko 1 Ukraińska Dywizja Radziecka osiągnęła stan powyżej 10 tys. żołnierzy. Stolica Ukrainy została bez walki zajęta przez 1 ukraińską dywizję radziecką 5 lutego. Wcześniej, 29 stycznia 1919 r. Tymczasowy Rząd Robotniczo-Chłopski został przekształcony w Radę Komisarzy Ludowych Ukraińskiej Socjalistycznej Republiki Radzieckiej z Christianem Rakowskim na czele. Dyrektoriat przeniósł się do Winnicy, a następnie do Kamieńca Podolskiego.
Do końca stycznia Armia Czerwona opanowała również całość Ukrainy Lewobrzeżnej. Na początku lutego oddziały partyzanckie sprzymierzone z Armią Czerwoną zajęły Znamiankę, Krzywy Róg, Dołhyncewe. W Jelizawietgradzie wybuchło powstanie robotnicze, którego uczestnicy po połączeniu sił z partyzantami opanowali miasto. 12 lutego zajęty został Nowomyrhorod. Armia Czerwona kontynuowała marsz na południe i zachód, na obszary kontrolowane przez interwencyjne oddziały francuskie, greckie, brytyjskie.
W lutym 1919 r. liczące 200 tys. osób siły anarchistów Nestora Machno zostały włączone do Armii Czerwonej. Na stronę bolszewików przeszedł również ataman Matwij Hryhorjew, którego Dywizja Włościańska dotąd formalnie uznawała dowództwo Grupy Południowej Armii Czynnej URL.
Równocześnie z działaniami prowadzonymi przeciwko URL od stycznia do czerwca 1919 r. (najbardziej zacięte walki w marcu i kwietniu) Armia Czerwona toczyła bitwę o Donbas z białą Armią Ochotniczą.
Dalsze działania ofensywne Armii Czerwonej i kontrofensywa armii Ukraińskiej Republiki Ludowej.
Po zajęciu Kijowa Armia Czerwona kontynuowała działania ofensywne na trzech kierunkach. Grupa Północna zmierzała z Mozyrza w kierunku Korostenia oraz z Łunińca przez Sarny w kierunku Równego, by uniemożliwić połączenie sił Ukraińskiej Republiki Ludowej z Ukraińską Armią Halicką. Grupa Południowa, wsparta przez siły atamana Hryhorjewa miała na celu odcięcie wojsk URL od ewentualnej pomocy aliantów i atakowała z rejonu Jekaterynosławia i Krzemieńczuku wzdłuż linii Żmerynka-Koziatyn-Birzula. Trzecia grupa kierowała się z Kijowa wzdłuż linii Berdyczów-Koziatyn-Żmerynka, by nie dopuścić do połączenia się północnego i południowego skrzydła armii Ukraińskiej Republiki Ludowej. Na Wołyniu i Podolu utrzymywały się wojska ukraińskie, jednak byt ukraińskiego państwa, toczącego równocześnie wojnę z Polską, a od południa odciętego od Morza Czarnego przez siły francuskiego, wydawał się przesądzony. W połowie lutego pod komendą Antonowa-Owsiejenki było 46 tys. żołnierzy oraz 14 tys. partyzantów. Oddziały regularnej armii nadal pozostawały jednak niedostatecznie zdyscyplinowane i wyszkolone, brakowało kompetentnych oficerów i komisarzy. Z kolei lojalność formacji partyzanckich wobec bolszewickiego dowództwa była niepewna, oddziały te niejednokrotnie dokonywały rabunków i mordów na Żydach, czy nawet na lokalnych nowo przybyłych radzieckich urzędnikach. Wiosną 1919 r. armia Ukraińskiej Republiki Ludowej wycofała się w okolice Kamieńca Podolskiego i zachodniego Wołynia, Armia Czerwona dotarła do linii Zbrucza.
Wprowadzenie przez rząd Rakowskiego polityki komunizmu wojennego, rekwizycje i wprowadzenie na wieś instytucji kombiedów szybko zraziło znaczącą część ukraińskiego chłopstwa do rządów bolszewików. Rakowski niechętnie odnosił się również do możliwości współpracy z ukraińskimi lewicowymi eserowcami (borotbistami) działającymi niezależnie od partii bolszewickiej. W rezultacie na wsi doszło do serii powstań chłopskich przeciwko nowym władzom. Rekonstrukcja rządu USRR i wprowadzenie do niego przedstawicieli borotbistów tylko częściowo uspokoiło sytuację. Kierowani z Moskwy urzędnicy i aktywiści partyjni, nie rozumiejąc lokalnych realiów, przyczyniali się do narastania antagonizmów.
W marcu 1919 r. armia Ukraińskiej Republiki Ludowej ruszyła do kontrofensywy, pokonując wojska radzieckie wzdłuż linii Koziatyn-Berdyczów. Była bliska zrealizowania swojego celu, jakim było odzyskanie Kijowa. W kwietniu Armia Czerwona przeszła do kontruderzenia, zajmując Żmerynkę i odcinając południową flankę sił Ukraińskiej Republiki Ludowej od trzonu wojsk. Armia ukraińska została zepchnięta na wąski pas terytorium o przeciętnej szerokości 40–50 km w regionie Brodów i Dubna, a próba puczu dokonana przez jednego z oficerów, Wołodymyra Oskiłkę, tym bardziej ją osłabiła.
W maju 1919 r. doszło do najpoważniejszego wystąpienia przeciwko rządowi radzieckiemu na centralnej i południowej Ukrainie – ataman Matwij Hryhorjew zbuntował się z kolei przeciwko dowództwu Frontu Ukraińskiego i rządowi Ukraińskiej SRR. Jego siły liczyły 20 tys. żołnierzy, 10 pociągów pancernych i 700 karabinów maszynowych, co pozwoliło mu na trzy tygodnie opanować obszar z Jekaterynosławiem, Jelizawietgradem, Chersoniem, Krzemieńczukiem, Mikołajowem, Czerkasami, Aleksandrią i Krzywym Rogiem.
Konieczność walki z Grigorjewem zmusiła dowództwo Frontu Ukraińskiego do rezygnacji z dalszej ofensywy w kierunku południowo-zachodnim, uniemożliwiając wkroczenie do Besarabii i Galicji Wschodniej i następnie wsparcie militarne proklamowanej 21 marca 1919 Węgierskiej Republiki Rad.
Kontrofensywa armii URL.
W czerwcu 1919 r., po zawarciu zawieszenia broni z Polską i przegrupowaniu, licząca 15 tys. żołnierzy Armia Czynna URL przeszła do nowej kontrofensywy. Na początku miesiąca ponownie opanowała Podole z Kamieńcem Podolskim. W końcu miesiąca Armia Czerwona odniosła jednak nowe zwycięstwo, zajmując Płoskirów i zbliżając się do Kamieńca. Nowy sukces armia URL odniosła po tym, gdy dołączyły do niej oddziały Jurija Tiutiunnyka, należące wcześniej do grupy Hryhorjewa. Kontrofensywa wojsk ukraińskich osiągnęła linię Horodok-Jarmolińce-Szarhorod-Dunajowce-Nowa Uszyca-Wapniarka. Po tym nastąpiło połączenie Armii Czynnej URL z Ukraińską Armią Halicką, co pozwoliło zgromadzić 85 tys. żołnierzy i 15 tys. partyzantów. W tym samym czasie Armia Czerwona poniosła serię klęsk w walce z Armią Ochotniczą. Na początku czerwca niewątpliwa była już jej przegrana w bitwie o Donbas, ponadto 27 czerwca bolszewicy stracili Charków, 28 czerwca – Jekaterynosław, a następnie również Połtawę, Mikołajów i Odessę.
W sierpniu 1919 r. wojska ukraińskie przeprowadziły udaną ofensywę na kierunku kijowskim, zajmując kolejno 12 sierpnia Winnicę, 14 sierpnia – Starokonstantynów, 19 sierpnia – Berdyczów i 21 sierpnia – Żytomierz. 31 sierpnia ukraińskie oddziały gen. Tarnowskiego wkroczyły do opuszczonego wcześniej przez bolszewików Kijowa, kilka godzin później do miasta dotarły również oddziały białych dowodzone przez Nikołaja Bredowa. Wobec nieobsadzenia przez oddziały ukraińskie mostów na Dnieprze wymusił on oddanie miasta w ręce białych. Konflikt między URL a Denikinem umożliwił bolszewikom przerzucenie części sił z regionu jekaterynosławskiego na Prawobrzeże, w okolice Żytomierza i kontynuowanie walk z siłami Petlury.

</doc>
<doc id="4348268" url="https://pl.wikipedia.org/wiki?curid=4348268" title="The Book of Secrets">
The Book of Secrets

The Book of Secrets – szósty album studyjny kanadyjskiej wykonawczyni muzyki folkowej i celtyckiej Loreeny McKennitt wydany w 1997 roku. Album pozostaje największym sukcesem komercyjnym artystki w jej dotychczasowej karierze.
Spis utworów.
Wszystkie utwory zostały skomponowane przez Loreenę McKennitt, chyba że odnotowano inaczej:

</doc>
<doc id="4348273" url="https://pl.wikipedia.org/wiki?curid=4348273" title="Rycerz Siedmiu Królestw">
Rycerz Siedmiu Królestw



</doc>
<doc id="4348276" url="https://pl.wikipedia.org/wiki?curid=4348276" title="Monako na Mistrzostwach Europy w Lekkoatletyce 2018">
Monako na Mistrzostwach Europy w Lekkoatletyce 2018

Monako na Mistrzostwach Europy w Lekkoatletyce 2018 – reprezentacja Monako podczas mistrzostw Europy w Berlinie liczyła jedną zawodniczkę.

</doc>
<doc id="4348279" url="https://pl.wikipedia.org/wiki?curid=4348279" title="Andora na Mistrzostwach Europy w Lekkoatletyce 2018">
Andora na Mistrzostwach Europy w Lekkoatletyce 2018

Andora na Mistrzostwach Europy w Lekkoatletyce 2018 – reprezentacja Andory podczas zawodów liczyła 1 zawodnika. Był nim biegacz Carles Gómez, jego rekord życiowy na dystansie 1500 m to 3:48,52.

</doc>
<doc id="4348283" url="https://pl.wikipedia.org/wiki?curid=4348283" title="Kosowo na Mistrzostwach Europy w Lekkoatletyce 2018">
Kosowo na Mistrzostwach Europy w Lekkoatletyce 2018

Kosowo na Mistrzostwach Europy w Lekkoatletyce 2018 – reprezentacja Kosowa podczas zawodów liczyła 2 zawodników. Biegacze Musa Hajdari i Gresa Bakraći zajęli odpowiednio 30. i 31. miejsce na dystansie 800 m.

</doc>
<doc id="4348292" url="https://pl.wikipedia.org/wiki?curid=4348292" title="Cicero Moraes">
Cicero Moraes

Cicero Moraes (ur. 13 listopada 1982) – brazylijski specjalista zajmujący się cyfrową grafiką 3D, specjalizujący się w sądowo-kryminalistycznej rekonstrukcji twarzy, projektowaniu, odtwarzaniu ludzkich powłok twarzoczaszki i ciał całego szkieletu oraz realistycznej rekonstrukcji wyglądu różnych gatunków zwierząt.
Opracował rekonstrukcje twarzy postaci religijnych i historycznych, takich jak św. Antoni z Padwy, św. Maria Magdalena, św. Walenty, peruwiański dominikanin św. Marcin z Porres, peruwiańska mumia sprzed 4500 lat zwana Panią Czterech Broszek i peruwiański władca cywilizacji Moshe z miejscowości Sipan.
W dziedzinie weterynarii zaprojektował i modelował cyfrowo postacie zwierząt, m.in. żółwia, papugi ary, psa, gęsi i tukana.

</doc>
<doc id="4348301" url="https://pl.wikipedia.org/wiki?curid=4348301" title="Emilian (Nica)">
Emilian (Nica)



</doc>
<doc id="4348302" url="https://pl.wikipedia.org/wiki?curid=4348302" title="Bemowo Lotnisko">
Bemowo Lotnisko



</doc>
<doc id="4348304" url="https://pl.wikipedia.org/wiki?curid=4348304" title="Paweł Tomczyk">
Paweł Tomczyk

Paweł Tomczyk (ur. 4 maja 1998 w Poznaniu) – polski piłkarz występujący na pozycji napastnika w rumuńskim klubie Politehnica Iași.
Kariera klubowa.
Wychowanek Lecha Poznań, jako junior występował w Centralnej Lidze Juniorów (został jej królem strzelców w sezonie 2015/2016 z dorobkiem 21 bramek). W sezonie 2015/2016 oprócz gry w CLJ, zadebiutował również w rezerwach Lecha w III lidze.
W pierwszym zespole Lecha Poznań i jednocześnie w Ekstraklasie zadebiutował 17 grudnia 2016 roku w zremisowanym spotkaniu z Cracovią (1:1), w którym wszedł na boisko w 83 minucie.
20 lipca 2017 roku został wypożyczony na sezon do Podbeskidzia Bielsko-Biała. Na wypożyczeniu rozegrał w I lidze 31 meczów, zdobywając 11 bramek.
30 czerwca 2018 roku powrócił do Lecha. 12 lipca 2018 roku zadebiutował w Lidze Europy w meczu pierwszej rundy eliminacji z ormiańskim Gandzasarem (2:0).
Pierwszego gola w najwyższej polskiej klasie rozgrywkowej strzelił 12 sierpnia 2018 roku w wygranym meczu z Zagłębiem Sosnowiec (4:0). 
13 stycznia 2021 podpisał półtoraroczny kontrakt z Widzewem Łódź. Zadebiutował 20 lutego 2021 w meczu I ligi z Koroną Kielce, zdobywając także pierwszą bramkę dla klubu.
Kariera reprezentacyjna.
W roku 2016 dwukrotnie wystąpił w reprezentacji Polski U-19. Były to mecze eliminacyjne do mistrzostw Europy U-19. Zdobył w nich jedną bramkę.
W barwach reprezentacji Polski U-21 rozegrał 5 meczów w kwalifikacjach do mistrzostw Europy U-21 w Polsce (2017), strzelając 3 bramki w meczach z reprezentacjami: Finlandii, Litwy oraz Danii.

</doc>
<doc id="4348364" url="https://pl.wikipedia.org/wiki?curid=4348364" title="Stellar*">
Stellar*



</doc>
<doc id="4348371" url="https://pl.wikipedia.org/wiki?curid=4348371" title="Osady (ujednoznacznienie)">
Osady (ujednoznacznienie)



</doc>
<doc id="4348373" url="https://pl.wikipedia.org/wiki?curid=4348373" title="Constant Lestienne">
Constant Lestienne

Constant Lestienne (ur. 23 maja 1992 w Amiens) – francuski tenisista.
Kariera tenisowa.
Zawodowym tenisistą Lestienne jest od 2012.
Startując w zawodach ATP Challenger Tour wygrał sześć tytułów w grze singlowej.
We wrześniu 2016 został zawieszony przez ITF na siedem miesięcy za ustawienie dwieście dwudziestu meczów między lutym 2012 a czerwcem 2015. Dodatkowo Francuza ukarano grzywną w wysokości 10 000 $.
W rankingu gry pojedynczej najwyżej był na 52. miejscu (30 stycznia 2023), a w klasyfikacji gry podwójnej na 343. pozycji (28 maja 2018).

</doc>
<doc id="4348374" url="https://pl.wikipedia.org/wiki?curid=4348374" title="Indywidualne Mistrzostwa Polski w Zapasach 1936">
Indywidualne Mistrzostwa Polski w Zapasach 1936

12. Mistrzostwa Polski w Zapasach 1936 – zawody sportowe, które odbyły się 28 i 29 czerwca 1936 w Krakowie.
Mistrzostwa rozegrano w stylu klasycznym.

</doc>
<doc id="4348379" url="https://pl.wikipedia.org/wiki?curid=4348379" title="Cozyptila thaleri">
Cozyptila thaleri

Cozyptila thaleri – gatunek pająka z rodziny ukośnikowatych.
Gatunek ten opisany został w 2005 roku przez Jurija Marusika i Mikolę Kowbljuka na podstawie okazów z okolic Jałty na Krymie. Epitet gatunkowy nadano na cześć Konrada Thalera, arachnologa z Austrii.
Karapaks zmierzony u 5 samców miał od 1,42 do 1,65 mm długości i od 1,38 do 1,6 mm szerokości, zaś u jednej z samic 1,62 mm długości i tyle samo szerokości. Ubarwienie karapaksu jest u samca brązowe, czasem z jasną plamą pośrodku, zaś u samicy jaśniejsze z szeroką, jasną przepaską środkową i żółtymi przepaskami wzdłuż boków. Szczękoczułki i sternum są brązowe. Odnóża samca mają uda, rzepki i golenie brązowe z białymi krawędziami odsiebno-grzbietowymi, zaś nadstopia i stopy jednolicie jasnobrązowe. Opistosoma (odwłok) jest szaro-żółta. 
Nogogłaszczki samca mają goleń z czterema apofizami: dłuższą niż szerszą apofizą wentralną oraz wtórnie podzieloną na trzy apofizą retrolateralną – jedna jej część jest hakowata i od spodu pomarszczona, druga nabrzmiała i skierowana na zewnątrz, a trzecia kilowata z ostrym czubkiem, położonym w pobliżu "tutaculum". Bulbus odznacza się cienkim zgrubieniem tegularnym i cylindrycznym embolusem, osadzonym pośrodku tegulum. Samica ma masywną, pomarszczoną płytkę płciową z dużymi, tak szerokimi jak głębokimi dołkami.
Pająk ten występuje na Krymie, w Grecji i Turcji.

</doc>
<doc id="4348383" url="https://pl.wikipedia.org/wiki?curid=4348383" title="Higashi (Fukuoka)">
Higashi (Fukuoka)

 – jedna z siedmiu dzielnic Fukuoki, stolicy prefektury Fukuoka. Dzielnicę utworzono w 1972 roku. Położona jest w północno-wschodniej części miasta. Pozostałe dzielnice to: Hakata, Chūō, Minami, Jōnan, Sawara, Nishi.
Parki.
W dzielnicy istnieje około 400 parków publicznych. Jednym z nich jest Maidashi Ryokuchi w dystrykcie Maidashi. Położony w zielonym pasie Fukuoki, park został zbudowany na terenie dawniej zajmowanym przez linię Nishitetsu Miyajidake, która została sprzedana miastu w 1980 roku.
Hakozaki Hachiman-gū.
Hakozaki-gū (lub Hakozaki Hachiman-gū) jest jednym z trzech głównych chramów Hachiman-gū w Japonii, obok Usa Hachiman-gū w Usa i Iwashimizu Hachiman-gū w Yawata. Głównym bóstwem tego sanktuarium jest półlegendarny cesarz Ōjin (panował prawdopodobnie w latach 270–310). Hachiman – opiekuńczy bóg wojowników, łucznictwa i narodu japońskiego – jest uznawany za boską inkarnację Ōjina.
Charles Lindbergh.
W 1931 roku, na prośbę Pan American World Airways, Charles Lindbergh (1902–1974) poleciał samolotem Lockheed Model 8 Sirius Tingmissartoq przerobionym na wodnosamolot z Nowego Jorku przez Alaskę do Japonii i Chin, aby zbadać trasę na północnym Pacyfiku. W czasie podróży Lindbergh zatrzymał się w Najima (Higashi-ku). W mieście Fukuoka znajduje się pomnik upamiętniający to wydarzenie.

</doc>
<doc id="4348387" url="https://pl.wikipedia.org/wiki?curid=4348387" title="Dawny młyn wodny w Jawiszowie">
Dawny młyn wodny w Jawiszowie

Dawny młyn wodny – zabytek, znajdujący się w Jawiszowie pod numerem 36.
Budynek jest murowano-szachulcowy, zbudowany w XVIII w., przebudowany w 3 ćw. XIX w. Obecnie dom mieszkalny.

</doc>
<doc id="4348388" url="https://pl.wikipedia.org/wiki?curid=4348388" title="TSW">
TSW



</doc>
<doc id="4348389" url="https://pl.wikipedia.org/wiki?curid=4348389" title="Leopold V">
Leopold V



</doc>
<doc id="4348390" url="https://pl.wikipedia.org/wiki?curid=4348390" title="Leopold VI">
Leopold VI



</doc>
<doc id="4348393" url="https://pl.wikipedia.org/wiki?curid=4348393" title="Cozyptila blackwalli">
Cozyptila blackwalli

Cozyptila blackwalli – gatunek pająka z rodziny ukośnikowatych.
Gatunek ten opisany został w 1875 przez Eugène’a Simona jako "Ozyptila blackwalli". Epitet gatunkowy nadano na cześć Johna Blackwalla. W 2005 roku przez Pekkę T. Lehtinena, Jurija Marusika i Mikolę Kowbljuka umieszczony w nowym rodzaju "Cozyptila" jako jego gatunek typowy.
Samce osiągają od 2 do 3,15 mm, a samice od 2,95 do 4,1 mm długości ciała. Karapaks zmierzony u 6 samców miał od 1,45 do 1,6 mm długości i od 1,38 do 1,48 mm szerokości, zaś u 6 samic od 1,45 do 1,75 mm długości i od 1,38 do 1,68 mm szerokości. Ubarwienie karapaksu jest u samca jednolicie brązowe, zaś u samicy jaśniejsze z ciemnymi bokami i jaskrawą, szeroką przepaską środkową. Opistosoma (odwłok) zmierzona u 6 samców miał od 1,5 do 1,7 mm długości i od 1,55 do 1,75 mm szerokości, zaś u 6 samic od 1,58 do 2,38 mm długości i od 1,75 do 2,58 mm szerokości. U samca na opistosomie występuje typowy dla rodzaju wzór z okrągłych plam i ciemnych pasów podłużnych.
Nogogłaszczki samca mają goleń z dwiema apofizami: szeroką apofizą wentralną i bardzo długą, pazurkopodobną, niepodzieloną na trzy części apofizą lateralną (boczną). Bulbus odznacza się znacznie dłuższym niż szerszym tegulum z szerokim zgrubieniem tegularnym i szerokim embolusem. Samica ma płytkę płciową z płytkimi wgłębieniami po bokach oraz szerokim, trapezowatym wyrostkiem, zaopatrzonym w płytkie dołki po bokach i głęboki, stożkowaty dołek z tyłu.
Pająk palearktyczny, znany z Portugalii, Hiszpanii, Wielkiej Brytanii (południowej Anglii), Francji, Belgii, Holandii, Niemiec, Szwajcarii, Austrii, Włoch, Polski, Czech, Słowacji, Węgier, Ukrainy, Słowenii, Chorwacji, Mołdawii, Rumunii, Bułgarii, Serbii, Czarnogóry, Albanii, Macedonii, Grecji, Rosji i Turcji. Z Krymu podawany wskutek pomylenia z "Cozyptila guseinovorum". Rzadko spotykany. Występuje w ściółce lasów i pod kamieniami.

</doc>
<doc id="4348395" url="https://pl.wikipedia.org/wiki?curid=4348395" title="Alojzy Fros">
Alojzy Fros

Alojzy Fros (ur. 5 grudnia 1916 w Rybniku, zm. 8 sierpnia 2018) – uczestnik kampanii wrześniowej, żołnierz Armii Krajowej, więzień obozów koncentracyjnych.
Życiorys.
W 1937 roku zdał maturę w rybnickim Państwowym Gimnazjum. Odbył czynną służbę wojskową w 21 Dywizji Piechoty Górskiej, a następnie – po ukończeniu Dywizyjnego Kursu Podchorążych Rezerwy w Cieszynie – został przydzielony do 3 Pułku Strzelców Podhalańskich stacjonującego w Bielsku, gdzie został dowódcą plutonu 4 kompanii II batalionu. Podczas kampanii wrześniowej walczył w obronie Bielska, a następnie w bitwie pod Tomaszowem Lubelskim. Następnie powrócił na Śląsk, gdzie został aresztowany przez Niemców i na krótki czas osadzony w Stalagu VIII C w Żaganiu. Po zwolnieniu, w grudniu 1939 roku wstąpił do Związku Walki Zbrojnej Obwód Rybnik, gdzie pełnił funkcję oficera broni obwodu, a następnie dowódcy plutonu. Jednocześnie pracował w firmie „Georg Maciejewski – Tief und Oberbau” w Karwinie, budującej m.in. tory kolejowe. Brał udział w akcjach sabotażowych i propagandowych. W kwietniu 1943 roku w wyniku zdrady został aresztowany w Karwinie. Po pobycie w więzieniach w Cieszynie i Mysłowicach trafił do obozu koncentracyjnego Auschwitz-Birkenau (nr obozowy 136223). W październiku 1944 roku został ewakuowany na teren Rzeszy, gdzie był więźniem obozów w Sachsenhausen oraz Buchenwaldzie. Podczas ewakuacji tego ostatniego uciekł z marszu śmierci i przedostał się do strefy zajętej przez zachodnich aliantów.
W lipcu 1946 roku wziął ślub. Do Polski powrócił w październiku 1946 roku. Pracował w hurtowni PSS „Społem” w Rybniku, Przedsiębiorstwie Zaopatrzenia Górniczego oraz KWK Jankowice jako księgowy oraz rewident. Aktywnie uczestniczył w życiu środowisk kombatanckich, należąc m.in. do Związku Kombatantów RP i Byłych Więźniów Politycznych. W 2015 roku opublikował swoje wspomnienia pt. „"Moja historia"”. Był jednym z 12 byłych więźniów obozu oświęcimskiego, którzy w dniu 29 lipca 2016 roku spotkali z papieżem Franciszkiem przy Ścianie Straceń. W lutym 2017 roku został awansowany do stopnia podpułkownika. Mieszkał w rybnickiej dzielnicy Maroko-Nowiny.
Za swe zasługi otrzymał Krzyż Kawalerski Orderu Odrodzenia Polski oraz Srebrny Krzyż Zasługi.

</doc>
<doc id="4348400" url="https://pl.wikipedia.org/wiki?curid=4348400" title="Dawna plebania w Krzeszówku">
Dawna plebania w Krzeszówku

Dawna plebania – znajdująca się w powiecie kamiennogórskim, w Krzeszówku.
Zabytkowa plebania (obecnie dom mieszkalny nr 33) z 1733 r., przebudowana w XIX w. i początku XX w. Barokowa, murowana, 2-kondygnacyjna, nakryta dachem 4-spadowym z lukarnami.

</doc>
<doc id="4348401" url="https://pl.wikipedia.org/wiki?curid=4348401" title="Cozyptila guseinovorum">
Cozyptila guseinovorum

Cozyptila guseinovorum – gatunek pająka z rodziny ukośnikowatych.
Gatunek ten opisany został w 2005 roku przez Jurija Marusika i Mikolę Kowbljuka.
Samce osiągają od 2,8 do 2,82 mm, a samice od 4,05 do 4,15 mm długości ciała. Karapaks zmierzony u 2 samców miał od 1,5 do 1,55 mm długości i od 1,4 do 1,42 mm szerokości, zaś u 2 samic od 1,7 do 1,88 mm długości i 1,68 mm szerokości. Ubarwienie karapaksu jest u samca jednolicie ciemne lub z łamanymi przepaskami wzdłuż boków, zaś u samicy jaśniejsze. Opistosoma (odwłok) zmierzona u 2 samców miała od 1,35 do 1,45 mm długości i od 1,5 do 1,65 mm szerokości, zaś u 2 samic od 2,2 do 2,38 mm długości i od 1,48 do 2,85 mm szerokości. 
Nogogłaszczki samca mają goleń z dwiema apofizami: szerszą niż dłuższą i wtórnie podzieloną apofizą retrowentralną oraz stosunkowo krótką i tylko nieco zakrzywioną apofizą lateralną (boczną). Bulbus odznacza się masywnym zgrubieniem tegularnym i grubym, mniej więcej tak szerokim jak apofiza retrowentralna embolusem. Samica ma ciemną, u nasady wargowato otoczoną płytkę płciową o szerokości większej niż u "C. blackwalli" i "C. thaleri".
Pająk ten występuje na Krymie, w północnokaukaskiej części Rosji, Azerbejdżanie, Gruzji, Turcji i Azji Środkowej.

</doc>
<doc id="4348403" url="https://pl.wikipedia.org/wiki?curid=4348403" title="Ozyptila blackwalli">
Ozyptila blackwalli



</doc>
<doc id="4348404" url="https://pl.wikipedia.org/wiki?curid=4348404" title="Tomás Pérez de Estala">
Tomás Pérez de Estala

Tomás Pérez de Estala (ur. 15 stycznia 1754 w Villel, zm. 1827) – hiszpański rzemieślnik i przemysłowiec, do hiszpańskiego kopalnictwa wprowadził pierwsze maszyny parowe. Długoletni dyrektor Królewskiej Fabryki Sukna w Segowii, protegowany sekretarza stanu hrabiego Floridablanki.
Życiorys.
Nauka w Hiszpanii.
Tomás Pérez de Estala urodził się w 1754 w Villel, w aragońskiej rodzinie o skromnym pochodzeniu. Kiedy miał 10 lat, ojciec zabrał go do Walencji, gdzie najpierw przez cztery lata uczył się u mistrza ślusarza, a potem u nożownika. Następnie wyjechał do Saragossy, tu przez rok kształcił się w warsztacie ślusarskim braci Chacón. W 1771 przeniósł się do Barcelony, w której dwa lata pracował u wszechstronnego ślusarza Gaspara Ollera, a następnie u Mariana Espluguesa, specjalisty od mechanizmu dzwonów. Zatrudniał się także do pracy ślusarskiej przy budowie pałaców w okolicach miasta.
Nauka we Francji.
W 1776 postanowił wyjechać do Francji, aby uczyć się nowoczesnych technologii stosowanych w tamtejszym rzemiośle. Pracował w różnych warsztatach ślusarskich w Paryżu, skupiając się na nieznanych w jego kraju technikach. Własnoręcznie zaprojektował i zbudował maszynę do wycinania podeszew korkowych, która oszczędzała czas i materiał. Po roku spędzonym w Paryżu zaczął starać się o instytucjonalne wsparcie finansowe, aby móc odwiedzić nowoczesne centra przemysłowe we Francji i dalej się rozwijać. W 1778 izba handlowa w Barcelonie przyznała jemu i trzem innym kandydatom stypendium w wysokości 500 pesos rocznie na dalsze szkolenie we Francji. Stypendystów nadzorował hiszpański konsul w Hawrze José Pauló, który znajdował im posady w fabrykach. Dzięki temu Pérez de Estala odwiedził nowoczesne centra przemysłowe, takie jak kopalnie węgla we Fresnes, wyposażone w silnik parowy do drenażu. Konsul, który doceniał jego zdolności i wynalazki, zarekomendował dalsze szkolenie w Londynie, które jednak nie doszło do skutku. W listopadzie 1780 stypendyści wrócili do Barcelony. Z powodu problemów finansowych, spowodowanych wojną z Wielką Brytanią, wdrażanie nowych technologii zeszło na dalszy plan. Mimo interwencji konsula izba handlowa przez dwa lata nie zaoferowała im żadnego zatrudnienia.
Inspekcja kopalni w Almadén.
W 1783 powierzono mu inspekcję systemu osuszania kopalni rtęci w Almadén, która z powodu problemów z drenażem stała się niebezpieczna i mniej wydajna. Pérez de Estala surowo ocenił przestarzałe instalacje i zaproponował użycie maszyn parowych, z powodzeniem stosowanych w Anglii i Francji. W Hiszpanii pomysł ten był bardzo nowatorski, gdyż technologia parowa nie była dotychczas stosowana w krajowym kopalnictwie. Pierwszy sekretarz stanu, hrabia Floridablanca wolał poczekać na opinie innych inspektorów, których kontrole już wcześniej zaplanowano na ten sam rok. Należeli do nich inżynier Agustín de Betancourt, który sporządził szczegółowe raporty o stanie kopalni, nie proponując jednak innowacyjnych zmian, i chemik Fausto Elhuyar, którego kontrola prawdopodobnie się nie odbyła. Dopiero w 1785 fatalny stan systemów drenażu kopalni przyczynił się do decyzji o wdrożeniu zaleceń Péreza de Estali.
Misja w Londynie.
W 1786 Pérez de Estala został wysłany do Londynu z misją zakupienia maszyn parowych do kopalni w Almadén oraz z innymi zleceniami związanymi z przemysłem tekstylnym. W Londynie pomagał mu ambasador , który umożliwił mu dostęp do licznych zakładów przemysłowych (de Estala odwiedził ich około 50) i kontakty z przedsiębiorcami i inżynierami. Jego podróże po wschodniej i południowej Anglii miały charakter szpiegostwa przemysłowego. Dzięki nim Pérez de Estala dokładnie poznał efekty rewolucji przemysłowej.
Zawarł znajomość z Johnem Wilkinsonem i odwiedził jego odlewnie stali w i Broseley. Obejrzał tam nowe maszyny parowe opatentowane w 1775 przez Boultona i Watta oraz sporządził raport o ich wyższości nad znanym mu dotychczas silnikiem Newcomena. Negocjował zakup trzech nowoczesnych maszyn u Wilkinsona, z pominięciem producentów i właścicieli patentu. Ostatecznie zamówił nie kompletne maszyny, a jedynie najważniejsze części, których nie można było wyprodukować w Hiszpanii, co później przysporzyło wielu problemów i poważnych opóźnień w ich instalacji. Tylko jedna maszyna parowa została skompletowana i zainstalowana w kopalni, proces ten trwał do 1799 lub według niektórych źródeł do 1805 roku. Za modernizację kopalni i wynikające z niej duże oszczędności dla korony otrzymał od Karola IV tytuł "vasallo fiel".
Pérez de Estala wykorzystał znajomość z ambasadorem do promowania maszyn własnego projektu, takich jak piec do topienia szkła czy maszyna hydrauliczna do nawadniania. Wynalazki te zostały przez ambasadora gorliwie zarekomendowane sekretarzowi Floridablance i ministrowi Gálvezowi; projekty obejrzał też król Karol III wyrażając aprobatę.
Fabryka w Segowii i kariera urzędnicza.
W 1779 Laureano Ortiz de Paz kupił instalacje dawnej fabryki tkanin w Segowii, przekształcając ją w nowoczesny zakład przemysłowy ("Fábrica Real de Paños de Ortiz de Paz"). Zarówno fabryka, jak i rodzina Ortiza cieszyły się wsparciem i patronatem króla Karola III. Pod koniec lat 80., będący w podeszłym wieku, Ortiz de Paz starał się uporządkować sprawy administracyjne związane z fabryką i jej zarządzaniem. Ponieważ żaden z jego spadkobierców nie miał wykształcenia technicznego, król i sekretarz stanu Floridablanca uzgodnili małżeństwo najstarszej córki Ortiza, Lorenzy Ortiz de Paz y Llano z Pérezem de Estalą. Tenże, jako osoba o skromnym pochodzeniu, dzięki małżeństwu awansował nie tylko zawodowo, lecz także społecznie.
Korzystając z protekcji Burbonów, Pérez de Estala rozwijał również karierę urzędniczą. Kiedy w 1799 królowa Maria Ludwika odwiedziła fabrykę, zajmował już stanowisko "comisario ordenador" armii królewskiej oraz cieszył się przywilejem szlacheckim nadanym jemu i dzieciom Ortiza przez Karola IV. Należał do prestiżowego Królewskiego Madryckiego Towarzystwa Ekonomicznego Przyjaciół Kraju, miał też pałac w stolicy Hiszpanii przy placu del Ángel. Od 1808 zaczął kolekcjonować dzieła sztuki z pomocą rytownika Pedra Gonzáleza de Sepúlvedy. Być może z okazji jednego z awansów zamówił u nadwornego malarza Francisca Goi swój portret, który powstał ok. 1800–1805.
Po śmierci teścia w 1788 został zarządcą fabryki. Szybko przystąpił do modernizacji zakładu, planował wprowadzenie maszyn hydraulicznych, na które zaciągnął wysokie kredyty. Nie wiadomo, czy udało mu się je zainstalować – w latach 90. fabryka miała problemy finansowe. Kierował nią do 1805, kiedy tę funkcję przejął jedyny syn Ortiza, Bartolomé. Nie wiadomo, co działo się z fabryką w czasie wojny na Półwyspie Iberyjskim toczonej w latach 1808–1814, możliwe, że w 1809 została ograbiona przez wojska francuskie. W 1813 Pérez de Estala wrócił do zarządzania przedsiębiorstwem i podjął dalsze próby mechanizacji, których tragiczną konsekwencją był pożar w 1817, powstały prawdopodobnie w wyniku podpalenia o charakterze luddycznym. Fabrykę odbudowano, ale w 1820 kolejny pożar (prawdopodobnie także podpalenie) strawił ją niemal kompletnie; po nim utrzymano jedynie produkcję przędzy. Śmierć Péreza de Estali w 1827 oznaczała zamknięcie zakładu.

</doc>
<doc id="4348412" url="https://pl.wikipedia.org/wiki?curid=4348412" title="Live in Paris and Toronto">
Live in Paris and Toronto

Live in Paris and Toronto – album koncertowy kanadyjskiej wykonawczyni muzyki folkowej i celtyckiej Loreeny McKennitt wydany w 1999 roku, nakładem Quinland Road.
Nagrania dostępne na albumie zostały zarejestrowane w trakcie trasy promocyjnej krążka The Book of Secrets w kwietniu i maju 1998 r. Dochód z wydawnictwa został przekazany na Fundację The Cook-Rees Memorial Fund For Water Search And Safety, niosącą pomoc ofiarom wypadków na akwenach wodnych.
Jest to ostatni krążek McKennitt przed dłuższą przerwą w karierze. Kolejne wydawnictwo ukaże się dopiero 7 lat później (krążek Ancient Muse wydany w 2006 r.).

</doc>
<doc id="4348422" url="https://pl.wikipedia.org/wiki?curid=4348422" title="Baselios Paulose II">
Baselios Paulose II

Baselios Paulose II (imię świeckie Paulose Puthussery, ur. 12 czerwca 1914, zm. 1 września 1996) – duchowny Syryjskiego Kościoła Ortodoksyjnego, w latach 1975-1996 Katolikos Indii i głowa Malankarskiego Syryjskiego Kościoła Ortodoksyjnego. 
Życiorys.
Był synem księdza wikariusza kościoła w Cherai. Po ukończeniu szkół wstąpił do monasteru św. Ignacego w Manjinikkara, gdzie uczył się języków aramejskiego, angielskiego i sanskrytu. W 1934 biskup Elias Mor Yulius wyświęcił go na diakona, a w 1938 na prezbitera. Posługę kapłańską przyszły patriarcha pełnił w kościołach Cejlonu, Madrasu, Karnataki, Trivandrum i innych okolic. 25 kwietnia 1952, ze względu na spowodowaną złym stanem zdrowia rezygnację biskupa Kandanadu Paulose Mor Athanasiosa, ksiądz Paulos został wybrany na nowego biskupa diecezji.
Sakrę otrzymał 19 października 1952 z rąk patriarchy antiocheńskiego Ignacego Efrema I w syryjskim Himsie, przyjmując imię Filoksenos. 12 stycznia 1953 oficjalnie objął urząd metropolity Kandanadu. W 1958 Mor Filoksenos objął urząd biskupa pomocniczego. Po schizmie w łonie Kościoła malankarskiego biskup opowiedział się za patriarchą Antiochii i 7 września 1975 ogłoszony został Katolikosem Indii stając na czele Kościoła. 14 września 1980 jako pierwszy w historii katolikos Indii wziął udział w intronizacji patriarchy antiocheńskiego Ignacego Zakki I Iwasa. Zmarł 1 września 1996, w pogrzebie odprawionym dzień później wzięły udział tysiące wiernych. Katolikos Paulose cieszył się szacunkiem wśród wyznawców obu gałęzi Kościoła indyjskiego. Jego doczesne szczątki spoczęły w monasterze w Malekurishu, a następcą na stolicy św. Tomasza został Baselios Thomas I.

</doc>
<doc id="4348431" url="https://pl.wikipedia.org/wiki?curid=4348431" title="Aleksandra Piątkowska">
Aleksandra Piątkowska

Aleksandra Maria Piątkowska (ur. w Warszawie) – polska urzędniczka państwowa i dyplomatka, ambasador RP w Chile (2012–2017) i Argentynie (od 2019).
Życiorys.
W 1992 ukończyła Instytut Stosunków Międzynarodowych Uniwersytetu Warszawskiego. Rok później rozpoczęła pracę w Ministerstwie Spraw Zagranicznych, przechodząc przez, m.in. Departament Instytucji Europejskich i Departament Polityki Bezpieczeństwa. Zajmowała się prawami człowieka, KBWE/OBWE, zagadnieniami ekonomicznymi. Pracowała też w Biurze Wysokiego Komisarza OBWE ds. Mniejszości Narodowych. Była dwukrotnie oddelegowana do pracy w Stałym Przedstawicielstwie RP w Biurze Narodów Zjednoczonych w Genewie; uczestniczyła w polskiej delegacji na Komisję Praw Człowieka ONZ. W 1996 wyjechała w stopniu II sekretarza do Stałego Przedstawicielstwa RP przy ONZ w Nowym Jorku, gdzie w trakcie polskiego członkostwa w Radzie Bezpieczeństwa (1996–1997) była ekspertką do spraw państw Ameryki Łacińskiej i Karaibów oraz Bałkanów. Po powrocie z placówki w 2001 ponownie pracowała w Departamencie Polityki Bezpieczeństwa jako I sekretarz i radca. Zajmowała się problematyką wymiaru ludzkiego Organizacji Bezpieczeństwa i Współpracy w Europie (OBWE), współpracując z Biurem Instytucji Demokratycznych i Praw Człowieka (ODIHR), organizując i przygotowując długo- i krótkoterminowe misje OBWE. Następnie była dyrektorką Departamentu Systemu Informacji. Po 2008 została dyrektorką Departamentu Dyplomacji Publicznej i Kulturalnej oraz szefową dwustronnych komisji mieszanych, które negocjują i podpisują umowy oraz programy wykonawcze w sprawach współpracy kulturalnej, naukowej i oświatowej.
W latach 2012–2017 była ambasadorką RP w Chile. Listy uwierzytelniające na ręce prezydenta Sebastiána Piñery złożyła 8 października 2012. Pełniąc funkcję, doprowadziła między innymi do utworzenia polskiej szkoły w Santiago, podpisania umowy ramowej pomiędzy Polską a Chile w obszarze sportu, rozpoczęcia prac nad utworzeniem Centrum Dokumentacji i Muzeum Ignacego Domeyki w La Serena. Do 2019 stała na czele Departamentu Współpracy Rozwojowej. Od 2005 jest urzędniczką mianowaną służby cywilnej. 27 czerwca 2019 objęła stanowisko ambasadorki RP w Argentynie, z dodatkową akredytacją w Paragwaju i Urugwaju.
Jest autorką kilku publikacji z zakresu stosunków międzynarodowych, które ukazały się m.in. w „Sprawach Międzynarodowych” i „Roczniku Polskiej Polityki Zagranicznej”.
Posługuje się biegle językiem angielskim i hiszpańskim, zaś rosyjskim w stopniu podstawowym. Jej mężem jest Jacek Piątkowski, ma córkę.

</doc>
<doc id="4348433" url="https://pl.wikipedia.org/wiki?curid=4348433" title="Etihad Towers">
Etihad Towers

Etihad Towers – kompleks pięciu budynków w Abu Zabi, stolicy Zjednoczonych Emiratów Arabskich; wieżowce o oryginalnej architekturze zostały wybudowane przez firmę Grocon.
W 2011 kompleks znalazł się na 3. miejscu "Emporis Skyscraper Award", najbardziej prestiżowej nagrody architektonicznej przyznawanej dla trzech najbardziej unikatowych, funkcjonalnych oraz estetycznych wieżowców w danym roku kalendarzowym.
Historia budowy.
Wieże znajdują się naprzeciwko hotelu Emirates Palace i są wyposażone w biura, apartamenty i hotel. Szacowany koszt budowy wyniósł 2,5 miliarda dirhamów. Wieże nr 2 i nr 5 zostały ukończone w listopadzie 2010 roku.
Rok później, w listopadzie 2011, w wieży nr 1 został otwarty hotel "Jumeirah w Etihad Towers", który należy do "Jumeirah Group". W 2012 roku w hotelu otwarto restaurację hotelową "Tori No Su". Sąsiednia wieża nr 2 jest (od grudnia 2012) najwyższym budynkiem na wyspie Abu Zabi i drugim co do wielkości budynkiem w Abu Zabi po "Sky Tower" położonym na wyspie Al Reem. Wieża nr 2 ma taras widokowy na 75. piętrze, do którego można dostać się z hotelu przez dolny poziom specjalnego podium.
Wysokość wież.
Wieże, wchodzące w skład kompleksu, mają różną liczbę pięter i wysokość:
Plan filmowy.
Wieże zostały wykorzystane jako plan zdjęciowy do filmu z 2015 "Szybcy i wściekli 7".
W filmie Dominic Toretto (Vin Diesel) i Brian O’Conner (Paul Walker) kradną drogi (wart ok. 3,4 mln dolarów) samochód unikalnej limitowanej tylko do 7 sztuk marki "Lykan HyperSport" i przejeżdżają nim przez trzy wieże Etihad Towers.

</doc>
<doc id="4348435" url="https://pl.wikipedia.org/wiki?curid=4348435" title="ELT">
ELT



</doc>
<doc id="4348444" url="https://pl.wikipedia.org/wiki?curid=4348444" title="Míchel (ur. 1975)">
Míchel (ur. 1975)

Míchel, właśc. Miguel Ángel Sánchez Muñoz (ur. 30 października 1975 w Madrycie) – hiszpański trener i piłkarz, grający na pozycji pomocnika.
Kariera piłkarska.
Míchel jest wychowankiem Rayo Vallecano. W 1992 roku trafił do rezerw tego klubu, natomiast w 1993 roku zadebiutował w pierwszej drużynie Rayo Vallecano. W 1997 roku został wypożyczony do UD Almería. Tam nie spędził zbyt wiele czasu, powracając do rodzimego klubu już po pół roku. W 2003 roku zdecydował się na przenosiny do Realu Murcia. W 2005 roku został wypożyczony do Málagi CF. Po pół roku wrócił jednak z tego wypożyczenia. W 2006 roku zdecydował się na powrót do Rayo Vallecano. W 2012 roku zdecydował się zakończyć piłkarską karierę. Míchel był również młodzieżowym reprezentantem Hiszpanii.
Kariera trenerska.
W 2016 roku Míchel rozpoczął karierę trenerską, obejmując zespół juniorów Rayo Vallecano. W lutym 2017 roku objął pierwszy zespół Rayo Vallecano. W sezonie 2017/18 wywalczył z tym zespołem awans do Primera División, zdobywając Mistrzostwo Segunda División.

</doc>
<doc id="4348447" url="https://pl.wikipedia.org/wiki?curid=4348447" title="Joanna Piasecka">
Joanna Piasecka

Joanna Agnieszka Piasecka z domu Urbańska (ur. 25 maja 1971 w Łodzi) – polska zapaśniczka i judoczka, mistrzyni świata w zapasach z 1997.
Początkowo uprawiała judo. Była mistrzynią Europy juniorek w wadze do 52 kg w 1988 i wicemistrzynią rok wcześniej. Zdobyła również mistrzostwo Polski seniorów w 1992, wicemistrzostwo w 1996 oraz brązowe medale w 1987, 1988, 1989, 1991 i 1995.
Później uprawiała wyczynowo zapasy. Jej największym sukcesem jest zdobycie złotego medalu na mistrzostwach świata w 1997 w Clermont-Ferrand w kategorii do 51 kg. Była również brązową medalistką mistrzostw Europy w 1996 w Oslo w wadze do 50 kg. Zajęła także 8. miejsce w tej wadze na mistrzostwach świata w 1996 oraz 5. miejsce na mistrzostwach Europy w 1997 w wadze do 51 kg.
Była mistrzynią Polski w wadze do 50 kg w 1996 oraz w wadze do 51 kg w 1997 i 2004 oraz brązową medalistką w wadze do 51 kg w 2003.

</doc>
<doc id="4348451" url="https://pl.wikipedia.org/wiki?curid=4348451" title="Mateusz Święcicki (kompozytor)">
Mateusz Święcicki (kompozytor)



</doc>
<doc id="4348457" url="https://pl.wikipedia.org/wiki?curid=4348457" title="Joanna Urbańska">
Joanna Urbańska



</doc>
<doc id="4348460" url="https://pl.wikipedia.org/wiki?curid=4348460" title="Sawara (Fukuoka)">
Sawara (Fukuoka)

 – jedna z siedmiu dzielnic Fukuoki, stolicy prefektury Fukuoka. Dzielnica została utworzona w 1982 roku poprzez wydzielenie części terenu z dzielnicy Nishi.
Graniczy z dzielnicami: Chūō, Jōnan, Nishi, Minami, miastami Itoshima, Saga i Kanzaki, a także miasteczkami Nakagawa i Yoshinogari.
Sawara jest obdarzona bogatym środowiskiem naturalnym. Przez zachodnią część dzielnicy przepływa rzeka Muromi, a w części południowej przebiega górskie pasmo Sefuri. W północnej części, z widokiem na zatokę Hakata, rozciąga się krajobraz miejski Seaside Momochi. 
Południowa część dzielnicy Sawara ma długą historię jednego z wiodących obszarów rolniczych, gdzie odkryto wiele artefaktów z okresu Yayoi (300 p.n.e. – 300 n.e.).
Fukuoka Tower.
Wieżowiec zbudowany w 1989 roku dla upamiętnienia 100. rocznicy miasta Fukuoka. Ma 234 metry wysokości, jest najwyższym budynkiem w mieście i najwyższą nadmorską wieżą w Japonii. Posiada trzypiętrowy taras widokowy na wysokości 123 metrów nad ziemią.
Plaża Momochihama.
Momochihama Seaside Park to odcinek sztucznej plaży o długości jednego kilometra u podnóża Fukuoka Tower. W centralnej części plaży znajduje się przejście na niewielką sztuczną wyspę o nazwie Marizon z restauracjami, sklepami, salą weselną i portem promowym z połączeniami do parku nadmorskiego po drugiej stronie zatoki Hakata. 

</doc>
<doc id="4348463" url="https://pl.wikipedia.org/wiki?curid=4348463" title="Cipriano Biyehima Kihangire">
Cipriano Biyehima Kihangire

Cipriano Biyehima Kihangire (ur. 19 marca 1918 w Hoimie, zm. 1 listopada 1990) – ugandyjski duchowny rzymskokatolicki, biskup tytularny Maura (1962–1964).
Święcenia kapłańskie przyjął 17 lutego 1951 roku.
12 listopada 1962 mianowany biskupem pomocniczym Gulu, sakrę otrzymał 24 marca 1963. 
W 1964 mianowany biskupem polowym Ugandy, urząd ten pełnił do 1985 roku. 
W latach 1965-1968 biskup Hoima, następnie przez 20 lat biskup Gulu (1968–1988).
Na emeryturę przeszedł w 1988, zmarł 2 lata później 1 listopada 1990. 

</doc>
<doc id="4348469" url="https://pl.wikipedia.org/wiki?curid=4348469" title="Lubowka">
Lubowka

Lubowka () – wieś w Bułgarii, w obwodzie Błagojewgrad, w gminie Sandanski. Według Ujednoliconego Systemu Ewidencji Ludności oraz Usług Administracyjnych dla Ludności, 15 marca 2016 roku miejscowość zamieszkuje 31 mieszkańców.

</doc>
<doc id="4348470" url="https://pl.wikipedia.org/wiki?curid=4348470" title="Ładarewo">
Ładarewo

Ładarewo () – wieś w Bułgarii, w obwodzie Błagojewgrad, w gminie Sandanski. Według Ujednoliconego Systemu Ewidencji Ludności oraz Usług Administracyjnych dla Ludności, 15 marca 2016 roku miejscowość zamieszkuje 26 mieszkańców.

</doc>
<doc id="4348471" url="https://pl.wikipedia.org/wiki?curid=4348471" title="Łaskarewo">
Łaskarewo

Łaskarewo () – wieś w Bułgarii, w obwodzie Błagojewgrad, w gminie Sandanski. Według Ujednoliconego Systemu Ewidencji Ludności oraz Usług Administracyjnych dla Ludności, 15 marca 2016 roku miejscowość liczyła 168 mieszkańców.

</doc>
<doc id="4348475" url="https://pl.wikipedia.org/wiki?curid=4348475" title="Lebnica (miejscowość)">
Lebnica (miejscowość)

Lebnica () – wieś w Bułgarii, w obwodzie Błagojewgrad, w gminie Sandanski. Według Ujednoliconego Systemu Ewidencji Ludności oraz Usług Administracyjnych dla Ludności, 15 marca 2016 roku miejscowość liczyła 389 mieszkańców.

</doc>
<doc id="4348478" url="https://pl.wikipedia.org/wiki?curid=4348478" title="Lesznica (obwód Błagojewgrad)">
Lesznica (obwód Błagojewgrad)

Lesznica () – wieś w Bułgarii, w obwodzie Błagojewgrad, w gminie Sandanski. Według Ujednoliconego Systemu Ewidencji Ludności oraz Usług Administracyjnych dla Ludności, 15 marca 2016 roku miejscowość liczyła 670 mieszkańców.

</doc>
<doc id="4348479" url="https://pl.wikipedia.org/wiki?curid=4348479" title="Kościół Santa Maria Maddalena w Rzymie">
Kościół Santa Maria Maddalena w Rzymie

Kościół Santa Maria Maddalena (kościół św. Marii Magdaleny, oficjalnie Chiesa Rettoria Santa Maria Maddalena in Campo Marzio) – rzymskokatolicki kościół w Rzymie, w rione Colonna pod wezwaniem św. Marii Magdaleny. Należy do Zakonu Kleryków Regularnych Posługujących Chorym. Jest kościołem rektorskim w parafii Santa Maria in Aquiro.
Jest jednym z arcydzieł stylu barokowo-rokokowego w Rzymie.
Historia.
Poprzednikiem obecnego kościoła była świątynia Arcybractwa Gonfalone, zbudowana w XV wieku; w 1586 roku została ona przekazana Kamilowi de Lellis, założycielowi Zakonu Kleryków Regularnych Posługujących Chorym, który uczynił z niej siedzibę swojego zgromadzenia. Po jego śmierci w 1614 roku rozpoczęto rozbudowę i przebudowę kościoła, najpierw według projektu Carla Fontany, a później Giovanniego Antonia De Rossi. Budowę świątyni ukończono w 1699 roku. Jej obecny wygląd jest prawdopodobnie dziełem architekta Francesca Nicolettiego. W 1727 roku kościół został konsekrowany przez kardynała Giovanniego Ottoboniego. Z lewej strony wzniesiono, według projektu architekta Carla Francesca Bizzaccheriego, trzypiętrowy dom zakonny, odznaczający się surową formą.
W 1735 roku Giuseppe Sardi zrealizował utrzymaną w stylu epoki fasadę, tworząc przy pomocy detali architektonicznych grę światłocienia i wrażenie ruchu. W rezultacie poszczególnych prac budowlanych powstał homogeniczny obiekt, będący arcydziełem rzymskiego stylu barokowo-rokokowego.
Architektura.
Fasada.
Ożywiona, dwukondygnacyjna fasada, będąca wykwintnym przykładem stylu rokokowego, jest wklęsła i w całości ozdobiona sztukaterią. Po obu stronach portalu wejściowego i górnego okna znajdują się cztery nisze, które wypełniają rzeźby "Św. Kamil" i "Św. Filip Neri" w części dolnej oraz "Św. Maria Magdalena" i "Św. Marta" w części górnej. Z portalu na plac prowadzą krótkie schody. Dzieło Sardiego wzbudziło powszechną krytykę, określano je jako „nic więcej jak zły gust” lub „cukierkowy kościół”. Choć styl rokokowy uważano za niezbyt mistyczny i dlatego nie pasujący do kościoła św. Kamila, to jednak wdzięk i względna oryginalność budynku w środowisku miejskim sprawiają, że jego fasada wzbudza żywą uwagę i fascynację.
Wnętrze.
Wnętrze tworzy jedna eliptyczna nawa z transeptem i kaplicami bocznymi, zamknięta głęboką apsydą. Późnobarokowy plan architektoniczny De Rossiego został tu zintegrowany z późniejszymi, bogatymi dekoracjami rokokowymi. Światło, wpadające do wnętrza przez okna kopuły i nawy, uwydatnia polichromie i obfite złocenia, tworząc zarazem grę światła i cienia. Wzdłuż ścian nawy, w sześciu niszach ustawiono sześć posągów, wyobrażających cnoty dobrej spowiedzi: Humilis, Secreta, Simplex, Verecunda, Fidelis i Lacrymabilis.
Ołtarz główny.
W ołtarzu głównym znajduje się obraz "Św. Maria Magdalena w modlitwie", a nad nim dekoracja rzeźbiarska "Krzyż kamiliański niesiony w chwale przez aniołów". Obraz, namalowany przez Michele Roccę w 1698 roku, przedstawia na pierwszym planie klęczącą św. Marię Magdalenę, wpatrującą się razem z aniołami w krzyż. Grupa skrzydlatych putt w tle tworzy złudzenie głębi przestrzennej. Powyżej obrazu widnieje dekoracja rzeźbiarska dłuta Pietra Pacilli, przedstawiająca grupę aniołów lecących z krzyżem. Na dwóch ścianach bocznych apsydy widnieją dwie marmurowe płaskorzeźby: "Maryje przy grobie" (po lewej) i "Noli me tangere" (po prawej stronie). Są one dziełem Francesco Gesuellego, a umieszczone zostały w 1757 roku. Kopułę apsydy zdobi fresk "Chrystus nauczający tłumy" pędzla Aureliana Milaniego. Ołtarz główny flankują kaplice: Krucyfiksu (po prawej) i Relikwii (po lewej stronie) .
Kaplica Krucyfiksu.
Kaplica Krucyfiksu (Cappella del Crocifisso) jest oddzielona od nawy przegrodą. Znajdujący się na jej ołtarzu krucyfiks został wykonany przez nieznanego artystę z kawałka sosnowego drewna, który Kamil de Lellis znalazł podczas pobytu w szpitalu San Giacomo i zabrał ze sobą.
Kaplica Relikwii.
Kaplica Relikwii (Cappella delle Reliquie) nazwę swa wzięła od szczątków św. Kamila, które były w niej pierwotnie przechowywane. W 1709 roku stała się własnością rodziny markiza Filippa Ossoli. W 1855 roku została przebudowana uzyskując dzisiejszy wygląd. W centrum, pod krzyżem, znajduje się zachowany całun św. Kamila. W witrynie nad ołtarzem umieszczono relikwie dwóch błogosławionych kamilianów: Luigiego Aloisia Tezzy (po prawej) i Enrica Rebuschiniego (po lewej).
Zakrystia.
Zakrystia jest jedynym w swoim rodzaju przykładem stylu przejściowego od baroku do rokoka, który właśnie tu zapoczątkował Gerolamo Pesce. Pierwotnie był to refektarz kamiliańskiego seminarium, który w trakcie procesu kanonizacyjnego Kamila de Lellis (1743–1746) został przebudowany na zakrystię i tę funkcję pełni do dziś. Wcześniej, w latach 1738–1741 wykonano w nim prace dekoratorskie. Wnętrze zostało tak zaprojektowana, aby dać perspektywiczną iluzję głębi. Sklepienie zakrystii pokrył freskiem i temperą w 1739 roku Gerolamo Pesce. Malowidło "Św. Kamil w chwale ze św. Filipem Neri" przedstawia obu świętych na pierwszym planie, unoszących się w ekstazie ku Najświętszej Marii Pannie, otoczonej gronem aniołów. Obraz jest zamknięty po bokach przez wijącą się balustradę, która nadaje kompozycji wrażenie pędu w górę w kierunku nieograniczonej przestrzeni nieba, rozciągającego się ponad postaciami. Ściany zakrystii pokrywają wybujałe dekoracje malarskie, gzymsy, fałszywe okna na ścianach bocznych, wazony z kwiatowymi dekoracjami i skrzydlate putta. Na ścianie czołowej stoi krzyż kamiliański. Nad wieńczącym go łukiem umieszczone zostały figurki aniołów. 
Kaplica św. Franciszka z Paoli.
Pierwsza kaplica (Cappella di San Francesco di Paola) po prawej stronie została poświęcona św. Franciszkowi z Paoli. W jej ołtarzu znajduje się obraz "Św. Franciszek z Paoli uzdrawiający dziecko", pędzla Biagio Pucciniego z 1720 roku. 
Kaplica Madonna della Salute.
Kolejną kaplicę, Capella Madonna della Salute, wzniesiono w 1718 roku według projektu architekta Francesca Ferruzziego. Wizerunek Madonny, znajdujący się pierwotnie w ołtarzu głównym, jest kopią wykonaną przez nieznanego malarza z XVI wieku, która została przekazana do kościoła przez Settimia de Nobili w roku 1614. Nad ołtarzem znajduje się obraz wyobrażający Gołębicę Ducha Świętego, a powyżej, w lunecie kolejny obraz, z 1759 roku, przypisywany Giuseppe Ghezziemu, przedstawiający lecących aniołów, które trzymają koronę i festony.
Kaplica św. Kamila.
Trzecia kaplica (Cappella di San Camillo de Lellis) poświęcona jest św. Kamilowi. Pierwotnie nosiła wezwanie Wniebowzięcia Najświętszej Maryi Panny, ale odnowiono ją z okazji złożenia w niej szczątków jej obecnego patrona w 1742 roku, kiedy został on beatyfikowany. Pierwszym projektantem kaplicy był Francesco Rosa, a po nim Francesco Nicoletti. Według źródeł historycznych kaplicę ukończono w 1749 roku, kilka lat po kanonizacji świętego, która miała odbyła się 29 czerwca 1746 roku. Obraz ołtarzowy "Krzyż objawiający się Kamilowi de Lellis otoczonemu przez anioły" namalował około 1749 roku Placido Costanzi. Monumentalna urna zawierająca jego szczątki została zaprojektowana i zbudowana przez współczesnego artystę, Alessandra Romana i umieszczona na ołtarzu 6 lipca 2013 roku.
Kaplica św. Mikołaja z Bari.
Pierwsza kaplica po lewej stronie (Cappella di San Nicola di Bari) poświęcona została św. Mikołajowi z Bari jako wyraz hołdu, jaki złożył jego dziełu Kamil de Lellis przy okazji swoich święceń. Kaplica została zbudowana z fundacji bankiera genueńskiego, Paola Girolama della Torre, w latach 1694–1696 jako pierwsza z kaplic podczas budowy nowego kościoła. Jej budowę przypisuje się architektowi Mattii de Rossi, a ukończenie Carlowi Bizzaccheri. Do budowy i wystroju kaplicy użyto drogocennych marmurów jak marmur karraryjski, marmur żółty i zielony antyczny. Obraz ołtarzowy, przedstawiający patrona kaplicy namalował w latach 1694–1696 Giovanni Battista Gaulli.
Kaplica św. Wawrzyńca Iustiniani.
Druga kaplica po lewej stronie (Cappella di San Lorenzo Giustiniani) poświęcona została św. Wawrzyńcowi Iustiniani. Jej budowę rozpoczął w 1694 roku Francesco Giovanni Farsetti. Do dekoracji użyto kilku rodzajów marmuru (marmur czerwony z Cottanello, marmur zielony antyczny) oraz alabastru. Obraz ołtarzowy "Św. Wawrzyniecc Iustiniani adorujący Dzieciątko Jezus w otoczeniu Maryi Dziewicy, św. Józefa i aniołów" namalował w 1704 roku neapolitański artysta Luca Giordano. W lunecie nad tympanonem znajduje się fresk w stylu Gerolama Pesce, przedstawiający lecące anioły. Wystroju kaplicy dopełniają pomniki nagrobne Francesca Giovanniego Farsettiego (na ścianie lewej) oraz protonotariusza apostolskiego Maffea Farsettiego (na ścianie prawej).
Kaplica Najświętszej Marii Panny Wniebowziętej.
Trzecia kaplica po lewej stronie (Cappella della Madonna Assunta) została poświęcona Wniebowzięciu Najświętszej Maryi Panny. Jej budowniczym był Francesco Nicoletti. Umieszczony w marmurowej oprawie obraz ołtarzowy "Najświętsza Maryja Panna Wniebowzięta" namalował w I połowie XVIII wieku Gerolamo Pesce. Jemu również przypisuje się fresk na sklepieniu kaplicy, przedstawiający aniołów.
Organy.
Chór organowy, umieszczony nad wejściem do kościoła, podzielony na dwa porządki architektoniczne, cechuje bogata, złocona dekoracja rzeźbiarska, którą tworzą dynamiczne, monumentalne posągi aniołów muzykujących wraz z alegorycznymi posągami Nadziei i Miłosierdzia, umieszczonymi na balustradzie oraz Wiary i Religii, flankującymi organy. W falistym tympanonie znajduje się krzyż oraz dwa putta, siedzące po obu jego stronach. Dynamikę i przestrzenność kompozycji oraz poszczególnych detali podkreśla światło, wpadające z okien nawy. Cały wystrój chóru, datowany na rok 1729, przypisywany jest Domenicowi Barbianiemu lub jakiemuś warsztatowi rzymskiemu. Organy są dziełem niemieckiego budowniczego, Hansa Conrada Werle, znanego z działalności w Rzymie i w Lacjum.
Pozostałe wyposażenie.
Krótkie korytarze między kaplicami bocznymi zamykane są małymi orzechowymi drzwiami, prostymi i eleganckimi, z uchwytami i ozdobami z brązu. Konfesjonały wyrzeźbił w 1762 roku Giuseppe Palma. Na ich bokach umieszczono wyobrażenia św. Marii Magdaleny i św. Kamila, a także niektóre sceny z Nowego Testamentu. Dziełem Giuseppe Palmy były też ławki, które jednak zaginęły. Obecne ławki pochodzą z późniejszego okresu.

</doc>
<doc id="4348482" url="https://pl.wikipedia.org/wiki?curid=4348482" title="Płoski (Bułgaria)">
Płoski (Bułgaria)

Płoski () – wieś w Bułgarii, w obwodzie Błagojewgrad, w gminie Sandanski. Według Ujednoliconego Systemu Ewidencji Ludności oraz Usług Administracyjnych dla Ludności, 15 marca 2016 roku miejscowość liczyła 589 mieszkańców.
W 1914 roku na najwyższym wzniesieniu (634 m n.p.m.) miejscowości została zbudowana cerkiew Zaśnięcia Bogurodzicy.

</doc>
<doc id="4348483" url="https://pl.wikipedia.org/wiki?curid=4348483" title="Weterynaryjne Centrum Kształcenia Podyplomowego">
Weterynaryjne Centrum Kształcenia Podyplomowego

Weterynaryjne Centrum Kształcenia Podyplomowego (WCKP) – dział Państwowego Instytutu Weterynarii - Państwowego Instytutu Badawczego w Puławach, powołany do organizacji szkoleń oraz studiów specjalizacyjnych dla lekarzy weterynarii oraz pracowników inspekcji weterynaryjnej.
Historia.
Weterynaryjne Centrum Kształcenia Podyplomowego powstało w 1994 roku przejmując kompetencje likwidowanego Centralnego Ośrodka Kształcenia Kadr Weterynaryjnych.
Zadania.
Do zadań WCKP należy:
Działalność.
WCKP prowadzi obecnie szkolenia w ramach programu wieloletniego "OCHRONA ZDROWIA ZWIERZĄT I ZDROWIA PUBLICZNEGO", w ramach którego prowadzone są szkolenia z zakresu mikrobiologii, parazytologii, epizootiologii weterynaryjnej. Centrum prowadzi również szkolenia odpłatne dla lekarzy weterynarii np. "Badanie mięsa świń, dzików, koni i nutrii metodą wytrawiania próby zbiorczej z zastosowaniem metody magnetycznego mieszania", które jest wymagane od lekarzy wet. pracujących przy kontroli podczas uboju świń, dzików oraz koni.
Ponadto WCKP prowadzi studia specjalizacyjne (podyplomowe) dla lekarzy weterynarii.
Oprócz koordynacji i prowadzenia szkoleń WCKP w swoim budynku ma możliwość zapewnienia dla klientów zakwaterowania oraz wyżywienia.

</doc>
<doc id="4348486" url="https://pl.wikipedia.org/wiki?curid=4348486" title="Cesare Nembrini Pironi Gonzaga">
Cesare Nembrini Pironi Gonzaga

Cesare Nembrini Pironi Gonzaga (ur. 21 listopada 1768 w Ankonie, zm. 5 grudnia 1837 w Numanie) – włoski kardynał
Życiorys.
Urodził się 21 listopada 1768 roku w Ankonie, jako syn Alessandra i Marii Nembrinich. Studiował na prawo kanoniczne i prawo cywilne na Uniwersytecie Bolońskim (gdzie uzyskał doktorat utroque iure), a następnie dyplomację na Papieskiej Akademii Kościelnej. Po studiach wstąpił na służbę do Kurii Rzymskiej i został referendarzem Najwyższego Trybunału Sygnatury Apostolskiej oraz relatorem Świętej Konsulty. 5 czerwca 1803 roku otrzymał święcenia kapłańskie. W latach 1802–1807 był gubernatorem Ascoli Piceno, a w okresie 1807–1808 – gubernatorem Kampanii. W czasie francuskiej okupacji Rzymu, przebywał w rodzinnej Ankonie. W 1814 roku został papieskim delegatem w Perugii, a dwa lata później prolegatem w Romanii. Następnie mianowano go klerykiem Kamery Apostolskiej i wikariuszem bazyliki watykańskiej. 24 maja 1824 roku został mianowany biskupem Ankony, a dwa tygodnie później przyjął sakrę. 27 czerwca 1829 roku został kreowany kardynałem prezbiterem i otrzymał kościół tytularny S. Anastasiae. Był ostatnim żyjącym kardynałem z nominacji Piusa VIII. Zmarł 5 grudnia 1837 roku w Numanie.

</doc>
<doc id="4348489" url="https://pl.wikipedia.org/wiki?curid=4348489" title="Kościół Wniebowzięcia Najświętszej Maryi Panny w Radlinie">
Kościół Wniebowzięcia Najświętszej Maryi Panny w Radlinie

Kościół Wniebowzięcia Najświętszej Maryi Panny – rzymskokatolicki kościół parafialny należący do dekanatu Niedobczyce archidiecezji katowickiej. Znajduje się w dzielnicy Biertułtowy, będącej centrum obecnego miasta Radlin.
Historia.
Jest to świątynia wzniesiona w latach 1926-1928, poświęcona w dniu 7 października 1928 roku przez księdza kanclerza Jana Skrzypczyka. Budowla została konsekrowana 3 października 1971 roku przez biskupa katowickiego Herberta Bednorza. Zaprojektowana została przez Jana Affę z Raciborza.
1 grudnia 1983 roku wnętrze świątyni zostało zniszczone przez pożar, który był efektem podpalenia. 3 października 1986 roku biskup katowicki Damian Zimoń konsekrował nowy ołtarz i poświęcił wystrój prezbiterium zaprojektowane przez artystę plastyka Zygmunta Brachmańskiego.
Architektura.
Świątynia została wzniesiona w stylu neobarokowym. Budowla jest trzynawowa i posiada okazałe wieże o wysokości 56 metrów, może pomieścić 4,5 tys. wiernych. We wnętrzu znajdują się ołtarze boczne wykonane przez Franciszka Tolka z Pawłowic.

</doc>
<doc id="4348496" url="https://pl.wikipedia.org/wiki?curid=4348496" title="Badania SPECT">
Badania SPECT



</doc>
<doc id="4348499" url="https://pl.wikipedia.org/wiki?curid=4348499" title="Dinamo Moskwa w sezonie 2018/2019">
Dinamo Moskwa w sezonie 2018/2019

W sezonie 2018/19 występowało w Priemjer-Lidze oraz w Pucharze Rosji.

</doc>
<doc id="4348500" url="https://pl.wikipedia.org/wiki?curid=4348500" title="Léo Dubois">
Léo Dubois

Léo Dubois (ur. 14 września 1994 w Segré) – francuski piłkarz, występujący na pozycji obrońcy w tureckim klubie Galatasaray SK oraz w reprezentacji Francji.
Życiorys.
Jest wychowankiem FC Nantes. W czasach juniorskich trenował także w SC Saint-Gemmes d’Andigne i ES Segré Haut-Anjou. W latach 2012–2014 grał w drużynie rezerw Nantes, a następnie dołączył do kadry pierwszego zespołu. W Ligue 1 zadebiutował 9 maja 2015 w przegranym 1:2 meczu z Girondins Bordeaux. 1 lipca 2018 został na zasadzie wolnego transferu piłkarzem Olympique Lyon.

</doc>
<doc id="4348503" url="https://pl.wikipedia.org/wiki?curid=4348503" title="Paweł Banachewicz">
Paweł Banachewicz

Paweł Banachewicz (ur. 28 lipca 1989 w Tychach) – polski hokeista, reprezentant polski U23.

</doc>
<doc id="4348509" url="https://pl.wikipedia.org/wiki?curid=4348509" title="Ferland Mendy">
Ferland Mendy

Ferland Mendy (ur. 8 czerwca 1995 w Meulan-en-Yvelines) – francuski piłkarz występujący na pozycji obrońcy w hiszpańskim klubie Real Madryt.
Życiorys.
Jest wychowankiem Le Havre AC. W latach 2015–2017 grał w pierwszym zespole tego klubu. 1 lipca 2017 odszedł za 5 milionów euro do Olympique Lyon. W Ligue 1 zadebiutował 26 sierpnia 2017 w zremisowanym 0:0 meczu z FC Nantes.
Dzięki znakomitym występom Mendy w rundzie jesiennej 2018, selekcjoner Didier Deschamps powołał go w skład reprezentacji Francji na mecz towarzyski z Urugwajem (20 listopada 2018), pod nieobecność kontuzjowanego: Benjamina Mendy. Mendy zadebiutował na Stade de France w wygranym meczu (1:0) z Urugwajem, w którym grał w wyjściowym składzie jako lewy obrońca.
12 czerwca 2019 Real Madryt ogłosił dojście do porozumienia z Olympique’iem Lyon w sprawie transfery Ferlanda. Mendy podpisał z zespołem 6-letni kontrakt, a jako nowy zawodnik hiszpańskiego klubu zostanie zaprezentowany tydzień później.
Statystyki kariery.
"Aktualne na dzień 13 czerwca 2019."

</doc>
<doc id="4348515" url="https://pl.wikipedia.org/wiki?curid=4348515" title="Pałac wicekróla">
Pałac wicekróla



</doc>
<doc id="4348526" url="https://pl.wikipedia.org/wiki?curid=4348526" title="Ozyptila">
Ozyptila

Ozyptila – rodzaj pająków z rodziny ukośnikowatych, obejmujący ponad 100 opisanych gatunków.
Pająki te mają wypukły karapaks z zaokrąglonym przodem i oczami umieszczonymi na wzgórkach. W widoku od przodu oczy pary przednio-środkowej leżą niżej niż przednio-bocznej, a te pary tylno-środkowej nieco niż lub na tym samym poziomie co pary tylno-bocznej. Oczy pary przednio-bocznej są większe niż tylno-bocznej. Oczy par środkowych są małe i rozmieszczone na planie trapezu szerszego z przodu. Wysokość nadustka wynosi trzy do czterech razy więcej niż średnica oka pary przednio-środkowej. Szczękoczułki zwykle mają niewielkie rozmiary i są krótsze niż największa wysokość karapaksu. Stosunkowo krótkie i grube odnóża pierwszej i drugiej pary są podobnej długości i dłuższe niż dwóch pozostałych par. Spodnia strona goleni uzbrojona jest w dwie pary kolców brzusznych. Kształt opistosomy jest rozszerzony ku tyłowi i tam najszerszy. Płaska powierzchnia grzbietowa opistosomy zaopatrzona jest w krótkie lub maczugowate kolce.
Takson głównie holarktyczny, na południe docierający do Indii i Afryki Wschodniej. W Polsce występuje 9 gatunków (zobacz: ).
Przedstawiciele rodzaju zamieszkują w ściółce, na trawach, wśród mchów i pod kamieniami. Przemieszczają się powoli, a na ofiarę czatują bez ruchu.
Należą tu 102 opisane gatunki:

</doc>
<doc id="4348533" url="https://pl.wikipedia.org/wiki?curid=4348533" title="Bogusław Mach">
Bogusław Mach

Bogusław Mach (ur. 20 marca 1933, zm. 8 sierpnia 2018) – polski aktor teatralny i filmowy.
Życiorys.
Urodził się 20 marca 1933 roku w Radomsku. Był absolwentem Państwowej Wyższej Szkoły Filmowej, Telewizyjnej i Teatralnej w Łodzi (1956). Przez całą karierę sceniczną w latach 1956–2003 związany był z Teatrem Nowym w Łodzi, gdzie zagrał w takich spektaklach, jak np. "Motyle są wolne", "Ptak", "Vatzlav", "Profesja Pani Warren", "Drewniana miska", "Hedda Gabler", "Porwanie Sabinek" i wielu innych. W latach 1963–1977 grywał również w spektaklach Teatru Telewizji. Przez wiele lat był spikerem Łódzkiego Ośrodka Telewizji Polskiej. W 1988 został odznaczony Odznaką „Zasłużony Działacz Kultury”. Zmarł w Łodzi, pochowany jest na Starym Cmentarzu przy ul. Ogrodowej.

</doc>
<doc id="4348536" url="https://pl.wikipedia.org/wiki?curid=4348536" title="Jacques Brault">
Jacques Brault

Jacques Brault (ur. 29 marca 1933 w Montrealu, zm. 20 października 2022) – kanadyjski poeta i pisarz francuskojęzyczny.
Kształcił się w Collège Sainte-Marie, później na Uniwersytecie Montrealskim i na Sorbonie, w 1960 został profesorem Uniwersytetu Montrealskiego. Pisał dla wielu magazynów, m.in. „Liberté”. Tworzył lirykę refleksyjno-filozoficzną obejmującą poematy oraz formy nawiązujące do elegii, pieśni i ballady. Opublikował zbiory wierszy "Pamięć" (1965, z poematem tytułowym "Suite fraternelle") i "Poésie ce matin" (1971) (polskie przekłady obu tych zbiorów ukazały się w "Antologii poezji Quebeku" z 1985), poza tym "Poèmes de quatre côtés" (1975), "L’en dessous l’admirable" (1975), "Trois fois passera" (1981) i "Moments fragiles" (1984). Jest również autorem sztuki "Trois partitions" (1972) i esejów o poezji europejskiej i frankokanadyjskiej (wydanych w zbiorach "Alain Grandbois" z 1968 "Chemin faisant" z 1975).

</doc>
<doc id="4348539" url="https://pl.wikipedia.org/wiki?curid=4348539" title="Miguel Ángel Sánchez Muñoz">
Miguel Ángel Sánchez Muñoz



</doc>
<doc id="4348542" url="https://pl.wikipedia.org/wiki?curid=4348542" title="Míchel">
Míchel



</doc>
<doc id="4348544" url="https://pl.wikipedia.org/wiki?curid=4348544" title="Małki Calim">
Małki Calim

Małki Calim () – wieś w Bułgarii, w obwodzie Błagojewgrad, w gminie Sandanski. Według Ujednoliconego Systemu Ewidencji Ludności oraz Usług Administracyjnych dla Ludności, 15 marca 2016 roku miejscowość liczyła 7 mieszkańców.

</doc>
<doc id="4348548" url="https://pl.wikipedia.org/wiki?curid=4348548" title="Morayo Soluade">
Morayo Soluade

Morayoninuoluwa Chukwemeka Soluade (ur. 12 lipca 1995 w Londynie) – brytyjski koszykarz grający na pozycji rzucającego obrońcy lub niskiego skrzydłowego, reprezentant kraju, obecnie zawodnik Leche Rio Breogan.
W 2016 wziął udział w Adidas Eurocampie.
11 sierpnia 2018 został zawodnikiem Legii Warszawa. 27 lipca 2019 opuścił klub, aby rozpocząć występy w hiszpańskim zespole Leche Rio Breogan.

</doc>
<doc id="4348549" url="https://pl.wikipedia.org/wiki?curid=4348549" title="Nowo Chodżowo">
Nowo Chodżowo

Nowo Chodżowo () – wieś w Bułgarii, w obwodzie Błagojewgrad, w gminie Sandanski. Według Ujednoliconego Systemu Ewidencji Ludności oraz Usług Administracyjnych dla Ludności, 15 marca 2016 roku miejscowość liczyła 50 mieszkańców.

</doc>
<doc id="4348551" url="https://pl.wikipedia.org/wiki?curid=4348551" title="Nowo Dełczewo">
Nowo Dełczewo

Nowo Dełczewo () – wieś w Bułgarii, w obwodzie Błagojewgrad, w gminie Sandanski. Według Ujednoliconego Systemu Ewidencji Ludności oraz Usług Administracyjnych dla Ludności, 15 marca 2016 roku miejscowość liczyła 1109 mieszkańców.

</doc>
<doc id="4348554" url="https://pl.wikipedia.org/wiki?curid=4348554" title="Kihon">
Kihon



</doc>
<doc id="4348555" url="https://pl.wikipedia.org/wiki?curid=4348555" title="Polenica">
Polenica

Polenica () – wieś w Bułgarii, w obwodzie Błagojewgrad, w gminie Sandanski. Według Ujednoliconego Systemu Ewidencji Ludności oraz Usług Administracyjnych dla Ludności, 15 marca 2016 roku miejscowość liczyła 1164 mieszkańców.

</doc>
<doc id="4348560" url="https://pl.wikipedia.org/wiki?curid=4348560" title="Nights from the Alhambra">
Nights from the Alhambra

Nights from the Alhambra – album koncertowy kanadyjskiej wykonawczyni muzyki folkowej i celtyckiej Loreeny McKennitt wydany w 2007 roku, nakładem Quinland Road.
Nagranie pochodzi z koncertu zarejestrowanego na terenie historycznej Alhambry we wrześniu 2006 roku, na miesiąc przed premierą długo wyczekiwanego albumu "An Ancient Muse".
Spis utworów i wydanie.
W nawiasach podano tytuły albumów, z których pochodzi dany utwór:

</doc>
<doc id="4348561" url="https://pl.wikipedia.org/wiki?curid=4348561" title="Rożen (miejscowość)">
Rożen (miejscowość)

Rożen () – wieś w Bułgarii, w obwodzie Błagojewgrad, w gminie Sandanski. Według Ujednoliconego Systemu Ewidencji Ludności oraz Usług Administracyjnych dla Ludności, 15 marca 2016 roku miejscowość liczyła 11 mieszkańców.

</doc>
<doc id="4348564" url="https://pl.wikipedia.org/wiki?curid=4348564" title="George Zucco">
George Zucco

George Zucco (ur. 11 stycznia 1886, zm. 27 maja 1960) – brytyjski aktor filmowy.

</doc>
<doc id="4348565" url="https://pl.wikipedia.org/wiki?curid=4348565" title="Skławe">
Skławe

Skławe () – wieś w Bułgarii, w obwodzie Błagojewgrad, w gminie Sandanski. Według Ujednoliconego Systemu Ewidencji Ludności oraz Usług Administracyjnych dla Ludności, 15 marca 2016 roku miejscowość liczyła 1465 mieszkańców.

</doc>
<doc id="4348570" url="https://pl.wikipedia.org/wiki?curid=4348570" title="Spatowo">
Spatowo

Spatowo () – wieś w Bułgarii, w obwodzie Błagojewgrad, w gminie Sandanski. Według Ujednoliconego Systemu Ewidencji Ludności oraz Usług Administracyjnych dla Ludności, 15 marca 2016 roku miejscowość liczyła 116 mieszkańców.

</doc>
<doc id="4348575" url="https://pl.wikipedia.org/wiki?curid=4348575" title="Stoża">
Stoża

Stoża () – wieś w Bułgarii, w obwodzie Błagojewgrad, w gminie Sandanski. Według Ujednoliconego Systemu Ewidencji Ludności oraz Usług Administracyjnych dla Ludności, 15 marca 2016 roku miejscowość liczyła 73 mieszkańców.

</doc>
<doc id="4348576" url="https://pl.wikipedia.org/wiki?curid=4348576" title="Jiyu kumite">
Jiyu kumite



</doc>
<doc id="4348579" url="https://pl.wikipedia.org/wiki?curid=4348579" title="Struma (miejscowość)">
Struma (miejscowość)

Struma () – wieś w Bułgarii, w obwodzie Błagojewgrad, w gminie Sandanski. Według Ujednoliconego Systemu Ewidencji Ludności oraz Usług Administracyjnych dla Ludności, 15 marca 2016 roku miejscowość liczyła 566 mieszkańców.

</doc>
<doc id="4348583" url="https://pl.wikipedia.org/wiki?curid=4348583" title="Sugarewo">
Sugarewo

Sugarewo () – wieś w Bułgarii, w obwodzie Błagojewgrad, w gminie Sandanski. Według Ujednoliconego Systemu Ewidencji Ludności oraz Usług Administracyjnych dla Ludności, 15 marca 2016 roku miejscowość liczyła 17 mieszkańców.

</doc>
<doc id="4348586" url="https://pl.wikipedia.org/wiki?curid=4348586" title="Winogradi">
Winogradi

Winogradi () – wieś w Bułgarii, w obwodzie Błagojewgrad, w gminie Sandanski. Według Ujednoliconego Systemu Ewidencji Ludności oraz Usług Administracyjnych dla Ludności, 15 marca 2016 roku miejscowość liczyła 47 mieszkańców.

</doc>
<doc id="4348588" url="https://pl.wikipedia.org/wiki?curid=4348588" title="Wranja">
Wranja

Wranja () – wieś w Bułgarii, w obwodzie Błagojewgrad, w gminie Sandanski. Według Ujednoliconego Systemu Ewidencji Ludności oraz Usług Administracyjnych dla Ludności, 15 marca 2016 roku miejscowość liczyła 150 mieszkańców.

</doc>
<doc id="4348589" url="https://pl.wikipedia.org/wiki?curid=4348589" title="Modest Karatnyckyj">
Modest Karatnyckyj



</doc>
<doc id="4348595" url="https://pl.wikipedia.org/wiki?curid=4348595" title="Kalimanci">
Kalimanci



</doc>
<doc id="4348597" url="https://pl.wikipedia.org/wiki?curid=4348597" title="Baccio Aldobrandini">
Baccio Aldobrandini

Baccio Aldobrandini (ur. 20 sierpnia 1613 we Florencji, zm. 21 stycznia 1665 w Rzymie) – włoski kardynał.
Życiorys.
Urodził się 20 sierpnia 1613 roku we Florencji, jako syn Silvestra Aldobrandiniego i jego pierwszej żony Fiammetty Arrighetti. W młodości udał się do Rzymu, gdzie został szambelanem papieskim i kanonikiem bazyliki watykańskiej. 19 lutego 1652 roku został kreowany kardynałem prezbiterem i otrzymał kościół tytularny Sant'Agnese in Agone. Zmarł 21 stycznia 1665 w Rzymie.

</doc>
<doc id="4348601" url="https://pl.wikipedia.org/wiki?curid=4348601" title="Silvestro Aldobrandini">
Silvestro Aldobrandini



</doc>
<doc id="4348607" url="https://pl.wikipedia.org/wiki?curid=4348607" title="Silvestro Aldobrandini (kardynał)">
Silvestro Aldobrandini (kardynał)

Silvestro Aldobrandini OSIoHieros (ur. w 1587 w Rzymie, zm. 28 stycznia 1612 tamże) – włoski kardynał.
Życiorys.
Urodził się w 1587 roku w Rzymie, jako syn Gianfrancesca i Olimpii Aldobrandini (jego bratem był Ippolito Aldobrandini). Studiował łacinę, grekę oraz literaturę. W 1598 roku wstąpił do zakonu joannitów, a następnie został dowódcą armii papieskich i gubernatorem Borgo. W 1603 roku zrezygnował ze wszystkich swoich funkcji, bowiem 17 września został kreowany kardynałem diakonem i otrzymał diakonię San Cesareo in Palatio, uzyskując jednocześnie dyspensę z powodu nieosiągnięcia wieku kanonicznego. W latach 1604–1607 był gubernatorem Severino. Zmarł 28 stycznia 1612 roku w Rzymie.

</doc>
<doc id="4348608" url="https://pl.wikipedia.org/wiki?curid=4348608" title="Hernán Lisi">
Hernán Lisi

Hernán Alberto Lisi (ur. 12 kwietnia 1971 w Fighierze) – argentyński piłkarz występujący na pozycji obrońcy, obecnie trener peruwiańskiego Cantolao.
Kariera klubowa.
Lisi jest wychowankiem słynnej akademii juniorskiej klubu CA Newell’s Old Boys z miasta Rosario. Jego przełożonymi w grupach młodzieżowych byli wówczas między innymi Marcelo Bielsa i Gerardo Martino. Nie potrafił jednak przebić się do pierwszej drużyny i bez większych sukcesów kontynuował swoją karierę w zespołach z drugiej ligi argentyńskiej – kolejno w CA Banfield, Defensa y Justicia i CA San Martín de San Juan. Zanotował także epizod w lidze tureckiej.
W lutym 2000 Lisi udał się na wypożyczenie do ówczesnego mistrza Boliwii – ekipy Club Blooming, prowadzonej wówczas przez swojego rodaka Carlosa Ramacciottiego. W barwach Bloomingu rozegrał pięć spotkań w kontynentalnych rozgrywkach Copa Libertadores 2000 (faza grupowa). Był opisywany jako nieustępliwy, twardo grający zawodnik. Szczyt jego kariery przypadł właśnie na występy w Boliwii – niedługo potem z powodu kontuzji został zmuszony do rezygnacji z profesjonalnej gry w piłkę w wieku 30 lat.
Kariera trenerska.
Po zakończeniu kariery piłkarskiej Lisi rozpoczął pracę w roli szkoleniowca. Należy do grupy trenerów wyznającej słynną filozofię trenerską zwaną "bielsismo" – stylu gry opartego głównie na ofensywie, dynamice i posiadaniu piłki opracowanego przez Marcelo Bielsę – do której należą uczniowie Bielsy pierwotnie skupieni wokół klubu Newell’s Old Boys (wśród nich m.in. Jorge Sampaoli, Eduardo Berizzo, Javier Torrente, Claudio Vivas czy Mariano Soso).
W 2005 roku Lisi objął czwartoligową drużynę CSD La Emilia, którą prowadził przez kilka miesięcy z przeciętnymi wynikami. Następnie był asystentem szkoleniowca Néstora Craviotto (swojego byłego kolegi boiskowego z San Martín) w zespole Unión Santa Fe (2006). W sierpniu 2006 został trenerem czwartoligowego klubu AD Centenario, którego właścicielem i głównym sponsorem był Craviotto. Podczas jego pobytu w drużynie gościnnie występowali byli reprezentanci Argentyny (m.in. Leonardo Astrada, José Basualdo, Hernán Díaz i Marcelo Escudero). W styczniu 2007 został zatrudniony w klubie CA Banfield jako asystent trenera Patricio Hernándeza. Już w marcu Hernández został jednak zwolniony, a Lisi w kontrowersyjnych okolicznościach zastąpił go na stanowisku jako trener tymczasowy. W duecie z Pablo Sánchezem prowadził Banfield przez kolejne dwa miesiące, między innymi w rozgrywkach Copa Libertadores 2007 (faza grupowa).
W kolejnych latach Lisi z powodzeniem pracował jako asystent Javiera Torrente w czołowych paragwajskich zespołach Club Libertad (2009–2010) i Cerro Porteño (2010). W styczniu 2011 został trenerem absolutnego beniaminka ligi peruwiańskiej – ekipy Unión Comercio. Ze skromną, walczącą o utrzymanie drużyną notował przeciętne, lecz zadowalające i odpowiadające możliwościom klubu wyniki oraz był chwalony przez media za umiejętne zastosowanie ofensywnego systemu gry. Został niespodziewanie zwolniony w maju 2011 po dwóch porażkach z rzędu. W czerwcu 2012 przeniósł się do Chile, obejmując tamtejszego drugoligowca Unión Temuco. Do ekipy zarządzanej przez Marcelo Salasa trafił z polecenia Eduardo Berizzo i został pierwszym (i zarazem jedynym) zagranicznym trenerem w krótkiej historii klubu. Ze średnim skutkiem prowadził Temuco przez kolejne dziewięć miesięcy – zrezygnował ze stanowiska w marcu 2013 po bardzo słabym początku rozgrywek (bez zwycięstwa w siedmiu meczach). Dwa miesiące po jego odejściu klub został rozwiązany.
W maju 2013 Lisi zastąpił Carlosa Jarę Saguiera na stanowisku trenera paragwajskiego Club Rubio Ñú, walczącego o uniknięcie relegacji. Szybko poprawił wyniki drużyny, zajął z nią ósme miejsce w tabeli i zdołał utrzymać ją w najwyższej klasie rozgrywkowej. Bezpośrednio po tym zrezygnował jednak ze stanowiska w obliczu oferty ze stołecznego potentata Cerro Porteño, gdzie przez siedem miesięcy był koordynatorem akademii juniorskiej. W styczniu 2015 podpisał dwuletnią umowę z kolumbijskim drugoligowcem Deportivo Pereira. Przed drużyną postawiono cel awansu do najwyższej klasy rozgrywkowej, którego ostatecznie nie udało się zrealizować, nawet mimo świetnej postawy podopiecznych Lisiego w rundzie jesiennej (14 zwycięstw i 5 remisów w 22 meczach). Po zakończeniu sezonu złożył rezygnację ze stanowiska, argumentując ją względami osobistymi i rodzinnymi. Podczas pracy w Pereirze dał się poznać jako sumienny i mocno zaangażowany w prowadzenie drużyny szkoleniowiec, z atrakcyjną wizją gry.
W lutym 2016 Lisi został następcą Ricardo Dabrowskiego w paragwajskim Club Nacional. Tam zanotował przeciętny i krótki pobyt, rezygnując z pracy już po niecałych dwóch miesiącach. We wrześniu 2016 został trenerem kolumbijskiego zespołu CD Once Caldas z ligowej czołówki, zastępując na stanowisku swojego byłego przełożonego Javiera Torrente. Lisi miał być naturalnym następcą i kontynuatorem "bielsistowskiej" myśli szkoleniowej Torrente, który zrezygnował ze stanowiska wobec oferty z Meksyku. Nie spełnił jednak pokładanych w nim nadziei i przez cały ośmiomiesięczny pobyt w Once Caldas notował wyniki poniżej oczekiwań, a także był krytykowany za mało przekonujące i mało efektowne występy swojego zespołu, niewielką liczbę zdobywanych goli oraz brak poprawnego funkcjonowania drużyny od strony taktycznej. Został zwolniony w kwietniu 2017. Dwa miesiące później powrócił do Club Rubio Ñú, otrzymując zadanie wyciągnięcia drużyny ze strefy spadkowej. Jego zespół odniósł jednak zaledwie 3 zwycięstwa w 11 meczach, co poskutkowało zwolnieniem trenera we wrześniu. W końcówce sezonu Rubio Ñú prowadził Miguel Pavani, który ostatecznie spadł z drużyną do drugiej ligi.
W sierpniu 2018 Lisi powrócił do Kolumbii, obejmując Deportivo Pasto. Kontynuował tam swoją kiepską passę i nie zdołał odmienić słabych wyników drużyny – został zwolniony po niecałych trzech miesiącach, bezpośrednio po trzech porażkach z rzędu. W styczniu 2020 podpisał umowę ze skromną, peruwiańską drużyną Academia Cantolao.

</doc>
<doc id="4348630" url="https://pl.wikipedia.org/wiki?curid=4348630" title="Modest Karatnyćkyj">
Modest Karatnyćkyj



</doc>
<doc id="4348634" url="https://pl.wikipedia.org/wiki?curid=4348634" title="Dolnji Lakoš">
Dolnji Lakoš

Dolnji Lakoš () – wieś w Słowenii, w gminie Lendava. 1 stycznia 2018 liczyła 227 mieszkańców.

</doc>
<doc id="4348635" url="https://pl.wikipedia.org/wiki?curid=4348635" title="Čentiba">
Čentiba

Čentiba () – wieś w Słowenii, w gminie Lendava. 1 stycznia 2018 liczyła 820 mieszkańców.

</doc>
<doc id="4348637" url="https://pl.wikipedia.org/wiki?curid=4348637" title="Genterovci">
Genterovci

Genterovci () – wieś w Słowenii, w gminie Lendava. 1 stycznia 2018 liczyła 117 mieszkańców.

</doc>
<doc id="4348638" url="https://pl.wikipedia.org/wiki?curid=4348638" title="7 metrów pod ziemią">
7 metrów pod ziemią

7 metrów pod ziemią – polski talk-show internetowy założony w 2017 przez dziennikarza Rafała Gęburę, emitowany na YouTube, a od września 2018 również w serwisie vod.pl.
W każdym z odcinków autor przeprowadza wywiady na kontrowersyjne tematy społeczne. W podziemnym garażu zaproszeni goście dzielą się historiami życia. W programie wystąpili m.in. były ksiądz, prostytutka, dawca nasienia, więźniarka z Auschwitz, weterynarz, marynarz, maszynista, kobieta będąca kierowcą samochodów ciężarowych i influencerka (Iwona Blecharczyk).
Program otrzymał pozytywne opinie i wsparcie widzów w serwisie Patronite. We wrześniu 2018 roku liczba subskrybentów kanału na YouTube przekroczyła 500 tysięcy, a w czerwcu 2020 r. – milion.
11 października 2018 Gębura otrzymał nagrodę Grand Video Awards 2018 w kategorii „debiut roku”, a w 2019 – nagrodę Grand Video Awards w kategorii "Publicystyka, wideorozmowa".

</doc>
<doc id="4348640" url="https://pl.wikipedia.org/wiki?curid=4348640" title="Rajd Rzeszowski 2007">
Rajd Rzeszowski 2007

Rajd Rzeszowski 2007 – 3. edycja Rajdu Rzeszowskiego. Był to rajd samochodowy rozgrywany od 10 do 11 sierpnia 2007 roku. Była to szósta runda Rajdowych Samochodowych Mistrzostw Polski w roku 2007. Rajd składał się z czternastu odcinków specjalnych.

</doc>
<doc id="4348641" url="https://pl.wikipedia.org/wiki?curid=4348641" title="David Downing">
David Downing



</doc>
<doc id="4348643" url="https://pl.wikipedia.org/wiki?curid=4348643" title="Eugene O'Sullivan">
Eugene O'Sullivan



</doc>
<doc id="4348644" url="https://pl.wikipedia.org/wiki?curid=4348644" title="Eugene O’Sullivan">
Eugene O’Sullivan



</doc>
<doc id="4348646" url="https://pl.wikipedia.org/wiki?curid=4348646" title="Madelaine Petsch">
Madelaine Petsch

Madelaine Grobbelaar Petsch (ur. 18 sierpnia 1994) – amerykańska aktorka, która grała m.in. Cheryl Blossom w serialu Riverdale.
Wczesne życie.
Madelaine urodziła się 18 sierpnia 1994 roku i dorastała w Port Orchard.
W wieku trzech lat, Madelaine rozwinęła swoją pasję do tańca, więc rodzice zapisali ją na naukę tańca. W teatrze zaczęła występować dwa lata później. Rodzice Madelaine pochodzą z Afryki Południowej, więc pierwsze dziesięć lat życia spędziła dzieląc swój czas między Afryką Południową a Port Orchard.
Madelaine była poniżana przez swoich rówieśników w wieku dziecięcym, ze względu na jej naturalne rude włosy, afrykański akcent oraz wychowywanie się bez religii. Uczęszczała do szkoły w Tacomie, a po ukończeniu studiów zamieszkała w Los Angeles. Ma jednego brata.
Kariera.
Madelaine pojawiła się w krajowej kampanii reklamowej Coca-Coli w 2014 roku. W lutym 2016 roku została obsadzona w roli Cheryl Blossom w serialu Riverdale. W marcu 2018 roku dołączyła do obsady Polaroida jako Joanne Flame.
W kwietniu 2018 roku, Madelaine współpracowała z firmą Privé Revaux specjalizującą się w okularach przeciwsłonecznych. Madelaine wypuściła własną kolekcję okularów.
Życie prywatne.
W wieku 14 lat zdecydowała, że chce być weganką, o czym wielokrotnie wspomina w swoich filmach na kanale na YouTube. Od dłuższego czasu była w związku z piosenkarzem Travisem Millsem, lecz zerwali w lutym 2020.

</doc>
<doc id="4348653" url="https://pl.wikipedia.org/wiki?curid=4348653" title="Krzysztof Sikora (ur. 1954)">
Krzysztof Sikora (ur. 1954)

Krzysztof Gustaw Sikora (ur. 4 lutego 1954 w Mołożowie) – polski samorządowiec, menedżer, działacz turystyczny i gospodarczy, z wykształcenia fizyk, od 2006 do 2010 przewodniczący sejmiku kujawsko-pomorskiego III kadencji.
Życiorys.
Jego rodzina pochodziła z Zamojszczyzny, w 1959 przeniosła się pod Bydgoszcz. W 1974 został absolwentem Technikum Kolejowego w Bydgoszczy, a w 1975 – studium rekreacji i turystyki na Akademii Wychowania Fizycznego w Warszawie. W 1980 ukończył studia fizyczne na Uniwersytecie Mikołaja Kopernika w Toruniu. Został absolwentem studiów podyplomowych: z fizyki, astronomii i informatyki na UMK (1986) oraz z marketingu i zarządzania turystyką w ramach programu Phare Tourin III (1999). W 2001 uzyskał międzynarodowe uprawnienia wykładowcy szkoleń menedżerów transportu.
Działał na rzecz międzynarodowej współpracy turystycznej i gospodarczej regionu kujawsko-pomorskiego. Reprezentował województwo w Polskiej Izbie Turystyki i na targach zagranicznych, współorganizował Miejski Ośrodek Informacji Turystycznej. Był założycielem m.in. Instytutu Gospodarki Regionalnej i Lokalnej w Bydgoszczy, Pomorskiego Zespołu Szkół Policealnych oraz Centrum Szkoleń i Certyfikacji działającego przy bydgoskiej WSG, a także dyrektorem ośrodka wypoczynkowo-szkoleniowego w Tleniu. W 1989 został prezesem spółki Kolfer z branży informatycznej i szkoleniowej, która przyczyniła się do powstania Wyższej Szkoły Gospodarki w Bydgoszczy (gdzie od 1999 do 2012 pełnił funkcję kanclerza). Działał także społecznie, m.in. jako założyciel Galerii „Nad Brdą”, Muzeum Fotografii oraz organizator wigilii dla potrzebujących w Okolu. Został prezydentem Sejmiku Gospodarczego Województwa Kujawsko-Pomorskiego oraz konsulem honorowym Ukrainy.
Należał do Platformy Obywatelskiej. Z jej ramienia w wyborach w 2004 kandydował do Parlamentu Europejskiego, zdobywając 4549 głosów i nie uzyskując mandatu. W 2006 wystartował z powodzeniem do sejmiku kujawsko-pomorskiego, oddano na niego 12 928 głosów. Został wybrany na przewodniczącego sejmiku, zasiadł też w zarządzie Związku Województw Rzeczypospolitej Polskiej. W 2010 zakończył pełnienie funkcji i nie ubiegał się o reelekcję. W 2017 został wiceprezesem zarządu Stowarzyszenia Radnych Województwa Kujawsko-Pomorskiego. W 2019 jako bezpartyjny kandydował bezskutecznie do Sejmu z ramienia PSL.
Otrzymał Brązowy (1997) i Złoty (2009) Krzyż Zasługi.

</doc>
<doc id="4348656" url="https://pl.wikipedia.org/wiki?curid=4348656" title="Carry van Bruggen">
Carry van Bruggen

Carry van Bruggen, właśc. "Carolina Lea de Haan" (ur. 1 stycznia 1881 w Smilde, zm. 16 listopada 1932 w Laren) – holenderska pisarka.
Życiorys.
Urodziła się w wielodzietnej żydowskiej rodzinie nauczyciela religii i kantora Izaaka de Haana, wkrótce po urodzeniu rodzina przeniosła się do Zaandam. Uczyła się w szkole nauczycielskiej i od 1900 pracowała jako nauczycielka w Amsterdamie, gdzie nawiązała kontakt ze środowiskiem kulturalnym. W 1904 poślubiła dziennikarza Keesa van Bruggena, z którym miała dwoje dzieci; rodzina spędziła kilka lat w Holenderskich Indiach Wschodnich. W 1907 zadebiutowała powieścią "In de schaduw". Tworzyła powieści psychologiczne, wykorzystując motywy autobiograficzne. W powieści "De Verlatene" ("Opuszczony") z 1910 opisywała zarzucanie praktyk religijnych przez żydowską młodzież, w powieściach "Een coquette vrouw" ("Zalotna kobieta") z 1915 i "Eva" z 1927 analizowała konwenanse i uprzedzenia uniemożliwiające kobietom osiągnięcie umysłowej niezależności i wybór satysfakcjonującej drogi życiowej, poruszała też temat seksualności, miłości i erotyki. Pisała także eseje filozoficzne i opowiadania oraz cenione prace językoznawcze. Obok M. ter Braaka i E. du Perrona była najwybitniejszym przedstawicielem holenderskiego modernizmu. Podczas pisania "Evy" zapadła na depresję. Zmarła wskutek przedawkowania tabletek nasennych. Została pochowana na cmentarzu protestanckim w Laren.

</doc>
<doc id="4348659" url="https://pl.wikipedia.org/wiki?curid=4348659" title="Wszechświat cykliczny">
Wszechświat cykliczny



</doc>
<doc id="4348660" url="https://pl.wikipedia.org/wiki?curid=4348660" title="Anna Louisa Geertruida Bosboom-Toussaint">
Anna Louisa Geertruida Bosboom-Toussaint

Anna Louisa Geertruida Bosboom-Toussaint (ur. 16 września 1812 w Alkmaarze, zm. 13 kwietnia 1886 w Hadze) – holenderska pisarka.
Życiorys.
Urodziła się w rodzinie hugenotów pochodzących z Francji. Dzieciństwo spędziła w Harlingen, gdzie mieszkała z babcią i uczyła się w szkole. Wcześnie poznała twórczość m.in. Waltera Scotta i Jacoba van Lennepa, których twórczość wywarła na nią wielki wpływ. Jej powieści, m.in. "De Graaf van Devonshire" i "Amalgro" (1837), które zyskały dużą popularność, były powieściami historycznymi wzorowanymi na angielskim romantyzmie. Wczesne jej powieści były w stylu Waltera Scotta, późniejsze psychologizujące - m.in. "Het huis Lauernesse dom Laurenesse" z 1840 (opowiadająca o czasach reformacji i konflikcie religijnym między rodzinami) i trylogia "Leycester-cyclus cykl o Leycesterze" (1846-1855). Pisała też powieści obyczajowe o problemach emancypacji kobiet, m.in. "Major Franek" (1874, wyd. pol. w piśmie "Nasze Kłosy" z 1909), będący najbardziej znaną jej powieścią. Jej mężem był malarz Johannes Bosboom.

</doc>
<doc id="4348661" url="https://pl.wikipedia.org/wiki?curid=4348661" title="Gornji Lakoš">
Gornji Lakoš

Gornji Lakoš () – wieś w Słowenii, w gminie Lendava. 1 stycznia 2018 liczyła 365 mieszkańców.

</doc>
<doc id="4348667" url="https://pl.wikipedia.org/wiki?curid=4348667" title="Śródmiejska Dzielnica Mieszkaniowa w Łodzi">
Śródmiejska Dzielnica Mieszkaniowa w Łodzi

Śródmiejska Dzielnica Mieszkaniowa (ŚDM) (wśród łodzian znana jako Manhattan) – osiedle mieszkaniowe w Łodzi, w Śródmieściu, modernistyczne, wzniesione w latach 1975–1982; zespół jednych z największych w Polsce budynków mieszkalnych (megaszaf) wykonanych w konstrukcji szkieletowej „słupowo-płytowej”.
Ówcześnie projektowane systemy wielkopłytowe dla budynków mieszkaniowych pozwalały na wykonanie budynków o wysokości maksymalnie 11 kondygnacji, dlatego niesłusznie uważa się, że budynki te wykonano w technologii tzw. „wielkiej płyty”. Nie zastosowano tutaj wielkopłytowych ścian nośnych, a jedynie ściany osłonowe z żelbetowych płyt elewacyjnych wykończonych okładzinami azbestowo-cementowymi, które zdemontowano podczas remontu w latach 90. Ze względu na rozmiary i nowatorską, jak dla budynków mieszkalnych, konstrukcję budynki te posadowiono nie za pomocą ław fundamentowych, ale płyt fundamentowych. Na terenie osiedla znajdują się m.in. dwa najwyższe budynki mieszkalne w Łodzi (każdy po 78 metrów wysokości).
Autorami zwycięskiej koncepcji w konkursie na opracowanie Śródmiejskiej Dzielnicy Mieszkaniowej w Łodzi w 1969 r., byli: Mieczysław Sowa, , Andrzej Bohdanowicz, Ryszard Daczkowski i L. Paperz, lecz ostatecznie realizację osiedla powierzono zatrudnionemu w łódzkim Miastoprojekcie Aleksandrowi Zwierce i jego zespołowi projektowemu.
W 2000 i w 2001 roku ocieplono i odmalowano bloki przy al. Piłsudskiego 7, ul. Sienkiewicza 101/109 oraz ul. Wigury 15.
Na wielki zespół mieszkaniowy ŚDM składają się budynki:
Na osiedlu znajduje się parking kubaturowy dziewięciopoziomowy (trzy poziomy podziemne, jeden naziemny i pięć nadziemnych) na 475 aut.

</doc>
<doc id="4348670" url="https://pl.wikipedia.org/wiki?curid=4348670" title="Juan Ignacio Londero">
Juan Ignacio Londero

Juan Ignacio Londero (ur. 15 sierpnia 1993 w Jesús María) – argentyński tenisista.
Kariera tenisowa.
Zawodowym tenisistą Londero jest od 2010.
Argentyńczyk jest zwycięzcą 1 turnieju o randze ATP Tour w grze pojedynczej. Ponadto przegrał 1 finał w zawodach tej rangi w singlu i również 1 w deblu.
W rankingu gry pojedynczej najwyżej był na 50. miejscu (11 listopada 2019), a w klasyfikacji gry podwójnej na 186. pozycji (2 marca 2020).

</doc>
<doc id="4348675" url="https://pl.wikipedia.org/wiki?curid=4348675" title="A Midwinter Night’s Dream">
A Midwinter Night’s Dream

A Midwinter Night’s Dream – ósmy studyjny album Loreeny McKennitt z 2008, nakładem Quinland Road. Album został nagrany latem 2008 w należących do Petera Gabriela Real World Studios w Anglii. Album jest rozszerzeniem EP "A Winter Garden" z 1995 roku, z której pochodzi 5 utworów zamieszczonych na wydawnictwie z 2008.

</doc>
<doc id="4348676" url="https://pl.wikipedia.org/wiki?curid=4348676" title="Ugo Humbert">
Ugo Humbert

Ugo Humbert (ur. 26 czerwca 1998 w Metz) – francuski tenisista.
Kariera tenisowa.
Zawodowym tenisistą Humbert został w roku 2016.
W cyklu ATP Tour zwyciężył w trzech singlowych turniejach.
W rankingu gry pojedynczej najwyżej był na 25. miejscu (21 czerwca 2021), a w klasyfikacji gry podwójnej na 361. pozycji (14 października 2019).

</doc>
<doc id="4348683" url="https://pl.wikipedia.org/wiki?curid=4348683" title="Kościół Wniebowzięcia Najświętszej Maryi Panny w Kruklankach">
Kościół Wniebowzięcia Najświętszej Maryi Panny w Kruklankach

Kościół Wniebowzięcia Najświętszej Maryi Panny w Kruklankach – rzymskokatolicki kościół parafialny położony we wsi Kruklanki, należący do parafii Wniebowzięcia Najświętszej Maryi Panny w Kruklankach (dekanat Giżycko – św. Krzysztofa diecezji ełckiej).
Historia.
Kościół parafialny w Kruklankach istniał już w 1479, kiedy proboszczem został Iakobus Engelbrecht – duchowny z diecezji warmińskiej. Jak wynika z dokumentacji kościelnych, nową świątynię zbudowano w 1575. Świątynia była dwa razy przebudowywana: w 1753 i 1874. Od strony wschodniej dobudowano zakrystię, natomiast kruchtę od południa. Dzwonnicę dostawiono od zachodu. Jej cokół najprawdopodobniej z czasów budowy kościoła. Dwie kolejne kondygnacje dobudowano około 1600, a zabudowę szczytową dopiero w 1915
Poważnych zniszczeń kościół doznał podczas I wojny światowej, kiedy w okolicy Kruklanek przebiegała linia frontu niemiecko-rosyjskiego. Wtedy to kilka pocisków trafiło w dzwonnicę, z której uczyniono posterunek obserwacyjny rosyjskiej artylerii. Jednak zniszczenia nie były zbyt duże, i usuwano je na bieżąco wykorzystując miejscową białą cegłę.
Ogrzewanie zamontowano dopiero w 1937, a rok później naprawiono dach.
Architektura.
Kościół został wzniesiony w stylu późnogotyckim, w późniejszym czasie przestylizowany renesansem i barokiem. Jest to świątynia salowa, orientowana (ołtarz główny ustawiony jest w kierunku wschodu, a wydłużony kształt na osi wschód-zachód), wybudowana z cegły o wątku główkowo-wozówkowym i wypełnieniami z kamienia polnego. Całość otynkowana i pomalowana na żółto (bryła kościoła i wieża), biało (blendy na wieży, wokół witraży i drzwi głównych) i czerwono (podmurówka wieży, dawniej całego kościoła). Wnętrze jednonawowe bez wydzielonego prezbiterium. Nawę główną przykrywa sklepienie kolebkowe, drewniane, natomiast od filarów do ścian strop płaski.
Dzwonnicę zwieńczają renesansowe sterczyny. Wiszą na niej 3 dzwony.
W 2017 wokół kościoła wyłożono kostkę brukową oraz zamontowano metalową bramę.
Organy.
Organy zamontowano dopiero w 1896 na chórze kościelnym. Instrument ten posiada łącznie 16 głosów realnych. Sterowanie tymi organami jest oparte na dwóch klawiaturach ręcznych i jednej pedałowej. Nad manuałami jest zachowana tabliczka zakładu organmistrzowskiego, który wybudował organy: 146. Max Terletzki Königsberg 1/Pr.
Przynależność.
Po reformacji kościół przeszedł w ręce ewangelików. Od początku XX wieku duchowieństwo podejmowało działania mające na celu ponownego przekazania świątyni katolikom. Od 1910 kapłani z Giżycka, od czasu do czasu, odprawiali tu nabożeństwa katolickie w domu prywatnym. Dopiero po II wojnie światowej, w 1946, kościół powrócił do rzymskich katolików i został wyświęcony ku czci Wniebowzięcia Najświętszej Maryi Panny. Parafia została erygowana w 1962.
Ciekawostki.
W 1875 podczas wymiany posadzki, po lewej stronie ołtarza odkryto grobowiec szlacheckiego rodu "von Gansenów". Na kamiennej płycie było wyryte epitafium w języku łacińskim, który w wolnym tłumaczeniu brzmi:
"Tu spoczywa Anna Maria Gansen z domu Proeken obok swego syna Gotfryda Wilhelma Gansena, ostatniego potomka tego rodu w Prusach. Oboje zmarli we wrześniu 1710 roku z powodu zarazy. Napis wykuł Krystian Nowak, nauczyciel szkoły ludowej przy kościele w Kruklankach."
Po otwarciu trumien stwierdzono zjawisko mumifikacji ciał, które jednak pod wpływem warunków atmosferycznych uległy bardzo szybkiemu zniszczeniu.
Dawniej zamiast obecnego obrazu w ołtarzu głównym przedstawiającego scenę Wniebowzięcia wisiał obraz - podobizna Matki Boskiej Częstochowskiej w sukience brylantowej, który obecnie jest w ołtarzu bocznym (patrz galeria), a samo "Wniebowzięcie" stało na stoliku oparte o ścianę po lewej stronie ołtarza głównego.

</doc>
<doc id="4348686" url="https://pl.wikipedia.org/wiki?curid=4348686" title="A Mummers’ Dance Through Ireland">
A Mummers’ Dance Through Ireland

A Mummers’ Dance Through England – kompilacja utworów Loreeny McKennitt z 2009 r., wydana nakładem Quinland Road. Wydana z okazji irlandzkiego święta świętego Patryka, płyta zawiera zestaw utworów o tematyce irlandzkiej.
Spis utworów.
W nawiasie obok utworu podano tytuł albumu, z którego pochodzi dany utwór:

</doc>
<doc id="4348687" url="https://pl.wikipedia.org/wiki?curid=4348687" title="Mistrzostwa Świata w Snookerze na Sześciu Czerwonych 2018">
Mistrzostwa Świata w Snookerze na Sześciu Czerwonych 2018

Mistrzostwa Świata w Snookerze na Sześciu Czerwonych 2018 – dziesiąta edycja mistrzostw świata w snookerze na sześciu czerwonych, która została rozegrana w dniach 3-8 września 2018 w Convention Center w Bangkoku (Tajlandia).
Nagrody.
W turnieju za zajęcie danego miejsca przewidziano następujące nagrody finansowe:

</doc>
<doc id="4348690" url="https://pl.wikipedia.org/wiki?curid=4348690" title="Synogarlica maskareńska">
Synogarlica maskareńska

Synogarlica maskareńska ("Streptopelia rodericana") – gatunek wymarłego ptaka z rodziny gołębiowatych (Columbidae). Występował na maskareńskiej wyspie Rodrigues. Znany jest ze szczątków subfosylnych oraz opisów Leguata (1708) i Tafforeta (1726).
Taksonomia.
Po raz pierwszy formalnie gatunek opisał Alphonse Milne-Edwards w 1874. Holotyp stanowił mostek i inne szczątki subfosylne, odkryte razem z pozostałościami dronta samotnego ("Pezophaps solitaria"). Autor nadał nowemu gatunkowi nazwę "Columba rodericana". Obecnie (2021) Międzynarodowy Komitet Ornitologiczny umieszcza synogarlicę maskareńską w rodzaju "Nesoenas". Różni autorzy przenosili ten gatunek także do rodzajów "Streptopelia", "Alectroenas" i "Ptilinopus".
Morfologia i zachowanie.
Synogarlice maskareńskie osiągały rozmiary afrykańskich turkaweczek białoczelnych ("Turtur tympanistria"), ich upierzenie było w większości łupkowoszare. Leguat i jego towarzysze wabili te łagodne i ufne ptaki do ogrodowego stolika i dzielili się resztkami; szczególnie lubiły nasiona melona. Przylatywały zawsze o porze posiłku. Zesłańcy wiązali im kolorowy materiał na nogach by wiedzieć, gdy oswojony ptak znów przyleci. W 1693 i 1725 odnotowano, że synogarlice żerują na wyspie, ale gniazdują głównie poza nią, wśród drzew na nadbrzeżnych wysepkach wolnych od zawleczonych w XVII wieku szczurów. Leguat wspomniał, że synogarlice stanowiły źródło dobrego mięsa.
Wymarcie.
Ostatnich informacji o synogarlicach maskareńskich dostarczył Tafforet (1726). W 1761 na Rodrigues przebywał duchowny i astronom Alexandre Guy Pingré, zauważył brak gołębi na wyspie. Musiał wymrzeć między 1726 a 1761 w związku z dotarciem szczurów na wcześniej wolne od nich wyspy. Obecność tych ssaków odnotował zarówno Tafforet, jak i Leguat.

</doc>
<doc id="4348697" url="https://pl.wikipedia.org/wiki?curid=4348697" title="Rahvaste mälestussammas">
Rahvaste mälestussammas

Rahvaste mälestussammas lub Rahvaste monument () – pomnik wzniesiony w Tartu w 1811 roku. Najstarszy wystawiony przez władze monument zawierający inskrypcję w języku estońskim.
Geneza.
W trakcie rozpoczętej w 1804 roku budowy odnaleziono liczne szczątki ludzkie. Było to spowodowane tym, iż prace prowadzono na terenie , zburzonego w trakcie wielkiej wojny północnej, oraz otaczającego go cmentarza. Szczątki przeniesiono na drugą stronę wzgórza , gdzie w lipcu 1806 roku zostały pochowane. Pogrzebane miały wówczas zostać 42 wozy ludzkich kości. Monument zaprojektował – architekt budynku Uniwersytetu Dorpackiego. Pomnik odsłonięto w 1811 roku.
Opis.
Monument charakteryzuje się konstrukcją na planie kwadratu. Postument zbudowany jest z czerwonych cegieł, wieńczy go kula z krzyżem, zaś na każdej z jego ścian znajduje się wykonana z brązu tablica. Każda z płyt zawiera inskrypcję w innym języku – łacinie, niemieckim, rosyjskim i estońskim. Estońska inskrypcja zapisana została w i zawiera następującą treść:
Inspiracją dla pomnika były pomniki nagrobne z Licji.
Monument znajduje się przy skrzyżowaniu ulic i . W rejestrze zabytków został przypisany pod adres Karl Ernst von Baeri tänav 19.
Znaczenie i dzieje współczesne.
Rahvaste mälestussammas jest pierwszym pomnikiem wystawionym przez władze państwowe z inskrypcją w języku estońskim. Kolejnym takim monumentem był , wystawiony w 1862 roku. Rahvaste mälestussammas jest także najstarszym znanym pomnikiem w przestrzeni publicznej Tartu. 
W trakcie prac archeologicznych w piwnicach gmachu uniwersytetu odnaleziono kolejne kości, które zostały złożone obok monumentu 20 września 1985 roku. 
W latach 90. XX wieku z pomnika zdemontowano brązowe tablice w związku z zagrożeniem kradzieży przez złodziei złomu. Tablice w językach niemieckim, rosyjskim i łacińskim zamontowano po konserwacji na odrestaurowanym postumencie w 2000 roku. W przypadku tablicy estońskiej zamontowana została jedynie kopia oryginalnej płyty z inskrypcją. 
Od tego czasu pomnik był dewastowany przez wandali. Między innymi usunęli oni znajdujące się na tablicach miedzianie reliefy przedstawiające , nanieśli na nie rysy i maźnięcia.
Zgodnie z rozporządzeniem wydanym 19 marca 1997 roku Rahvaste mälestussammas został wpisany z numerem 138 na listę zabytków. Obecnie nosi numer 4370.
 

</doc>
<doc id="4348699" url="https://pl.wikipedia.org/wiki?curid=4348699" title="Evaro">
Evaro

Evaro – jednostka osadnicza w Stanach Zjednoczonych, w stanie Montana, w hrabstwie Missoula.

</doc>
<doc id="4348702" url="https://pl.wikipedia.org/wiki?curid=4348702" title="Giovanni Battista Cesana">
Giovanni Battista Cesana

Giovanni Battista Cesana (ur. 14 maja 1899 w Castello sopra Lecco, zm. 12 czerwca 1991) – włoski duchowny rzymskokatolicki, biskup tytularny Cerbali (1950–1953) oraz Litterae (1968–1991).
Święcenia kapłańskie przyjął 6 czerwca 1925 roku.
1 grudnia 1950 mianowany biskupem tytularnym Cerbali oraz wikariuszem apostolskim Gulu, sakrę otrzymał 1 kwietnia 1951 z rąk kard. Alfreda Ildefonsa Schustera, arcybiskupa Mediolanu, późniejszego błogosławionego. 
W 1953 został biskupem diecezji Gulu, po podsieniu wikariatu do rangi diecezji, godność tą pełnił do 1968 wtedy też przeszedł na emeryturę.
Zmarł 12 czerwca 1991.

</doc>
<doc id="4348703" url="https://pl.wikipedia.org/wiki?curid=4348703" title="Frenchtown (Montana)">
Frenchtown (Montana)

Frenchtown – jednostka osadnicza w Stanach Zjednoczonych, w stanie Montana, w hrabstwie Missoula.

</doc>
<doc id="4348704" url="https://pl.wikipedia.org/wiki?curid=4348704" title="Huson">
Huson

Huson – jednostka osadnicza w Stanach Zjednoczonych, w stanie Montana, w hrabstwie Missoula.

</doc>
<doc id="4348706" url="https://pl.wikipedia.org/wiki?curid=4348706" title="Hannes Jaenicke">
Hannes Jaenicke

Hannes Jaenicke (ur. 26 lutego 1960 we Frankfurcie nad Menem) – niemiecki aktor filmowy, telewizyjny i głosowy, prelegent audiobooków, autor i działacz na rzecz ochrony środowiska.

</doc>
<doc id="4348709" url="https://pl.wikipedia.org/wiki?curid=4348709" title="Orchard Homes">
Orchard Homes

Orchard Homes – jednostka osadnicza w Stanach Zjednoczonych, w stanie Montana, w hrabstwie Missoula.

</doc>
<doc id="4348711" url="https://pl.wikipedia.org/wiki?curid=4348711" title="Lombardia Trophy">
Lombardia Trophy

Lombardia Trophy, znane jako Memoriał Anny Gandolfi – międzynarodowe zawody w łyżwiarstwie figurowym seniorów, juniorów i juniorów młodszych rozgrywane we Włoszech od 2013 r. W ich trakcie rozgrywane są zawody w jeździe indywidualnej kobiet i mężczyzn oraz par sportowych i tanecznych. Od sezonu 2014/15 (z wyjątkiem 2015 r.) rozgrywki wchodzą w cykl zawodów Challenger Series organizowanych przez Międzynarodową Unię Łyżwiarską.
Medaliści w kategorii seniorów.
CS: Challenger Series

</doc>
<doc id="4348712" url="https://pl.wikipedia.org/wiki?curid=4348712" title="Piltzville">
Piltzville

Piltzville – jednostka osadnicza w Stanach Zjednoczonych, w stanie Montana, w hrabstwie Missoula.

</doc>
<doc id="4348716" url="https://pl.wikipedia.org/wiki?curid=4348716" title="Seeley Lake">
Seeley Lake

Seeley Lake – jednostka osadnicza w Stanach Zjednoczonych, w stanie Montana, w hrabstwie Missoula.

</doc>
<doc id="4348718" url="https://pl.wikipedia.org/wiki?curid=4348718" title="Wye (Montana)">
Wye (Montana)

Wye – jednostka osadnicza w Stanach Zjednoczonych, w stanie Montana, w hrabstwie Missoula.

</doc>
<doc id="4348719" url="https://pl.wikipedia.org/wiki?curid=4348719" title="Camp Three">
Camp Three

Camp Three – jednostka osadnicza w Stanach Zjednoczonych, w stanie Montana, w hrabstwie Musselshell.

</doc>
<doc id="4348722" url="https://pl.wikipedia.org/wiki?curid=4348722" title="Klein (Montana)">
Klein (Montana)

Klein – jednostka osadnicza w Stanach Zjednoczonych, w stanie Montana, w hrabstwie Musselshell.

</doc>
<doc id="4348723" url="https://pl.wikipedia.org/wiki?curid=4348723" title="Musselshell (Montana)">
Musselshell (Montana)

Musselshell – jednostka osadnicza w Stanach Zjednoczonych, w stanie Montana, w hrabstwie Musselshell.

</doc>
<doc id="4348727" url="https://pl.wikipedia.org/wiki?curid=4348727" title="Andriej Szyszkin">
Andriej Szyszkin

Andriej Szyszkin (; ur. w 1960 roku) – rosyjski malarz.
Urodził się i wychował w Moskwie. Malarstwem zajmuje się od początku lat 2000., obecnie pracuje w prywatnym studiu. Główne kierunki w jego twórczości to portrety oraz obrazy historyczne, malowane w stylu realistycznym. Istotny wątek w jego pracach stanowią słowiańskie: historia i mitologia.

</doc>
<doc id="4348741" url="https://pl.wikipedia.org/wiki?curid=4348741" title="Hunter Thompson">
Hunter Thompson



</doc>
<doc id="4348744" url="https://pl.wikipedia.org/wiki?curid=4348744" title="Fryderyk Król">
Fryderyk Król

Fryderyk Król (ur. 6 marca 1895 w Dzierzmowicach na Śląsku Cieszyńskim, zm. między 9 a 11 kwietnia 1940 w Katyniu) – kapitan piechoty rezerwy Wojska Polskiego, nauczyciel, ofiara zbrodni katyńskiej.
Życiorys.
Urodził się w rodzinie Józefa i Józefy z Seberów.
Brał udział w wojnie 1918–1921. Jako członek POW uczestniczył w akcji plebiscytowej na Śląsku. Od 1923 w stopniu kapitana rezerwy ze starszeństwem z dniem 1 czerwca 1919 z lokatą 1481, przydzielony do 74 pułku piechoty. Podlegał pod PKU Katowice.
W okresie międzywojennym był kierownikiem szkół powszechnych na Śląsku Cieszyńskim i w Siemianowicach Śląskich. Ostatnio dyrektor szkoły w Strumieniu w ówczesnym powiecie bielskim.
W kampanii wrześniowej wzięty do niewoli przez Sowietów. 20 września przebywał w więzieniu w Tarnopolu. Według stanu na 17 lutego 1940 był jeńcem obozu w Kozielsku. Między 7 a 9 kwietnia 1940 przekazany do dyspozycji naczelnika smoleńskiego obwodu NKWD – lista wywózkowa 017/3 poz. 36 nr akt 2889 z 5 kwietnia 1940. Został zamordowany między 9 a 11 kwietnia 1940 przez NKWD w lesie katyńskim. Zidentyfikowany podczas ekshumacji prowadzonej przez Niemców w 1943, zapis w dzienniku ekshumacji 5 maja 1943 pod numerem 1017. Przy szczątkach Fryderyka Króla w mundurze oficerskim znaleziono książeczkę oficerską, książeczkę oszczędnościową PKO, list nadany (data 7 stycznia 1940) przez Helenę Król, i list do Czerwonego Krzyża w Berlinie. Figuruje na liście AM-193-1017 i liście Komisji Technicznej PCK pod numerem: GARF-30-01017. Nazwisko Króla znajduje się na liście ofiar (pod nr 950) opublikowanej w Gońcu Krakowskim nr 114,w Nowym Kurierze Warszawskim nr 119 z 1943. W Archiwum Robla (pakiet 01017) znajduje się spis dokumentów i papierów znalezionych przy szczątkach, Król jest wymieniony w notatkach porucznika Pawła Brusa z 13, 20 września 1939 i 17 lutego 1940 (pakiecie 0765-05, 07, 19). Krewni do 1974 poszukiwali informacji przez Biuro Informacji i Badań Polskiego Czerwonego Krzyża w Warszawie.
Życie prywatne.
Żonaty, miał córkę. Mieszkał w Strumieniu.

</doc>
<doc id="4348748" url="https://pl.wikipedia.org/wiki?curid=4348748" title="Alastair Gordon">
Alastair Gordon



</doc>
<doc id="4348752" url="https://pl.wikipedia.org/wiki?curid=4348752" title="Religia w Senegalu">
Religia w Senegalu

Religia w Senegalu – zdominowana jest przez wyznawców islamu, którzy stanowią ponad 90% społeczeństwa. Największą mniejszość religijną stanowią katolicy. Senegal słynie z tolerancji religijnej. 
Konstytucja Senegalu gwarantuje wolność w praktykowaniu dowolnej religii i określa państwo świeckim. Prawo Senegalu wymaga aby każda grupa religijna była zarejestrowana jako organizacja. 
Islam.
Islam dotarł do Senegalu i regionu rzeki Senegal w XI wieku. W ówczesnym czasie region ten był zamieszkiwany przez grupę etniczną Tukulor, która jako pierwsza była poddana islamizacji.
Większość muzułmanów w Senegalu związana jest z przywódcami religijnymi, którzy należą do bractw religijnych sufi oraz tarika. Ich zwolennicy są zobowiązani przestrzegać reguły i zasady etyki ustalone przez założyciela. Największe bractwa to: tidżanijja, muridijja, kadirijja i lahinija (Layene). Dwa pierwsze są najbardziej rozpowszechnione. Rozwój tidżanijji w Senegalu stanowi zasługę głównie trzech postaci: Al-Hadżego Malika Si (1854-1922), Abdulaje'a Niassa (1840­-1922) oraz jego syna Ibrahima Niassa (1900-1975), przywódcy bractwa na obszarze Afryki Zachodniej.
Założycielem sufickiego bractwa muridijja był szajch Amadu Bamba, który głosił koncepcję „pokojowego dżihadu”. Po dziś dzień jest on wspominany jako przywódca mistyczny, a jeszcze częściej jako symbol oporu wobec francuskiej westernizacji, obrońca islamu i godności Afrykańczyków. 
W całym kraju działają szkoły koraniczne dla dzieci nazywane daara. Wielu muzułmanów praktykuje synkretyczny islam, wymieszany z tradycyjnymi wierzeniami plemiennymi.
Chrześcijaństwo.
Kościół katolicki jako pierwszy ustanowił misję w Senegalu. Portugalscy odkrywcy dotarli tutaj już w XV wieku. Pierwsza diecezja Kościoła katolickiego została ustanowiona w 1514 roku. Na początku XIX wieku przybyły francuskie zakonnice z zakonu St. Joseph of Cluny. Kościół katolicki używał trzech metod w celu nawracania Senegalczyków. Wpierw budował szkoły aby promować edukację, następnie szpitale i przychodnie w których ludzie otrzymywali darmową pomoc medyczną, wreszcie dawał nowe możliwości zarabiania poprzez rozwój rolnictwa. 
Pierwszą misją protestancką w 1863 roku była "Paris Evangelical Missionary Society". Kolejne przybywały w XX wieku.
Zdecydowana większość chrześcijan w Senegalu to katolicy. Inne nazwy obejmują: Kościół Nowoapostolski, zielonoświątkowców, luteran i prezbiterian. Wspólnoty te mają od kilku do kilkunastu tysięcy wiernych. Inne mniejsze grupy to m.in.: Świadkowie Jehowy (1,4 tys. głosicieli), baptyści, metodyści i adwentyści dnia siódmego. Mniejszość chrześcijańska znajduje się głównie w miastach na zachodzie i południu. Najwięcej chrześcijan występuje w plemieniu Sererów (co piąty Serer jest chrześcijaninem).
Tradycyjne religie plemienne.
Animiści w Senegalu wierzą w Istotę Najwyższą, siły natury i w duchy przodków. Ludzie w kłopotach często udają się do szamanów i składają ofiary by zaspokoić gniew duchów. Wyznawców religii plemiennych spotkać można głównie na wschodzie i południu kraju. 
Inne.
W Senegalu obecni są także wyznawcy bahaizmu (28,5 tys.). 

</doc>
<doc id="4348756" url="https://pl.wikipedia.org/wiki?curid=4348756" title="Gunnar Rydberg">
Gunnar Rydberg

Gunnar Rydberg (ur. 9 sierpnia 1900 w Göteborgu, zm. 5 marca 1985) – szwedzki piłkarz występujący na pozycji napastnika, reprezentant Szwecji w latach 1924-1933, trener piłkarski.
Kariera klubowa.
Grę w piłkę nożną rozpoczął w 1921 roku IFK Göteborg, gdzie nadano mu przydomek boiskowy „Lillen”. W sezonie 1934/35 wywalczył z tym klubem mistrzostwo Szwecji. Ogółem w latach 1921–1936 w barwach IFK rozegrał on 254 ligowe spotkania w których strzelił 147 goli. Szacuje się, iż we wszystkich rozgrywkach zaliczył on 457 meczów i zdobył 307 bramek, co czyni go jednym z najskuteczniejszych piłkarzy w historii klubu.
W 1936 roku Rydberg występował w Halmstads BK, dla którego na poziomie Division 2 rozegrał 9 spotkań i zdobył 4 gole. W tym samym roku zakończył karierę zawodniczą.
Kariera reprezentacyjna.
31 sierpnia 1924 zadebiutował w reprezentacji Szwecji prowadzonej przez Józsefa Nagy'a w wygranym 4:1 towarzyskim meczu z Niemcami w Berlinie, w którym zdobył bramkę. W każdym ze swoich 5 pierwszych występów notował co najmniej jednego gola. Ogółem w latach 1924-1933 rozegrał w drużynie narodowej 11 spotkań w których strzelił 6 bramek.
Kariera trenerska.
W latach 1948–1949 pracował na stanowisku trenera IFK Göteborg.
Życie prywatne.
Brat Andersa Rydberga.

</doc>
<doc id="4348764" url="https://pl.wikipedia.org/wiki?curid=4348764" title="Sanatorium pod Klepsydrą (film 1973)">
Sanatorium pod Klepsydrą (film 1973)



</doc>
<doc id="4348768" url="https://pl.wikipedia.org/wiki?curid=4348768" title="Kinross (Szkocja)">
Kinross (Szkocja)

Kinross (gael. "Ceann Rois") – miasto we wschodniej Szkocji, w hrabstwie Perth and Kinross (historycznie w Kinross-shire), położone nad jeziorem Loch Leven. W 2011 roku liczyło 4891 mieszkańców.
Znajdują się tutaj XVII-wieczna rezydencja Kinross House oraz ruiny średniowiecznego zamku Lochleven, położonego na wyspie na jeziorze Loch Leven, gdzie w latach 1567–1568 więziona była Maria I Stuart, królowa Szkotów. Od XVIII wieku miasto jest ośrodkiem przemysłu włókienniczego (produkcja kaszmiru).
Obok miasta przebiega autostrada M90.

</doc>
<doc id="4348769" url="https://pl.wikipedia.org/wiki?curid=4348769" title="Sanatorium pod klepsydrą">
Sanatorium pod klepsydrą



</doc>
<doc id="4348784" url="https://pl.wikipedia.org/wiki?curid=4348784" title="Grand Prix Polski II na Żużlu 2018">
Grand Prix Polski II na Żużlu 2018

2018 MIB Nordic Gorzow FIM Speedway Grand Prix of Poland – siódma impreza z cyklu Grand Prix w sezonie 2018. Zawody odbyły się 25 sierpnia 2018 na stadionie im. Edwarda Jancarza w Gorzowie Wielkopolskim.
Zawodnicy i pozycje startowe.
Komisja Speedway Grand Prix na zawodnika startującego z dziką kartą nominowała Szymona Woźniaka. Zawodnikami rezerwowymi zostali: Rafał Karczmarz i Wiktor Lampart.
Losowanie pozycji startowych odbędzie się 24 sierpnia.

</doc>
<doc id="4348788" url="https://pl.wikipedia.org/wiki?curid=4348788" title="Hotiza">
Hotiza

Hotiza () – wieś w Słowenii, w gminie Lendava. 1 stycznia 2018 liczyła 757 mieszkańców.

</doc>
<doc id="4348789" url="https://pl.wikipedia.org/wiki?curid=4348789" title="Kamovci">
Kamovci

Kamovci () – wieś w Słowenii, w gminie Lendava. 1 stycznia 2018 liczyła 109 mieszkańców.

</doc>
<doc id="4348792" url="https://pl.wikipedia.org/wiki?curid=4348792" title="Kapca">
Kapca

Kapca – wieś w Słowenii, w gminie Lendava. 1 stycznia 2018 liczyła 392 mieszkańców.

</doc>
<doc id="4348795" url="https://pl.wikipedia.org/wiki?curid=4348795" title="Lendavske Gorice">
Lendavske Gorice

Lendavske Gorice () – wieś w Słowenii, w gminie Lendava. 1 stycznia 2018 liczyła 668 mieszkańców.

</doc>
<doc id="4348797" url="https://pl.wikipedia.org/wiki?curid=4348797" title="Loch Leven">
Loch Leven

Szkocja:
Stany Zjednoczone:

</doc>
<doc id="4348798" url="https://pl.wikipedia.org/wiki?curid=4348798" title="Petišovci">
Petišovci

Petišovci () – wieś w Słowenii, w gminie Lendava. 1 stycznia 2018 liczyła 812 mieszkańców.

</doc>
<doc id="4348800" url="https://pl.wikipedia.org/wiki?curid=4348800" title="Pince">
Pince

Pince – wieś w Słowenii, w gminie Lendava. 1 stycznia 2018 liczyła 212 mieszkańców.

</doc>
<doc id="4348801" url="https://pl.wikipedia.org/wiki?curid=4348801" title="Pince-Marof">
Pince-Marof

Pince-Marof () – wieś w Słowenii, w gminie Lendava. 1 stycznia 2018 liczyła 100 mieszkańców.

</doc>
<doc id="4348802" url="https://pl.wikipedia.org/wiki?curid=4348802" title="Burgh">
Burgh



</doc>
<doc id="4348803" url="https://pl.wikipedia.org/wiki?curid=4348803" title="Radmožanci">
Radmožanci

Radmožanci () – wieś w Słowenii, w gminie Lendava. 1 stycznia 2018 liczyła 215 mieszkańców.

</doc>
<doc id="4348825" url="https://pl.wikipedia.org/wiki?curid=4348825" title="Jan Baptysta Czempiński">
Jan Baptysta Czempiński

Jan Baptysta Chrzciciel Czempiński herbu Lew z Laurem (ur. 1721 w Warszawie, zm. 7 lutego 1786) – lekarz Szkoły Rycerskiej, sekretarz królewski pochodzenia mieszczańskiego, nobilitowany przez Sejm Rozbiorowy, wykonał pierwsze szczepienie na ospę prawdziwą w Polsce.
Życiorys.
Urodził się w 1721 roku w rodzinie mieszczańskiej w Warszawie. Ukończył szkoły jezuickie w Warszawie, a następnie Uniwersytet Padewski, gdzie w 1744 roku uzyskał tytuł doktora filozofii i medycyny. Po powrocie do Polski otworzył praktykę lekarską oraz został sekretarzem królewskim. W 1767 roku został lekarzem Szkoły Rycerskiej w Warszawie. W 1769 roku w Szpitalu Dzieciątka Jezus wykonał wraz z Troszlem pierwsze w Polsce szczepienie przeciwko ospie prawdziwej. Nobilitowany na sejmie w 1775 roku, przywilej nobilitacyjny otrzymał w 1781 roku od Stanisława Augusta Poniatowskiego. Zebrany z cieszącej się dużym uznaniem praktyki lekarskiej kapitał 200 000 złotych polskich stracił w wyniku inwestycji budowlanej.
Życie prywatne.
Syn mieszczanina i sekretarza królewskiego Ambrożego Tomasza Czempińskiego i Teresy. Żonaty trzykrotnie, pierwsze małżeństwo z Magdaleną Miller (ok. 1750), z którą miał jednego syna Pawła, z drugą żoną nieznaną z imienia nie miał dzieci, natomiast z trzecią żoną Prowidencją Fontaną herbu Fontana miał piętnaścioro dzieci, z czego przeżyło dziewięcioro.

</doc>
<doc id="4348827" url="https://pl.wikipedia.org/wiki?curid=4348827" title="Bezovje nad Zrečami">
Bezovje nad Zrečami

Bezovje nad Zrečami – wieś w Słowenii, w gminie Zreče. 1 stycznia 2018 miejscowość liczyła 95 mieszkańców.

</doc>
<doc id="4348833" url="https://pl.wikipedia.org/wiki?curid=4348833" title="Andrzej Mazur">
Andrzej Mazur

Andrzej Michał Mazur (ur. 29 maja 1952 w Jędrzejowie) – polski lekarz chirurg, menedżer, samorządowiec i działacz społeczny, w latach 2002–2006 przewodniczący sejmiku opolskiego II kadencji.
Życiorys.
Urodził się w Małopolsce 29 maja 1952, w rodzinie o tradycjach patriotycznych, chociaż związany jest z Kędzierzynem-Koźlem. Po ukończeniu w 1971 I Liceum Ogólnokształcącego im. Henryka Sienkiewicza w Kędzierzynie-Koźlu postanowił zostać lekarzem. Ukończył studia na Akademii Medycznej we Wrocławiu, specjalizując się w chirurgii (II stopień) i chirurgii onkologicznej. Pełnił służbę wojskową w batalionie granicznym Wojsk Ochrony Pogranicza w Prudniku. W tym mieście pracował także na oddziale chirurgii w szpitalu powiatowym. Później był kierownikiem oddziału chirurgicznego i dyrektorem naczelnym ZOZ-u w Kędzierzynie-Koźlu. Działał społecznie m.in. w Opolskiej Rodzinie Katyńskiej i lokalnym kole Stowarzyszenia Kresowian. Należy do Stowarzyszenia „Ordynacka”. Brał aktywny udział w działaniach strony polskiej podczas budowy Polskiego Cmentarza Wojennego w Katyniu.
Należy do Sojuszu Lewicy Demokratycznej. W latach 1998–2014 radny sejmiku opolskiego I, II, III, IV i V kadencji, od 1998 do 2002 jego wiceprzewodniczący, następnie do 2006 przewodniczący. W 2014 nie został wybrany na kolejną kadencję. Był przewodniczącym klubu SLD w sejmiku, delegatem organu do Zgromadzenia Ogólnego Związku Województw RP i członkiem Wojewódzkiej Komisji Dialogu Społecznego. W 2009 bezskutecznie kandydował do Parlamentu Europejskiego, zdobywając 4023 głosy. W 2011 bez powodzenia ubiegał się o mandat posła z listy Sojuszu Lewicy Demokratycznej, otrzymując 2731 głosów, a w 2015 – z listy Zjednoczonej Lewicy. W marcu 2015 wybrany na szefa struktur SLD w powiecie kędzierzyńskim.
W 2012 powołany na przewodniczącego rady nadzorczej Radia Opole. W 2013 został tymczasowo pełniącym obowiązki dyrektora szpitala w Kędzierzynie-Koźlu (odwołano go w październiku tego samego roku), a w 2015 – prezesem Prudnickiego Centrum Medycznego (zrezygnował z funkcji w sierpniu tego samego roku). W 2018 kandydował bez powodzenia na prezydenta miasta Kędzierzyna-Koźla, uzyskując poparcie 6,32% oraz do rady miasta, uzyskując 278 głosów (nie uzyskał mandatu radnego).
Odznaczenia.
W 2010, z okazji 92. rocznicy odzyskania przez Polskę niepodległości, na wniosek Zarządu Miejskiego Związku Kombatantów RP i Byłych Więźniów Politycznych w Kędzierzynie-Koźlu w dowód głębokiego szacunku i wdzięczności obrońcom ojczyzny z okazji 65. rocznicy historycznego zwycięstwa odniesionego w II wojnie światowej nad niemieckim najeźdźcą prezes Zarządu Głównego odznaczył go Kombatanckim Krzyżem Pamiątkowym „Zwycięzcom 1945”.
Życie prywatne.
Żonaty, ma córkę, która jest adwokatem i dwóch synów, z których jeden jest lekarzem, a drugi absolwentem Wyższej Szkoły Bankowej.

</doc>
<doc id="4348848" url="https://pl.wikipedia.org/wiki?curid=4348848" title="PW-2 Gapa">
PW-2 Gapa

PW-2 Gapa – polski szybowiec szkolny zbudowany na Politechnice Warszawskiej.
Historia.
Doświadczenia zebrane podczas prac nad szybowcem ULS-PW pozwoliły na rozpoczęcie w 1984 r. prac nad nową konstrukcją. Zespół Technologii Konstrukcji Kompozytowych w Wydziale Mechanicznym Energetyki i Lotnictwa Politechniki Warszawskiej w składzie: dr inż. Roman Świtkiewicz, mgr inż. Krzysztof Drabarek, mgr inż. Jan Filipiak, mgr inż. Andrzej Gozdalik, mgr inż. Jerzy Kędzierski, mgr inż. Krzysztof Pierzchanowski, mgr inż. Przemysław Pleciński, techn. Stanisław Skrzypek i studenci: Jerzy Tiereszko, Mariusz Brożek, Wojciech Frączek, Jacek Gadomski, Radosław Pochylski, Jakub Tabiszewski i Piotr Śmietanko, zaprojektował i zbudował szybowiec, nazwany początkowo ULS-Zestaw, a później PW-2 "Gapa". Szybowiec został zaprojektowany wg wymagań przepisów JAR-22 i miał służyć do szkolenia metodą jednomiejscową przy starcie za wyciągarką lub z lin gumowych.
W nowej konstrukcji zastosowano wielowarstwową strukturę laminarną w kesonie skrzydła, zoptymalizowano kratownicową konstrukcję żeber spływowych skrzydła, opracowano nową konstrukcję usterzenia, opracowano nowy amortyzator koła głównego. Dodano hamulce aerodynamiczne w postaci obracanych owiewek na zastrzałach skrzydła, w trzecim prototypie na końcach skrzydeł umieszczono rozpraszacze wirów brzegowych (nie stosowano ich w egzemplarzach seryjnych).
Pierwszy prototyp, o numerze fabrycznym U-01, posłużył do prób statycznych, które zakończono w grudniu 1985 r. w Przedsiębiorstwie Doświadczalno-Produkcyjnym Szybownictwa PZL Bielsko (PDPSz PZL-Bielsko) w Bielsku-Białej. Drugi prototyp (U-02) i trzeci (U-03) wykorzystano do badań w locie. Wszystkie prototypy zostały zbudowane na Politechnice Warszawskiej. 
Oblot prototypu (egzemplarz U-02) wykonał January Roman 25 lipca 1985 r. w Warszawie. Egzemplarz U-03 został oblatany w dn. 18 grudnia 1985 r. W trakcie oblotów wykonano łącznie 85 lotów w czasie 25 godzin. W czerwcu 1986 r. szybowiec otrzymał Świadectwo Typu Sprzętu Lotniczego nr BG-148, wydane przez Inspektorat Kontroli Cywilnych Statków Powietrznych, i podjęto decyzję o skierowaniu go do seryjnej produkcji jako PW-2D Gapa.
W sierpniu 1986 roku szybowiec został wykorzystany podczas szkolenia w szkole szybowcowej "Żar" grupy studentów Politechniki Warszawskiej. Szybowiec wykonał, łącznie z lotami instruktorskimi, ok. 500 lotów w ramach tego kursu. W czerwcu 1987 roku Gapa została zaprezentowana na pokazach szybowcowych w Spitzerberg w Austrii, a w sierpniu na wystawie polskich konstrukcji lotniczych zbudowanych poza przemysłem, zorganizowanej na Politechnice Warszawskiej, zdobyła pierwsze miejsce.
Produkcją zajęło się nowo powstałe przedsiębiorstwo Doświadczalne Warsztaty Lotniczych Konstrukcji Kompozytowych, założone przez członków zespołu projektowego, i Politechnika Warszawska. W wersji seryjnej zmieniono układ sterowania, konstrukcję usterzenia oraz keson skrzydła. Zmiany te spowodowały konieczność przeprowadzenia nowych prób statycznych, które wykonano w Bielsku-Białej i w Warszawie. 
16 lutego 1991 r. January Roman oblatał egzemplarz przedseryjny (U-04), o znakach rejestracyjnych SP-P515, który w kwietniu 1991 r. otrzymał Orzeczenie IKCSP nr BG-13/91, rozszerzające Świadectwo Typu i umożliwiające produkcję seryjną. Kolejne zmiany wprowadzono w egzemplarzu U-10, w którym zmieniono konstrukcję usterzenia poziomego. Szybowiec otrzymał nowe Orzeczenie IKCSP nr BG-38/92. 
W 1992 r. szybowiec został przedstawiony na Targach Lotniczych ILA w Berlinie, gdzie wzbudził zainteresowanie firmy Solaire z USA. 
W 1994 r. została opracowania nowa wersja szybowca, nazwana PW-2 Gapa D-bis, w której zainstalowano koło przednie zamiast płozy, zmieniono konstrukcję wiatrochronu, dodano dolny zaczep do startu za wyciągarką oraz dodano możliwość montażu radia. Zmieniona konstrukcja otrzymała w maju 1994 r. kolejne Orzeczenie IKCSP nr BG-16/94.
Łącznie wyprodukowano 19 egzemplarzy szybowca, z czego wyeksportowani 6 egzemplarzy szybowca do USA, 3 egz. do Japonii, 1 do Meksyku oraz 2 do Kolumbii. 
Na bazie szybowca PW-2 Gapa mgr inż. Tomasz Maik opracował koncepcję taniego ultralekkiego samolotu sportowego, ponadto z kadłuba szybowca został zbudowany wózek motolotniowy MotoGapa.
Egzemplarz U-01 znajduje się w zbiorach Muzeum Lotnictwa Polskiego w Krakowie. Z uwagi na to, że był przeznaczony do prób statycznych nie posiada płóciennego pokrycia, lotek i wyposażenia.
Konstrukcja.
Jednomiejscowy górnopłat zastrzałowy o konstrukcji kompozytowej w układzie górnopłata.
Skrzydło o obrysie prostokątnym, dwudzielne, jednodźwigarowe z jednoobwodowym kesonem przed­nim. Keson i ścianka dźwigara o budowie warstwo­wej. Część spływowa skrzydła kryta płótnem i cellonowana. Za­strzały z rur duralowych o średnicy 45 x 1,5 mm osłonięte kroplowymi owiewkami, które obracając się stanowią hamulce aerodynamiczne. Lotki poza obrysem skrzydeł, z napędem popychaczowym. 
Kadłub skorupowy z kompozytu szklano-epoksydowego, wyposażony w zaczepy do startu z lin gumowych lub za wyciągarką. Kabina otwarta, osłonięta wiatrochronem, wyposażona w nieprzestawny fotel i przyrządy sterowe. Pedały przesta­wialne na ziemi. Tablica przyrządów wy­posażona w wysokościomierz, prędkościo­mierz, wariometr i chyłomierz poprzecz­ny, możliwy montaż radiostacji. 
Usterzenie klasyczne o konstrukcji la­minatowej, kryte płótnem. Usterzenie poziome prostokątne ze statecz­nikiem i sterem. Usterzenie pionowe tra­pezowe. Sterowanie sterem wysokości popychaczowe, a steru kierunku linkowe.
Podwozie stałe, jednotorowe złożone z przedniej płozy oraz koła głównego na wahaczu z amortyzatorem olejowo-gazowym.

</doc>
<doc id="4348850" url="https://pl.wikipedia.org/wiki?curid=4348850" title="Bogdana (haubica)">
Bogdana (haubica)

Bogdana – ukraińska prototypowa samobieżna haubicoarmata kalibru 155 mm, na podwoziu kołowym KrAZ-6322.
Właściwości
Podczas inwazji Rosji na Ukrainę w 2022 r. prototyp Bogdany został użyty bojowo, m.in. do ostrzeliwania Wyspy Wężowej.

</doc>
<doc id="4348855" url="https://pl.wikipedia.org/wiki?curid=4348855" title="Emilio Pérez">
Emilio Pérez

Emilio Pérez Alfonso Pérez (ur. 26 stycznia 1997) – meksykański zapaśnik startujący w stylu klasycznym. Zajął piąte miejsce na igrzyskach panamerykańskich w 2019. Srebrny medalista igrzysk Ameryki Środkowej i Karaibów w 2018. Siódmy na mistrzostwach panamerykańskich w 2018. Mistrz panamerykański juniorów w 2015 i trzeci w 2016 roku.

</doc>
<doc id="4348857" url="https://pl.wikipedia.org/wiki?curid=4348857" title="Mistrzostwa Świata Juniorów w Łyżwiarstwie Figurowym 2006">
Mistrzostwa Świata Juniorów w Łyżwiarstwie Figurowym 2006

Mistrzostwa świata juniorów w łyżwiarstwie figurowym 2006 – zawody rangi mistrzowskiej w łyżwiarstwie figurowym w kategorii juniorów, które odbywały się od 6 do 12 marca 2006 roku w hali Tivoli w Lublanie.
Podczas zawodów rozgrywane były konkurencje solistów, solistek, par sportowych oraz par tanecznych. W mistrzostwach mogli wziąć udział zawodnicy, którzy na dzień 1 lipca 2005 ukończyli co najmniej 13, ale nie więcej niż 19 lat (21 lat w przypadku łyżwiarzy w parach sportowych i tanecznych). 
Wyniki.
Pary taneczne.
Tańcem obowiązkowym był "Austrian Waltz". Z powodu dużej ilości zgłoszonych zawodników w konkurencjach jazdy indywidualnej, kwalifikacje podzielono na grupy (A i B), a nota z kwalifikacji nie była brana pod uwagę w nocie łącznej zawodów.

</doc>
<doc id="4348858" url="https://pl.wikipedia.org/wiki?curid=4348858" title="Miguel Sánchez">
Miguel Sánchez

Miguel Javier Sánchez Geraldo (ur. 16 maja 1992) – meksykański zapaśnik startujący w stylu wolnym. Brązowy medalista igrzysk Ameryki Środkowej i Karaibów w 2018. Piąty na mistrzostwach panamerykańskich w 2018. Wicemistrz panamerykański juniorów w 2012 roku.

</doc>
<doc id="4348862" url="https://pl.wikipedia.org/wiki?curid=4348862" title="Rita Rojas">
Rita Rojas

Rita Fátima Rojas Chávez (ur. 11 czerwca 1998) – meksykańska zapaśniczka startująca w stylu wolnym. Zajęła 22. miejsce na mistrzostwach świata w 2022. Brązowa medalistka igrzysk Ameryki Środkowej i Karaibów w 2018. Druga na mistrzostwach Ameryki Środkowej i Karaibów w 2018. Dziesiąta na mistrzostwach panamerykańskich w 2018. Trzecia na mistrzostwach panamerykańskich juniorów w 2016 roku.

</doc>
<doc id="4348863" url="https://pl.wikipedia.org/wiki?curid=4348863" title="Wyścig Paryż-Berlin 1901">
Wyścig Paryż-Berlin 1901



</doc>
<doc id="4348865" url="https://pl.wikipedia.org/wiki?curid=4348865" title="ChAI-4">
ChAI-4

ChAI-4 (ros. ХАИ-4, Искра, Осоавиахимовец Украины) – radziecki doświadczalny samolot w układzie bezogonowym.
Historia.
Maszyna została zaprojektowana przez studentów Charkowskiego Instytutu Lotniczego w latach 30. XX wieku. Był to bezogonowy dolnopłat, z dwuosobową, zakrytą kabiną. Samolot posiadał trapezowe, wykonane z drewna skośne skrzydło, z prostą krawędzią spływu. Płat pokryty był płótnem. Do napędu ChAI-4 wybrano silnik gwiazdowy M-11. Umieszczony z tyłu bardzo krótkiego kadłuba, napędzał trójłopatowe, pchające śmigło. Na końcach skrzydeł znajdowały się stateczniki pionowe ze sterami kierunku. Podwozie stałe, trójpodporowe z tylnym kółkiem ogonowym. Ukończony prototyp został oblatany latem 1934 roku. Za jego sterami siedział pilot Borys Kudrin. Maszyna okazała się być bardzo wymagająca i trudna w pilotażu, z dużym opóźnieniem reagująca na ruchy drążka sterowego. Zaburzona była stabilność podłużna w locie. Samolot trudno było oderwać od ziemi, dodatkowo, charakteryzował się dużą prędkością lądowania. Wszystkie te czynniki sprawiły, że po wykonaniu trzech lotów, ChAI-4 nigdy więcej nie wzbił się w powietrze. Doświadczenia zdobyte podczas prac nad samolotem zostały wykorzystane przy budowie maszyny ChAI-3.

</doc>
<doc id="4348866" url="https://pl.wikipedia.org/wiki?curid=4348866" title="Science Correspondence Club">
Science Correspondence Club

Science Correspondence Club (SCC), później znany jako International Scientific Association (ISA) – jeden z pierwszych powstałych klubów science fiction, założony w 1928 przez Aubreya Clementsa z Montgomery w Alabamie. Około miesiąca później Walter Dennis i Sydney Gerson z Chicago założyli podobną organizację. Po roku klub Clementsa miał dwudziestu pięciu członków, zaś Dennia i Gersona dwudziestu czterech. Wkrótce obydwa kluby połączyły się w jeden.
Osoby zajmujące się badaniem fandomu obecnie podają w wątpliwość, czy stowarzyszenie było faktycznie klubem fanów fantastyki naukowej. Jak wskazuje jego nazwa, członkowie kontaktowali się przede wszystkim za pomocą listów. Jedynie niewielka część z nich spotykała się regularnie w Chicago.
Prawdopodobnie dzięki SCC powstał pierwszy na świecie fanzin poświęcony fantastyce naukowej, zatytułowany "The Comet". Po raz pierwszy ukazał się w maju 1930.

</doc>
<doc id="4348867" url="https://pl.wikipedia.org/wiki?curid=4348867" title="Gino Ávila">
Gino Ávila

Gino Tanislado Ávila Dilbert (ur. 10 maja 1999) – honduraski zapaśnik walczący przeważnie w stylu wolnym. Zajął trzynaste miejsce na mistrzostwach panamerykańskich w 2018. Brązowy medalista igrzysk Ameryki Środkowej i Karaibów w 2018. Pierwszy i trzeci na igrzyskach Ameryki Środkowej w 2017. Wicemistrz panamerykański juniorów w 2017 roku.

</doc>
<doc id="4348869" url="https://pl.wikipedia.org/wiki?curid=4348869" title="Mieczysław Słoń">
Mieczysław Słoń

Mieczysław Słoń ps. "Jurand", "Kobuz" (ur. 27 czerwca lub 22 lipca 1920, zm. 9 listopada 1943 w Warszawie) – polski harcmistrz, wychowawca, współtwórca konspiracyjnego harcerstwa na warszawskiej Pradze, inicjator wielu działań praskich hufców podczas okupacji, aresztowany i rozstrzelany przez Niemców.
Życiorys.
Syn maszynisty kolejowego Wincentego Słonia i Marii z Nowaków, brat Kazimierza, Heleny, Janiny i Ireny (zam. Kudokas). Rodzina mieszkała przy ul. Brzeskiej 17 A m. 80.
Był uczniem Szkoły Powszechnej nr 30 przy ul. Kawęczyńskiej 2, ukończył Techniczną Szkołę Kolejową przy ul. Chmielnej (matura przed wojną). W 1940 rozpoczął studia w zakresie kolejnictwa na tajnej Politechnice Warszawskiej (Średnia Szkoła Techniczna Budownictwa Kolejowego i Drogowego II stopnia).
Harcerstwo.
Harcerz 78 Warszawskiej Drużyny Harcerskiej im. Króla Władysława Jagiełły, przed II wojną światową był w niej zastępowym i od 1938 – przybocznym.
W sierpniu 1939 wraz ze starszymi harcerzami z drużyny podjął służbę w Pogotowiu Harcerzy, pełniąc dyżury w ramach Polskiego Białego Krzyża na dworcach kolejowych Warszawa Praga i Warszawa Wschodnia; działał też w służbie łączności i przeciwpożarowej. Zmobilizowany 6 września, wyszedł z miasta w składzie Warszawskiego Batalionu Harcerskiego wraz z grupą starszych harcerzy z 78 WDH – był członkiem kompanii praskiej tego batalionu aż do jego rozwiązania w Chełmie 21 września, uczestniczył w walkach, w których został lekko ranny.
Służbę w pierwszych dniach wojny i wymarsz z Warszawy opisał w dzienniku ("Dziennik z września 1939 r." lub "Wrześniowy pamiętnik przybocznego 78 WDH ćwika Mieczysława Słonia"), obejmującym okres 31 sierpnia – 27 września 1939, opublikowanym w „Materiałach Historycznych Stowarzyszenia Szarych Szeregów”, wrzesień 1999, nr 47 (rękopis przechowywany w zbiorach hm. Jadwigi Gronostajskiej, obecnie znajduje się w zbiorach Muzeum Harcerstwa).
Działalność konspiracyjna.
Po powrocie do Warszawy odtworzył w konspiracji 78 WDH z najstarszych harcerzy, pod kryptonimem „78 Czambuł” – drużyna weszła w skład Hufca Centrum Pragi (CP – „Żółta Orda”) Okręgu Praga Szarych Szeregów. Wraz z drużyną Mieczysław Słoń ukrył sztandar, dokumenty, biblioteczkę i sprzęt harcerski oraz część biblioteki szkolnej.
Przyjął pseudonim "Jurand" – od Juranda ze Spychowa, jednego z bohaterów szczególnie tępionej przez Niemców powieści Henryka Sienkiewicza „Krzyżacy”.
Od 1939 pracował jako wychowawca i instruktor świetlicy w Stołecznym Komitecie Samopomocy Społecznej. Latem 1940 na terenie Parku Skaryszewskiego im. I.J. Paderewskiego organizował półkolonie, podczas których prowadzono pracę wychowawczą z najmłodszymi harcerzami. W 1941 i 1942 działalność taką, z wykorzystaniem metody harcerskiej, prowadził także jako wychowawca i zastępca kierownika kolonii Rady Głównej Opiekuńczej w Małkini.
Działalność prowadzonej przez Słonia 78 WDH, w tym zasady konspiracyjnej pracy, obchodzenie świąt, szkolenia, zalecenia bojkotu kin i wydawanej przez Niemców prasy, aresztowania harcerzy itp., dokumentują zachowane, pisane przez niego rozkazy z okresu 30 lipca 1940 – 8 marca 1942.
Jako drużynowy przeszedł w 1940–1941 wraz z całą drużyną przeszkolenie wojskowe – strzeleckie (kryptonim „Sklepy”), motorowe („Ursus”) i podoficerskie („Wiarus”).
Był komendantem obwodu (rejonu) Centralna Praga Organizacji Małego Sabotażu „Wawer”. Wiosną 1941 wraz ze wszystkimi zespołami hufca zaangażował się w prace wywiadu obserwującego przebieg koncentracji niemieckiej przed wojną ze Związkiem Radzieckim. W drugiej połowie 1941 cały hufiec CP włączono do pracy „wawerskiej”.
Do lutego 1942 zastępca hufcowego, a następnie do marca – hufcowy hufca Centralna Praga (drużynę przekazał wówczas jej poprzedniemu drużynowemu Aleksandrowi Solińskiemu).
W okresie od 3 listopada 1942 do 13 października 1943 był hufcowym nowo utworzonego hufca Bojowych Szkół Warszawa-Praga, skupiającego harcerzy w wieku 15–18 lat, i jednocześnie dowódcą plutonu nr 618, sformowanego z dwóch najstarszych i najlepiej wyszkolonych drużyn, stanowiącego poczet dowódcy VI Obwodu AK Praga. Równocześnie był zastępcą komendanta Okręgu „Wawra” Praga. Rozwinął stan liczebny hufca, w programie działania hufca były działalność „wawerska” oraz szkolenia wojskowe unitarne i specjalistyczne. Dbał o formacyjną pracę harcerską, odwiedzał odprawy drużyn i zbiórki sekcji. Podkomendnym Mieczysława Słonia pozostało w pamięci jego powiedzenie: "PKO – Punktualność, Karność, Obowiązkowość".
Od 1941 związał się z organizacją „Żegota”, włączył praskie harcerki i harcerzy do przemytu lekarstw i żywności do warszawskiego getta. Uczestniczył w rozpoznaniu Obozu Pracy Przymusowej dla Żydów w Poniatowej.
Wziął udział w III turnusie kursu podharcmistrzowskiego "Szkoła za lasem", nominację podharcmistrzowską otrzymał 15 sierpnia 1942. Podczas kursu opracował „problem programowy” "Sprawa młodzieży rzemieślniczo-robotniczej", proponując rozszerzenie na te środowiska działalności harcerskiej, wskazując właściwe dla nich metody i programy (tekst ten opublikowano w piśmie instruktorskim Chorągwi Warszawskiej Szarych Szeregów „Wigry”). Wraz z poznanym na kursie Janem Wuttkem „Czarnym Jasiem” wkrótce zaangażował się w Akcję „M” – patriotycznego oddziaływania na młodzież niezrzeszoną. Był wielkim propagatorem tej akcji, wchodził w skład chorągwianego zespołu, prowadzonego przez Stanisława Broniewskiego i Jana Wuttkego. Jesienią 1943, na początku roku szkolnego opracował odezwę i wydał ulotkę, którą następnie kolportowano w szkołach.
W 1942 był słuchaczem II turnusu tajnej Szkoły Podchorążych Rezerwy Piechoty „Agricola”, w grudniu otrzymał stopień kaprala podchorążego.
W 1943 w kolejnej edycji "Szkoły za lasem" prowadził własną praską klasę (jej absolwenci otrzymali pseudonimy pochodne od pseudonimu instruktorskiego Słonia – "Kobuz": "Kobuz Sędziwy", "Kobuz Ojciec", "Kobuz Syn", "Kobuz Piąty").
Był lubianym i cenionym instruktorem, niekwestionowanym autorytetem i duszą środowiska praskich harcerzy w konspiracji.
Mieczysław Słoń był inicjatorem niezrealizowanego pomysłu odbicia hufcowego Grup Szturmowych Praga Henryka Ostrowskiego, aresztowanego 17/18 marca 1943.
Aresztowany 13 października 1943 ok. godz. 11.00 wraz z Janem Wuttkem „Czarnym Jasiem” na rogu ul. Marszałkowskiej i Wilczej. Więziony na Pawiaku, przesłuchiwany przez gestapo w alei Szucha, został rozstrzelany 9 listopada 1943 w publicznej egzekucji przy ul. Wawelskiej na rogu Grójeckiej. Pośmiertnie mianowany harcmistrzem (27 grudnia 1943) i awansowany do stopnia plutonowego podchorążego (w lutym 1944).
Upamiętnienia.
Na cześć Mieczysława Słonia imię „Jurand”, po reorganizacji Ula „Wisła” (Chorągwi Warszawskiej) 15 marca 1944, przyjął praski pluton kompanii „nowych” Grup Szturmowych, przydzielonej jako 3. kompania do Batalionu Zośka. Trzon plutonu stanowili najstarsi harcerze przedwojennych drużyn praskich z 618 plutonu, stanowiącego poczet dowódcy VI Obwodu AK Praga – głównie z 17 WDH i 78 WDH, dwie sekcje z 51 WDH i jedna z 22 WDH, oraz grupa dziewcząt z konspiracyjnej żeńskiej 78 WDH. Pluton, którego większa część dołączyła w Powstaniu Warszawskim do Batalionu „Zośka”, poniósł straty ponad 50% stanu osobowego.
Imieniem „Juranda” nazwano też kurs praskich drużynowych Bojowych Szkół, zorganizowany wiosną 1944.
Postać hm. Mieczysława Słonia jest wymieniona na tablicy poświęconej poległym i pomordowanym harcerzom i harcerkom Grochowa i Pragi, umieszczonej w kościele Najczystszego Serca Maryi przy placu Szembeka.
Imię „Juranda” zostało wyryte na jednym z gwoździ pamiątkowych wbitych w drzewce sztandaru 22 Szczepu „Watra” im. Kazimierza Skorupki.
Zdjęcie krzyża harcerskiego Mieczysława Słonia jest reprodukowane na pierwszej stronie każdego tomu książki Grzegorza Nowika "Straż nad Wisłą".

</doc>
<doc id="4348870" url="https://pl.wikipedia.org/wiki?curid=4348870" title="Anny Ramírez">
Anny Ramírez

Anny Guillermina Ramírez Pérez (ur. 20 sierpnia 1998) – dominikańska zapaśniczka startująca w stylu wolnym. Brązowa medalistka mistrzostw panamerykańskich w 2021, a także igrzysk Ameryki Środkowej i Karaibów w 2018 i mistrzostw Ameryki Środkowej i Karaibów w 2018. Czwarta na igrzyskach boliwaryjskich w 2022 roku.

</doc>
<doc id="4348871" url="https://pl.wikipedia.org/wiki?curid=4348871" title="Leo Santana">
Leo Santana

Leo Dalis Santana Heredia (ur. 7 czerwca 1998) – dominikański zapaśnik startujący w stylu klasycznym. Brązowy medalista igrzysk panamerykańskich w 2019. Wicemistrz igrzysk Ameryki Środkowej i Karaibów w 2018. Wygrał mistrzostwa panamerykańskie w 2021; trzeci w 2020 i 2022 roku.

</doc>
<doc id="4348872" url="https://pl.wikipedia.org/wiki?curid=4348872" title="Leo Dalis Santana">
Leo Dalis Santana



</doc>
<doc id="4348873" url="https://pl.wikipedia.org/wiki?curid=4348873" title="Moisés Pérez">
Moisés Pérez

Moisés Salvador Pérez Hellburg (ur. 2 listopada 1994) – wenezuelski zapaśnik startujący w stylu klasycznym. Zajął 29. miejsce na mistrzostwach świata w 2019. Wicemistrz igrzysk panamerykańskich w 2019. Brązowy medalista igrzysk Ameryki Środkowej i Karaibów w 2018 i mistrzostw w tym samym roku. Trzeci na mistrzostwach panamerykańskich w 2020; piąty w 2014 i 2015 roku.

</doc>
<doc id="4348876" url="https://pl.wikipedia.org/wiki?curid=4348876" title="Monica Raymund">
Monica Raymund

Monica Raymund (ur. 26 lipca 1986 w St. Petersburgu na Florydzie) – amerykańska aktorka, która wystąpiła m.in. w serialach: "Magia kłamstwa", "Żona idealna" i "Chicago Fire".

</doc>
<doc id="4348878" url="https://pl.wikipedia.org/wiki?curid=4348878" title="Zapasy na Igrzyskach Azjatyckich 2018">
Zapasy na Igrzyskach Azjatyckich 2018

Turniej w ramach Igrzysk Azjatyckich 2018 rozegrano od 19 do 22 sierpnia w "Convention Center Assembly Hall" w Dżakarcie .

</doc>
<doc id="4348881" url="https://pl.wikipedia.org/wiki?curid=4348881" title="L’Assomption">
L’Assomption

L’Assomption – miasto w Kanadzie, nad rzeką L’Assomption w prowincji Quebec, w regionie Lanaudière. Nazwa miasta pochodzi od nazwy rzeki nad którą leży miasto i odnosi się do Wniebowzięcia Najświętszej Maryi Panny. Centrum miasta położona jest na półwyspie utworzonym przez meandry rzeki. Miasto przecina Autostrada transkanadyjska łącząca Montreal ze stolicą Prowincji miastem Québec.
Historia.
Pierwsi karczownicy lasów pojawili się w tym miejscu w 1717 roku na zaproszenie przełożonych Seminarium św. Sulpicjana w Montrealu. Pierwsza parafia, pod wezwaniem św. Piotra z Portage, została założona w 1724 roku przez Pierre Lesueur, pierwszego proboszcza parafii. Osada ta przyjęła później nazwę L’Assomption. Złoty wiek budownictwa i rozwoju miasto przeżywało pod koniec XVIII wieku. Obecnie jest to małe, dynamiczne miasto, otoczone przez tereny rolnicze, uprawia się tam tytoń, owoce, wytwarza produkty mleczne.
Demografia.
Rozwój liczby ludności w latach 1991–2016
Szkolnictwo.
W mieście działają cztery szkoły podstawowe i dwie szkoły średnie. Istnieje również jedna prywatna szkoła średnia, która oferuje wykształcenie techniczne i przygotowawcze do studiów uniwersyteckich. Szkoła ta, , została założona w 1832 roku, przez lokalnego proboszcza, François Labelle.
Miasto partnerskie.
Miasto L’Assomption jest od 1976 roku miastem partnerskim z francuskim miastem Pons w departamencie Charente-Maritime.

</doc>
<doc id="4348884" url="https://pl.wikipedia.org/wiki?curid=4348884" title="Charles Merrill (zapaśnik)">
Charles Merrill (zapaśnik)

Charles "Zach" Zachary Merrill (ur. 10 kwietnia 1992) – portorykański zapaśnik startujący w obu stylach. Zajął 23. miejsce na mistrzostwach świata w 2018. Srebrny medalista igrzysk Ameryki Środkowej i Karaibów w 2018. Piąty na mistrzostwach panamerykańskich w 2018 roku. Zawodnik California Baptist University i University of Oklahoma

</doc>
<doc id="4348885" url="https://pl.wikipedia.org/wiki?curid=4348885" title="Rzeki na Islandii">
Rzeki na Islandii



</doc>
<doc id="4348886" url="https://pl.wikipedia.org/wiki?curid=4348886" title="Primaza">
Primaza



</doc>
<doc id="4348888" url="https://pl.wikipedia.org/wiki?curid=4348888" title="Stal-5">
Stal-5

Stal-5 (ros. Сталь-5) – niezrealizowany projekt radzieckiego samolotu pasażerskiego w układzie latającego skrzydła.
Historia.
Prace nad nowym samolotem pasażerskim zdolnym do realizacji dalekodystansowych lotów rozpoczęto w 1933 roku. Głównym konstruktorem był Aleksander Iwanowicz Putiłow. Maszyna miała być zdolna do przewozu 18 pasażerów. Samoloty seryjne, niewielkim nakładem sił, miały być dostosowane do szybkiego przekształcenia w maszyny transportowe lub bombowe. Do napędu wybrano dwa silniki rzędowe M-34F. Za silnikami, na pogrubionym i pokrytym bakelitem centropłacie umieszczono podwójne usterzenie pionowe. Również w centropłacie, pomiędzy silnikami znajdowała się kabina załogi. Konstrukcję samolotu wykonano ze spawanych stalowych rur. Podwozie wciągane, główne do wnęk w gondolach silnikowych. Makieta nowej maszyny została zbudowana w 1934 roku. W celu przetestowania w praktyce przyjętych założeń konstrukcyjnych podjęto decyzję o budowie latającego, pomniejszonego modelu samolotu Stal-5. Wybudowano maszynę o rozpiętości 6 metrów, napędzaną dwoma silnikami Salmson o mocy 45 KM każdy. Skrzydło miało prawie prostą krawędź spływu, a na jego końcach umieszczono stateczniki pionowe. Umieszczona w osi samolotu kabina wystawała ponad górną powierzchnię skrzydła. Konstrukcja samolotu wykonana została ze stalowych rur, pokrytych bakelitem. Usterzenie pokryto płótnem. Model oblatano w 1934 roku. Okazał się on być niezwykle trudną w pilotażu maszyną, reagującą na najdrobniejszy ruch drążka sterowego. Niezachęcające wyniki prób w locie modelu, spowodowały zaniechanie dalszych prac nad docelowym Stal-5.

</doc>
<doc id="4348901" url="https://pl.wikipedia.org/wiki?curid=4348901" title="Lloyd Harris">
Lloyd Harris

Lloyd Harris (ur. 24 lutego 1997 w Kapsztadzie) – południowoafrykański tenisista, reprezentant kraju w Pucharze Davisa.
Kariera tenisowa.
Zawodowy tenisista od roku 2015.
Finalista dwóch turniejów o randze ATP Tour w grze pojedynczej.
W grze podwójnej Harris osiągnął jeden turniejowy finał.
Od marca 2016 reprezentant Południowej Afryki w Pucharze Davisa.
W rankingu gry pojedynczej najwyżej był na 31. miejscu (13 września 2021), a w klasyfikacji gry podwójnej na 195. pozycji (1 listopada 2021).

</doc>
<doc id="4348923" url="https://pl.wikipedia.org/wiki?curid=4348923" title="Synot liga (2014/2015)">
Synot liga (2014/2015)

Synot liga 2014/2015 – 22. edycja najwyższych w hierarchii rozgrywek ligowych czeskiej klubowej piłki nożnej. Tytułu mistrzowskiego z poprzedniego sezonu broni drużyna . Rozgrywki rozpoczęły się 25 lipca 2014 roku meczem pomiędzy zespołami i .

</doc>
<doc id="4348924" url="https://pl.wikipedia.org/wiki?curid=4348924" title="Cheetah (raperka)">
Cheetah (raperka)

Cheetah (kor. 치타, ur. 25 maja 1990), właśc. Kim Eun-young (Hangul: 김은영) – południowokoreańska raperka. Cheetah zyskała sławę jako zwyciężczyni konkursu telewizyjnego "Unpretty Rapstar". Zadebiutowała w 2010 roku piosenką „Stop (Money Can't Buy Me Love)” jako część duetu Blacklist; należy do agencji C9 Entertainment.
Kariera.
Przed debiutem w branży muzycznej, Cheetah pierwotnie występowała jako undergroundowa raperka na ulicach po rzuceniu szkoły średniej. Jednak w lipcu 2010 roku oficjalnie zadebiutowała z piosenką „Stop (Money Can't Buy Me Love)” w ramach hip-hopowego duetu Blacklist. Z drugą członkinią Lucy, duet wydał jeszcze piosenkę „Nothing Lasts Forever”, jednak grupa wkrótce się rozpadła.
Po Blacklist Cheetah odbyła kilka solowych występów, w tym występowała w innych utworach raperów, a także pojawiła się w programie telewizyjnym "Show Me The Money". W 2012 roku dołączyła do hip-hopowego artysty Crusha tworząc kolejny duet o nazwie Masterpiece. Duet wydał singel "Rhythm Genius", z głównym utworem „Rollercoaster” w maju 2012 roku. Ponownie, grupa została słabo przyjęta przez publiczność, co doprowadziło do jej rozpadu.
W czerwcu 2014 roku Cheetah wydała swój pierwszy minialbum, zatytułowany "Cheetah Itself". Minialbum zaprezentował jej mocny rap i zwrócił uwagę na jej talent jako artystki solowej. Album pomógł jej w dostaniu się jako zawodniczki do rapowego programu survivalowego "Unpretty Rapstar". Na początku 2015 roku Cheetah została ujawniona jako jedna z uczestniczek programu telewizyjnego "Unpretty Rapstar". W konkursie wzięły udział również członkinie Lucky J – Jessi, raperkę grupy K-popowej AOA – Jimin oraz inne undergroundowe raperki. W finale programu Cheetah została ogłoszona zwycięzcą.

</doc>
<doc id="4348928" url="https://pl.wikipedia.org/wiki?curid=4348928" title="Szymon Kardaś">
Szymon Kardaś

Szymon Jan Kardaś (ur. 5 lipca 1980) – polski politolog, doktor nauk humanistycznych specjalizujący się w polityce zagranicznej Rosji (zwłaszcza energetycznej) oraz europejskim prawie gospodarczym; wykładowca Wydziału Nauk Politycznych i Studiów Międzynarodowych Uniwersytetu Warszawskiego oraz główny specjalista w zespole rosyjskim w Ośrodku Studiów Wschodnich.
Życiorys.
Wykształcenie.
Syn nauczyciela . Absolwent II Liceum Ogólnokształcącego w Inowrocławiu (1999, tytuł "primus inter pares)". Ukończył na Uniwersytecie Warszawskim stosunki międzynarodowe (2004, praca: "Azja Środkowa jako obszar rywalizacji państw trzecich (Rosja, Stany Zjednoczone, Chiny, Iran i Turcja") oraz prawo (2007, "Wybrane aspekty prawnomiędzynarodowe konfliktu w Górskim Karabachu"). W kwietniu 2010 na Wydziale Dziennikarstwa i Nauk Politycznych UW obronił z wyróżnieniem doktorat pt. "Wpływ Światowej Organizacji Handlu na transformację systemu prawnego Federacji Rosyjskiej" (promotor – Witold Góralski).
Praca zawodowa.
Od 2004 zatrudniony w Instytucie Stosunków Międzynarodowych UW, gdzie prowadzi zajęcia z międzynarodowego prawa handlowego, prawa gospodarczego Unii Europejskiej, prawa międzynarodowego publicznego, polityki wewnętrznej i zagranicznej Rosji. Koordynator współpracy między ISM UW a Wydziałem Stosunków Międzynarodowych Państwowego Uniwersytetu w Petersburgu oraz Szkołą Badań Regionalnych i Międzynarodowych Dalekowschodniego Uniwersytetu Federalnego we Władywostoku. Do 2012 sekretarz Pracowni Badań nad Rosją i Państwami Poradzieckimi WDiNP. Po zmianie struktury ISM UW w 2019 pracownik Katedry Dyplomacji i Instytucji Międzynarodowych WNPiSM UW.
W 2012 rozpoczął pracę w Zespole Rosyjskim Ośrodka Studiów Wschodnich, gdzie był głównym specjalistą w zakresie wewnętrznej i zewnętrznej polityki energetycznej Rosji. Pracę w OSW zakończył w grudniu 2022. Od stycznia 2023 zawodowo związany z ECFR.
Współpracował z Helsińską Fundacją Praw Człowieka oraz Instytutem Badań nad Gospodarką Rynkową. Regularnie wypowiada się w mediach oraz publikuje w czasopismach branżowych (np. „Nowej Europie Wschodniej”), gdzie pozostaje wierny także innym ujawnionym przez siebie zainteresowaniom, np. teatrowi.
Wyróżnienia.
Stypendysta Fundacji na rzecz Nauki Polskiej dla młodych uczonych (2009). Laureat Konkursu Stypendialnego dla najlepszych młodych doktorów, w ramach projektu „Nowoczesny Uniwersytet – kompleksowy program wsparcia dla doktorantów i kadry dydaktycznej Uniwersytetu Warszawskiego” (2011). Laureat X edycji stypendium naukowego dla młodych wybitnych naukowców prowadzących wysokiej jakości badania i cieszących się imponującym dorobkiem naukowym (2015).
Wybrane publikacje.
Monografie
Prace OSW

</doc>
<doc id="4348929" url="https://pl.wikipedia.org/wiki?curid=4348929" title="Iwade (Japonia)">
Iwade (Japonia)



</doc>
<doc id="4348931" url="https://pl.wikipedia.org/wiki?curid=4348931" title="Aller (rzeka)">
Aller (rzeka)



</doc>
<doc id="4348933" url="https://pl.wikipedia.org/wiki?curid=4348933" title="Antonio Barreca">
Antonio Barreca

Antonio Barreca (ur. 18 marca 1995 w Turynie) – włoski piłkarz grający na pozycji obrońcy w Genoi CFC.
Życiorys.
Jest wychowankiem Torino FC. W seniorskim zespole tego klubu grał w latach 2014–2018. Od 4 lipca 2014 do 30 czerwca 2015 był wypożyczony do AS Cittadella. W sezonie 2015/2016 przebywał na wypożyczeniu w Cagliari Calcio. W rozgrywkach Serie A zadebiutował w barwach Torino 18 września 2016 w zremisowanym 0:0 meczu z Empoli FC. Do gry wszedł w 32. minucie gry, zastępując kontuzjowanego Cristiana Molinaro. 10 lipca 2018 odszedł za 10 milionów euro do AS Monaco.

</doc>
<doc id="4348935" url="https://pl.wikipedia.org/wiki?curid=4348935" title="Bokochód">
Bokochód

Bokochód ("Xysticus") – rodzaj pająków z rodziny ukośnikowatych, obejmujący ponad 350 opisanych gatunków.
Pająki te mają krótkie ciało, z rzadka porośnięte krótkimi i mocnymi lub długimi i delikatnymi szczecinkami. Karapaks jest na przedzie prawie kwadratowy, na wierzchu o przepasce środkowej zwykle z klinowatym, brązowawym znakiem na przedzie i jaśniejszym tyłem. W widoku od przodu środkowe pary oczu leżą niżej niż boczne tych samych rzędów. Nadustek jest wysoki. Kolor nasady szczękoczułków często jest żółtawobiały lub żółtawobrązowy. Odnóża kroczne są długie, pozbawione skopuli i przypazurkowych kępek włosków. Dwie początkowe pary odnóży są dłuższe i zwykle uzbrojone w kolce. Opistosoma (odwłok) jest najszersza tuż za środkiem, z tyłu zaokrąglona, z wierzchu spłaszczona, o stożeczku z kilkoma krótkimi i cienkimi szczecinkami. Kądziołki przędne są rozmieszczone blisko siebie na owalnym lub zaokrąglonym polu. Kądziołki przedniej pary cechują się szerokimi podstawami. 
Takson kosmopolityczny, ale w Ameryce Południowej występuje tylko "X. silvestrii". W Polsce stwierdzono 19 gatunków (zobacz: ).
Samce w trakcie kopulacji przytrzymują odnóża samicy szczękoczułkami. Czasem wykorzystują także nić przędną do unieruchomienia partnerki. 
Do 2017 roku opisano 355 gatunków współczesnych i 3 wymarłe:

</doc>
<doc id="4348936" url="https://pl.wikipedia.org/wiki?curid=4348936" title="Wspólny pokój">
Wspólny pokój



</doc>
<doc id="4348938" url="https://pl.wikipedia.org/wiki?curid=4348938" title="Oleg Zoteev">
Oleg Zoteev

Oleg Zoteev (ur. 5 lipca 1989 w Olmaliq) – uzbecki piłkarz występujący na pozycji pomocnika w drużynie Lokomotivu Taszkent.
Kariera piłkarska.
Seniorską karierę rozpoczął w Bunyodkorze Taszkent. Tam jednak nie przebił się do składu, przenosząc się na sezon 2010 do Olmaliq FK. Grał tam przez 3 lata, zajmując z nimi dwukrotnie 11. miejsce, a raz 8. miejsce w lidze. Łącznie przez 3 lata zagrał w Olmaliqu w 67 spotkaniach, strzelając 8 bramek. Po sezonie 2012 powrócił do Bunyodkoru. Tym razem już wywalczył sobie miejsce w składzie. W sezonie 2013 zdobył z nimi mistrzostwo oraz puchar Uzbekistanu, rok później natomiast zajęli 4. lokatę w lidze. Od 2015 jest zawodnikiem Lokomotivu Taszkent. Dwukrotnie zdobył z nimi mistrzostwo oraz raz puchar Uzbekistanu.
Kariera reprezentacyjna.
Zoteev zadebiutował w reprezentacji Uzbekistanu 17 stycznia 2012 roku w towarzyskim meczu z reprezentacją Kuwejtu. Mecz zakończył się wygraną Kuwejtu 1:0. Pierwszego gola w kadrze strzelił 18 czerwca 2013 roku w meczu eliminacyjnym do MŚ 2014 wygranym 5:1 z reprezentacją Kataru.
"Stan na 14 sierpnia 2018"

</doc>
<doc id="4348939" url="https://pl.wikipedia.org/wiki?curid=4348939" title="Oleg Zoteyev">
Oleg Zoteyev



</doc>
<doc id="4348943" url="https://pl.wikipedia.org/wiki?curid=4348943" title="Jean-Eudes Aholou">
Jean-Eudes Aholou

Jean-Eudes Aholou (ur. 20 marca 1994 w Yopougon) – iworyjski piłkarz grający na pozycji pomocnika w AS Saint-Étienne.
Życiorys.
Jest wychowankiem Lille OSC. W latach 2012–2015 był piłkarzem rezerw tego klubu. 13 lipca 2015 odszedł do US Orléans. 16 stycznia 2017 został zawodnikiem RC Strasbourg. W barwach tego klubu zadebiutował w rozgrywkach Ligue 1 – miało to miejsce 5 sierpnia 2017 w przegranym 0:4 meczu z Olympique Lyon. 24 lipca 2018 odszedł do AS Monaco. Kwota transferu wyniosła 14 milionów euro. 1 sierpnia 2019 został wypożyczony na rok do AS Saint-Étienne.
W reprezentacji Wybrzeża Kości Słoniowej zadebiutował 24 marca 2018 w zremisowanym 2:2 spotkaniu towarzyskim z Togo. Do gry wszedł w 75. minucie, zmieniając Francka Kessié.

</doc>
<doc id="4348951" url="https://pl.wikipedia.org/wiki?curid=4348951" title="Mama - Nic">
Mama - Nic



</doc>
<doc id="4348953" url="https://pl.wikipedia.org/wiki?curid=4348953" title="Ronaël Pierre-Gabriel">
Ronaël Pierre-Gabriel

Ronaël Pierre-Gabriel (ur. 13 czerwca 1998 w Paryżu) – francuski piłkarz grający na pozycji obrońcy. Od 2019 roku zawodnik 1. FSV Mainz 05.
Życiorys.
Jest wychowankiem AS Saint-Étienne. W czasach juniorskich trenował także w klubach: ES Parisienne, US Chevrières i CFFP. W latach 2015–2016 był piłkarzem rezerw Saint-Étienne. W rozgrywkach Ligue 1 zadebiutował w barwach seniorskiego zespołu 29 listopada 2015 w wygranym 3:0 meczu z En Avant Guingamp. Grał w nim do 61. minuty, po czym został zmieniony przez Pierre-Yvesa Polomata. 9 lipca 2018 odszedł za 6 milionów euro do AS Monaco.

</doc>
<doc id="4348954" url="https://pl.wikipedia.org/wiki?curid=4348954" title="Komedianci (film)">
Komedianci (film)



</doc>
<doc id="4348958" url="https://pl.wikipedia.org/wiki?curid=4348958" title="Samuel Grandsir">
Samuel Grandsir

Samuel Grandsir (ur. 14 sierpnia 1996 w Évreux) – francuski piłkarz grający na pozycji napastnika we francuskim klubem RC Strasbourg, wypożyczony z AS Monaco.
Życiorys.
Jest wychowankiem Troyes AC. W latach 2016–2018 był zawodnikiem pierwszego zespołu tego klubu. W jego barwach zadebiutował w rozgrywkach Ligue 1 – miało to miejsce 24 kwietnia 2016 w przegranym 1:4 meczu z Montpellier HSC. 1 lipca 2018 odszedł za 3 miliony euro do AS Monaco. 20 stycznia 2019 został wypożyczony do francuskiego klubu RC Strasbourg.

</doc>
<doc id="4348961" url="https://pl.wikipedia.org/wiki?curid=4348961" title="EPojisteni.cz liga (2016/2017)">
EPojisteni.cz liga (2016/2017)

EPojisteni.cz 2016/2017 – 24. edycja najwyższych w hierarchii rozgrywek ligowych czeskiej klubowej piłki nożnej. Tytułu mistrzowskiego z poprzedniego sezonu broni drużyna . Rozgrywki rozpoczęły się 29 lipca 2016 roku meczem pomiędzy zespołami i .
Stadiony.
Najlepsi strzelcy.
"Aktualne na 27 maja 2017."

</doc>
<doc id="4348968" url="https://pl.wikipedia.org/wiki?curid=4348968" title="Ꙭ">
Ꙭ

Ꙭ, ꙭ – jedna z odmian zapisu cyrylickiej litery O. Taki wariant graficzny występuje w niektórych zapisanych wczesną cyrylicą tekstach w zapisie liczby podwójnej lub mnogiej słowa "oko", przykładowo "ꙭчи" (dwoje oczu).

</doc>
<doc id="4348987" url="https://pl.wikipedia.org/wiki?curid=4348987" title="Cena zakupu">
Cena zakupu

Cena zakupu – cena płacona przez nabywcę za zakupione towary, jest pomniejszona o podatek od towarów i usług oraz o podatek akcyzowy, w przypadku importu powiększona o należne cło, podatek akcyzowy, opłaty celne i obniżona o rabaty, opusty, inne podobne zmniejszenia i odzyski. 
Cena zakupu, to cena, po której nabywający dokonuje kupna - płatność za zakupione aktywa bez podatku od towaru i usług. Jest ceną sprzedaży sprzedającego – należna sprzedającemu bez podlegającego odliczeniu VAT, a w przypadku importu powiększoną o obciążenia o charakterze publicznoprawnym.
Przykład.
Firma XYZ zakupiła towary od wybranego sprzedawcy i otrzymała fakturę za złożone zamówienie (z wyszczególnionymi pozycjami związanymi z wartością netto towarów i wliczonymi do nich kosztami opakowania, transportu i ubezpieczenia transportu). Kwota netto towarów wyniosła 3 500 zł, a reszta kosztów dodatkowych bezpośrednio związanych z zakupem wyniosła 500 zł.
 Cena zakupu, to kwota netto nabytych towarów, a więc 3 500 zł (bez doliczonych kosztów, związanych z zakupem). Podaną kwotę netto płaci nabywca (bez wliczonego podatku VAT).

</doc>
<doc id="4348988" url="https://pl.wikipedia.org/wiki?curid=4348988" title="Antoni Ostaszewski">
Antoni Ostaszewski



</doc>
<doc id="4348989" url="https://pl.wikipedia.org/wiki?curid=4348989" title="Land O' Lakes (Floryda)">
Land O' Lakes (Floryda)



</doc>
<doc id="4348990" url="https://pl.wikipedia.org/wiki?curid=4348990" title="Land O' Lakes">
Land O' Lakes



</doc>
<doc id="4348991" url="https://pl.wikipedia.org/wiki?curid=4348991" title="Cena nabycia">
Cena nabycia

Cena nabycia – cena zakupu danego aktywu, powiększona o koszty bezpośrednio związane z zakupem i przystosowaniem składnika aktywów do stanu zdatnego do używania lub wprowadzenia do obrotu. Koszty te dotyczą m.i.n: metkowania, paczkowania, montażu, instalacji, ubezpieczenia, transportu, załadunku, wyładunku, składowania lub wprowadzenia do obrotu. Cena dodatkowo obniżona jest o rabaty, opusty, inne podobne zmniejszenia i odzyski.
Przy cenie nabycia towarów, wymagających długotrwałego przygotowania do sprzedaży można powiększać koszty obsługi zobowiązań, zaciągniętych w celu sfinansowania ich zakupu, w tym także związane z tymi zobowiązaniami dodatnie i ujemne różnice kursowe, gdy zobowiązania płatne są w walucie obcej.
Cena nabycia różni się od ceny zakupu tym, że jest powiększona o koszty, które związane są bezpośrednio z zakupem i przypadają na jednostkę miary.
Przykład.
Firma XYZ zakupiła towary od wybranego sprzedawcy i otrzymała fakturę za złożone zamówienie z wyszczególnieniem pozycji związanych z wartością netto towarów i wliczonymi do nich kosztami zakupu (opakowania, transportu i ubezpieczenia transportu). Kwota netto towarów wyniosła 3 500 zł, a reszta kosztów dodatkowych, bezpośrednio związanych z zakupem wyniosła 500 zł (opakowanie 50 zł, transport 300 zł i ubezpieczenie dostawy 150 zł).
 Cena nabycia, to kwota ceny zakupu wraz z kosztami bezpośrednio związanymi z zakupem, czyli 3 500 zł + 500 zł = 4 000 zł.

</doc>
<doc id="4348994" url="https://pl.wikipedia.org/wiki?curid=4348994" title="Land O’ Lakes">
Land O’ Lakes



</doc>
<doc id="4348995" url="https://pl.wikipedia.org/wiki?curid=4348995" title="Steel Rats">
Steel Rats



</doc>
<doc id="4348996" url="https://pl.wikipedia.org/wiki?curid=4348996" title="Kajetan Czarkowski">
Kajetan Czarkowski

Kajetan Czarkowski Habdank (ur. 1811 w Hleszczawie, zm. 31 sierpnia 1875 we Lwowie) – powstaniec listopadowy, ziemianin, urzędnik.
Życiorys.
Urodził się w 1811 w Hleszczawie. Był synem Konstantego Czarkowskiego herbu Habdank i Katarzyny z domu Arwackiej, którzy osiedli w Galicji po konfiskacie majątku przez Rosjan. Miał siostry Gertrudę i Eleonorę. Kształcił się w szkołach w Tarnopolu i w Buczaczu, ukończył gimnazjum. Następnie zdał egzamin sędziowski. Pracował jako sędzia i lustrator dóbr.
Brał udział w powstaniu listopadowym 1831. Walczył pod komendą gen. Karola Różyckiego w szeregach korpusu partyzanckiego (Pułk Jazdy Wołyńskiej). Był towarzyszem broni Waleriana Podlewskiego, w późniejszych latach otrzymując od niego pomoc i wsparcie. W trakcie bitwy pod Iłżą 9 sierpnia 1831 został ranny w głowę po uderzeniu bronią białą oraz w nogę w wyniku postrzału. Z uwagi na ściganie powstańców przez władze austriackie postanowił emigrować. Podczas drogi zatrzymał się na ziemi sanockiej, gdzie w domu gospodarzy, Jakuba Mycielskiego herbu Dołęga i Zofii Dzierzek Krzynieckiej herbu Nieczuja, poznał ich najstarszą córkę, Wiktorię Mycielską (1831-1895). Ożeniwszy się z nią w 1848 osiadł w majątku Mikówka w Smolniku, gdzie zajął się prowadzeniem gospodarstwa. Oboje doczekali się licznego potomstwa, ich dziećmi, które przychodziły na świat co ok. 1 rok i 3 miesiące, byli kolejno: Eleonora (zm. 1876), Tadeusz (1850-1945), Kazimierz (zm. 1898, żonaty z Marią Tokarską), Konstanty (żonaty z Józefą Smoleńską), Antoni (ur. ok. 1864), Władysław, Mieczysław (zm. w dzieciństwie), Zygmunt (zm. mając kilka miesięcy wskutek utonięcia), Bolesław (zm. mając trzy tygodnie) i Zofia (1868-1952, zamężna z Hieronimem Köllerem).
Z uwagi na podjęcie przez dzieci nauki szkolnej oraz mając na uwadze przepisanie przez teścia rodzinnego majątku na własność szwagra Piotra Mycielskiego (brat Wiktorii) w 1860 przeniósł się do Lwowa, otrzymując tam stanowisko dieteriusza przy Sądzie Krajowym. Zamieszkiwał przy ul. Chorążczyzny. Po wybuchu powstania styczniowego 1863 postanowił zaciągnąć, się do wojsk polskich, jednak został przekonany przez żonę i dzieci, aby zrezygnować z udziału w walkach.
Był szwagrem lekarza Freisingera (od 1864 mąż Lubiny Mycielskiej, najmłodszej siostry Wiktorii). Podczas podróży ze Lwowa do Smolnika na wesele siostry Lubiny, Wiktoria Czarkowska uległa wypadkowi podczas przekraczania rzeki Osławy, w trakcie którego utonął siedmioletni brat Kajetana, Władysław (pochowany w grobowcu Niezabitowskich w Rzepedzi, gdzie został odnaleziony w nurtach wody). W późniejszych latach stracił trzech synów, zmarłych w wieku dziecięcym, Zygmunta, Mieczysława i Bolesława.
W ostatnich latach życia cierpiał na raka żołądka, od maja 1875 był złożony chorobą, zmarł 31 sierpnia 1875 we Lwowie. Został pochowany na Cmentarzu Łyczakowskim we Lwowie w krańcowym rejonie, tzw. turnusie, w dniu 2 września 1875.

</doc>
<doc id="4348999" url="https://pl.wikipedia.org/wiki?curid=4348999" title="Droga wojewódzka nr 963">
Droga wojewódzka nr 963

Droga wojewódzka nr 963 (DW963) – droga wojewódzka o długości 2,2 km w województwie małopolskim. W całości przebiega przez wieś Targowisko w powiecie wielickim, w gminie Kłaj. Łączy autostradę A4 i drogę krajową nr 75 (węzeł Targowisko) z drogą krajową nr 94.

</doc>
<doc id="4349001" url="https://pl.wikipedia.org/wiki?curid=4349001" title="Stanisław Mieczyński">
Stanisław Mieczyński

Stanisław Wiktor Mieczyński (ur. 3 lutego 1842 w Trojanowie, zm. 25 maja 1910 w Warszawie) – polski nauczyciel, tłumacz, encyklopedysta, działacz patriotyczny.
Życiorys.
W latach 1876-1895 wykładał język polski w Szkole Handlowej im. Leopolda Kronenberga w Warszawie. Po wyrzuceniu z uczelni za działalność patriotyczną został wykładowcą Uniwersytetu Latającego. Za złożenie bukietu fiołków w rocznicę Konstytucji 3 maja aresztowany przez tajną policję rosyjską i wysłany na trzyletnią zsyłkę do Odessy.
Publicystyka i pisarstwo.
Był encyklopedystą, sekretarzem redakcji „Encyklopedii wychowawczej” oraz współredaktorem drugiej edycji „Encyklopedii Powszechnej" Orgelbranda z 1872. Uprawiał także publicystykę z zakresu pedagogiki oraz dydaktyki zamieszczając swoje artykuły w „Przeglądzie Pedagogicznym”, „Roczniku Pedagogicznym”, „Ateneum”, „Poradniku dla Samouków” i innych. Był członkiem redakcji oraz współautorem pierwszego tomu monografii zbiorowej poświęconej Szkole Głównej Warszawskiej „Wydział Filologiczno-Historyczny”.
Był tłumaczem, który na zesłaniu przetłumaczył na język polski kilka dzieł z języka niemieckiego:

</doc>
<doc id="4349003" url="https://pl.wikipedia.org/wiki?curid=4349003" title="HET liga (2017/2018)">
HET liga (2017/2018)

HET liga 2017/2018 – 25. edycja najwyższych w hierarchii rozgrywek ligowych czeskiej klubowej piłki nożnej. Tytułu mistrzowskiego z poprzedniego sezonu broni drużyna . Rozgrywki rozpoczęły się 28 lipca 2017 roku meczem pomiędzy zespołami i .
Stadiony.
Najlepsi strzelcy.
"Aktualne na 26 maja 2018."

</doc>
<doc id="4349005" url="https://pl.wikipedia.org/wiki?curid=4349005" title="Antoni Ostaszewski (1816-1883)">
Antoni Ostaszewski (1816-1883)



</doc>
<doc id="4349006" url="https://pl.wikipedia.org/wiki?curid=4349006" title="Józef Czerniawski (1896-1946)">
Józef Czerniawski (1896-1946)



</doc>
<doc id="4349007" url="https://pl.wikipedia.org/wiki?curid=4349007" title="Antoni Ostaszewski (1896-1946)">
Antoni Ostaszewski (1896-1946)



</doc>
<doc id="4349008" url="https://pl.wikipedia.org/wiki?curid=4349008" title="Xysticus acerbus">
Xysticus acerbus

Xysticus acerbus – gatunek pająka z rodziny ukośnikowatych.
Gatunek ten opisany został w 1872 przez Tamerlana Thorella.
Samce osiągają od 2 do 6 mm, a samice od 6 do 10 mm długości ciała. Ubarwienie karapaksu jest orzechowobrązowe ze słabo wyodrębnionym, V-kształtnym znakiem i białawym rejonem ocznym. Środkowe pary oczu rozmieszczone są na planie wyraźnie szerszego niż dłuższego trapezu. Ciemnobrązowe szczękoczułki mają delikatne kolce. Kolor podługowato-owalnego sternum jest jasnobrązowy do ciemnożółtawobrązowego. Brązowe do ciemnobrązowych odnóża kroczne mają na stronach grzbietowych ciemne kolce. Opistosoma (odwłok) ma wierzch u samicy ochrowy z białymi i smukłymi paskami poprzecznymi oraz środkową przepaską podłużną, zaś u samca szary do piaskowoszarego. Spód opistosomy samca jest piaskowobrązowy do ciemnobrązowego. 
Nogogłaszczki samca mają goleń z małą apofizą wentralną (brzuszną) i wierzchołkiem skierowaną dobrzusznie apofizą lateralną (boczną). Aparat kopulacyjny odznacza się szerokim embolusem zwężonym błoniasto ku zesklerotyzowanej ostrodze. Samica ma płytkę płciową z wyraźnym obrzeżeniem wszystkich boków i owalnym rowkiem, zaś wulwę z parą podługowato-owalnych, woreczkowatych, zwartych struktur niezależnych od siebie.
Pająk palearktyczny, znany z Portugalii, Hiszpanii, Wielkiej Brytanii (południowej Anglii i południowej Walii), Francji, Belgii, Holandii, Niemiec, Szwajcarii, Austrii, Włoch, Finlandii, Łotwy, Polski, Czech, Słowacji, Węgier, Białorusi, Ukrainy, Słowenii, Chorwacji, Mołdawii, Rumunii, Bułgarii, Serbii, Czarnogóry, Albanii, Macedonii, Grecji, Rosji (po Daleki Wschód), Turcji, Gruzji, Armenii i Azji Środkowej. Zasiedla nasłonecznione łąki i wrzosowiska. Samce są aktywne od kwietnia do sierpnia, a samice od kwietnia do września.

</doc>
<doc id="4349014" url="https://pl.wikipedia.org/wiki?curid=4349014" title="Aller (Niemcy)">
Aller (Niemcy)



</doc>
<doc id="4349018" url="https://pl.wikipedia.org/wiki?curid=4349018" title="Yantzaza">
Yantzaza

Yantzaza – miasto w Ekwadorze, stolica kantonu Yantzaza na północy prowincji Zamora-Chinchipe.
Miasto leży w strefie klimatu równikowego. Jest drugim pod względem zaludnienia centrum prowincji Zamora-Chinchipe. Odległe o ok. 40 km od stolicy prowincji – Zamora. W bezpośredniej bliskości znajduje się dolina rzeki Zamora z licznie występującymi robaczkami świętojańskimi.

</doc>
<doc id="4349023" url="https://pl.wikipedia.org/wiki?curid=4349023" title="Edmund Suchodolski">
Edmund Suchodolski

Edmund Józef Suchodolski (ur. 1 marca 1936 w Czystej Dębinie, zm. 30 października 2009 w Białymstoku) – polski inżynier budownictwa, muzyk, kapelmistrz i samorządowiec, w latach 2001–2002 przewodniczący sejmiku podlaskiego.
Życiorys.
Syn Władysława i Heleny. Pochodził z Lubelszczyzny, ukończył szkołę podstawową w Borowie. W 1955 został absolwentem Technikum Budowlanego w Lublinie, podczas nauki należał do szkolnej orkiestry dętej (jako trębacz) i zespołu tanecznego. Po ukończeniu szkoły otrzymał nakaz pracy w dziale zaopatrzenia Zakładów Naprawczych Taboru Kolejowego w Łapach, gdzie wstąpił do zakładowej orkiestry. Jednocześnie należał do orkiestry symfonicznej Wacława Józefowicza oraz założył zespół taneczny. Otrzymał później powołanie do służby wojskowej. Występował w orkiestrze Pilichowskiego oraz zespole Meloman.
W 1973 został absolwentem inżynierii budownictwa w Wyższej Szkole Inżynierskiej w Białymstoku. W latach 70. został dyrektorem Zakładu Budownictwa Wiejskiego w Sokołach, po czym w 1982 powrócił do pracy w ZNTK jako m.in. pracownik administracji i dyrektor techniczny. W latach 80. był kierownikiem budowy Kościoła Świętego Krzyża w Łapach. W październiku 1994 został kierownikiem orkiestry przy Zakładach Naprawczych Taboru Kolejowego. Wydał książkę pt. "Kronika Orkiestry Dętej Zakładów Naprawczych Taboru Kolejowego w Łapach".
Działał w samorządzie miejskim. W 1990 wysuniętego jego kandydaturę na burmistrza Łap, jednak w głosowaniu radnych przegrał z Romanem Czepem.
W 1998 wybrany radnym sejmiku województwa podlaskiego I kadencji z listy Akcji Wyborczej Solidarność, został jego wiceprzewodniczącym. W 2001 zastąpił na stanowisku przewodniczącego sejmiku Krzysztofa Jurgiela. W 2002 bezskutecznie ubiegał się o reelekcję z list komitetu wyborczego „Nasze Podlasie”.
Został pochowany 3 listopada 2009 w rodzinnym grobowcu w Łapach.
Od 1959 był żonaty z Janiną, polonistką. W 2005 odznaczony Złotym Krzyżem Zasługi za działalność na rzecz niezależnego ruchu muzycznego.

</doc>
<doc id="4349027" url="https://pl.wikipedia.org/wiki?curid=4349027" title="Stadion Hanrapetakan">
Stadion Hanrapetakan



</doc>
<doc id="4349034" url="https://pl.wikipedia.org/wiki?curid=4349034" title="Rishon Lezion">
Rishon Lezion



</doc>
<doc id="4349035" url="https://pl.wikipedia.org/wiki?curid=4349035" title="Netanya">
Netanya



</doc>
<doc id="4349036" url="https://pl.wikipedia.org/wiki?curid=4349036" title="Ludwik Ochman">
Ludwik Ochman

Ludwik Ochman (ur. 24 sierpnia 1938 w Krakowie, zm. 12 sierpnia 2013 tamże) – polski bokser, mistrz Polski.
Życiorys.
Był mistrzem Polski kategorii półśredniej (do 7 kg) w 1959 oraz brązowym medalistą w tej wadze w 1960.
Odpadł w ćwierćfinale Spartakiady Gwardyjskiej w 1959 w NRD.
Został pochowany na Cmentarzu Podgórskim w Krakowie (kwatera IIa-9-25).

</doc>
<doc id="4349037" url="https://pl.wikipedia.org/wiki?curid=4349037" title="Shiraz Tal">
Shiraz Tal



</doc>
<doc id="4349039" url="https://pl.wikipedia.org/wiki?curid=4349039" title="Dimitris Lyacos">
Dimitris Lyacos

Dimitris Lyacos (gr. Δημήτρης Λυάκος; ur. 19 października 1966 r. w Atenach, Grecja) – grecki dramaturg i poeta, autor trylogii "Poena Damni".
Lyacos znany jest z formy przeciwstawiającej się gatunkom i awangardowego łączenia tradycyjnych motywów literackich z rytualnymi, religijnymi, filozoficznymi i antropologicznymi elementami, w swych tekstach ponownie bada wielkie narracje w kontekście niektórych trwałych motywów zachodniego kanonu. Choć trylogia "Poena Damni" liczy nie więcej niż 200 stron, ukończenie jej zajęło autorowi ponad trzydzieści lat. W tym okresie poszczególne części trylogii były zmieniane i ponownie publikowane. Treść trylogii skupiona jest wokół grupy pojęć takich jak kozioł ofiarny, poszukiwanie, powrót zmarłych, odkupienie, fizyczne cierpienie, szaleństwo. Postaci w dziełach Lyacosa są zawsze oddalone od społeczeństwa, to uciekinierzy, jak narrator w książce "Z213: Exit", to wyrzutkowie w dystopijnym świecie, jak bohater książki "With the People from the Bridge" lub ludzie pozostawieni samym sobie, jak bohater "The First Death", który na pustynnej wyspie walczy o przetrwanie. Trylogia "Poena Damni", obok dzieł takich autorów jak Gabriel García Márquez i Thomas Pynchon, jest interpretowana jako „alegoria nieszczęścia”, jednocześnie uważana jest za główny wykładnik postmodernistycznego patetyzmu i jedno z najważniejszych anty-utopijnych dzieł XXI wieku.
Życiorys.
Urodził się w Atenach, tam dorastał i studiował prawo. W latach 1988-1991 mieszkał w Wenecji. W 1992 r. przeprowadził się do Londynu. Pod czujnym okiem filozofów analitycznych Teda Hondericha i Tima Crane’a studiował filozofię na University College London. Swe filozoficzne dociekania skupiał na epistemologii, metafizyce, greckiej filozofii starożytnej i Wittgensteinie. W 2005 r. przeprowadził się do Berlina. Obecnie mieszka w Berlinie i w Atenach.
Twórczość.
W 1992 r. Lyacos postanowił napisać trylogię zatytułowaną "Poena Damni", odwołując się tym samym do najcięższej próby, jaką w piekle muszą znieść potępione dusze, tj. do utraty wizji Boga. Trylogia rozwijała się stopniowo jako "work in progress" na przestrzeni trzydziestu lat. Trzecia część ("The First Death") została opublikowana najpierw po grecku ("Ο πρώτος θάνατος"), a później została przetłumaczona na j. angielski, hiszpański i niemiecki. Druga część zatytułowana "Nyctivoe" została po raz pierwszy wydana w 2001 r. w j. greckim i niemieckim po czym została wydana w j. angielskim w 2005 r. Tekst ten został zastąpiony w 2014 r. nową wersją noszącą tytuł: "With the People from the Bridge".
Trylogia Lyacos, dzięki wielu artystom pojawiła się także w różnych dziedzinach sztuki. Austriacka artystka, Sylvie Proidl w 2002 r. w Wiedniu zaprezentowała serię obrazów inspirowanych pracą Lyacosa. W 2004 r. w trasę po Europie wyruszyła instalacja łącząca dźwięk i rzeźbę, stworzona przez rzeźbiarza Fritza Unegga i producenta BBC, Piersa Burton-Page’a. W 2005 r. austriacki artysta wizualny, Gudrun Bielz zaprezentował sztukę wizualną zainspirowaną "Nyctivoe". W Grecji w latach 2006–2009 grupa taneczna „Myia” prezentowała taneczną wersję (taniec współczesny) "Nyctivoe". Muzyczno–teatralna wersja "Z213: Exit" skomponowana przez greckich kompozytorów Marię Aloupi i Andreasa Diktyopoulosa, była przedstawiania przez Das Neue Ensemble i greckiego aktora Dimitrisa Lignadisa w 2013 r.
Dimitris Lyacos wraz z Lesem Murreyem był zagranicznym gościem na Poetryfest International Poetry Festival w Aberystwyth w Walii w 1998 r. Od tamtego wydarzenia brał udział w wieczorach autorskich i odczytach na wielu uniwersytetach na całym świecie, w tym na Oksfordzie, w Trieście, w Hongkongu i Nottingham. W 2012 r. był Rezydującym Pisarzem w Międzynarodowym Programie Pisarskim na Uniwersytecie w Iowa. Jest jednym z nielicznych greckich autorów, którzy zdobyli międzynarodowe uznanie. "Poena Damni" przetłumaczona na inne języki stała się najpowszechniej recenzowaną grecką książką ostatnich dekad a "Z213: Exit" prawdopodobnie najlepiej sprzedającą się książką współczesnej poezji greckiej w angielskim przekładzie. Lyacos był gościem podczas Międzynarodowego Festiwalu Literackiego w Tbilisi w 2017 r.
"Poena Damni".
Treść i kontekst.
Choć Trylogia ma wiele wspólnego z poezją tragiczną i dramatem epickim, jednocześnie jest wyraźnie postmodernistyczna. Ponieważ bada głęboką strukturę tragedii zamiast jej formalnych cech charakterystycznych, została nazwana dziełem post-tragicznym. Wpływ Homera, Ajschylosa i Dantego, a także mroczne aspekty poezji romantycznej, wraz z symbolizmem, ekspresjonizmem i wyraźnym zainteresowaniem religijnym i filozoficznym przenikają dzieło. "Poena Damni" jest w związku z tym, pomimo swoich postmodernistycznych cech, łączona z twórczością takich przedstawicieli tzw. „wysokiej moderny” jak James Joyce i Virginia Woolf.
Pierwsza część trylogii, "Z213: Exit" ("Ζ213: ΕΧΟΔΟΣ"), opisuje ucieczkę mężczyzny ze strzeżonego miasta i jego podróż przez oniryczne, czasem niczym z koszmaru krainy. W drugiej książce, "With the People from the Bridge" ("Με τους ανθρώπους από τη γέφυρα") bohater "Z213: Exit" staje się pierwszoosobowym narratorem i jedynym widzem w prowizorycznej sztuce wystawianej pod łukami opuszczonego dworca kolejowego. Trzecią książkę, "The First Death" ("Ο Πρώτος Θάνατος") rozpoczyna obraz samotnego człowieka na skalistej wyspie, po czym ze szczegółami zostaje opisana jego walka o przetrwanie, a także rozkład ciała i rozwijanie się jego zwojów pamięci.
Analiza.
Teksty Lyacosa przekraczają zwyczajowe granice gatunkowe i w związku z tym trudno je przyporządkować do konkretnego gatunku. "Z213: Exit" od nowa kontekstualizuje elementy wielkiego greckiego kanonu – w tym motywy bohatera-uciekiniera i oddanego wędrowcy. Często przyjmuje formę narracyjną, mieszając poezję z prozą. Trylogia przekształca się w dramatyczne przedstawienie charakteru i sytuacji w "With the People from the Bridge", a następnie w mocno liryczny typ poezji użyty, by zobrazować rozkład i końcową apoteozę ciała w "The First Death". W tekstach wykorzystano rozbieżności między postrzeganym a obiektywnym światem zewnętrznym; czytelnik śledzi nieregularny przepływ monologów wewnętrznych wynikających z wydarzeń mających miejsce w świecie zewnętrznym, ale ostatecznie postrzeganych jako odzwierciedlenie myśli i uczuć znajdujących się w umyśle bohatera. Z drugiej strony, okolica, w której toczy się akcja, wyglądająca na obcą i rozwijające się podobne do snu zdarzenia przedstawione są z imponującą wnikliwością, wskazując na alternatywną rzeczywistość lub odsłaniając ukryty wymiar świata. Z tej perspektywy, trylogia była interpretowana jako rodzaj „surfiction”, gdzie świat przedstawiony w trylogii pozostawia czytelnikowi otwarte pole do swojej własnej, zinternalizowanej wersji.
"Z213: Exit".
"Z213: Exit" czerpie z palimpsestu, by przedstawić fikcyjną nić łączącą elementy antycznych i współczesnych źródeł jak również „dialogu” jego dwóch bohaterów. Tekst jest zbudowany z szeregu fragmentarycznych haseł zapisanych w fikcyjnym dzienniku rejestrującym doświadczenia bezimiennego bohatera podczas podróży pociągiem w stronę nieznanej krainy. Mężczyzna został wypuszczony – lub uciekł – z jakiegoś rodzaju zamknięcia, ogólnikowo opisanego w dzienniku i przypominającego szpital, więzienie, getto lub jakiegoś rodzaju enklawę. Jego późniejsza wędrówka po opuszczonych ziemiach na granicy realności jest osadzona w dość szczegółowo opisanej i w pewien sposób Kafkowskiej atmosferze, co podważa osąd, że najbardziej oniryczne okoliczności są również najbardziej realnymi. Po drodze bohater zagłębia się w niemal religijne, mistyczne poszukiwania, podczas gdy, jednocześnie, jego narastające wrażenie bycia śledzonym wprowadza element napięcia i kinowej jakości przypominającej noir. Tak więc tekst zawieszony jest na metafizyczności ale także przypomina powieści detektywistyczne z lat 40. kończące się niezwykłym odkryciem. "Z213: Exit" zamyka opis ofiary, gdzie bohater i „głodna grupa ucztujących” piecze na rożnie jagnię, tnąc i odzierając ze skóry jego wciąż krwawiące ciało i usuwając z niego wnętrzności, jakbyśmy obserwowali jakiś święty rytuał.
"With the People from the Bridge".
"With the People from the Bridge" (proponowany polski tytuł: "Z ludźmi z mostu") opiera się na historii bohatera przypominającego Gerazeńczyka zniewolonego przez demona z ewangelii św. Marka, żyjącego na cmentarzu, dręczonego przez demony i zadającego sobie krzywdę kamieniami. Wchodzi on do grobu swej zmarłej kochanki chcąc otworzyć trumnę, w której znajduje się jej ciało, nietknięte przez rozkład. Bohater czuje nagłe pragnienie wskrzeszenia ciała, którego powrót do życia zostaje następnie opisany. Grób staje się „wspaniałym i zacisznym miejscem” dla kochanków, którzy są w stanie się objąć. Sztuka opisuje w narracji wieloperspektywicznej historię opartą na motywie upiora poprzez pierwszoosobowe opisy czterech postaci: mężczyzna zniewolony przez demony próbuje wskrzesić ciało kochanki ale ostatecznie łączy się z nią w grobie. Akcja rozgrywa się w sytuacji przypominającej święto zmarłych lub epidemię wampirów. W tekście odnajdujemy oczywiste odniesienia do tradycji chrześcijańskiej i eschatologii. Tekst okazuje się wspólnym rozważaniem zbiorowego zbawienia, które ostatecznie pozostaje nierozwiązane po końcowym narracyjnym zwrocie akcji.
"The First Death".
W "The First Death" (proponowany polski tytuł: "Pierwsza śmierć") odmawia się miejsca okaleczonemu ciału, które jest rozbijane przez skały i poddawane jest ciągłemu upodleniu, fizycznemu i psychicznemu, tak, że nawet mechanizmy pamięci zostają zaburzone. A jednak więź między osobą a ciałem, która zapewnia życie, nadal trwa i „w tym momencie bez materii/ gdzie świat zderza się i znika”, instynkty mechaniczne kosmosu nakręcają się do działania i wyrzucają tę nieredukowalną substancję w przestrzeń – pobudzając, być może, przyszłą regenerację.
Opinia krytyki.
"Poena Damni" to najbardziej znane i najczęściej poddawane ocenie krytyków literackich dzieło współczesnej literatury greckiej w przekładzie. Jego różne wydania do jesieni 2017 r. zyskały ponad pięćdziesiąt krytyk zagranicą. Trylogia została doceniona za kreatywne przekraczanie granicy między modernizmem a postmodernizmem, mimo że autor mocno opiera się na różnorodności tekstów kanonu literatury zachodniej. Większość krytyków dostrzegło użycie zawiłej sieci odniesień tekstowych i parafraz do dzieł klasycznych i Biblii, zaznaczając jednocześnie unikalny styl i charakter tekstu. Trylogia wywołała znaczne poruszenie wśród krytyków akademickich i stanowi część kilku programów nauczania postmodernistycznej prozy na uczelniach na świecie. Dimitris Lyacos był nominowany do literackiej Nagrody Nobla.

</doc>
<doc id="4349043" url="https://pl.wikipedia.org/wiki?curid=4349043" title="Psammitis ninnii">
Psammitis ninnii

Psammitis ninnii – gatunek pająka z rodziny ukośnikowatych. Zamieszkuje palearktyczną Eurazję od Półwyspu Iberyjskiego po południową Syberię i Azję Środkową.
Taksonomia.
Gatunek ten opisany został w 1872 przez Tamerlana Thorella pod nazwą "Xysticus ninnii". W 2019 Rainer Breitling przeniósł go do rodzaju "Psammitis".
Morfologia.
Samce osiągają od 4,2 do 5,2 mm, a samice od 5,5 do 7,5 mm długości ciała. Ubarwienie karapaksu jest brązowe do ciemnobrązowego z jaskrawą, szeroką, powcinaną przepaską środkową i czarniawym nakrapianiem boków. Podługowate szczękoczułki mają kolor brązowy lub jasnobrązowy z beżowym wzorem i wyposażone są w małe kolce na przedzie i jeden kolec dłuższy. Sternum samca jest brązowe, piaskowobrązowe lub beżowe, zaś samicy białe lub kremowe z częściowo ciemniejszymi brzegami. Odnóża kroczne u samca są jednobarwne, po stronie grzbietowej tylko nieco ciemniejsze, natomiast u samicy mają wyraźne pasy podłużne o białym ubarwieniu. Opistosoma (odwłok) ma wierzch ciemnobrązowy lub czarnobrązowy z białym lub kremowym, szerokim obrzeżeniem oraz kremowym, beżowym lub brązowym znakiem w obrysie przypominającym liść dębu.
Nogogłaszczki samca mają goleń z apofizą lateralną (boczną) o prawie równoległych bokach. Buławka płciowa zaopatrzona jest w płaskie tegulum z małą, tępą listewką. Aparat kopulacyjny odznacza się ponadto chropowatym embolusem rozszerzonym w formę lancetowatego listka. Samica ma jaskrawą, szeroko-owalną płytkę płciową z jedną lub dwiema zmarszczkami i położonymi bocznie otworami kopulacyjnymi o szczelinowatym kształcie. Wulwa z zaopatrzona jest w parę woreczkowatych, zwartych struktur.
Ekologia i występowanie.
Pająk palearktyczny, znany z Portugalii, Hiszpanii, Francji, Belgii, Holandii, Niemiec, Szwajcarii, Austrii, Włoch, Polski, Czech, Słowacji, Węgier, Ukrainy, Słowenii, Chorwacji, Rumunii, Bułgarii, Serbii, Czarnogóry, Macedonii, Grecji, Rosji (z południową Syberią włącznie), Turcji, Gruzji, Azerbejdżanu i Azji Środkowej. Zasięg pionowy dochodzi do 1800 m n.p.m. Zasiedla suche łąki, lasostepy i wrzosowiska. Osobniki dojrzałe są aktywne od czerwca do sierpnia.

</doc>
<doc id="4349047" url="https://pl.wikipedia.org/wiki?curid=4349047" title="Ostatni dzień lata">
Ostatni dzień lata



</doc>
<doc id="4349049" url="https://pl.wikipedia.org/wiki?curid=4349049" title="Wydział Historii i Dziedzictwa Kulturowego Uniwersytetu Papieskiego Jana Pawła II w Krakowie">
Wydział Historii i Dziedzictwa Kulturowego Uniwersytetu Papieskiego Jana Pawła II w Krakowie

Wydział Historii i Dziedzictwa Kulturowego Uniwersytetu Papieskiego Jana Pawła II w Krakowie – jeden z 6 wydziałów Uniwersytetu Papieskiego Jana Pawła II w Krakowie.
Historia.
Wydział Historii Kościoła powstał w 1981 roku w ramach Papieskiej Akademii Teologicznej. W 2008 roku nazwa Wydziału została zmieniona na Wydział Historii i Dziedzictwa Kulturowego. Wraz z nową nazwą została zmieniona także struktura Wydziału, który został podzielony na trzy Instytuty: Historii, Historii Sztuki i Kultury oraz Międzyuczelniany Instytut Muzyki Kościelnej.
Kierunki kształcenia.
Wydział Historii i Dziedzictwa Kulturowego prowadzi studia na następujących kierunkach:
Studia I stopnia.
Dostępne kierunki:
Studia II stopnia.
Dostępne kierunki: 
Studia III stopnia.
Dostępne kierunki: 
Władze Wydziału.
W kadencji 2016-2020: 

</doc>
<doc id="4349053" url="https://pl.wikipedia.org/wiki?curid=4349053" title="Witalij Szentalinski">
Witalij Szentalinski

Witalij Aleksandrowicz Szentalinski, ros. "Виталий Александрович Шенталинский" (ur. 7 października 1939 w Kemerowie, zm. 27 lipca 2018 w Sierpuchowie) – rosyjski pisarz i dziennikarz. Zasłynął również za granicą z książek o losach pisarzy rosyjskich w czasie Czystek stalinowskich.
Życiorys.
Młode lata spędził w regionie Czystopol w Tatarstanie. Ukończył Wyższą Szkołę Marynarki Arktycznej ("Aрктическое морское училище") w Leningradzie, a następnie studiował dziennikarstwo na Uniwersytecie im. Łomonosowa w Moskwie. Pracował w stacji polarnej na Wyspie Wrangla, uczestniczył w pięciu ekspedycjach naukowych w Arktyce. Pracował w telewizji państwowej i kilku czasopismach, był autorem licznych reportaży podróżniczych z Syberii i Arktyki. W popularnym czasopiśmie "Ogoniok" miał własną rubrykę poświęconą ochronie przyrody i zabytków kultury. Napisał też kilka tomów poezji.
W czasie Pieriestrojki pod rządami Michaiła Gorbaczowa został wybrany na przewodniczącego komisji Związku Pisarzy ZSRR, która miała wyjaśnić losy losy pisarzy prześladowanych przez tajną policję NKWD. Następnie otrzymał zezwolenie na pracę w archiwum KGB. Na podstawie swoich badań opublikował trzy tomy dokumentacji z obszernym komentarzem, poświęcił rozdziały szczegółowe m. o. Annie Achmatowej, Michaiłowi Bułgakowi, Pawłowi Florenskiemu, Maksimowi Gorkiemu, Nikołajowi Klujewowi, Osipowi Mandelsztamowi, Borysowi Pasternakowi, Borysowi Pilniakowi oraz Marynie Cwietajewej. Zawierają one dłuższe fragmenty raportów donosicieli i protokołów przesłuchań.
Publikował również materiały na temat oficera NKWD Jakowa Agranowa, który kierował wieloma represjami wobec pisarzy. Książki Szentalińskiego o represjonowaniu pisarzy ukazały się również w języku polskim, angielskim, francuskim, hiszpańskim, niemieckim i serbskim. Na ich podstawie powstało kilka telewizyjnych filmów dokumentalnych. Jego publikacje chwalili Aleksander Sołżenicyn i Jewgienij Jewtuszenko. 
W tatarskiej gminie Juldus (region Czystopol), w której dorastał, od 2013 roku odbywają się „Szentalinskie odczyty” ("Шенталинские чтения").
Został pochowany na Cmentarzu Wwiedieńskim w Moskwie.

</doc>
<doc id="4349054" url="https://pl.wikipedia.org/wiki?curid=4349054" title="KJ Apa">
KJ Apa

KJ Apa, właśc. Keneti James Fitzgerald Apa (ur. 17 czerwca 1997 w Auckland) – nowozelandzki aktor, piosenkarz i muzyk. Odtwórca roli Kane’a Jenkinsa w nowozelandzkiej operze mydlanej "Shortland Street" (2013–2015) i Archiego Andrewsa w serialu "Riverdale".
Życiorys.
Młodość.
Urodził się w Auckland w Nowej Zelandii w rodzinie chrześcijańskiej jako syn Tessy Apy (z domu Callander) i Tupa’ia Kenetiego Apy. Jego matka była Nowozelandką pochodzenia europejskiego, a ojciec Samoańczykiem. Wychowywał się z dwiema starszymi siostrami – Timeną i Ari. Uczęszczał do King’s College w Auckland. Jest siostrzeńcem zawodnika rugby i trenera Michaela Jonesa.
Kariera.
Debiutował na telewizyjnym ekranie jako Kane Jenkins w nowozelandzkiej operze mydlanej "Shortland Street" (2013–2015). W 2017 został obsadzony w roli Archiego Andrewsa w serialu "Riverdale". Wkrótce trafił na kinowy ekran w komediodramacie przygodowym Lasse Hallströma "Był sobie pies" ("A Dog’s Purpose", 2017) w roli nastoletniego Ethana Montgomery’ego u boku Dennisa Quaida, dramacie kryminalnym George Tillman Jr. "Nienawiść, którą dajesz" ("The Hate U Give", 2018) jako Chris, komedii romantycznej "Ostatnie wakacje" ("The Last Summer", 2019) jako Griffin z Gabrielle Anwar i opartym na faktach biograficznym dramacie muzycznym "Wierzę w Ciebie" ("I Still Believe", 2020) w roli gwiazdy muzyki chrześcijańskiej Jeremy’ego Campa z udziałem Gary’ego Sinise.
Był na okładkach magazynów takich jak „GQ”, „Remix”, „Men’s Health”, „Emmy”, „Seventeen” i „Entertainment Weekly”.
Oprócz aktorstwa śpiewa, pisze piosenki i gra na gitarze. Kiedy był dzieckiem, grał na gitarze na rogach ulic wokół swojego domu w Auckland. Nagrał kilka piosenek dla potrzeb serialu "Riverdale" i filmu "Wierzę w Ciebie".

</doc>
<doc id="4349055" url="https://pl.wikipedia.org/wiki?curid=4349055" title="Wielka Czantoria">
Wielka Czantoria



</doc>
<doc id="4349057" url="https://pl.wikipedia.org/wiki?curid=4349057" title="Jacob van Lennep">
Jacob van Lennep

Jacob van Lennep (ur. 1802 w Amsterdamie, zm. 25 sierpnia 1868 w Oosterbeek) – holenderski pisarz.
Życiorys.
Po ukończeniu studiów prawniczych w 1829 został adwokatem. Podczas studiów poznał w Lejdzie konserwatywnego poetę Willema Bilderdijka, który wywarł na niego silny wpływ, jednak później Lennep zdystansował się do poglądów Bilderdijka. Również w Lejdzie zaprzyjaźnił się z innym znanym zwolennikiem Bilderdijka - Isaäkiem da Costa. W 1819 poznał Henriettę Sophię Wilhelminę Röell, którą w 1824 poślubił. W 1832 wstąpił do masonerii. W 1832 wraz z Dirkiem van Hogendorpem odbył podróż po Holandii, by lepiej poznać swój kraj. W stylu romantyzmu pisał powieści historyczne, poetyckie legendy i klasycystyczne dramaty. Duży wpływ na jego twórczość miał Walter Scott, zwłaszcza "Ivanhoe". W 1836 wydał powieść "De roos van Dekama", której fabuła ma miejsce w średniowieczu. W 1840 opublikował swoją najbardziej znaną powieść, "De lotgevallen van Ferdinand Huyck", opowiadającą o XVIII wieku. Był także tłumaczem. W latach 1853-1856 był członkiem Tweede Kamer z ramienia stronnictwa konserwatystów, zajmował się m.in. gospodarką wodną, w tym budową wodociągu z Haarlemu do Amsterdamu. Był też częstym gościem na dworze króla Wilhelma III.

</doc>
<doc id="4349067" url="https://pl.wikipedia.org/wiki?curid=4349067" title="Przełęcz Beskidek (pod Czantorią)">
Przełęcz Beskidek (pod Czantorią)



</doc>
<doc id="4349071" url="https://pl.wikipedia.org/wiki?curid=4349071" title="Boharina">
Boharina

Boharina – wieś w Słowenii, w gminie Zreče. 1 stycznia 2018 miejscowość liczyła 233 mieszkańców.

</doc>
<doc id="4349072" url="https://pl.wikipedia.org/wiki?curid=4349072" title="Čretvež">
Čretvež

Čretvež – wieś w Słowenii, w gminie Zreče. 1 stycznia 2018 liczyła 48 mieszkańców.

</doc>
<doc id="4349073" url="https://pl.wikipedia.org/wiki?curid=4349073" title="Bukovlje (Słowenia)">
Bukovlje (Słowenia)

Bukovlje – wieś w Słowenii, w gminie Zreče. 1 stycznia 2018 liczyła 213 mieszkańców.

</doc>
<doc id="4349076" url="https://pl.wikipedia.org/wiki?curid=4349076" title="Dobrovlje (gmina Zreče)">
Dobrovlje (gmina Zreče)

Dobrovlje – wieś w Słowenii, w gminie Zreče. 1 stycznia 2018 liczyła 370 mieszkańców.

</doc>
<doc id="4349077" url="https://pl.wikipedia.org/wiki?curid=4349077" title="Marek Lewandowski">
Marek Lewandowski



</doc>
<doc id="4349080" url="https://pl.wikipedia.org/wiki?curid=4349080" title="Mala Gora (gmina Zreče)">
Mala Gora (gmina Zreče)

Mala Gora – wieś w Słowenii, w gminie Zreče. 1 stycznia 2018 liczyła 29 mieszkańców.

</doc>
<doc id="4349082" url="https://pl.wikipedia.org/wiki?curid=4349082" title="Mala Gora">
Mala Gora



</doc>
<doc id="4349083" url="https://pl.wikipedia.org/wiki?curid=4349083" title="Bukovlje">
Bukovlje



</doc>
<doc id="4349087" url="https://pl.wikipedia.org/wiki?curid=4349087" title="Niszi-iniszu">
Niszi-iniszu

Niszi-iniszu (akad. "Nīši-īnīšu", w transliteracji z pisma klinowego zapisywane "ni-ši-i-ni-šu") – mezopotamska księżniczka, córka Sin-kaszida, króla Uruk (XIX w. p.n.e.), którą jej ojciec ustanowił arcykapłanką boga Lugalbandy w Uruk.
W trakcie wykopalisk w Uruk odnaleziono stożek gliniany z inskrypcją Sin-kaszida upamiętniającą wzniesienie przez niego nowej rezydencji dla jego córki jako arcykapłanki boga Lugalbandy w Uruk: 

</doc>
<doc id="4349094" url="https://pl.wikipedia.org/wiki?curid=4349094" title="Zdzisław Tomasik">
Zdzisław Tomasik

Zdzisław Józef Tomasik (ur. 28 listopada 1900 we Lwowie, zm. 17 grudnia 1970 we Wrocławiu) – polski chemik, profesor związany z Politechniką Lwowską i Politechniką Wrocławską, specjalista w zakresie technologii paliw płynnych i organizator przemysłu naftowego.
Życiorys.
Studiował chemię na Politechnice Lwowskiej, gdzie kształcił się pod kierunkiem profesora Stefana Niementowskiego. Dyplom uzyskał w 1923 roku, a następnie przez kilka lat zajmował stanowisko starszego asystenta w Katedrze Chemii Ogólnej i Analitycznej. Zainteresował się wówczas technologią przemysłu naftowego i wkrótce stał się jednym z głównych w skali kraju specjalistów w tej dziedzinie. W 1926 roku uzyskał tytuł doktora. W 1938 roku odbył podróż do Stanów Zjednoczonych, gdzie wizytował pola naftowe.
W 1946 przyjechał na Ziemie Zachodnie i od razu objął stanowisko zastępcy profesora na reaktywowanym Uniwersytecie i Politechnice we Wrocławiu. Utworzył tam Katedrę Technologii Nafty i Paliw Płynnych. Poza pracą naukową zajmował się odbudową fabryki paliw płynnych w Oświęcimiu. Od 1951 roku profesor Politechniki Wrocławskiej. Od 1954 roku kierował również Zakładem Syntezy Organicznej PAN. W latach 1954–1956 był dziekanem Wydziału Chemicznego.
Miał istotny udział w powojennym rozwoju petrochemii, intensywnie rozwijał badania nad procesami hydrogenacji ropy naftowej, dostarczających w katalizowanych procesach wysokociśnieniowych lekkich paliw płynnych. Zajmował się również procesami hydroodsiarczania benzyn i paliw płynnych, hydroreformowaniem frakcji benzynowych, a także hydrokrakingiem ropy naftowej i hydrorafinacją benzolu. Wiele opracowanych przez niego metod znalazło zastosowanie w przemyśle. Wypromował ośmiu doktorów, spośród których trzech habilitowało się (J. Grzechowiak, M. Rutkowski, J. Wrzyszcz) i uzyskało tytuł profesora. Ogłosił 42 prace naukowe, w tym liczne skrypty i uzyskał 23 patenty.
Był synem lwowskiego antykwariusza Józefa Tomasika i Pauliny z d. Habraszewskiej. Od 1930 żonaty z Heleną z d. Neschel (1910-1990). Miał dwóch synów: Rafała i Piotra (ur. 1937), profesora chemii.
Pochowany na cmentarzu św. Wawrzyńca we Wrocławiu.

</doc>
<doc id="4349095" url="https://pl.wikipedia.org/wiki?curid=4349095" title="Most w Jarosławiu">
Most w Jarosławiu

Most w Jarosławiu – most drogowy przez rzekę San w Jarosławiu, w województwie podkarpackim, w ciągu drogi wojewódzkiej nr 865.
Trzyprzęsłowa konstrukcja została przewieziona w 1950 roku z rozebranego, uszkodzonego mostu w Bydgoszczy-Fordonie zbudowanego w 1893, w miejsce zniszczonej przez Niemców dotychczasowej przeprawy. Przez most w ciągu doby przejeżdża 18 321 pojazdów. To najwięcej w województwie podkarpackim! W 2018 otrzymał nazwę "Most im. mjra/płka Franciszka Przysiężniaka ps. "Ojciec Jan".

</doc>
<doc id="4349099" url="https://pl.wikipedia.org/wiki?curid=4349099" title="Rogla (miejscowość)">
Rogla (miejscowość)

Rogla – wieś w Słowenii, w gminie Zreče. 1 stycznia 2018 liczyła 5 mieszkańców.

</doc>
<doc id="4349102" url="https://pl.wikipedia.org/wiki?curid=4349102" title="Črešnova">
Črešnova

Črešnova – wieś w Słowenii, w gminie Zreče. 1 stycznia 2018 liczyła 83 mieszkańców.

</doc>
<doc id="4349103" url="https://pl.wikipedia.org/wiki?curid=4349103" title="Gorenje pri Zrečah">
Gorenje pri Zrečah

Gorenje pri Zrečah – wieś w Słowenii, w gminie Zreče. 1 stycznia 2018 liczyła 115 mieszkańców.

</doc>
<doc id="4349105" url="https://pl.wikipedia.org/wiki?curid=4349105" title="Roman Zastawnyj">
Roman Zastawnyj



</doc>
<doc id="4349106" url="https://pl.wikipedia.org/wiki?curid=4349106" title="Gornja vas (gmina Zreče)">
Gornja vas (gmina Zreče)

Gornja vas – wieś w Słowenii, w gminie Zreče. 1 stycznia 2018 liczyła 56 mieszkańców.

</doc>
<doc id="4349107" url="https://pl.wikipedia.org/wiki?curid=4349107" title="Wydział Nauk Społecznych Uniwersytetu Papieskiego Jana Pawła II w Krakowie">
Wydział Nauk Społecznych Uniwersytetu Papieskiego Jana Pawła II w Krakowie

Wydział Nauk Społecznych Uniwersytetu Papieskiego Jana Pawła II w Krakowie – jeden z 6 wydziałów Uniwersytetu Papieskiego Jana Pawła II w Krakowie.
Kierunki kształcenia.
Wydział Nauk Społecznych prowadzi studia na następujących kierunkach:
Studia I stopnia.
Dostępne kierunki:
Studia II stopnia.
Dostępne kierunki: 
Studia III stopnia.
Dostępne kierunki: 
Studia podyplomowe.
Dostępne kierunki: 
Władze Wydziału.
W kadencji 2016–2020: 

</doc>
<doc id="4349108" url="https://pl.wikipedia.org/wiki?curid=4349108" title="Gračič">
Gračič

Gračič – wieś w Słowenii, w gminie Zreče. 1 stycznia 2018 liczyła 66 mieszkańców.

</doc>
<doc id="4349109" url="https://pl.wikipedia.org/wiki?curid=4349109" title="Koroška vas na Pohorju">
Koroška vas na Pohorju

Koroška vas na Pohorju – wieś w Słowenii, w gminie Zreče. 1 stycznia 2018 liczyła 98 mieszkańców.

</doc>
<doc id="4349110" url="https://pl.wikipedia.org/wiki?curid=4349110" title="Križevec">
Križevec

Križevec – wieś w Słowenii, w gminie Zreče. 1 stycznia 2018 liczyła 316 mieszkańców.

</doc>
<doc id="4349112" url="https://pl.wikipedia.org/wiki?curid=4349112" title="Stranice (Słowenia)">
Stranice (Słowenia)

Stranice – wieś w Słowenii, w gminie Zreče. 1 stycznia 2018 liczyła 208 mieszkańców.

</doc>
<doc id="4349115" url="https://pl.wikipedia.org/wiki?curid=4349115" title="Jan Kasprzykowski">
Jan Kasprzykowski

Jan Kasprzykowski (Tomasz Kasprzykowski) (ur. 20 października 1940 w Radomiu, zm. 15 maja 2007 w Hasselt) – polski aktor teatralny i filmowy.
Życiorys.
Był absolwentem Wydziału Aktorskiego Państwowej Wyższej Szkoły Filmowej, Telewizyjnej i Teatralnej w Łodzi (1968). Występował na deskach teatrów: im. Stefana Jaracza w Łodzi (1965), im. Wojciecha Bogusławskiego w Kaliszu (1968-1969), Nowego w Łodzi (1969-1983), im. Jerzego Szaniawskiego w Płocku (1983-1984) oraz Powszechnego w Łodzi (1984-1985). W 1985 roku wyjechał do Belgii, gdzie mieszkał aż do śmierci.

</doc>
<doc id="4349116" url="https://pl.wikipedia.org/wiki?curid=4349116" title="Kabyle (1943)">
Kabyle (1943)



</doc>
<doc id="4349117" url="https://pl.wikipedia.org/wiki?curid=4349117" title="Stranice">
Stranice



</doc>
<doc id="4349121" url="https://pl.wikipedia.org/wiki?curid=4349121" title="Lipa (gmina Zreče)">
Lipa (gmina Zreče)

Lipa – wieś w Słowenii, w gminie Zreče. 1 stycznia 2018 liczyła 54 mieszkańców.

</doc>
<doc id="4349123" url="https://pl.wikipedia.org/wiki?curid=4349123" title="Loška Gora pri Zrečah">
Loška Gora pri Zrečah

Loška Gora pri Zrečah – wieś w Słowenii, w gminie Zreče. 1 stycznia 2018 liczyła 161 mieszkańców.

</doc>
<doc id="4349124" url="https://pl.wikipedia.org/wiki?curid=4349124" title="Ambasada Zakonu Maltańskiego przy Stolicy Apostolskiej">
Ambasada Zakonu Maltańskiego przy Stolicy Apostolskiej

Ambasada Zakonu Maltańskiego przy Stolicy Apostolskiej – misja dyplomatyczna Suwerennego Rycerskiego Zakonu Szpitalników Świętego Jana, z Jerozolimy, z Rodos i z Malty przy Stolicy Apostolskiej. Ambasada mieści się w Rzymie, w Palazzo Orsini.

</doc>
<doc id="4349125" url="https://pl.wikipedia.org/wiki?curid=4349125" title="Osredek pri Zrečah">
Osredek pri Zrečah

Osredek pri Zrečah – wieś w Słowenii, w gminie Zreče. 1 stycznia 2018 liczyła 106 mieszkańców.

</doc>
<doc id="4349126" url="https://pl.wikipedia.org/wiki?curid=4349126" title="Rageot de la Touche">
Rageot de la Touche



</doc>
<doc id="4349127" url="https://pl.wikipedia.org/wiki?curid=4349127" title="Padeški Vrh">
Padeški Vrh

Padeški Vrh – wieś w Słowenii, w gminie Zreče. 1 stycznia 2018 liczyła 145 mieszkańców.

</doc>
<doc id="4349128" url="https://pl.wikipedia.org/wiki?curid=4349128" title="Marcel Delage">
Marcel Delage



</doc>
<doc id="4349129" url="https://pl.wikipedia.org/wiki?curid=4349129" title="Amiral Sénès">
Amiral Sénès



</doc>
<doc id="4349130" url="https://pl.wikipedia.org/wiki?curid=4349130" title="Planina na Pohorju">
Planina na Pohorju

Planina na Pohorju – wieś w Słowenii, w gminie Zreče. 1 stycznia 2018 liczyła 200 mieszkańców.

</doc>
<doc id="4349133" url="https://pl.wikipedia.org/wiki?curid=4349133" title="Luca Ward">
Luca Ward

Luca Ward (ur. 31 lipca 1960 w Ostii) – włoski aktor telewizyjny, filmowy i głosowy..
Urodził się w Ostii jako syn Aleardo i Maresy Wardów. Miał brata Andreę i siostrę Monicę.
Grał w teatrze na scenie w przedstawieniach takich jak "Ballata per Tommaso", "La fiaccola sotto il moggio", "La valigia", "La giovine Italia", "My Fair Lady", "Tutti insieme appassionatamente" i "Mamma Mia!". Dubbingował takich aktorów jak: Pierce Brosnan, Samuel L. Jackson, Russell Crowe, Keanu Reeves, Antonio Banderas, Hugh Grant, Gerard Butler, Kevin Bacon, Dennis Quaid czy Kevin Costner.
W latach 1983-2004 był żonaty z Claudią Razzi, z którą ma córkę Guendalinę (ur. 1982). W 2013 poślubił Giadę Desideries. Mają dwoje dzieci: Lupę i Lunę.

</doc>
<doc id="4349134" url="https://pl.wikipedia.org/wiki?curid=4349134" title="Chastang">
Chastang



</doc>
<doc id="4349136" url="https://pl.wikipedia.org/wiki?curid=4349136" title="Polajna">
Polajna

Polajna – wieś w Słowenii, w gminie Zreče. 1 stycznia 2018 liczyła 62 mieszkańców.

</doc>
<doc id="4349137" url="https://pl.wikipedia.org/wiki?curid=4349137" title="Vesco">
Vesco



</doc>
<doc id="4349138" url="https://pl.wikipedia.org/wiki?curid=4349138" title="Mazaré">
Mazaré



</doc>
<doc id="4349139" url="https://pl.wikipedia.org/wiki?curid=4349139" title="Deligny">
Deligny



</doc>
<doc id="4349142" url="https://pl.wikipedia.org/wiki?curid=4349142" title="Pierre Durand (1916)">
Pierre Durand (1916)



</doc>
<doc id="4349143" url="https://pl.wikipedia.org/wiki?curid=4349143" title="Bruno (1917)">
Bruno (1917)



</doc>
<doc id="4349144" url="https://pl.wikipedia.org/wiki?curid=4349144" title="Radana vas">
Radana vas

Radana vas – wieś w Słowenii, w gminie Zreče. 1 stycznia 2018 liczyła 151 mieszkańców.

</doc>
<doc id="4349145" url="https://pl.wikipedia.org/wiki?curid=4349145" title="Elita Polskich Jeźdźców Automobilowych">
Elita Polskich Jeźdźców Automobilowych

Elita Polskich Jeźdźców Automobilowych – grupa najlepszych polskich kierowców wybierana od 1930 roku na podstawie regulaminu przez Międzyklubową Komisję Automobilową wśród członków Automobilklubu Polski.
Historia.
Pomysł utworzenia Elity Polskich Jeźdźców Automobilowych wyszedł od Komisji Sportowej Automobilklubu Polski jeszcze w 1928 roku. Prace nad zasadami przyznawania tego odznaczenia (statutem) trwały do 1930 roku. Po raz pierwszy wybory do Elity odbyły się na posiedzeniu Międzyklubowej Komisji Automobilowej 15 marca 1930 roku. Pierwszym członkiem Elity wybrano prezesa A.P. Karola Raczyńskiego, który uczestniczył w wielu imprezach zagranicznych jeszcze przed 1905 rokiem.
Następnie przyjęto: Janusza Regulskiego, Henryka Liefeldta - pierwszego Mistrza Polski, Jana Rippera - Mistrza Polski w 1929 roku, Pawła Bitschana, Adama Potockiego, Stanisława Szwarcsztajna. Ósmym członkiem Elity został Maurycy Stanisław Potocki, który został przyjęty na posiedzeniu Komisji w dniu 11 stycznia 1931 roku. 6 grudnia 1931 roku przyjęto dwóch kolejnych członków: Jerzego Widawskiego i Wilhelma Rippera. Ostatnim 11 członkiem Elity 3 kwietnia 1938 roku został Witold Rychter.
Zasady przyznawania.
O przyjęciu decydowały sukcesy sportowe:
W 1938 roku zmieniono część zasad:
Honorowa odznaka.
Członkowie Elity mieli prawo do umieszczenia na wozie znaczka w formie złotej kierownicy z emaliowanym biało-czerwonym napisem. 

</doc>
<doc id="4349147" url="https://pl.wikipedia.org/wiki?curid=4349147" title="Skomarje">
Skomarje

Skomarje – wieś w Słowenii, w gminie Zreče. 1 stycznia 2018 liczyła 176 mieszkańców.

</doc>
<doc id="4349148" url="https://pl.wikipedia.org/wiki?curid=4349148" title="Spodnje Stranice">
Spodnje Stranice

Spodnje Stranice – wieś w Słowenii, w gminie Zreče. 1 stycznia 2018 liczyła 157 mieszkańców.

</doc>
<doc id="4349149" url="https://pl.wikipedia.org/wiki?curid=4349149" title="Jean Autric (1917)">
Jean Autric (1917)



</doc>
<doc id="4349150" url="https://pl.wikipedia.org/wiki?curid=4349150" title="Zabork">
Zabork

Zabork – wieś w Słowenii, w gminie Zreče. 1 stycznia 2018 liczyła 53 mieszkańców.

</doc>
<doc id="4349152" url="https://pl.wikipedia.org/wiki?curid=4349152" title="Polyacanthocephala">
Polyacanthocephala

Polyacanthocephala – gromada kolcogłowów (Acanthocephala). Odkryta w wyniku badań genetycznych i obejmującą kilka gatunków, które cechuje grzbietowe i brzuszne położenie głównych kanałów podłużnych, tułów pokryty kolcami, gruczoły cementowe samców z olbrzymimi jądrami oraz występowanie u samic dwóch cewek więzadłowych. 

</doc>
<doc id="4349154" url="https://pl.wikipedia.org/wiki?curid=4349154" title="Zlakova">
Zlakova

Zlakova – wieś w Słowenii, w gminie Zreče. 1 stycznia 2018 liczyła 162 mieszkańców.

</doc>
<doc id="4349155" url="https://pl.wikipedia.org/wiki?curid=4349155" title="Okno (film)">
Okno (film)



</doc>
<doc id="4349157" url="https://pl.wikipedia.org/wiki?curid=4349157" title="Resnik (Słowenia)">
Resnik (Słowenia)

Resnik – wieś w Słowenii, w gminie Zreče. 1 stycznia 2018 liczyła 118 mieszkańców.

</doc>
<doc id="4349159" url="https://pl.wikipedia.org/wiki?curid=4349159" title="Tadeusz Chromecki (ksiądz)">
Tadeusz Chromecki (ksiądz)

Tadeusz Chromecki (ur. 8 kwietnia 1836 w Janowiczkach, zm. 15 czerwca 1901 w Krakowie) – kapłan, powstaniec styczniowy, rektor Zgromadzenia oo. Pijarów w Krakowie, kapelan Sokoła, jeden z członków założycieli Towarzystwa Szkoły Ludowej.
Życiorys.
Urodził się we wsi Janowiczki w Królestwie Polskim. Uczęszczał do gimnazjum w Warszawie. Wstąpił do zakonu pijarów. Od 1853 roku pracuje jako profesor studium teologicznego w Radomiu. W 1861 przeniesiony do Opola. W 1863 roku wziął udział w powstaniu styczniowym. Po przejściu do Galicji internowany w Jarosławiu. Wyjechał do Włoch, gdzie przebywał do 1865 roku, potem do Francji. Tam zarządza małym seminarium diecezjalnym. Wraca do Galicji w 1873 roku. Mianowany wikariuszem w Koropcu. Od 1979 roku mieszka w Krakowie i początkowo pełni funkcję magistra nowicjatu. Pracuje jako katecheta i kapelan szkoły rolniczej w Czernichowie. W 1888 roku został rektorem Zgromadzenia w Krakowie. Jeden z członków założycieli T.S.L., wybrany w 1892 roku I wiceprezesem. Był przewodniczącym Koła męskiego w Krakowie. Pochowany na cmentarzu Rakowickim.
Upamiętnienie.
16 czerwca 1902 roku w kościele oo. Pijarów została odsłonięta marmurowa tablica poświęcona pamięci rektora zakonu pijarów Tadeusza Chromeckiego.

</doc>
<doc id="4349160" url="https://pl.wikipedia.org/wiki?curid=4349160" title="Zreče">
Zreče

Zreče – wieś w Słowenii, siedziba gminy Zreče. 1 stycznia 2018 liczyła 2922 mieszkańców.

</doc>
<doc id="4349165" url="https://pl.wikipedia.org/wiki?curid=4349165" title="David Moješčík">
David Moješčík

David Moješčík (ur. 25 lipca 1974 we Frydku-Mistku) – czeski artysta i rzeźbiarz.
Jest współautorem pomnika Operacji Anthropoid w Pradze.

</doc>
<doc id="4349173" url="https://pl.wikipedia.org/wiki?curid=4349173" title="Horace Mann">
Horace Mann



</doc>
<doc id="4349176" url="https://pl.wikipedia.org/wiki?curid=4349176" title="Robert Kosieradzki">
Robert Kosieradzki

Robert Kosieradzki (ur. 7 czerwca 1937 w Częstochowie, zm. 6 lipca 1990 w Krakowie) – polski artysta fotograf. Członek rzeczywisty Okręgu Krakowskiego Związku Polskich Artystów Fotografików. Członek rzeczywisty i członek honorowy Krakowskiego Klubu Fotograficznego.
Życiorys.
Robert Kosieradzki, absolwent Technikum Górnictwa Rud w Częstochowie i Akademii Górniczo-Hutniczej w Krakowie, związany z małopolskim środowiskiem fotograficznym, od 1955 roku mieszkał i pracował w Nowej Hucie. Fotografował od końca lat 50. XX wieku. Miejsce szczególne w jego twórczości zajmowała fotografia reportażowa, fotografia krajoznawcza, fotografia krajobrazowa – w zdecydowanej większości przedstawiająca architekturę, krajobrazy oraz mieszkańców Nowej Huty. W 1958 roku został członkiem ówczesnego Klubu Fotografików Amatorów funkcjonującego przy Zakładowym Domu Kultury Huty im. Lenina – obecnego Krakowskiego Klubu Fotograficznego. W 1960 roku ukończył "wyższy kurs fotografii", którego organizatorem było Polskie Towarzystwo Fotograficzne. W latach 1973–1977 był zatrudniony na etacie fotografa w Miejskim Biurze Projektów w Krakowie.
Robert Kosieradzki był współautorem wielu wystaw fotograficznych; zbiorowych oraz pokonkursowych. Jego fotografie prezentowane m.in. w Bułgarii, Czechosłowacji, Niemieckiej Republice Demokratycznej oraz w Polsce – były wielokrotnie doceniane akceptacjami, medalami, nagrodami, wyróżnieniami, dyplomami, listami gratulacyjnymi. W 1974 roku został przyjęty w poczet członków Okręgu Krakowskiego Związku Polskich Artystów Fotografików. W 1981 roku został rzeczoznawcą do spraw fotografii w Ministerstwie Kultury i Sztuki. Jako fotograf współpracował z czasopismami: "Głos Nowej Huty", "Panorama", "Polityka", "Tygodnik Powszechny". Od 1985 roku do 1990 pracował jako instruktor fotografii w Nowohuckim Centrum Kultury. W 1985 roku otrzymał stypendium Miasta Krakowa. 
Fotografie Roberta Kosieradzkiego znajdują się w zbiorach Museum für Fotografie w Berlinie.
Wystawy indywidualne (pośmiertne).
Źródło.
Wybrane wystawy pokonkursowe.
Źródło.

</doc>
<doc id="4349180" url="https://pl.wikipedia.org/wiki?curid=4349180" title="Wyższa Szkoła Ekonomii i Informatyki w Krakowie">
Wyższa Szkoła Ekonomii i Informatyki w Krakowie

Wyższa Szkoła Ekonomii i Informatyki w Krakowie – krakowska uczelnia niepubliczna, działająca od 2000 roku, wpisana 14 kwietnia 2000 r. do rejestru uczelni niepublicznych, prowadzonego przez Ministra Nauki i Szkolnictwa Wyższego pod numerem 177.
Celem uczelni jest głównie przygotowanie studentów do natychmiastowego podjęcia pracy w zakresie zarządzania, finansów lub informatyki i ekonometrii. Na WSEI prowadzone są studia pierwszego stopnia (licencjackie).Edukacja oparta jest na ścieżce praktycznej - program nauczania opracowywany jest wspólnie z firmami, potencjalnymi pracodawcami studentów uczelni, oraz organizacjami branżowymi. Wśród nich są m.in. Microsoft i Polskie Stowarzyszenie Księgowych w Polsce. 
Uczelnia została dwukrotnie sklasyfikowana jako najlepsza uczelnia niepubliczna w Małopolsce w ocenie pracodawców (rankingi WPROST 2014, 2015). Podczas jubileuszowej X edycji Ogólnopolskiego Konkursu i Programu Certyfikacji Szkół Wyższych Wyższa Szkoła Ekonomii i Informatyki w Krakowie została nagrodzona Certyfikatem UCZELNI LIDERÓW 2020.
Kierunki studiów i specjalności.
Zarządzanie:
Finanse i rachunkowość:
Informatyka i ekonometria:
Studenckie inicjatywy.
Studenci WSEI zdobywają doświadczenie samodzielnie organizując lub współorganizując takie cykliczne wydarzenia jak:
Działalność naukowa.
Uczelnia prowadzi Wydawnictwo Wyższej Szkoły Ekonomii i Informatyki, wydając m.in. Zeszyty Naukowe z zakresu szeroko rozumianej problematyki ekonomicznej, o numerze ISSN 1734-5391. Dotychczas wydanych zostało 16 numerów Zeszytów Naukowych. Oprócz zeszytów naukowych, wydawnictwo publikuje także materiały pokonferencyjne i zeszyty dydaktyczne. Na uczelni organizowane są też regularne wykłady otwarte i spotkania z wybitnymi ekonomistami i politykami. Wśród zaproszonych gości znaleźli się m.in.:
Konferencje naukowe.
Konferencje i spotkania naukowe organizowane przez uczelnię:
Sukcesy wykładowców.
Kadrę uczelnianą tworzą w większości praktycy. W gronie wykładowców na kierunku Projektowanie i Produkcja Gier znajduje się Krzysztof Krej - twórca gry House Flipper, której sprzedaż w pierwszej dobie pokryła całkowicie koszty, a w ciągu kolejnych trzech dni przychody przekroczyły je nawet dziewięciokrotnie.
Jednostki uczelniane.
Na terenie uczelni działają:

</doc>
<doc id="4349181" url="https://pl.wikipedia.org/wiki?curid=4349181" title="Premier-liha (2018/2019)">
Premier-liha (2018/2019)

Premier Liha w piłce nożnej 2018/19 – 27. edycja najwyższych w hierarchii rozgrywek ligowych ukraińskiej klubowej piłki nożnej. Sezon rozpoczął się 21 lipca 2018, a zakończył się 25 maja 2019. Szachtar Donieck będzie bronił tytułu mistrza Ukrainy.
Trenerzy, kapitanowie i sponsorzy.
Uwagi:
Najlepsi strzelcy.
Ostatnia aktualizacja: 30 maja 2019

</doc>
<doc id="4349186" url="https://pl.wikipedia.org/wiki?curid=4349186" title="Hugh Grosvenor">
Hugh Grosvenor



</doc>
<doc id="4349192" url="https://pl.wikipedia.org/wiki?curid=4349192" title="See Me">
See Me

See Me (pol. "Zobacz mnie") – szkocka kampania społeczna przeciwko stygmatyzacji osób chorych psychicznie, a także na rzecz poprawy jakości życia tych osób. Przez część specjalistów zdrowia psychicznego uważana jest za najlepiej przygotowany i zrealizowany projekt tego typu na terenie Europy. Jest finansowana przez rząd Szkocji i Comic Relief, a zarządzana przez Scottish Association for Mental Health i The Mental Health Foundation.
Realizację projektu (odnoszącego się do wszystkich chorób psychicznych) poprzedziły działania oddolne różnego rodzaju organizacji specjalistycznych, podjęte następnie przez rząd szkocki w ramach Narodowego Programu Ochrony Zdrowia Psychicznego ("Scottish National Programme for Improving Mental Health"). Rząd na realizację projektu udostępnił znaczne zasoby finansowe. Kampania ruszyła w 2006.
Celem kampanii było:
Przekaz dotrzeć miał do wszystkich grup wiekowych, w tym również do dzieci i młodzieży. Nawiązano w tym celu kontakty z podmiotami komunikacji społecznej. Ze wsparcia finansowego korzystać mogły nie tylko instytucje centralne, ale też inicjatywy regionalne. W ramach kampanii emitowano programy w środkach masowego przekazu, drukowano plakaty i ulotki oraz tworzono koszulki. 
Kampania jest ewaluowana przez niezależne organy. Jako dobrodziejstwa wskazano:
Aspektem słabo ocenionym była natomiast mała skuteczność kampanii w urzędach i organach administracyjnych.
Fundacja "See Me", wraz z charytatywną fundacją "Feniks" stworzyła m.in. projekt mający za zadanie zagwarantowanie pomocy mieszkającym w Szkocji Polakom z problemami natury psychicznej.

</doc>
<doc id="4349193" url="https://pl.wikipedia.org/wiki?curid=4349193" title="Serapio Bwemi Magambo">
Serapio Bwemi Magambo

Serapio Bwemi Magambo (ur. 8 maja 1928 w Kyaka, zm. 8 lutego 1995) – ugandyjski duchowny rzymskokatolicki, biskup tytularny Muzuca in Proconsulari (1969-1972).
Święcenia kapłańskie przyjął 15 grudnia 1957 roku.
26 czerwca 1969 został mianowany biskupem pomocniczym Fort Portal, otrzymując jednocześnie stolicę tytularną Muzuca in Proconsulari.
Sakrę biskupią otrzymał 1 sierpnia 1969 z rąk papieża Pawła VI, późniejszego świętego.
Po rezygnacji biskupa Vincenta J. McCauleya w 1972 został biskupem Fort Portal, godność tą piastował przez 19 lat do 1991, kiedy to przeszedł na emeryturę.
Zmarł 8 lutego 1995 roku.

</doc>
<doc id="4349194" url="https://pl.wikipedia.org/wiki?curid=4349194" title="Arthur Kinnaird">
Arthur Kinnaird



</doc>
<doc id="4349196" url="https://pl.wikipedia.org/wiki?curid=4349196" title="Paul Lokiru Kalanda">
Paul Lokiru Kalanda

Paul Lokiru Kalanda (ur. 27 lutego 1927 w Buwunde, zm. 19 sierpnia 2015) – ugandyjski duchowny rzymskokatolicki.
Święcenia kapłańskie przyjął 21 grudnia 1957 roku.
29 listopada 1980 mianowany biskupem Moroto, sakrę otrzymał 22 marca 1981 roku z rąk kard. Emmanuela Nsubuga, arcybiskupa Kampala.
17 czerwca 1991 został biskupem Fort Portal, godność tą pełnił do 18 marca 2003, następnie przeszedł na emeryturę.
Zmarł 19 sierpnia 2015 w wieku 88 lat.

</doc>
<doc id="4349198" url="https://pl.wikipedia.org/wiki?curid=4349198" title="Ludgério Silva">
Ludgério Silva

Ludgério de Almeida Santiago da Silva (ur. 14 sierpnia 1986 w Lobacie) – saotomejski piłkarz, występujący na pozycji pomocnika lub napastnika, reprezentant kraju. Od 2017 roku gracz klubu SC Coimbrões.
Kariera.
Seniorską karierę w przeważającej części spędził w klubach niższych lig portugalskich. Debiutował w Sport Progresso. Następnie występował w takich klubach, jak FC Infesta, União Nogueirense i Padroense FC. W 2011 roku został piłkarzem FC Paços de Ferreira, z którego został natychmiast wypożyczony do União Madeira. W klubie tym występował do 2014 roku, rozgrywając 90 meczów ligowych. W latach 2014–2015 występował w angolskim Onze Bravos do Maquis, zdobywając Puchar Angoli w 2015 roku. Następnie wrócił do Portugalii, zostając reprezentantem CD Cinfães. Od 2017 roku występuje w SC Coimbrões.
W 2015 roku zadebiutował w reprezentacji w przegranym 0:3 meczu z Etiopią.

</doc>
<doc id="4349200" url="https://pl.wikipedia.org/wiki?curid=4349200" title="Nan of the North">
Nan of the North

Nan of the North – amerykański serial przygodowy w reżyserii Duke'a Worne, którego premiera miała miejsce 1 marca 1922 roku. Produkcja jest uznawana za .

</doc>
<doc id="4349204" url="https://pl.wikipedia.org/wiki?curid=4349204" title="Grand Prix Słowenii na Żużlu 2018">
Grand Prix Słowenii na Żużlu 2018

2018 AZTORIN Slovenian FIM Speedway Grand Prix – ósma impreza z cyklu Grand Prix w sezonie 2018. Zawody odbyły się 8 września 2018 na stadionie Matije Gubca w Krško.
Zawodnicy i pozycje startowe.
Komisja Speedway Grand Prix na zawodnika startującego z dziką kartą nominowała Matica Ivačiča. Zawodnikami rezerwowymi zostali: Nick Škorja i Denis Štojs.
Ze względu na kontuzję w zawodach nie wystąpił Matej Žagar. Jako zmiana kwalifikowana wystąpił: Niels Kristian Iversen.
Losowanie pozycji startowych odbyło się 7 września.

</doc>
<doc id="4349208" url="https://pl.wikipedia.org/wiki?curid=4349208" title="Grand Prix Niemiec na Żużlu 2018">
Grand Prix Niemiec na Żużlu 2018

2018 German FIM Speedway Grand Prix – dziewiąta impreza z cyklu Grand Prix w sezonie 2018. Zawody odbyły się 22 września 2018 na Bergring Arena w Teterowie.
Zawodnicy i pozycje startowe.
Komisja Speedway Grand Prix na zawodnika startującego z dziką kartą nominowała Kaia Huckenbecka. Zawodnikami rezerwowymi zostali: Martin Smolinski i Kevin Wölbert.
Ze względu na kontuzję w zawodach nie wystąpił Patryk Dudek. Jako zmiana kwalifikowana wystąpił: Niels Kristian Iversen.
Losowanie pozycji startowych odbyło się 21 września.

</doc>
<doc id="4349211" url="https://pl.wikipedia.org/wiki?curid=4349211" title="57 Pułk Artylerii Polowej (2 Górnośląski)">
57 Pułk Artylerii Polowej (2 Górnośląski)

57 Pułk Artylerii Polowej (2 Górnośląski) () – oddział artylerii polowej Armii Cesarstwa Niemieckiego sformowany 25 marca 1899. Brał udział w I wojnie światowej i stacjonował w Prudniku i Gliwicach. Został rozformowany w lipcu 1919 na mocy traktatu wersalskiego.
Wyposażenie.
Według standardowego schematu wyposażenia niemieckich dywizji, w momencie rozpoczęcia wojny w 1914 pułk miał 36 dział zgrupowanych w dwóch batalionach, po trzy baterie każdy. Jeden batalion miał 18 armat 7,7 cm FK 96 n.A., drugi również 18 tych armat albo 18 haubic 10,5 cm leFH 98/09 (jeden z czterech batalionów dywizji był wyposażony w haubice). W miarę postępu wojny ilość i rodzaj dział ulegały zmianie. Na przykład, jest prawdopodobne że w późniejszym okresie wojny pułk był wyposażony w armaty 7,7 cm FK 16.

</doc>
<doc id="4349212" url="https://pl.wikipedia.org/wiki?curid=4349212" title="Emil Jellinek">
Emil Jellinek

Emil Jellinek-Mercedes (ur. 6 kwietnia 1853 w Lipsku, zm. 21 stycznia 1918 w Genewie) – austriacki przedsiębiorca i dyplomata, przyczynił się do powstania pierwszego samochodu Mercedes wyprodukowanego przez firmę Daimler w 1900 roku.
Życiorys.
Emil Jellinek urodził się 6 kwietnia 1853 roku w Lipsku. Był synem rabina Adolfa Jellinka (1821–1893) i jego żony Rosalie Bettelheim. Pierwsze gimnazjum opuścił wskutek sprawy dyscyplinarnej. W 1870 roku uciekł z praskiej szkoły handlowej i wstąpił do służby na kolei, z której został zwolniony po dwóch latach. Ojciec wystarał się mu wówczas o posadę agenta handlowego w konsulacie austro-węgierskim w Maroku, gdzie Jellinek zajął się handlem tytoniem. W 1874 roku poślubił Rachel Goggmann Cenrobert, z którą miał trójkę dzieci: Adolpha, Fernanda Raoula (1888–1939) i Mercédès (1889–1929). 
W latach 1880–1884 pracował dla francuskiego towarzystwa ubezpieczeniowego w Algierze, a później objął przedstawicielstwo firmy w Wiedniu. W stolicy Austrii dorobił się pokaźnego majątku, spekulując na giełdzie. 
Od 1895 roku utrzymywał kontakty biznesowe z firmą Daimler, dwa lata później zakupił swój pierwszy samochód Daimlera, a w roku 1900 został członkiem jej rady nadzorczej. 
Jellinek był przedstawicielem Daimlera na Lazurowym Wybrzeżu. Zagwarantował firmie sprzedaż 36 samochodów pod warunkiem, że Daimler wyprodukuje nowe auto według jego specyfikacji, zdolne do wygrania wyścigu w Nicei z konkurencyjnymi autami francuskimi. Ponadto, aby nie zrazić francuskich klientów niemiecką nazwą, nowy wóz miał nazywać się "Mercedes" od imienia córki Jellinka, Mercédès, która słynęła z urody wśród zamożnych Francuzów na Riwierze. Firma przystała na warunki i Wilhelm Maybach (1846–1929), z którym Jellinek był w kontakcie od 1897 roku, skonstruował samochód z lekkim, czterosuwowym silnikiem o mocy 35 koni mechanicznych, innowacyjnym systemem chłodzenia i skrzynią biegów (które stosowane są do dziś). Jellinek wygrał wyścig, a samochód szybko zyskał popularność. 
Jellinek uzyskał wyłączność na sprzedaż tego modelu we Francji, Belgii, Stanach Zjednoczonych i Austro-Węgrzech. Angażował się przy rozmaitych wyścigach jako sponsor i doradca, jednak w 1909 roku wystąpił z Daimlera wskutek różnic na tle metod produkcji. W 1903 roku Jellinek zmienił nazwisko na Jellinek-Mercedes. 
W 1908 roku został mianowany austro-węgierskim konsulem honorowym, zaś w 1909 roku generalnym konsulem honorowym. W 1908 roku zakupił hotele na riwierze francuskiej. Po wybuchu I wojny światowej przeniósł się do Genewy. Oskarżony o szpiegostwo na rzecz państw centralnych, utracił majątek we Francji. 
Zmarł w Genewie 21 stycznia 1918 roku.

</doc>
<doc id="4349214" url="https://pl.wikipedia.org/wiki?curid=4349214" title="Andreas Flocken">
Andreas Flocken

Andreas Flocken (ur. 6 lutego 1845 w Albersweiler, zm. 29 kwietnia 1913 w Coburgu) – niemiecki przedsiębiorca i wynalazca, konstruktor czterokołowego samochodu elektrycznego w 1888 roku – "Flocken Elektrowagen" – najprawdopodobniej pierwszego elektrycznego samochodu osobowego na świecie.
Życiorys.
W latach 80. XIX w. Flocken założył zakład produkcji maszyn w Coburgu Maschinenfabrik A. Flocken, w którym produkował maszyny rolnicze. 
W 1888 roku otworzył dział elektrotechniczny i opracował projekt, a następnie zbudował czterokołowy samochód osobowy o napędzie elektrycznym. Był napędzany przy pomocy akumulatora kwasowo-ołowiowego. Najprawdopodobniej był to pierwszy elektryczny samochód osobowy na świecie. 
W 1890 roku Flocken był jednym z wynajmujących młyn miejski, gdzie wstawił prądnicę własnej produkcji. Od 1895 roku kilkakrotnie ubiegał się o zezwolenie na budowę linii elektrycznej, jednak jego wnioski były odrzucane. Trzy lata później jego firma została oskarżona o sprzedaż energii osobom trzecim, a sąd nałożył na przedsiębiorstwo Flockena zakaz dalszej sprzedaży energii. W 1900 roku Flocken założył odlewnię żelaza. 
Flocken przeszedł na emeryturę w 1908 roku, przekazując firmę synowi. Zmarł 29 kwietnia 1913 roku w Coburgu.

</doc>
<doc id="4349217" url="https://pl.wikipedia.org/wiki?curid=4349217" title="Harold Webb">
Harold Webb

Harold Harvey Webb (ur. 12 września 1931 w Jacksonville, zm. 4 sierpnia 2008 w Colorado Springs) – amerykański uczestnik wojny koreańskiej, potem polski lektor języka i dziennikarz, wreszcie znów obywatel amerykański.
Życiorys.
Jego ojciec był stolarzem, wychowywał syna samotnie po przedwczesnej śmierci żony. Siostrę Harolda wychowywali inni członkowie rodziny. Nie zaliczywszy dwóch przedmiotów w dziewiątej klasie Gimnazjum Westgate na przedmieściach West Palm Beach, porzucił szkołę w wieku szesnastu lat i podjął pracę, najpierw w firmie produkującej lustra weneckie, potem w zakładzie blacharskim w Miami. 2 sierpnia 1949 zaciągnął się do armii, po wybuchu wojny koreańskiej z pierwszymi amerykańskimi oddziałami został jako kucharz wysłany do Korei.
1 grudnia 1950 r. jego oddział został otoczony powyżej 38. równoleżnika, który dzieli Koreę Północną od Korei Południowej. Trafił do niewoli, w trakcie której w obozie jenieckim w Songgongni został poddany praniu mózgu. Zimą 1953 roku, w trakcie zawieszenia broni, jeńcy zostali przewiezieni do kompleksu w pobliżu Panmundżom, gdzie odbywały się rozmowy pokojowe. W styczniu 1954 r., wraz z dwudziestoma innymi żołnierzami, odrzucił ostatni apel władz amerykańskich o powrót do USA. 24 lutego 1954 pociąg wiozący 21 amerykańskich uciekinierów przekroczył w drodze do Chin graniczną rzekę Yalu Jiang.
Ukończył anglistykę na uniwersytecie w Wuchan. W 1960 r. poznawszy w Chinach kilkoro polskich studentów, ożenił się z Polką i przeniósł do Polski. Zamieszkał z żoną w Katowicach. W 1966 urodziła mu się córka Maria. Od początku lat sześćdziesiątych XX wieku pracował w Ośrodku Nauki Języków Obcych przy Związku Nauczycielstwa Polskiego, ucząc angielskiego dorosłych i dzieci. Metoda nauczania była oryginalna, bo sam na zajęciach nie mówił w ogóle po polsku.
W 1968 r. rozwiódł się i ożenił ponownie. W 1970 r. za radą przyjaciół przyjął obywatelstwo polskie, aby chronić swoją żonę i mającą się urodzić drugą córkę. Jako zadeklarowany komunista, odczuwał zagrożenie w związku z sytuacją polityczną w Polsce, która doprowadziła do wydarzeń grudniowych. Z żoną Eleonorą miał dwie córki Katarzynę (1970-2010) oraz Jolantę.
W latach siedemdziesiątych XX wieku publikował krytyczne artykuły na temat Stanów Zjednoczonych w Trybunie Robotniczej.
Na podstawie tymczasowej wizy wrócił, na zaproszenie siostry, do Stanów Zjednoczonych w 1986 r. i poprosił Departament Stanu o możliwość pozostania. Na ręce konsula polskiego w Chicago złożył rezygnację z polskiego obywatelstwa. Jego historia stała się głośna w USA, nowojorski zespół "Youth Defense League" poświęcił mu piosenkę "Turncoat" (zdrajca). Początkowo władze federalne odrzuciły jego wniosek, ale cofnęły decyzję w 1988 roku. Sprowadził żonę i dwie młodsze córki i zamieszkali na Florydzie. W ostatnich latach życia bardzo zapadł na zdrowiu, przeszedł nawet kilka wylewów.
Historię Webba i jego kolegów przedstawił Shui-Bo Wang w 2005 roku w filmie "They Chose China" (Wybrali Chiny).
15 maja 2006 został przez sąd w St. Lucie na Florydzie uznany za winnego czynów o charakterze seksualnym.

</doc>
<doc id="4349218" url="https://pl.wikipedia.org/wiki?curid=4349218" title="Flocken Elektrowagen">
Flocken Elektrowagen

Flocken Elektrowagen – czterokołowy samochód elektryczny projektu Andreasa Flockena (1845–1913), wyprodukowany w 1888 roku przez Maschinenfabrik A. Flocken w Coburgu. 
Najprawdopodobniej pierwszy elektryczny samochód osobowy na świecie.
Historia.
W latach 80. XIX w. niemiecki przedsiębiorca Andreas Flocken (1845–1913) założył zakład produkcji maszyn w Coburgu. W 1888 roku otworzył dział elektrotechniczny i opracował projekt czterokołowego samochodu osobowego o napędzie elektrycznym. W tym samym roku pojazd został zbudowany, a lokalna gazeta "Coburger Zeitung" określiła go mianem „powozu parowego” (niem. "Dampf-Chaise"). Pojazd napędzany był przy pomocy akumulatora kwasowo-ołowiowego. Najprawdopodobniej był to pierwszy elektryczny samochód osobowy na świecie. 
Nie wiadomo czy Flocken produkował kiedykolwiek samochody tego typu na sprzedaż. Wiadomo, że konstruował kolejne, ulepszone modele. Wobec rozwoju silników spalinowych i ich dominacji w konstrukcjach samochodowych, samochód Flockena został zapomniany. 
Rekonstrukcja.
W 2010 roku Franz Haag podjął się zrekonstruowania samochodu Flockena, który zaprezentował w 2011 roku. Pojazd jechał z prędkością 15 km/h i miał zasięg ok. 40 km. Zrekonstruowany "Flocken Elektrowagen" prezentowany był na wystawach Deutsches Museum w Monachium. 

</doc>
<doc id="4349239" url="https://pl.wikipedia.org/wiki?curid=4349239" title="Instytut Marksizmu-Leninizmu Komitetu Centralnego Komunistycznej Partii Czechosłowacji">
Instytut Marksizmu-Leninizmu Komitetu Centralnego Komunistycznej Partii Czechosłowacji

Instytut Marksizmu-Leninizmu Komitetu Centralnego Komunistycznej Partii Czechosłowacji ("Ústav marxismu-leninismu ústředního výboru Komunistické strany Československa") – placówka naukowo-badawcza Komitetu Centralnego Komunistycznej Partii Czechosłowacji.
Historia.
Został utworzony 1 maja 1970 decyzją Prezydium Komitetu Centralnego Komunistycznej Partii Czechosłowacji na bazie dotychczasowego Instytutu Historii Komunistycznej Partii Czechosłowacji ("Ústav dějin Komunistické strany Československa") (1950-1968), następnie Czechosłowackiego Instytutu Historii Socjalizmu ("Československý ústav dějin socialismu") (1968-1970). Zajmował się przede wszystkim badaniem teoretycznych problemów rozwoju socjalizmu w Czechosłowackiej Republice Socjalistycznej, ze szczególnym uwzględnieniem wiodącej roli partii w tym procesie.
Instytut był też podstawowym miejscem badań nad historią partii komunistycznej, a także zajmował się doświadczeniami międzynarodowego ruchu komunistycznego i robotniczego. Realizował zadania, które następnie były bazą poczynań w zakresie propagandy i agitacji Komitetu Centralnego KPCz.
Instytut został zlikwidowany w 1989. Jego dokumenty są przechowywane przez Archiwum Narodowe ("Národní archiv").
Siedziba.
Instytut Historii KPCz. umieszczono w pałacu bankowym miejskiej kasy oszczędnościowej z 1894 ("Mestská spořitelna Pražská"), który znajdował się przy ul. Rytířskiej 29/Melantrichovej 2/Havelskej 22 i Havelskej 2. Powstały następnie Instytut Marksizmu-Leninizmu mieścił się w szeregu obiektów w Pradze, m.in. w budynku Komitetu Centralnego KPCz przy "nábřeží Ludvíka Svobody" 1222/12, w Muzeum Klementa Gottwalda przy ul. Rytířskiej 29, a biblioteka (200 tys. woluminów) w pałacu Pálffyho przy "ul. Valdštejnská" 158/14.

</doc>
<doc id="4349245" url="https://pl.wikipedia.org/wiki?curid=4349245" title="Ambasada Bułgarii przy Stolicy Apostolskiej">
Ambasada Bułgarii przy Stolicy Apostolskiej

Ambasada Bułgarii przy Stolicy Apostolskiej (bułg. Посолство на република България към Светия престол) – misja dyplomatyczna Republiki Bułgarii przy Stolicy Apostolskiej. Ambasada mieści się w Rzymie.
Ambasador Bułgarii przy Stolicy Apostolskiej akredytowany jest również przy Zakonie Maltańskim.

</doc>
<doc id="4349251" url="https://pl.wikipedia.org/wiki?curid=4349251" title="Radio Humanité i Voix de la Paix">
Radio Humanité i Voix de la Paix

Radio Humanité i Voix de la Paix – tajne niemieckie rozgłośnie radiowe utworzone pod koniec października 1939 na polecenie ministra propagandy i oświecenia publicznego Josepha Goebbelsa. Rozgłośnie podlegały centralnej placówce o nazwie „Biuro Concordia” z siedzibą w Berlinie, należącej do Towarzystwa Radiowego Rzeszy. „Radio Humanité” i „Voix de la Paix” które rozpoczęły nadawanie 16 grudnia 1939, były klasycznymi przykładami czarnej propagandy skierowanej do narodu francuskiego.
Tło.
1 września 1939 nazistowskie Niemcy dokonały agresji na Polskę. 3 września Wielka Brytania i Francja wypowiedziały wojnę Niemcom jednak nie przyszły Polsce z pomocą, ograniczając się tylko do lokalnych działań na granicy z Niemcami – okres tych lokalnych utarczek przeszedł do historii jako "dziwna wojna". W tej sytuacji Goebbels polecił utworzenie tajnych rozgłośni by za ich pośrednictwem prowadzić wojnę psychologiczną z Francją.
Rozgłośnie.
„Radio Humanité” prezentował się jako mobilny, komunistyczny nadajnik który wzywał swoich słuchaczy do uchylania się od służby wojskowej we Francuskich Siłach Zbrojnych, demonstracji w imię pokoju i apelował do towarzyszy partyjnych o działania na rzecz praw robotniczych kładąc szczególny nacisk na skrócenie czasu pracy i odmawiania wszelkiej pracy w nadgodzinach we francuskim przemyśle zbrojeniowym.
„Voix de la Paix” (pol. "Głos Pokoju") z siedzibą „gdzieś we Francji” prezentował się jako rzecznik francuskich patriotów i pacyfistów. Za rozgłośnią kryła się jakoby duża, konspiracyjna organizacja obywatelska, która pragnęła pokoju i niepokoiła się o bezpieczeństwo i przyszłość Francji. W swoich audycjach rozgłośnia wyrażała obawy, że mankamenty francuskiego przemysłu zbrojeniowego i armii, doprowadzą niebawem do fatalnych skutków. Poprzez wzbudzanie strachu, szerzenie insynuacji i gróźb oraz przejaskrawianie faktów rozgłośnia miała paraliżować wolę oporu Francuzów.
Dodatkowo tajne niemieckie rozgłośnie przekazywały informacje o różnych wydarzeniach w Związku Radzieckim, wysławiały Józefa Stalina i Wszechzwiązkową Komunistyczną Partię (bolszewików) a także dla zachowania pozorów krytykowały Adolfa Hitlera i Josepha Goebbelsa.
Nadawanie.
„Radio Humanité” i „Voix de la Paix” nadawały swoje komunikaty pięć razy dziennie za pośrednictwem kilku niemieckich nadajników znajdujących się w Kolonii, Lipsku, Saarbrücken i Stuttgarcie. Nadawanie odbywało się nawet poprzez zajętą stację Warszawa I w Polsce. Jednym ze środków maskujących, mającym na celu ukrycie prawdziwych autorów komunikatów było czasowe wyłączanie obydwu rozgłośni, tłumacząc przerwy w programie groźbą wykrycia. Zastosowanie maskowania i skuteczna realizacja spowodowały, że sfingowane rozgłośnie działały bez przeszkód w czasie bitwy o Francję aż do rozejmu w Compiègne w czerwcu 1940, wzbudzając w trakcie działań wojennych nastroje paniki i strachu przed „piątą kolumną”. Przykładowy apel rozgłośni „Radio Humanité” do mieszkańców Paryża z 11 czerwca 1940: 

</doc>
<doc id="4349252" url="https://pl.wikipedia.org/wiki?curid=4349252" title="Rajd Nikon 2007">
Rajd Nikon 2007

Rajd Nikon 2007 – 3. edycja Rajdu Nikona. Był to rajd samochodowy rozgrywany od 8 do 9 września 2007 roku. Była to siódma runda Rajdowych Samochodowych Mistrzostw Polski w roku 2007. Rajd składał się z trzynastu odcinków specjalnych.

</doc>
<doc id="4349253" url="https://pl.wikipedia.org/wiki?curid=4349253" title="Rajd Orlen 2007">
Rajd Orlen 2007

Rajd Orlen 2007 – 1. edycja Rajdu Orlenu. Był to rajd samochodowy rozgrywany od 21 do 23 września 2007 roku. Była to ósma runda Rajdowych Samochodowych Mistrzostw Polski w roku 2007. Rajd składał się z dwunastu odcinków specjalnych.

</doc>
<doc id="4349256" url="https://pl.wikipedia.org/wiki?curid=4349256" title="Św. Andrzej Tường">
Św. Andrzej Tường



</doc>
<doc id="4349257" url="https://pl.wikipedia.org/wiki?curid=4349257" title="Joseph Willigers">
Joseph Willigers

Joseph Bernard Louis Willigers (ur. 26 października 1930 w Gronsveld, zm. 30 września 2012) – holenderski duchowny rzymskokatolicki, zakonnik.
Śluby zakonne złożył 5 maja 1954, a święcenia kapłańskie otrzymał 10 lipca 1955 roku z rąk kard. Bernarda Griffina.
13 lipca 1967 mianowany biskupem Jinja, sakrę przyjął 3 grudnia 1967 roku.
Urząd ten pełnił aż do przejścia na emeryturę w 2010 roku, zmarł 30 września 2012. 

</doc>
<doc id="4349259" url="https://pl.wikipedia.org/wiki?curid=4349259" title="Bitwa pod Oszmianą (1432)">
Bitwa pod Oszmianą (1432)

Bitwa pod Oszmianą – bitwa stoczona 8 grudnia 1432 w trakcie wojny domowej w Wielkim Księstwie Litewskim pomiędzy wojskiem nowego wielkiego księcia litewskiego Zygmunta Kiejstutowicza a wojskiem obalonego wielkiego księcia Świdrygiełły. 
Świdrygiełło opierał się na żywiole ruskim kosztem litewskiego, co stało się przyczyną nieudanego zamachu na Świdrygiełłę dokonanego 31 sierpnia 1432 roku w Oszmianie. Zamachu dokonali bojarzy litewscy wspierających Zygmunta Kiejstutowicza. Po zamachu Świdrygiełło musiał uciekać co spowodowało, że władzę na Litwie przejął Zygmunt Kiejstutowicz. Doprowadziło to do zbliżenia Litwy z królem Władysławem Jagiełłą co zaowocowało podpisaniem Unii grodzieńskiej i nadaniem przywilejów bojarom prawosławnym. 
Bitwę wygrały oddziały Zygmunta Kiejstutowicza. Mimo porażki w pierwszej połowie 1433 roku Świdrygiełło zajął większą część Wielkiego Księstwa, którą Zygmunt, z polską pomocą, odbił we wrześniu. 

</doc>
<doc id="4349260" url="https://pl.wikipedia.org/wiki?curid=4349260" title="Corwin Springs">
Corwin Springs

Corwin Springs – jednostka osadnicza w Stanach Zjednoczonych, w stanie Montana, w hrabstwie Park.

</doc>
<doc id="4349261" url="https://pl.wikipedia.org/wiki?curid=4349261" title="Szachar Perkiss">
Szachar Perkiss

Szachar Perkiss (; ur. 14 października 1962 w Hajfie) – izraelski tenisista, reprezentant kraju w Pucharze Davisa, olimpijczyk z Seulu (1988).
Kariera tenisowa.
Zawodowym tenisistą był w latach 1984–1990.
Perkiss jest finalistą jednego turnieju o randze ATP World Tour w grze pojedynczej, natomiast w grze podwójnej wygrał jeden tytuł z trzech rozegranych finałów.
W latach 1981–1992 reprezentował Izrael w Pucharze Davisa notując w singlu bilans dwunastu zwycięstw i pięciu porażek, a w deblu sześć wygranych przy ośmiu przegranych.
W 1988 zagrał na igrzyskach olimpijskich w Seulu odpadając z rywalizacji w pierwszej rundzie gry pojedynczej, po porażce z Javierem Franą z Argentyny.
W rankingu gry pojedynczej najwyżej był na 53. miejscu (4 marca 1985), a w klasyfikacji gry podwójnej na 54. pozycji (11 listopada 1985).

</doc>
<doc id="4349266" url="https://pl.wikipedia.org/wiki?curid=4349266" title="Gardiner (hrabstwo Park)">
Gardiner (hrabstwo Park)

Gardiner – jednostka osadnicza w Stanach Zjednoczonych, w stanie Montana, w hrabstwie Park.

</doc>
<doc id="4349267" url="https://pl.wikipedia.org/wiki?curid=4349267" title="Park Żeromskiego w Warszawie">
Park Żeromskiego w Warszawie



</doc>
<doc id="4349269" url="https://pl.wikipedia.org/wiki?curid=4349269" title="Helios Charków">
Helios Charków



</doc>
<doc id="4349271" url="https://pl.wikipedia.org/wiki?curid=4349271" title="Piłka ręczna na Igrzyskach Ameryki Środkowej 2017">
Piłka ręczna na Igrzyskach Ameryki Środkowej 2017

Turnieje piłki ręcznej na XI Igrzyskach Ameryki Środkowej odbyły się w dniach 4–8 grudnia 2017 roku w stolicy Nikaragui, Managui. Turnieje służyły również jako kwalifikacje do innych zawodów.
Informacje ogólne.
Zawody odbyły się w Gimnasio de Balonmano IND (Instituto Nicaragüense de Deportes) w dniach 4–8 grudnia 2017 roku. Zostały rozegrane systemem kołowym w ramach jednej grupy, dodatkowo w przypadku kobiet nastąpiła po niej faza pucharowa.
W obu turniejach triumfowały reprezentacje Gwatemali, a najwięcej bramek zdobywali ich przedstawiciele Militza Lavarreda i Víctor Morales. Czołowe trójki obu zawodów zyskały awans do Igrzysk Ameryki Środkowej i Karaibów 2018.

</doc>
<doc id="4349273" url="https://pl.wikipedia.org/wiki?curid=4349273" title="Pray (Montana)">
Pray (Montana)

Pray – jednostka osadnicza w Stanach Zjednoczonych, w stanie Montana, w hrabstwie Park.

</doc>
<doc id="4349277" url="https://pl.wikipedia.org/wiki?curid=4349277" title="South Glastonbury">
South Glastonbury

South Glastonbury – jednostka osadnicza w Stanach Zjednoczonych, w stanie Montana, w hrabstwie Park.

</doc>
<doc id="4349279" url="https://pl.wikipedia.org/wiki?curid=4349279" title="Springdale (Montana)">
Springdale (Montana)

Springdale – jednostka osadnicza w Stanach Zjednoczonych, w stanie Montana, w hrabstwie Park.

</doc>
<doc id="4349281" url="https://pl.wikipedia.org/wiki?curid=4349281" title="Wilsall">
Wilsall

Wilsall – jednostka osadnicza w Stanach Zjednoczonych, w stanie Montana, w hrabstwie Park.

</doc>
<doc id="4349283" url="https://pl.wikipedia.org/wiki?curid=4349283" title="Czerkaśkyj Dnipro Czerkasy">
Czerkaśkyj Dnipro Czerkasy



</doc>
<doc id="4349285" url="https://pl.wikipedia.org/wiki?curid=4349285" title="Wineglass">
Wineglass

Wineglass – jednostka osadnicza w Stanach Zjednoczonych, w stanie Montana, w hrabstwie Park.

</doc>
<doc id="4349296" url="https://pl.wikipedia.org/wiki?curid=4349296" title="Zortman">
Zortman

Zortman – jednostka osadnicza w Stanach Zjednoczonych, w stanie Montana, w hrabstwie Phillips.

</doc>
<doc id="4349297" url="https://pl.wikipedia.org/wiki?curid=4349297" title="Whitewater (Montana)">
Whitewater (Montana)

Whitewater – jednostka osadnicza w Stanach Zjednoczonych, w stanie Montana, w hrabstwie Phillips.

</doc>
<doc id="4349305" url="https://pl.wikipedia.org/wiki?curid=4349305" title="Puchar Ukrainy w piłce nożnej (2018/2019)">
Puchar Ukrainy w piłce nożnej (2018/2019)

Puchar Ukrainy 2018/2019 (oficjalna nazwa: Puchar Ukrainy w piłce nożnej, ) – 28. rozgrywki ukraińskiej PFL, mające na celu wyłonienie zdobywcy krajowego Pucharu, który zakwalifikuje się tym samym do Ligi Europy UEFA sezonu 2019/2020. Sezon trwa od 18 lipca 2018 do 15 maja 2019.
W sezonie 2018/2019 rozgrywki te składały się z:
Drużyny.
Do rozgrywek Pucharu przystąpiło 50 klubów: 12 z Premier-lihi, 16 z Pierwszej Lihi i 20 z Drugiej Lihi oraz Zdobywca i Finalista Pucharu Ukrainy 2017/18 roku wśród drużyn amatorskich.
Terminarz rozgrywek.
Pierwsza runda wstępna (1/64).
Mecze rozegrano 18 lipca 2018, z wyjątkiem meczu - , który odbył się 17 lipca 2018.
Druga runda wstępna (1/32).
Mecze rozegrano 22 sierpnia 2018, z wyjątkiem meczu - , który odbył się 20 września 2018.
1/16 finału.
Mecze rozegrano 26 września 2018, z wyjątkiem meczu - , który odbył się 25 września 2018.
1/8 finału.
Mecze rozegrano 31 października 2018.
1/4 finału.
Mecze rozegrano 7 kwietnia 2019.
1/2 finału.
Mecze rozegrano 17 kwietnia 2019.
Finał.
Mecz został rozegrany 15 maja 2019.

</doc>
<doc id="4349309" url="https://pl.wikipedia.org/wiki?curid=4349309" title="Pascal Malosse">
Pascal Malosse

Pascal Malosse (ur. 12 grudnia 1985 w Brukseli) – pisarz pochodzenia polsko-francuskiego, piszący w języku francuskim, nowelista. Jego twórczość zaliczana jest do fantastyki i weird fiction. 
Po studiach prawniczych w Lyonie i Paryżu mieszkał przez dwa lata w Berlinie i przez siedem lat w Warszawie, w 2017 roku przeprowadził się na Lazurowe Wybrzeże. 
Jego pierwszy tom opowiadań "Contes de l'entre-deux" został wydany przez wydawnictwo Malpertuis w 2014 roku, następnie nakładem tego samego wydawnictwa ukazał się kolejny zbiór opowiadań "Contes de la vodka" w 2017 roku. 
Krytyka.
"" (portal internetowy SF) o zbiorze opowiadań "Contes de l'entre-deux" wyraził się w następujący sposób: "Zwięzłość tekstów i różnorodność poruszanych tematów pozwala zaproponować zróżnicowaną kolekcję, która sprawi, że jej czytelnicy będą drżeć i zostaną skłonieni do refleksji".
Kolejny zbiór opowiadań pt. "Contes de la vodka" zostały wybrane do pierwszego wyboru nagrody "Masterton" 2017.
Benoit Domis, redaktor naczelny magazynu "Ténèbres" o "Contes de la vodka" napisał: "Ten drugi zbiór opowiadań Pascala Malosse jest szokiem. Skończyłem 200 stron książki z poczuciem, że odkryłem jednego z głównych pisarzy z gatunku nierozwiniętego w naszym języku. To gatunek bardziej weirdfiction niż fantastyka. Można czasami jego twórczość porównać z Ligottim, co byłoby oczywiście komplementem, ale Malosse ma dość talentu i nie potrzeba tu stosować żadnych porównań".
W miesięczniku "L’Écran fantastique", pisarz i krytyk Jean-Pierre Andrevon o Pascalu Malosse i jego twórczości wyraził się następująco: "...dowiadujemy się, że jest pochodzenia polsko-francuskiego, urodził się w Brukseli, mieszkał w Berlinie i Warszawie, mówi po niemiecku i po polsku. Szczegóły te nie są bez znaczenia, lecz skondensowane źródła inspiracji, zarówno zróżnicowane, jak i zbieżne, są silnie osadzone w szarości i orwellizmie w nasionach tego, co kiedyś nazywano "krajami Wschodu ". Jest tu także wiele z aluzyjnej fantastyki, która jest urokiem największego belgijskiego narratora, Jeana Raya... Możemy zarzucać Pascalowi Malosse, że czasami nie zostawia nas na końcu z zaskakującą puentą, ale jego styl zarówno klasyczny, jak i elegancki, sprawia, że czytanie jest tylko przyjemnością. W każdym razie w pełni zasługuje na nazwę wydawnictwa "Malpertuis", które go publikuje""." 
ActuSF zbiór opowiadań "Contes de la vodka" ocenił: "Każdy znajdzie tu coś dla siebie, w tej różnorodności potężnych, nowych, sugestywnych opowiadań".
Według serbskiego czasopisma "Književna fantastika", w artykule poświęconym francuskojęzycznej literaturze fantastycznej napisano: "Pascal Malosse jest najważniejszym nazwiskiem wśród współczesnych pisarzy horrorów. Jego twórczość opiera się na środkowoeuropejskiej wizji fantastyki, jego prace stanowią połączenie belgijskiego dziedzictwa fantastyki ze współczesnymi francuskimi prądami""."
Linki zewnętrzne.
Oficjalna strona Pascala Malosse 

</doc>
<doc id="4349315" url="https://pl.wikipedia.org/wiki?curid=4349315" title="Pierwotnojamowce">
Pierwotnojamowce

Pierwotnojamowce (Acelomata) – zwierzęta, których pierwotna jama ciała, wypełniona parenchymą lub płynem, jest pozostałością blastocelu.
Acelomata występuje u:

</doc>
<doc id="4349318" url="https://pl.wikipedia.org/wiki?curid=4349318" title="Indywidualne Mistrzostwa Polski w Zapasach 1937">
Indywidualne Mistrzostwa Polski w Zapasach 1937

Mistrzostwa Polski w Zapasach 1937 – zawody sportowe, które odbyły się w 1937 w stylu klasycznym i stylu wolnym.
4. nieoficjalne mistrzostwa Polski w stylu wolnym rozegrano 29 sierpnia 1937 w Kozienicach.
13. mistrzostwa w stylu klasycznym zostały rozegrane w trzech miejscowościach: walki w kategoriach piórkowej, lekkiej i ciężkiej toczyły się 20 i 21 marca w Warszawie, w kategoriach półśredniej i średniej 27 i 28 marca w Katowicach oraz w kategoriach koguciej i półciężkiej 8 i 9 maja w Bydgoszczy.

</doc>
<doc id="4349322" url="https://pl.wikipedia.org/wiki?curid=4349322" title="European Masters 2018">
European Masters 2018

European Masters 2018 – piąty rankingowy turniej snookerowy sezonu 2018/2019 rozegrany został w dniach 1-7 października 2018 roku w Lommel (Belgia).
Kwalifikacje.
Mecze zostały rozegrane w dniach 17-18 sierpnia w Guild Hall, Preston. Wszystkie mecze były rozgrywane do 4 wygranych frame’ów (pary nr. 1, 21 oraz 64 rozegrają swoje mecze w czasie fazy telewizyjnej). Wyłoniły one 64 zawodników, którzy zostali rozstawieni do turnieju zasadniczego.

</doc>
<doc id="4349324" url="https://pl.wikipedia.org/wiki?curid=4349324" title="Agustín de Betancourt">
Agustín de Betancourt

Agustín de Betancourt y Molina (Agustín José Pedro del Carmen Domingo de Candelaria de Betancourt y Molina, ros. "Августин Августинович де Бетанкур", "Avgustin Avgustinovich de Betankur"; fr. "Augustin Bétancourt"; ur. 1 lutego 1758 w Puerto de la Cruz, zm. 14 lub 26 lipca 1824 w Petersburgu) – hiszpański inżynier i wynalazca. 
Pracował w Hiszpanii, Francji i Rosji. Był wszechstronnym inżynierem, zajmował się maszynami parowymi i balonami na ogrzane powietrze, inżynierią budowlaną i planowaniem urbanistycznym. Jako pedagog w 1802 założył i kierował Szkołą Inżynierów Dróg i Kanałów. Był także inspektorem Instytutu Korpusu Inżynierów Komunikacji w Petersburgu. Nadzorował plany urbanistyczne i budowę w Petersburgu, Kronsztadzie, Niżnym Nowogrodzie i innych rosyjskich miastach. Był poliglotą: mówił po hiszpańsku, łacinie, francusku, rosyjsku, niemiecku i angielsku.

</doc>
<doc id="4349325" url="https://pl.wikipedia.org/wiki?curid=4349325" title="Augustin Bétancourt">
Augustin Bétancourt



</doc>
<doc id="4349332" url="https://pl.wikipedia.org/wiki?curid=4349332" title="Lugal-irra i Meslamta-ea">
Lugal-irra i Meslamta-ea

Lugal-irra i Meslamta-ea – w mitologii mezopotamskiej para boskich bliźniaków, związanych ze światem podziemnym i bogiem Nergalem.
W tradycji mezopotamskiej obu bogów uznawano za strażników świata podziemnego. W okresie nowoasyryjskim przedstawiające ich figurki zakopywano w wejściach do domów, aby strzegły one domowników przed złem. Figurkę jednego boga zakopywano zazwyczaj po lewej stronie drzwi, a figurkę drugiego boga po stronie prawej. Obie figurki były identyczne: przedstawiały one stojącego boga, odzianego w długą szatę i tiarę wielorożną, trzymającego w rękach siekierę i maczugę. O obu bogach jako o strażnikach wspomina też seria zaklęć "Maqlû", która opisuje ich jako „bogów-strażników, którzy wyrywają serce i ściskają wątroby”.
Najstarsze informacje o obu bogach jako boskiej parze bliźniaków pochodzą z okresu starobabilońskiego. O samym bogu Meslamta-ea (sum. dmes-lam-ta-è-a, tłum. „ten, który wychodzi z Meslam”) wspominają już teksty z okresu wczesnodynastycznego IIIa, gdzie nazywany jest on Lugal-meslama („Królem Meslam”). Z czasem Meslamta-ea utożsamiony został z Nergalem: Nergal pod imieniem Meslamta-ea czczony był na przykład w mieście Kuta. O bogu Lugal-irra (sum. dlugal-ír/ir9-ra, znaczące najprawdopodobniej „potężny pan”) najstarsze informacje pochodzą dopiero z okresu starobabilońskiego, kiedy to wymieniany już on jest jako boski bliźniak Meslamta-ei. Jego również z czasem utożsamiać zaczęto z bogiem Nergalem. Począwszy od okresu starobabilońskiego aż do okresu panowania Seleucydów Meslamta-ea i Lugal-irra, już jako boska para bliźniaków, wzmiankowani są regularnie w tekstach, głównie tych o charakterze magicznym.
Boscy bliźniacy Lugal-irra i Meslamta-ea pierwotnie byli najprawdopodobniej bóstwami opiekuńczymi miasta Kisiga w północnej Babilonii, ale z czasem zaczęto ich również wiązać z miastem Durum w pobliżu Uruk, gdzie Sin-kaszid (XIX w. p.n.e.) kazał dla nich wznieść dwie świątynie.
W mezopotamskich tekstach o charakterze astronomicznym/astrologicznym Lugal-irra i Meslamta-ea byli określani jako „Wielcy Bliźnięta” (znak zodiaku Bliźnięta, gwiazdozbiór Bliźniąt).

</doc>
<doc id="4349333" url="https://pl.wikipedia.org/wiki?curid=4349333" title="Maria Hanowerska (1722-1772)">
Maria Hanowerska (1722-1772)



</doc>
<doc id="4349334" url="https://pl.wikipedia.org/wiki?curid=4349334" title="Maria Hanowerska (1776-1857)">
Maria Hanowerska (1776-1857)



</doc>
<doc id="4349335" url="https://pl.wikipedia.org/wiki?curid=4349335" title="Ernest August III Hanowerski">
Ernest August III Hanowerski



</doc>
<doc id="4349336" url="https://pl.wikipedia.org/wiki?curid=4349336" title="Alessandro Aldobrandini">
Alessandro Aldobrandini

Alessandro Aldobrandini (ur. 1 albo 10 maja 1667 we Florencji, zm. 14 sierpnia 1734 w Ferrarze) – włoski kardynał.
Życiorys.
Urodził się 1 albo 10 maja 1667 roku we Florencji, jako syn Giovanniego Francesca Aldobrandiniego i Camilli Pasquali. Studiował na Uniwersytecie Pizańskim, gdzie uzyskał stopień doktora utroque iure. Został kanonikiem bazyliki liberiańskiej i referendarzem Najwyższego Trybunału Sygnatury Apostolskiej. W 1701 roku został wicelegatem w Ferrarze, a rok później – komisarzem armii w Parmie i Piacenzy. Pełnił także funkcje kleryka Kamery Apostolskiej i gubernatora Cesi. 16 października 1707 roku przyjął święcenia kapłańskie. 7 listopada został mianowany tytularnym arcybiskupem Rodos, a dwadzieścia dni później przyjął sakrę. Został później zaangażowany do służby dyplomatycznej i pełnił role nuncjusza apostolskiego w Neapolu (1708–1713), w Wenecji (1713–1720) i w Hiszpanii (1720–1731). 2 października 1730 roku został kreowany kardynałem prezbiterem i otrzymał kościół tytularny Santi Quattro Coronati. Zmarł 14 sierpnia 1734 roku w Ferrarze z powodu artretyzmu.

</doc>
<doc id="4349341" url="https://pl.wikipedia.org/wiki?curid=4349341" title="Marek Tęcza">
Marek Tęcza

Marek Karol Tęcza (ur. 19 kwietnia 1957) – polski przedsiębiorca, działacz polityczny i samorządowiec, w latach 1998–2002 przewodniczący sejmiku lubelskiego.
Życiorys.
Absolwent II Liceum Ogólnokształcącego w Zamościu (1976) i Wydziału Mechaniki Precyzyjnej Politechniki Warszawskiej (1981). W czasie studiów działał w Związku Socjalistycznej Młodzieży Polskiej i Socjalistycznym Związku Studentów Polskich, gdzie był skarbnikiem okręgu warszawskiego. Jest prezesem zarządu zamojskiej firmy wielobranżowej Energozam, zajmującej się m.in. sprzedażą samochodów i ich przeglądami.
Wieloletni działacz Socjaldemokracji Rzeczypospolitej Polskiej i później Sojuszu Lewicy Demokratycznej. Był przewodniczącym rady wojewódzkiej SdRP od 1990 i w 1993, należał też do rady krajowej SLD. Od 1988 do 1998 zasiadał w zamojskiej radzie miejskiej. W 1989 bezskutecznie kandydował do Sejmu. W 1998 wybrany na radnego sejmiku lubelskiego z listy Sojuszu Lewicy Demokratycznej, objął funkcję jego przewodniczącego. W 2002 uzyskał reelekcję z 7091 głosami, jednak pod koniec grudnia 2002 zrzekł się mandatu, który przypadł Zbigniewowi Typkowi. Później powrócił do pracy w Energozamie. Był także szefem rady okręgowej Stowarzyszenia „Ordynacka”, w 2010 popierając w wyborach na prezydenta Lublina Krzysztofa Żuka.

</doc>
<doc id="4349348" url="https://pl.wikipedia.org/wiki?curid=4349348" title="Isaäc da Costa">
Isaäc da Costa

Isaäc da Costa (ur. 14 stycznia 1798 w Amsterdamie, zm. 28 kwietnia 1860 tamże) – duński pisarz i poeta.
Życiorys.
Urodził się w żydowskiej rodzinie pochodzącej z Portugalii. W 1813 napisał zbiór poezji "De lof der dichtkunst", pisał też wiersze po łacinie. Duży wpływ na niego i jego twórczość wywarł Willem Bilderdijk, który skłonił go do przejścia na kalwinizm. Odtąd da Costa stał się rzecznikiem kalwińskiej ortodoksji, później przywódcą i teoretykiem religijno-politycznego ruchu Het Réveil; w imię konserwatywnej idei państwa zwalczał liberalizm i postoświeceniowy racjonalizm. W 1823 opublikował "Bezwaren tegen den geest der eeuw" ("Obiekcje wobec Ducha Epoki"), w którym atakował moralny klimat czasów jako wyrażający się w zasadach rewolucji francuskiej. W latach 1834-1840 wydawał gazetę „Nederlandsche Stemmen”. Pisał poematy o aktualnej tematyce polityczno-religijnej, m.in. "Vijf en twintig jaren" ("Dwadzieścia pięć la", 1840), "Hagar" (1847), "De slag bij Nieuwpoort" ("Bitwa pod Nieuwpoort", 1858); Poza tym napisał biografię i wydawał utwory Bilderdijka (15 tomów jego poezji).

</doc>
<doc id="4349353" url="https://pl.wikipedia.org/wiki?curid=4349353" title="Kaplica Matki Bożej z Damaszku w Birgu">
Kaplica Matki Bożej z Damaszku w Birgu

Kaplica Matki Bożej z Damaszku (, ), znana również po maltańsku jako Tal-Griegi ("grecka") – była kaplica greckiego Kościoła katolickiego. Znajduje się w mieście Birgu na Malcie. Kaplica jest częścią oratorium św. Józefa, w którym dziś mieści się muzeum kościelne. 
Położenie.
Budynek oratorium, w którym mieści się kaplica, położony jest na tyłach kolegiaty św. Wawrzyńca, w bliskości kaplicy Krzyża Świętego.
Historia.
Kiedy rycerze zakonu Joannitów zostali wypędzeni w 1523 z wyspy Rodos przez Sulejmana Wspaniałego, razem z nimi na siedmioletnią tułaczkę udało się 400–1000 rodyjskich Greków. Zabrali ze sobą m.in. bizantyńskie ikony. W 1530 rycerze Joannici, wraz z towarzyszącymi im uchodźcami z Rodos, osiedli w Birgu na Malcie. 
28 czerwca 1554 obrazy umieszczone zostały w kaplicach, przekazanych Grekom przez proboszcza Birgu Antona Vassallo: św. Katarzyny Aleksandryjskiej (ikona Matki Bożej z Damaszku) oraz św. Antoniego (ikona Madonny Eleimonitra).
Kiedy rycerze opuścili Birgu i zamieszkali w nowej stolicy Valletcie, wielu Greków, przybyłych z nimi z Rodos, również przeniosło się do nowego miasta. W 1580 zakończyli oni tam budowę kościoła, w którym mogliby odprawiać nabożeństwa w rycie greckim. Siedem lat później ikona została uroczyście przeniesiona z Birgu do Valletty
Kaplica św. Katarzyny przylegała do niewiele większego kościoła Nawiedzenia. Społeczność grecka wykorzystywała jedynie swoją kaplicę; tymczasem z upływem czasu przyległy kościół niszczał i w końcu uległ zawaleniu. Na jego miejscu, w roku 1722 postawiony został nowy kościół. Jego główny ołtarz przeznaczony został do odprawiania liturgii w rycie łacińskim, zaś liturgia grecka wciąż mogła być odprawiana w kaplicy przy ołtarzu bocznym, będącym jedyną pozostałością pierwotnej świątyni. Grecka społeczność Birgu używała kaplicy do roku 1780.
24 lutego 1832 Bractwo św. Józefa zakupiło kościół Nawiedzenia oraz kaplicę grecką, zamieniając je w oratorium. Kaplica grecka została odnowiona, w ołtarzu umieszczono kopię ikony Matki Boskiej z Damaszku przeniesionej w XVI wieku do Valletty.
Ołtarz.
W kaplicy znajduje się dobrze zachowany oryginalny ołtarz z pięknie rzeźbionym "retabulum" w formie dwóch aniołów trzymających ikonę Matki Boskiej Greckiej.
Dzień dzisiejszy.
Dziś świątynia nie jest już używana do posług religijnych. Otwarta bywa tylko w święta, ale jest ważną częścią muzeum parafialnego, z wielką troską utrzymywanego przez mieszkańców Birgu.
Ochrona dziedzictwa kulturowego.
Budynek świątyni wpisany jest na listę National Inventory of the Cultural Property of the Maltese Islands pod nr 00712.

</doc>
<doc id="4349359" url="https://pl.wikipedia.org/wiki?curid=4349359" title="Soleneiscidae">
Soleneiscidae



</doc>
<doc id="4349361" url="https://pl.wikipedia.org/wiki?curid=4349361" title="Józef Olędzki (1894–1941)">
Józef Olędzki (1894–1941)

Józef Olędzki (ur. 18 września 1894 w Siedlcach, zm. 20 maja 1941 w Mińsku w BSRR) – major dyplomowany piechoty Wojska Polskiego II Rzeczypospolitej, działacz niepodległościowy, ofiara sowieckich represji.
Życiorys.
Urodził się 18 września 1894 w Siedlcach jako syn Aleksandra i Teodory z Ganowskich. Posiadał pięcioro rodzeństwa – czterech braci: Stanisława, Jerzego, Ludwika i Wacława (ur. 16 czerwca 1899 w Siedlcach), urzędnika skarbowego, odznaczonego Medalem Niepodległości oraz siostrę Wandę.
Należał do Polskiej Organizacji Wojskowej, w której miał stopień podchorążego. W Wojsku Polskim służył od 29 listopada 1918 roku – w szeregach 22 pułku piechoty. 
Na dzień 1 czerwca 1921 roku pełnił w stopniu porucznika służbę w 22 pułku piechoty. Dekretem Naczelnika Państwa i Wodza Naczelnego z dnia 3 maja 1922 r. (dekret L. 19400/O.V.) został zweryfikowany w tymże stopniu, ze starszeństwem z dniem 1 czerwca 1919 roku i 1639. lokatą w korpusie oficerów piechoty. W 1923 roku jako nadetatowy oficer 22 pułku piechoty pełnił funkcję oficera placu w Siedlcach i zajmował 1464. lokatę wśród poruczników piechoty. Od roku 1924 był słuchaczem I Rocznika (uczniem etatowym) Wyższej Szkoły Wojennej, w grupie oficerów piechoty. Zajmował wówczas już 607. lokatę pośród poruczników korpusu piechoty, pozostając nadal oficerem nadetatowym 22 pp. Porucznik Józef Olędzki, jako absolwent V promocji Wyższej Szkoły Wojennej (1924–1926), zyskał prawo do używania tytułu oficera Sztabu Generalnego (SG). Po otrzymaniu dyplomu por. dypl. Józef Olędzki został, z dniem 11 października 1926 r., przydzielony (nadal jako nadetatowy oficer 22 pułku piechoty) do 3 Dywizji Piechoty Legionów. 
Zarządzeniem B.P.L. 3989/III Prezydenta RP Ignacego Mościckiego z dnia 12 kwietnia 1927 r. został awansowany na stopień kapitana, ze starszeństwem z dniem 1 stycznia 1927 roku i 106. lokatą w korpusie oficerów piechoty. W roku 1928 przynależał do kadry oficerów piechoty (pozostając nadal na ewidencji 22 pułku piechoty) i służył w Oddziale I Sztabu Generalnego. Zajmował wówczas 104. lokatę wśród kapitanów piechoty ze swego starszeństwa. W roku 1930 pełnił służbę w Oddziale II Sztabu Głównego i zajmował 1485. lokatę łączną wśród kapitanów piechoty (była to 96. lokata w starszeństwie). W grudniu tego roku kpt. dypl. Józef Olędzki zajmował stanowisko kierownika Referatu Organizacyjnego, Personalnego i Mobilizacyjnego w Wydziale I Oddziału II Sztabu Głównego.
W roku 1932 jako kapitan dyplomowany piechoty służył nadal w Sztabie Głównym, zajmując w tym czasie 89. lokatę w swoim starszeństwie. Zarządzeniem ministra spraw wojskowych, marszałka Józefa Piłsudskiego, opublikowanym w dniu 9 grudnia 1932 r., został przeniesiony (w korpusie oficerów piechoty) ze Sztabu Głównego do 14 pułku piechoty z Włocławka. Służąc we włocławskim pułku zajmował na dzień 1 lipca 1933 roku – 1131. lokatę łączną wśród kapitanów piechoty (była to 86. lokata w starszeństwie). W dniu 21 września 1933 r. odnotowany został na stanowisku dowódcy 3 kompanii ckm 14 pp. W pierwszym półroczu 1934 roku przeniesiono kpt. dypl. Józefa Olędzkiego z 14 pułku piechoty do Sztabu Głównego. Od dnia 25 lutego 1934 r. zajmował stanowisko szefa Ekspozytury Nr 1 Oddziału II Sztabu Generalnego WP, prowadzącej wywiad ofensywny przeciwko ZSRR, Litwie i Łotwie.
Pełniąc służbę w Sztabie Głównym – na dzień 5 czerwca 1935 roku zajmował 936. lokatę łączną pośród kapitanów korpusu piechoty (71. lokatę w swoim starszeństwie). Ekspozyturą Nr 1 w Wilnie kierował do 1936 roku. Następnie został przeniesiony do 30 pułku piechoty, stacjonującego w Warszawie. 
Awansowany do stopnia majora piechoty został ze starszeństwem z dniem 19 marca 1937 r. i 57. lokatą. 
Na dzień 23 marca 1939 roku zajmował nadal 57. lokatę wśród majorów korpusu piechoty w swoim starszeństwie i pełnił funkcję kierownika Referatu Operacyjnego w Wydziale Opisowym Wojskowego Instytutu Geograficznego. Tego samego dnia mjr dypl. Józef Olędzki został przeniesiony na stanowisko szefa Oddziału II Samodzielnej Grupy Operacyjnej „Narew”. Wspomagać go w pracy na tym stanowisku miał kpt. dypl. Felicjan Majorkiewicz (dotychczas niemający doświadczenia na tym odcinku pracy). 
Podczas kampanii wrześniowej faktycznie nie pełnił służby na stanowisku szefa Oddziału II w sztabie Grupy Operacyjnej „Narew”. Uniknął niemieckiej niewoli i we wrześniu 1939 roku został internowany na Litwie. Następnie przebywał na internowaniu w jednym z obozów na terytorium Łotwy. Po sierpniu 1940 r. wraz z pozostałymi internowanymi Polakami został przejęty przez Rosjan i przeniesiony do obozu juchnowskiego. W dniu 1 listopada 1940 roku został aresztowany przez Rosjan i przewieziony do Mińska, gdzie w dniu 5 lutego 1941 r. sporządzono przeciwko niemu akt oskarżenia. Na podstawie wyroku Trybunału Wojennego Zachodniego Specjalnego Okręgu Wojskowego Białoruskiej Socjalistycznej Republiki Radzieckiej z dnia 27 marca 1941 r. – Józef Olędzki został skazany na karę śmierci (rozstrzygnięcie to zostało utrzymane w mocy wyrokiem Wojskowego Kolegium Sądu Najwyższego ZSRR z 21 kwietnia 1941 roku). Wyrok śmierci wykonano w dniu 20 maja 1941 r. w Mińsku na terenie Białoruskiej SRR. Sąd Najwyższy Republiki Białorusi wyrokiem z dnia 1 sierpnia 1995 r. zrehabilitował mjr. dypl. Józefa Olędzkiego.
Józef Olędzki żonaty był z Ireną, z którą miał dwóch synów: Andrzeja (ur. 1928) i Jacka (ur. 1933). Obydwaj synowie uzyskali tytuły naukowe profesorów.

</doc>
<doc id="4349375" url="https://pl.wikipedia.org/wiki?curid=4349375" title="Steven Isserlis">
Steven Isserlis

Steven Isserlis (ur. 19 grudnia 1958 w Londynie) – brytyjski wiolonczelista.
Życiorys.
Pochodzi z rodziny żydowskich muzyków pochodzących z Rosji. Jest także potomkiem słynnego krakowskiego rabina z XVI wieku, Mosze ben Israela Isserlesa zwanego Remu, któremu ojciec, bogaty kupiec Isserl ben Józef, ufundował synagogę przy ul. Szerokiej.
Steven Isserlis studiował w Oberlin Conservatory of Music w USA. Koncertował na całym świecie jako solista i kameralista. Występował m.in. z Filharmonikami Berlińskimi, National Symphony Orchestra z Waszyngtonu, paryską Orchestre des Champs-Élysées, warszawską Orkiestrą Symfoniczną Filharmonii Narodowej i Izraelską Orkiestrą Filharmoniczną. Koncertował z wybitnymi dyrygentami, jak: Zubin Mehta, Kurt Masur, Władimir Aszkenazi i Simon Rattle. Występował na wielu festiwalach, m.in. na Festiwalu w Salzburgu, BBC Proms, Międzynarodowym Festiwalu w Edynburgu, festiwalu „Chopin i jego Europa” oraz Wielkanocnym Festiwalu Ludwiga van Beethovena.
Dokonał też niezliczonych nagrań w wytwórniach płytowych takich jak: Decca, RCA, Hyperion, Virgin Classics i innych. Jego nagranie 6 suit na wiolonczelę solo J.S. Bacha (Hyperion) zdobyło m.in. nagrodę Gramophone Classical Music Award (kategoria: Instrumental Album of the Year) w 2007. W 2017 płyta z Koncertami wiolonczelowymi Haydna w wykonaniu Isserlisa została nominowana do nagrody Grammy.
Gra na instrumencie Stradivariego „Marquis de Corberon” z 1726, wypożyczonym przez Royal Academy of Music w Londynie.
Publikacje.
Jest też autorem książek dla dzieci o Beethovenie i Händlu:

</doc>
<doc id="4349391" url="https://pl.wikipedia.org/wiki?curid=4349391" title="Letnie Mistrzostwa Finlandii w Skokach Narciarskich 2018">
Letnie Mistrzostwa Finlandii w Skokach Narciarskich 2018

Letnie Mistrzostwa Finlandii w skokach narciarskich 2018 – zawody rozgrywane o mistrzostwo Finlandii na igelicie. Pierwszy etap, podczas którego rywalizowali juniorzy został rozegrany na kompleksie skoczni Salpausselkä w Lahti dnia 11 sierpnia 2018 roku, natomiast druga część zawodów odbyła się w dniach 6–7 października 2018 w tym samym mieście.
Mistrzem juniorów w kategorii mężczyzn został Jonne Veteläinen wygrywając z przewagą ponad dziesięciu punktów. Srebrny medal wywalczył Arttu Pohjola, który był autorem najdalszego skoku w pierwszej serii wynoszącego 97 metrów. Podium zawodów uzupełnił Otto Niittykoski, który w zawodach sklasyfikowany został na miejscu czwartym, lecz ze względu na narodowość przyznany mu został brązowy medal. W zawodach udział wzięło szesnastu zawodników, a w tym trzech reprezentantów Estonii.
Wśród juniorek złoto zdobyła Julia Tervahartiala, która zdobyła przewagę przeszło trzydziestu punktów nad drugą lokatą, którą zajęła reprezentantka Estonii Triinu Hausenberg. Srebrny medal zdobyła Annamarija Oinas sklasyfikowana w zawodach dopiero na czwartej pozycji. Brązowy medal otrzymała uplasowana na ostatnim miejscu Vilma Meis. Łącznie na starcie pojawiło się sześć zawodniczek, gdzie połowę obsady stanowiły Estonki.
Podczas drugiej części rywalizacji zostały rozegrane konkursy na skoczniach HS100 i HS130. Pierwszego dnia odbył się konkurs drużynowy, w którym zwyciężyła drużyna Puijon Hiihtoseura. Drugiego dnia zawodów rozegrano konkursy indywidualne kobiet i mężczyzn, w których złote medale zdobyli Susanna Forsström i Antti Aalto.

</doc>
<doc id="4349393" url="https://pl.wikipedia.org/wiki?curid=4349393" title="Ponte Morandi">
Ponte Morandi

Ponte Morandi, viadotto Morandi, właściwie viadotto Polcevera (most Morandiego, wiadukt Morandiego, wiadukt Polcevera) – dawny wiadukt będący częścią autostrady A10 (i trasy europejskiej E80) nad doliną rzeki Polcevera w Genui, na zachód od centrum miasta. Znajdował się między dzielnicami Sampierdarena i Cornigliano.
Konstrukcja.
Innowacyjny wiadukt, będący dumą Włochów i symbolem Włoch, zaprojektował włoski inżynier Riccardo Morandi (stąd jego potoczna nazwa). Znajdował się na najważniejszej osi transportowej Genui. Zbudowano go w latach 1963–1967. Miał długość 1182 m, 18 metrów szerokości i miejscami 45 metrów wysokości przęsła nad dnem doliny. Pylony wznosiły się 90 metrów w górę. Otwarto go uroczyście 4 września 1967 w obecności ówczesnego prezydenta Republiki Włoskiej Giuseppe Saragata.
Do pogorszenia stanu technicznego wiaduktu przyczynił się ogromny wzrost w transporcie ilości samochodów ciężarowych oraz znaczne zwiększenie masy ciężarówek. Od lat siedemdziesiątych XX wieku był systematycznie konserwowany z powodu pękającego żelbetu. Eksperci co najmniej od 2009 rozważali jego rozbiórkę. Liny podtrzymujące przęsła zaczęto wymieniać w latach dziewięćdziesiątych XX wieku, a prace zakończono w 2016.
Katastrofa.
14 sierpnia 2018 r. około godziny 11.30, w czasie burzy poprzedzonej wielogodzinną ulewą, doszło do zawalenia się około 200–250-metrowego odcinka wiaduktu. Zniszczeniu uległ odcinek jezdni oraz pylon, które runęły do wody, na ulicę oraz znajdujące się pod wiaduktem zabudowania. Według relacji niektórych świadków obiekt chwilę wcześniej został trafiony piorunem. Zdaniem prof. inż. Jana Biliszczuka, projektanta wielu budowli mostowych (w tym mostu Rędzińskiego we Wrocławiu), przyczyną katastrofy mogła być korozja lin nośnych.
W katastrofie budowlanej zginęły 43 osoby. 18 sierpnia 2018 odbył się państwowy pogrzeb ofiar katastrofy; tego też dnia we Włoszech ogłoszono żałobę narodową.
28 czerwca 2019 roku o godzinie 9.38 pozostałości wiaduktu zostały zburzone ładunkami wybuchowymi. Na czas burzenia ewakuowano 3,4 tys. ludzi w promieniu 300 metrów.
Śledztwo ws. katastrofy.
Śledczy prokuratury i Gwardii Finansowej z Genui na 2000 stron akt śledztwa wykazali mnóstwo zaniedbań eksploatacyjnych, konserwacyjnych i nadzorczych wielu ludzi i podmiotów, które przyczyniły się do katastrofy budowlanej, sporządzili 69 aktów oskarżenia. Prokuratura posiłkowała się ekspertyzą specjalistów liczącą 177 stron, przygotowano ją w dwa lata. Śledztwo trwało dwa i pół roku, do 24 kwietnia 2021 r.. 24 czerwca 2021 r. prokuratura wniosła do sądu akty oskarżenia przeciwko 59 oskarżonym, a akta 10 podejrzanych przeniesiono do odrębnych postępowań.
Budowa następnego wiaduktu.
Właściwy etap budowy nowej przeprawy rozpoczął się w sierpniu 2019 roku, co nastąpiło niedługo po zburzeniu pozostałości dawnego wiaduktu. W kwietniu 2020 roku budowniczy mimo niesprzyjających warunków epidemicznych w kraju, po położeniu ostatniego przęsła wiaduktu, połączyli dwa brzegi doliny strumienia Polcevera. Prace, z uwzględnieniem ścisłych przepisów bezpieczeństwa, były kontynuowane w trakcie szczytu pandemii COVID-19. Od momentu rozpoczęcia budowy robotnicy pracowali codziennie, w dzień i w nocy; tylko w Boże Narodzenie zarządzono przerwę w wykonywaniu robót drogowych. Prace wykończeniowe miały potrwać do połowy lipca 2020 roku. Z okazji połączenia przęseł nowego wiaduktu, konstrukcję podświetlono reflektorami w barwach narodowej flagi Włoch.
W miejscu zawalonego powstał nowy, Wiadukt Genova San Giorgio. Koszt jego budowy szacowano na ok. 200 milionów euro. Wiadukt Genova San Giorgio otwarto 3 sierpnia 2020 roku przy asyście urzędników, 5 sierpnia rozpoczęto ruch.

</doc>
<doc id="4349408" url="https://pl.wikipedia.org/wiki?curid=4349408" title="Krzysiu, gdzie jesteś?">
Krzysiu, gdzie jesteś?

Krzysiu, gdzie jesteś? () – amerykański film familijny z 2018 roku w reżyserii Marca Forstera, którego fabuła jest luźno związana z treścią książek A.A. Milne’a o Kubusiu Puchatku. Film łączy technikę animacji trójwymiarowej CGI z grą prawdziwych aktorów.
Premiera filmu odbyła się 30 lipca 2018 w Burbank w Kalifornii. Trzy dni później, 3 sierpnia, obraz trafił do kin na terenie Stanów Zjednoczonych. W Polsce premiera filmu odbyła się 17 sierpnia 2018.
Film został odrzucony przez Chiny, którego rząd wstrzymał premierę produkcji, ponieważ chińscy internauci wyciągnęli porównania pomiędzy misiem o małym rozumku, Kubusiem Puchatkiem, a chińskim przywódcą od połowy 2017 roku, Xi Jinpingem.
Fabuła.
Film opisuje historię Krzysia, czyli Christophera Robina, który wyjeżdża do szkoły z internatem. Główny bohater żegna się z przyjaciółmi ze Stumilowego Lasu – Kubusiem Puchatkiem, Prosiaczkiem, Tygrysem, Kłapouchym, Królikiem, Sową, Kangurzycą oraz Maleństwem i wyrusza do świata dorosłych, aby rozpocząć nowe życie. Przyjaciele z dzieciństwa widzą go po raz ostatni.
Christopher (Ewan McGregor) dorósł i założył rodzinę. Mieszka w Londynie razem ze swoją małżonką Evelyn (Hayley Atwell) oraz córką Madeline. Mężczyzna pracuje całymi dniami w zakładzie, który ledwo wiąże koniec z końcem. Obiecał swojej żonie i córeczce, że wybiorą się na wymarzone wakacje, ale szef Giles (Mark Gatiss) znów każe mu zostać w pracy. Niespodziewanie odwiedza go jego najlepszy przyjaciel Kubuś Puchatek, który wraz z Prosiaczkiem i resztą przybyli ze Stumilowego Lasu do Londynu, aby przypomnieć mu magię dzieciństwa.
Produkcja.
Rozwój.
2 kwietnia 2015 poinformowano, że wytwórnia filmowa Walt Disney Pictures wyprodukuje animację trójwymiarową CGI z grą prawdziwych aktorów oparty na postaciach z serii "Kubuś Puchatek", która miała podobny wzór do filmów "Alicja w Krainie Czarów" (2010), "Czarownica" (2014) oraz "Kopciuszek" (2015). Amerykański reżyser Alex Ross Perry został zatrudniony do pisania scenariusza, a Brigham Taylor zatrudnił go do wyprodukowania filmu o dorosłym Christopherze Robinie, który powraca do Stumilowego Lasu, aby spędzić czas z Kubusiem i jego przyjaciółmi. 18 listopada 2016 studio Walt Disney Pictures zatrudniło Marca Forstera do reżyserii filmu. 1 marca 2017 Tom McCarthy został zatrudniony do przepisania istniejącego scenariusza.
Zdjęcia.
Zdjęcia do filmu rozpoczęto w sierpniu 2017 w Wielkiej Brytanii. Okres zdjęciowy do filmu trwał przez trzy miesiące do 4 listopada. Większość zdjęć ze Stumilowego Lasu odbyła się w Ashdown Forest, który był oryginalną inspiracją dla scenerii, a także Windsor Great Park.
Odbiór.
Box office.
Według stanu na 12 sierpnia 2018 roku film zarobił 50,5 miliona dolarów w Stanach Zjednoczonych i Kanadzie oraz 12,4 miliona dolarów w pozostałych państwach; łącznie 62,9 milionów dolarów.
Krytyka w mediach.
Film spotkał się z pozytywną reakcją krytyków – w serwisie Rotten Tomatoes 72% ze 238 recenzji filmu jest pozytywne (średnia ocen wyniosła 6,2 na 10), zaś na portalu Metacritic średnia znormalizowanych ocen z 43 recenzji wyniosła 60 punktów na 100.
Nagrody i nominacje.
W 2019 roku film został nominowany do Oscara w kategorii „najlepsze efekty specjalne”.

</doc>
<doc id="4349413" url="https://pl.wikipedia.org/wiki?curid=4349413" title="L'Assomption">
L'Assomption



</doc>
<doc id="4349414" url="https://pl.wikipedia.org/wiki?curid=4349414" title="Hugh Mulzac">
Hugh Mulzac

Hugh Mulzac (ur. 26 marca 1886, zm. 30 stycznia 1971) – pierwszy afroamerykański oficer marynarki handlowej, który dowodził zintegrowaną załogą podczas II wojny światowej.
Życiorys.
Urodził się 26 marca 1886 na Union Island. Mulzac wstąpił do Swansea Nautical College w Południowej Walii, aby przygotować się do kariery marynarza. Został obywatelem amerykańskim w 1918 roku i kontynuował naukę w Shipping Board w Nowym Jorku. Zdobył stopień kapitana w marynarce handlowej w 1918 roku, ale z powodu uprzedzeń rasowych odmówiono mu prawa do dowodzenia statkiem. W 1942 roku, przeciw przeciwnościom losu Kapitan Hugh Mulzac został pierwszym afroamerykańskim oficerem marynarki handlowej, który dowodził zintegrowaną załogą podczas II wojny światowej.
W popkulturze.
Postać kapitana Hugh Mulzaca została wspomniana m.in. w odcinku "Trochę historii" (ang. "Nugget of History") serialu "Nie ma to jak hotel" (ang. "The Suite Life of Zack &amp; Cody").

</doc>
<doc id="4349420" url="https://pl.wikipedia.org/wiki?curid=4349420" title="😊">
😊



</doc>
<doc id="4349427" url="https://pl.wikipedia.org/wiki?curid=4349427" title="Wyższa Szkoła Polityczna Komitetu Centralnego Komunistycznej Partii Czechosłowacji">
Wyższa Szkoła Polityczna Komitetu Centralnego Komunistycznej Partii Czechosłowacji

Wyższa Szkoła Polityczna Komitetu Centralnego Komunistycznej Partii Czechosłowacji () – uczelnia Komitetu Centralnego Komunistycznej Partii Czechosłowacji. 
Historia.
Głównym celem powołania w 1953 tej szkoły było przygotowanie wyższych kadr partyjnych. Miało to być także centrum badań naukowych zajmujące się teorią i historią ruchu komunistycznego.
Nosiła kolejne nazwy:
W latach 1988–1989 szkoła przeżywała okres wielkiego kryzysu, pozostając poza głównym nurtem zmieniających się wydarzeń w partii. Była ostoją partyjnego konserwatyzmu, oskarżono ją o sztywność, dogmatyzm i zerwanie z aktualną polityką partii.
Organizacyjnie składała się z 25 katedr i innych komórek organizacyjnych. Łącznie zatrudnionych było 222 pracowników naukowo-dydaktycznych, oraz 107 pracowników administracyjnych. Absolwent był uprawniony do używania tytułu naukowego doktora nauk społeczno-politycznych (RSDr.). Uczelnię zlikwidowano w 1989.
Od 1971 funkcjonowała również szkoła partyjna w Bratysławie, która podlegała Komitetowi Centralnemu Komunistycznej Partii Słowacji.
Siedziba.
Uczelnia mieściła się w budynku z 1953 (proj. Pavel Bareš) w Pradze przy ul. José Martího 269/31 (1956-1989).

</doc>
<doc id="4349428" url="https://pl.wikipedia.org/wiki?curid=4349428" title="Mr. Sunshine">
Mr. Sunshine



</doc>
<doc id="4349430" url="https://pl.wikipedia.org/wiki?curid=4349430" title="Wanderer (przedsiębiorstwo)">
Wanderer (przedsiębiorstwo)



</doc>
<doc id="4349433" url="https://pl.wikipedia.org/wiki?curid=4349433" title="Mr. Sunshine (południowokoreański serial telewizyjny)">
Mr. Sunshine (południowokoreański serial telewizyjny)

Mr. Sunshine () – 24-odcinkowy serial koreański nadawany przez południowokoreańską stację tvN w każdą sobotę i niedzielę od 7 lipca 2018 roku. Główne role odgrywają w nim Lee Byung-hun, Kim Tae-ri, Yoo Yeon-seok, Kim Min-jung i Byun Yo-han.
Seria jest udostępniona za pośrednictwem platformy Netflix, także w Polsce.
Fabuła.
Serial skupia się na walce o niepodległość Korei na początku XX wieku.
Produkcja.
Jest to trzecia kolaboracja scenarzystki Kim Eun-sook i reżysera Lee Eung-bok; poprzednie seriale wyprodukowane w ich współpracy to "Taeyang-ui huye" (2016) oraz "Goblin" (2016).
Początkowy budżet tej produkcji wyniósł 43 miliardy wonów (38,3 miliona dolarów). Serial ten początkowo był skierowany przez producenta serialu, Studio Dragon, dla stacji SBS, jednak propozycja spotkała się z odmową ze strony stacji ze względu na wysokie koszta (1,5 miliarda wonów za odcinek (1,5 miliona dolarów amerykańskich); gdzie seriale tej stacji kosztują zwykle 1/3 tej sumy). Serial ostatecznie został wykupiony przez stację tvN.
Jest to pierwszy serial, w którym występuje aktorka filmowa Kim Tae-ri. Początkowo, do obsady serialu dołączyła także aktorka Kim Sa-rang, jednakże musiała wycofać się z projektu ze względu na konflikt czasowy z innymi zobowiązaniami. Została zastąpiona przez Kim Min-jung. 
Zdjęcia do filmu wykonano w wielu miejscach kraju, między innymi w Pusan, Daegu, Gokseong, Gyeongju i Hapcheon. Na potrzeby serialu wybudowano dwa plany filmowe, które oddawać miały architekturę z początku XX wieku. Pierwszy z nich, wielkości 20 tysięcy metrów kwadratowych, powstał w Nonsan w prowincji Chungcheong Południowy, drugi, wielkości 6,6 tysięcy metrów kwadratowych powstał w Daejeon. Aby nadać realizmu scenom bitwy, zatrudniono ponad tysiąc statystów.

</doc>
<doc id="4349434" url="https://pl.wikipedia.org/wiki?curid=4349434" title="Wybory prezydenckie w Chorwacji w latach 2009-2010">
Wybory prezydenckie w Chorwacji w latach 2009-2010



</doc>
<doc id="4349435" url="https://pl.wikipedia.org/wiki?curid=4349435" title="Oblężenie Mediny (1053-54)">
Oblężenie Mediny (1053-54)



</doc>
<doc id="4349437" url="https://pl.wikipedia.org/wiki?curid=4349437" title="Pandemia grypy A/H1N1 w latach 2009-2010">
Pandemia grypy A/H1N1 w latach 2009-2010



</doc>
<doc id="4349441" url="https://pl.wikipedia.org/wiki?curid=4349441" title="Franciszek Ochmański">
Franciszek Ochmański

Franciszek Ochmański (ur. 11 września 1903, zm. 13 marca 1972) – polski robotnik, poseł na Sejm PRL I kadencji.
Życiorys.
Pracował na stanowisku brygadzisty w Fabryce Celulozy i Papieru we Włocławku Został członkiem Polskiej Zjednoczonej Partii Robotniczej. W 1952 uzyskał mandat posła na Sejm PRL I kadencji w okręgu Włocławek, w parlamencie pracował w Komisji Obrotu Towarowego.
Odznaczony Srebrnym Krzyżem Zasługi (1951).
Pochowany na cmentarzu komunalnym we Włocławku.

</doc>
<doc id="4349443" url="https://pl.wikipedia.org/wiki?curid=4349443" title="Wybory prezydenckie w Grecji w 2014-2015 roku">
Wybory prezydenckie w Grecji w 2014-2015 roku



</doc>
<doc id="4349445" url="https://pl.wikipedia.org/wiki?curid=4349445" title="Bogdan Piasecki">
Bogdan Piasecki

Bogdan Piasecki (ur. 12 sierpnia 1943 w Wólce Abramowickiej k. Lublina, zm. 6 grudnia 2014) – polski dziennikarz muzyczny, prezenter radiowy, związany z Polskim Radiem Lublin.
Życiorys.
Był absolwentem geografii Uniwersytetu Marii Curie-Skłodowskiej. Na przełomie lat 60. i 70. w radiowej Trójce prowadził programy: "Piosenki z włoskiego buta", "Sałatka po włosku", "Canta Mondo" i "Muzyczne risotto", prezentujące nowości płytowe z Włoch. Jednak całe późniejsze życie zawodowe związał z Rozgłośnią Polskiego Radia w Lublinie, w którym debiutował audycją muzyczną "Mój rytm". Pracował w Redakcji Oświatowej, następnie w Redakcji Informacji (pełnił funkcję jej kierownika). W 1994 przeszedł do Redakcji Muzycznej i objął stanowisko jej kierownika, które piastował przez 10 lat. W 2004 odszedł na emeryturę, nadal – przez kilka miesięcy – pozostając współpracownikiem Radia Lublin. Był jednym z najpopularniejszych dziennikarzy Radia Lublin: w klasyfikacji popularności prezenterów Radia Lublin w badaniach Instytutu Badań Społecznych i Marketingowych przeprowadzanych w latach 90. co roku plasował się w pierwszej dziesiątce. Przez radiowych przyjaciół nazywany był "Piacho". Muzyka była największą pasją jego życia, był wielbicielem muzyki rozrywkowej lat 60. i 70. XX w., szczególnie Elvisa Presleya i włoskiej.
W pamięci słuchaczy Radia Lublin zapisał się jako Prezes „Klubu Starej Płyty” – autorskiej audycji, w której prezentował muzykę rozrywkową lat 50., 60. i 70. oraz przybliżał jej historię. Całą audycję oraz każdą jej godzinę otwierał sygnał dźwiękowy: trzask czarnej płyty, zapowiedź: „Ze starej płyty – prezentuje Bogdan Piasecki” (fraza wygłoszona przez Andrzeja Mickisa - spikera i lektora Radia Lublin) oraz kilkusekundowy fragment piosenki „Diana” Paula Anki. Emitowana w ramach programu „Nocne rendez-vous” miała charakterystyczną strukturę: na przemian godzina muzyki polskiej i zagranicznej, po dwóch utworach danego wykonawcy/zespołu następował utwór instrumentalny, przy czym w danej godzinie towarzyszył słuchaczom jeden wykonawca/zespół instrumentalny lub kompozytor muzyki instrumentalnej. W każdej z ostatnich dwóch godzin audycji prezentowana była płyta jednego wykonawcy/zespołu.
W prywatnych zbiorach miał imponującą kolekcję płyt i wydawnictw muzycznych, którymi dzielił się ze słuchaczami na antenie.
Był członkiem dziennikarskich stowarzyszeń: SDP, SD PRL i SDRP.
Zmarł po długiej chorobie. Został pochowany 11 grudnia 2014 na Cmentarzu komunalnym w Lublinie przy ul. Droga Męczenników Majdanka (kwatera S3N6-6-3).

</doc>
<doc id="4349449" url="https://pl.wikipedia.org/wiki?curid=4349449" title="Antologia Maryli Rodowicz (2012-2013)">
Antologia Maryli Rodowicz (2012-2013)



</doc>
<doc id="4349451" url="https://pl.wikipedia.org/wiki?curid=4349451" title="III liga opolska, grupa B mężczyzn w siatkówce (2012-2013)">
III liga opolska, grupa B mężczyzn w siatkówce (2012-2013)



</doc>
<doc id="4349453" url="https://pl.wikipedia.org/wiki?curid=4349453" title="Oblężenie Mediny (1053–54)">
Oblężenie Mediny (1053–54)



</doc>
<doc id="4349457" url="https://pl.wikipedia.org/wiki?curid=4349457" title="MicroLED">
MicroLED

microLED, znany również jako micro-LED, mLED lub µLED – rozwijająca się technologia produkcji płaskiego wyświetlacza, oparta na diodach elektroluminescencyjnych (LED). Wyświetlacze microLED składają się z szeregu mikroskopijnych, wielokolorowych diod LED tworzących poszczególne elementy pikseli. W porównaniu z powszechną technologią LCD, wyświetlacze microLED oferują lepszy kontrast, czas reakcji i efektywność energetyczną.
Koncepcja wyświetlaczy microLED, została zaprezentowana po raz pierwszy w 2000 roku przez zespół naukowców z Texas Tech University. Jest to obecnie najbardziej zaawansowana technologia wytwarzania wyświetlaczy, bazująca na komponentach z azotku galu, wykorzystywanego w dostępnych już wyświetlaczach ciekłokrystalicznych.

</doc>
<doc id="4349459" url="https://pl.wikipedia.org/wiki?curid=4349459" title="Franciszek Stopa">
Franciszek Stopa

Franciszek Stopa (ur. 10 czerwca 1899, zm. 24 stycznia 1975) – polski polityk, poseł na Sejm PRL I kadencji.
Życiorys.
Został członkiem Zjednoczonego Stronnictwa Ludowego. Pełnił funkcję zastępcy przewodniczącego prezydium powiatowej rady narodowej w Chełmie. W 1952 uzyskał mandat posła na Sejm PRL I kadencji w okręgu Cheł, w parlamencie pracował w Komisji Gospodarki Komunalnej i Mieszkaniowej. W 1956 został pierwszym po 1945 prezesem ochotniczej straży pożarnej w Chełmie.
Pochowany na cmentarzu komunalnym we Chełmie.

</doc>
<doc id="4349464" url="https://pl.wikipedia.org/wiki?curid=4349464" title="Rifu">
Rifu

 – miejscowość w Japonii, w prefekturze Miyagi na wyspie Honsiu. Ma powierzchnię 44,89 km2 . W 2020 r. mieszkało w nim 35 189 osób, w 12 527 gospodarstwach domowych (w 2010 r. 34 000 osób, w 10 819 gospodarstwach domowych).
Na terenie miejscowości znajduje się Stadion Miyagi – arena Mistrzostw Świata 2002 – w trakcie mundialu rozegrano na nim trzy mecze (dwa w fazie grupowej i jeden 1/8 finału).
Rifu znane jest także z występujących tam grusz chińskich. Współcześnie również z wyrabianych tam - w oparciu o owoce gruszy chińskiej - win i słodyczy.
Położenie.
Miejscowość leży w środkowo-wschodniej części prefektury Miyagi, od południowego zachodu graniczy z miastem Sendai, a od wschodu - z Zatoką Matsushima.
Populacja.
Zmiany w populacji Rifu w latach 1970–2015::

</doc>
<doc id="4349465" url="https://pl.wikipedia.org/wiki?curid=4349465" title="Witold Krzymiński">
Witold Krzymiński

Witold Aleksander Krzymiński (ur. 24 stycznia 1895 w Inowrocławiu, zm. między 13 a 14 kwietnia 1940 w Katyniu) – podporucznik piechoty rezerwy Wojska Polskiego, prawnik, sędzia Sądu Najwyższego, ofiara zbrodni katyńskiej.
Życiorys.
Urodził się w rodzinie dr. Józefa (prezydent Inowrocławia w latach 1918 – 1928) i Anny z Kempińskich. Absolwent Królewskiego Gimnazjum w Inowrocławiu.
Uczestnik powstania wielkopolskiego, akcji plebiscytowej na Śląsku i wojny 1920. Po zakończeniu działań wojennych od 1923 w rezerwie.
W okresie międzywojennym ukończył prawo na Uniwersytecie Poznańskim i Szkołę Podchorążych Rezerwy Piechoty nr 7 (1932). W 1934 był podporucznikiem rezerwy piechoty 55 pułku piechoty ze starszeństwem z dniem 1 września 1932 i 210 lokatą w korpusie oficerów rezerwy piechoty. Podlegał pod PKU Poznań Miasto.
Po ukończeniu studiów był sędzią w Gnieźnie, w Poznaniu jako sędzia Sądu Apelacyjnego, ostatnio pracował jako sędzia w Sądzie Najwyższym. 20 września 1930 został przewodniczącym Okręgowej Komisji Wyborczej Okręgu nr 25.
Podczas kampanii wrześniowej wyjechał z Warszawy razem z innymi najwyższymi urzędnikami państwowymi. Nie przekroczył jednak granicy. Przyłączył się do jednego oddziałów Wojska Polskiego. Ostatecznie został wzięty do niewoli radzieckiej. Według dokumentów z dnia 1 stycznia 1941 Krzymiński był w grupie jeńców którzy przybyli z obozu w Starobielsku do Kozielska. Według stanu na 20 listopada 1939 był jeńcem obozu w Kozielsku. Między 11 a 12 kwietnia 1940 przekazany do dyspozycji naczelnika smoleńskiego obwodu NKWD – lista wywózkowa 022/1 poz. 36 nr akt 2889 z 9.04.1940. Został zamordowany między 13 a 14 kwietnia 1940 przez NKWD w lesie katyńskim. Zidentyfikowany podczas ekshumacji prowadzonej przez Niemców w 1943, zapis w dzienniku ekshumacji 7.05.1943 pod numerem 1392. Przy szczątkach Witolda Krzymińskiego znaleziono książeczkę oficerską, modlitewnik, kartę pocztową, list, różaniec, cygarniczkę z napisem „Kozielsk, 20.11.1939", zaświadczenia szczepień z Kozielska. Figuruje na liście AM-204-1392 i liście Komisji Technicznej PCK pod numerem: GARF-47-01392. Nazwisko Krzymińskiego znajduje się na liście ofiar (pod nr 1392) opublikowanej w Gońcu Krakowskim nr 115,w Nowym Kurierze Warszawskim nr 126 z 1943.

</doc>
<doc id="4349471" url="https://pl.wikipedia.org/wiki?curid=4349471" title="Sonet 116 (William Szekspir)">
Sonet 116 (William Szekspir)

Sonet 116 (incipit "LEt me not to the marriage of true mindes") – jeden z cyklu 154 sonetów autorstwa Williama Szekspira. Po raz pierwszy został opublikowany w 1609 roku.
Sonet 116 podobnie jak 115, wskazuje na sprzeczność w tradycyjnym ujęciu miłości, w którym jeżeli miłość zmienia się w czasie, oznacza to, że jest niedoskonała, jednakże jeżeli wzrasta w czasie, to jest idealna. 
Treść.
W sonecie tym podmiot liryczny, przez niektórych badaczy utożsamiany z autorem, wygłasza pean na cześć miłości. Chociaż sonet ten jest tradycyjnie traktowany jako hymn dla wiecznej i idealnej miłości, współcześnie interpretowany jest jako wyraz zwątpienia w możliwość jej istnienia. 
W drugim wersie znajduje się odniesienie do przysięgi małżeńskiej z Modlitewnika powszechnego kościołów anglikańskich, natomiast w wersie jedenastym do dnia Sądu Ostatecznego z Apokalipsy św. Jana. Wersy 5–8 zawierają nawiązanie do Sonetów do Laury (sonet 73 "Poi che per mio destino" oraz 189 "Poi che per mio destino") Francesca Petrarki oraz sonetu Thomasa Wyatta "My galley charged with forgetfulness". 
Sonet 116 jest jednym z najbardziej znanych sonetów Szekspira, był oceniany wysoko również przez Samuela Taylora Coleridge’a. W dwunastu z trzynastu zachowanych kopii sonetów, sonet ten chociaż umieszczony jest pomiędzy sonetem 115 a 117, nosi numer 119.
Kultura masowa.
W serialu Przystanek Alaska sonet 116 zostaje odczytany na pogrzebie tajemniczego mężczyzny w odcinku 11 (sezon 2) "Wszystko marność". 

</doc>
<doc id="4349472" url="https://pl.wikipedia.org/wiki?curid=4349472" title="Linia tramwajowa Liberec – Jablonec nad Nysą">
Linia tramwajowa Liberec – Jablonec nad Nysą

Linia tramwajowa Liberec – Jablonec nad Nysą – najdłuższa międzymiastowa linia tramwajowa w Czechach, wybudowana w latach 1947–1955. Pierwotnie jej operatorem było jabloneckie i libereckie przedsiębiorstwo transportowe, po jego podziale przedsiębiorstwa transportowe każdego z miast, po likwidacji jabloneckiego przedsiębiorstwo libereckie, które w 2010 r. przemianowano na Dopravní podnik měst Liberce a Jablonce nad Nisou. Podobnie jak nieistniejąca już jablonecka sieć tramwajowa oraz liberecka sieć przed zmianą rozstawu szyn, linia ta jest wąskotorowa. Do roku 2009 była na całej długości jednotorowa z mijankami. W latach 2009–2011 dobudowano drugi tor oraz dodatkową szynę dla rozstawu 1435 mm na odcinku Fügnerova – U lomu; odcinek ten ma być w przyszłości wykorzystywany przez planowaną linię do Rochlic.
Linia jest częścią sieci transportu publicznego w Libercu. Na linii obowiązuje taryfa czasowa. Wszystkie tramwaje kursujące tą linią wyposażone są w biletomaty.
Zgodnie z rozkładem jazdy czas przejazdu wynosi 32 minuty, długość torowiska jest równa 13 km. Trasa jest obecnie wykorzystywana przez linię tramwajową nr 11. W pobliżu trasy linii rozmieszczono słupki przystankowe wykorzystywane w razie konieczności uruchomienia autobusowej komunikacji zastępczej.
Historia.
Przygotowania, budowa, rozpoczęcie eksploatacji.
Pomysł połączenia linią tramwajową Liberca oraz Jablonca pojawił się na przełomie XIX i XX wieku. Pierwszy projekt linii przedstawiono w 1900 r. Z inicjatywą utworzenia połączenia wystąpiły Jablonecké elektrické dráhy, jednakże ministerstwo kolei odrzuciło wniosek z powodu przebiegu planowanej trasy, która miała być równoległa do istniejącego już połączenia kolejowego. Późniejsze prace nad budową linii przerwała II wojna światowa.
1 lutego 1949 r. (wg innych źródeł: 1 lutego 1948 r.), w wyniku połączenia przedsiębiorstw transportowych z Liberca i Jablonca, powstała nowa firma o nazwie Dopravní komunální podnik měst Liberce a Jablonce nad Nisou z siedzibą w Libercu.
Międzymiastowa trasa tramwajowa powstała poprzez połączenie jabloneckiej sieci tramwajowej (funkcjonującej w latach 1900–1969) z liberecką. Początkowo prace były prowadzone przez obywateli w czynie społecznym, dopiero później budowę przejęły firmy budowlane.
Jako pierwszy otwarto odcinek z mijanki na ul. Praskiej przez nową ul. Budowniczych do przystanku Brandl; odcinek ten wykorzystywano początkowo wyłącznie do przewozu pracowników jednej z lokalnych firm.
Fragment trasy do jabloneckiej dzielnicy Proseč otwarto 16 listopada 1953 r.
Od 15 lutego 1954 r. można już było dojechać z Jablonca do kościoła we Vratislavicach (obecnie część Liberca), skąd odjeżdżały autobusy do Liberca.
Budowę ostatnich odcinków trasy zakończono 1 stycznia 1955 r.
Nowa linia tramwajowa otrzymała numer 11. Połowę taboru na linii stanowiły tramwaje z Liberca, a połowę z Jablonca. W 1960 r. przedsiębiorstwo obsługujące linię podzielono, lecz linia w dalszym ciągu była obsługiwana była taborem z obydwu miast. Trasę podzielono między dwóch przewoźników, a granicą była mijanka w Proseču.
Zjednoczenie przewoźników i remont trasy.
Po likwidacji jabloneckiej sieci tramwajowej w 1965 r., jabloneckie przedsiębiorstwo komunikacyjne dążyło również do zakończenia eksploatacji linii międzymiastowej, natomiast liberecki przewoźnik planował remont trasy. W 1966 r. w libereckiej części wybudowano dwie nowe mijanki.
1 stycznia 1970 r. jablonecki przewoźnik przestał obsługiwać trasę, w następstwie czego Liberec przejął torowiska w Jabloncu.
27 marca 1972 r. ruch tramwajowy na odcinku Proseč – Jablonec wstrzymano z powodu remontu, a 1 kwietnia 1973 r. zawieszono eksploatację pozostałego odcinka. W latach 1973–1976 trasa przeszła przebudowę. Zlikwidowano pętlę tramwajową w pobliżu centrum centra Jablonca i skrócono linię do ulicy Pasířskiej. W jabloneckiej części trasy uruchomiono dwie nowe mijanki. 31 grudnia 1975 r. wznowiono ruch na odcinku Liberec – Vratislavice, a 29 grudnia 1976 r. otwarto dalszą część trasy do Jablonca. Linię zaczęły obsługiwać nowoczesne jak na tamte czasy tramwaje typu Tatra T3.
Pod koniec 1988 r. rozpoczęto modernizację torowisk od przystanku Brandl do pętli w Jabloncu, przebudowę ukończono 17 stycznia 1989 r.
W latach 90. XX wieku miejską sieć tramwajową w Libercu rozbudowano o drugi tor i zmieniono rozstaw szyn na normalnotorowy. Odcinek Lidové sady – Viadukt posiada jednak trzecią szynę, zatem poruszać się po nim mogą zarówno tramwaje miejskie, jak i podmiejskie. W 1995 r. otwarto nowoczesny węzeł przesiadkowy Fügnerova w centrum Liberca.
Od 1 lipca do 26 sierpnia 2006 r. wstrzymano ruch tramwajów między przystankiem Pivovarská i Instytutem pomocy społecznej z powodu przebudowy tunelu w ciągu remontowanej drogi I/14. W czasie przebudowy na zastępczej linii P eksploatowano wozy złączone tyłami w dwukierunkowe składy (Liberec nie posiada taboru dwukierunkowego).
Przebudowa, która rozpoczęła się w czerwcu 2009 r., obejmowała rozbudowę jednotorowej trasy Fügnerova – Mlýnská – Klicperova (rozstaw szyn 1000 mm) o drugi tor oraz dodatkową trzecią szynę. Remont zakończono 13 listopada tego samego roku.
Na początku 2010 r. przedsiębiorstwo Dopravní podnik města Liberce przejęło od firmy ČSAD Liberec obsługę linii autobusowych w Jabloncu. 21 października 2010 r. zmieniono nazwę przewoźnika Dopravní podnik měst Liberec a Jablonec nad Nisou, jednak już 10 listopada 2010 r. przedsiębiorstwo przemianowano na Dopravní podnik měst Liberce a Jablonce nad Nisou.
Kolejne remonty przeprowadzono w 2011 r. Na odcinku Mlýnská – Textilana – U Lomu położono drugi tor oraz dodatkowe szyny dla tramwajów normalnotorowych. Odcinek dwutorowy położony jest między przystankami Fügnerova i Nová Ruda.
15 marca 2014 r. rozpoczęto modernizację, która w libereckiej części trasy obejmowała rozbudowę o drugi tor odcinka Nová Ruda – Lékárna, a także przebudowę odcinka Lékárna – Vratislavice nad Nisou. W jabloneckiej części trasy wyremontowano fragment Měnírna – Brandl. Przeniesiono także mijankę z przystanku Proseč nad Nisou, škola (obecnie Za Tratí) na przystanek Kyselka, natomiast torowisko mijanki na przystanku Vratislavice nad Nisou przedłużono. Odcinek Liberec – Vratislavice przywrócono do ruchu 15 kwietnia 2015 r., a odcinek Vratislavice – Jablonec 17 lipca 2015 r.
Inne międzymiastowe trasy tramwajowe w Czechach.
Linia tramwajowa Liberec – Jablonec jest obecnie jedną z czterech istniejących linii międzymiastowych w Czechach. Druga linia łączy Most z Litvínovem, trzecia przebiega z Ostravy-Poruby do Kyjovic-Budišovic, a jako międzymiastową określa się również linię tramwajową z Brna do miasta Modřice.

</doc>
<doc id="4349478" url="https://pl.wikipedia.org/wiki?curid=4349478" title="Ponte dell'Ammiraglio">
Ponte dell'Ammiraglio



</doc>
<doc id="4349479" url="https://pl.wikipedia.org/wiki?curid=4349479" title="Kościół Santa Maria dell'Ammiraglio">
Kościół Santa Maria dell'Ammiraglio



</doc>
<doc id="4349481" url="https://pl.wikipedia.org/wiki?curid=4349481" title="TVN Warner Bros. Discovery">
TVN Warner Bros. Discovery

TVN Warner Bros. Discovery – polski oddział amerykańskiego przedsiębiorstwa środków masowego przekazu i rozrywki Warner Bros. Discovery. Powstał w maju 2018 roku pod nazwą TVN Grupa Discovery w wyniku przejęcia Grupy TVN przez przedsiębiorstwo Discovery. W maju 2022 roku, w następstwie fuzji Discovery z koncernem WarnerMedia, przyjął aktualną nazwę i rozszerzył działalność o usługi odziedziczone po WarnerMedia. Oddział podlega bezpośrednio Warner Bros. Discovery International, czyli jednostce przedsiębiorstwa zajmującej się działalnością poza Stanami Zjednoczonymi.
Historia.
TVN Grupa Discovery (2018–2022).
6 marca 2018 roku zostało sfinalizowane kupno przedsiębiorstwa Scripps Networks Interactive przez Discovery. W jego wyniku Discovery, prowadzące w Polsce lokalne wersje swoich kanałów telewizyjnych, stało się właścicielem Grupy TVN. 8 maja 2018 roku Discovery ogłosiło, że polski oddział przedsiębiorstwa zostanie zintegrowany z Grupą TVN w jeden zespół, którego prezesem zarządu i dyrektorem zarządzającym zostanie dotychczasowy wiceprezes TVN, Piotr Korycki. W skład zarządu TVN Grupy Discovery weszli menadżerowie wywodzący się zarówno z Grupy TVN, jak i Discovery Polska. Oddział bezpośrednio podlegał Discovery Networks EMEA, czyli europejskiej strukturze Discovery, której prezesem była Katarzyna Kieli.
W wyniku powstania TVN Grupy Discovery odbyła się reorganizacja struktury Grupy TVN i Discovery Polska. Część pracowników została zwolniona celem niedublowania stanowisk. W kierowanym przez Edwarda Miszczaka obszarze programowym zostały wydzielone trzy jednostki tematyczne:
Kanały TTV, Canal+ Discovery i Metro pozostały zarządzane indywidualnie, poza trzema nowymi jednostkami.
We wrześniu 2020 roku Discovery rozpoczęło proces reorganizacji swoich europejskich struktur. TVN Grupa Discovery pozostała jednolitą grupą, wciąż zależną bezpośrednio od Discovery Networks EMEA, jednak Korycki ustąpił ze stanowiska jej prezesa. Dowodzenie nad oddziałem, mimo braku formalnej funkcji prezesa, przejęła Kieli.
8 grudnia 2020 roku TVN Grupa Discovery uruchomiła w Polsce globalny serwis strumieniowy Discovery+. Pojawił się on jednak nie jako osobna platforma, lecz jako część składowa prowadzonego przez oddział serwisu Player.
TVN Warner Bros. Discovery (od 2022).
8 kwietnia 2022 roku została sfinalizowana fuzja Discovery z WarnerMedia, w wyniku której powstało przedsiębiorstwo Warner Bros. Discovery. W tym samym miesiącu koncern poinformował, że polski oddział będzie podlegał bezpośrednio Warner Bros. Discovery International, czyli jednostce zajmującej się działalnością poza Stanami Zjednoczonymi, i funkcjonował niezależnie od Warner Bros. Discovery EMEA, obejmującej obszar EMEA (Europy, Bliskiego Wschodu i Afryki). Jednostka zmieniła nazwę na TVN Warner Bros. Discovery, a jej szefową została mianowana Kieli. W wyniku fuzji doszło do wchłonięcia przez TVN Grupę Discovery polskich jednostek WarnerMedia.
W lipcu 2022 roku TVN Warner Bros. Discovery ogłosił reorganizację struktury pionu programowego po odejściu z firmy jej kierownika, Edwarda Miszczaka. Jego funkcja została zlikwidowana, zaś obowiązki zostały podzielone pomiędzy kilku menedżerów.
Struktura.
Spółki odziedziczone po Discovery:
Spółki odziedziczone po WarnerMedia:
Prowadzone usługi.
Źródła:
Kierownictwo.
Źródło:

</doc>
<doc id="4349484" url="https://pl.wikipedia.org/wiki?curid=4349484" title="Studzienka Madonny Sykstyńskiej w Poznaniu">
Studzienka Madonny Sykstyńskiej w Poznaniu

Studzienka Madonny Sykstyńskiej – neogotycka studzienka w formie kapliczki, usytuowana w niszy muru szpitala Sióstr Miłosierdzia-szarytek (obecnie szpitala Przemienienia Pańskiego) przy ul. Długiej, naprzeciw placu Bernardyńskiego w Poznaniu. Stanowiąca jedną z czterech studni na linii drewnianego wodociągu ufundowanego przez hrabiego Edwarda Raczyńskiego. Niezachowana, w trakcie rekonstrukcji.
Historia.
Prace przy budowie studzienki Madonny Sykstyńskiej rozpoczęte zostały przez Edwarda Raczyńskiego w 1844, zakończone zostały już po jego śmierci w 1846, przez wdowę Konstancję Raczyńską.
Umieszczona figura Madonny z Dzieciątkiem, jest plastycznym odwzorowaniem Madonny Sykstyńskiej dzieła Rafaela Santi. Wykonana została najprawdopodobniej na podstawie wyraźnych wskazówek Raczyńskiego, a zaprojektowana przez Christiana Gottlieba Cantiana. Wiadomo na pewno, że na podstawie gipsowego modelu w spiżu odlał ją w hucie Lauchhammer w Saksonii, August Fischer. Studzienka dostarczała czystą i chłodną wodę do 1940, do czasu zniszczenia jej przez Niemców. Według relacji Zygfryda Osięgłowskiego, została zdemontowana i złożona na placu gazowni miejskiej przy ul. Grobla 1. Tam pocięto ją palnikiem acetylenowym na części i wysłano do przetopienia w hucie.
Poznań jako jedne z pierwszych miast ówczesnych Prus, zadbał o dostarczenie dla mieszkańców zdrowej wody pitnej. Przypominała o tym tabliczka umieszczona na studzience z napisem: „Edward hr. Raczyński sprowadził wodę Poznaniowi przed św. Wojciechem, przed landschaftem (gmachem Ziemstwa Kredytowego) na Podgórnej ulicy i tę kaplicę z Bogarodzicą wystawił na chwałę Boską. Pobożni proście za jego duszę. 1846.”.
Architektura.
"Studnia umieszczona w ceglanym zagłębieniu muru szpitalnego, wykonana była w piaskowcu w formie aediculowej kapliczki o neogotyckich formach i ustawiona na dwukondygnacyjnym cokole. Jej autorem był Christian Gottlieb Cantian. Do dolnej, murowanej części cokołu studzienki przylegał basen na wodę o rzucie wydłużonego sześcioboku. Górną, piaskowcową kondygnację cokołu ujmowały dwa krótkie, masywne filarki, rozszerzające się uskokowo ku środkowi, gdzie mieściła się kwadratowa płycina z rombem ozdobionym maswerkową dekoracją. Z rurki umieszczonego centralnie medalionu spływała do basenu woda. Niszową nastawę w formie wąskiego retabulum flankowały dwa filary o wydłużonej płycinowej dekoracji lica, nawiązującej do gotyckich podziałów okiennych, zwieńczone masywną sterczyną ujętą u nasady czterema mniejszymi. Ich krawędzie pokrywały żabki, a na szczycie znajdował się kwiaton. Obramienie przesklepionej niszy z trzema wiązkami żeber zbiegających się u góry, mieszczącej postać Madonny z Dzieciątkiem, ujmowały trzy pary wąskich kolumienek o roślinnych kapitelach, przechodzących w ostrołukowe zwieńczenie o wałkowym profilu, z ażurowym trójdzielnym maswerkiem. Zwieńczony metalowym krzyżem trójkątny tympanon ujmowały po bokach żabki".
Radca miejski Arthur Kronthal tak ją opisywał:
"Drugą ufundowaną dla miasta przez Raczyńskiego studzienką, także odlaną w Lauchhammer, jest studzienka Madonny znajdująca się przy Szpitalu Sióstr Szarytek, naprzeciwko miejskiej hali gimnastycznej. Składa się ona z nadzwyczaj bogato rozczłonkowanej części w kształcie gotyckiego tabernakulum z rzeźbiarską kopią Madonny Sykstyńskiej Rafaela. Główki z tej studzienki były – w zamyśle fundatora – pierwotnie tak wykonane, by je po jakimś czasie zdjąć i zastąpić główkami portretowymi przedstawiającymi konkretne postaci. Woda zaś z tej studzienki uchodzi wśród polskokatolickiej ludności Poznania za mającą uzdrowicielską moc, szczególnie w chorobach oczu".
Rekonstrukcja.
23 października 2015 na terenie szpitala Przemienienia Pańskiego nastąpiło symbolicznie wkopanie łopaty w miejscu gdzie stała pierwotnie studzienka, rozpoczynając tym samym jej odbudowę i przywrócenie do stanu z 1846 roku.

</doc>
<doc id="4349486" url="https://pl.wikipedia.org/wiki?curid=4349486" title="Trolejbusy w Chomutowie i Jirkowie">
Trolejbusy w Chomutowie i Jirkowie



</doc>
<doc id="4349490" url="https://pl.wikipedia.org/wiki?curid=4349490" title="Liga walijska w piłce siatkowej mężczyzn">
Liga walijska w piłce siatkowej mężczyzn

Liga walijska w piłce siatkowej mężczyzn (ang. Welsh Men's Volleyball League) – amatorskie rozgrywki ligowe w piłce siatkowej mające na celu wyłonienie najlepszej klubowej drużyny w Walii.
Liga powstała w 2009 roku wraz z utworzeniem nowego stowarzyszenia reprezentującego piłkę siatkową w Walii - "Vollyball Wales". W latach 2012-2015 rozgrywki ligowe nie odbywały się. Zostały one przywrócone w sezonie 2015/2016.

</doc>
<doc id="4349492" url="https://pl.wikipedia.org/wiki?curid=4349492" title="Dwór w Kuznocinie">
Dwór w Kuznocinie

Dwór w Kuznocinie – dwór zlokalizowany nad Bzurą w Kuznocinie (powiat sochaczewski).
Historia.
Majątek ziemski we wsi do 1783 stanowił własność sióstr dominikanek z Sochaczewa. Następnie, w XIX wieku, była to własność rządowa. W latach 60. XIX wieku przeszedł w ręce Wiktora Marige`a. 
Poprzedni dwór w tym miejscu wzniesiono w końcu XIX wieku. Była to budowla skromna, parterowa, kryta dachem dwuspadowym, z drewnianym, zdobionym snycerką gankiem od frontu. Obiekt ten został spalony w trakcie działań I wojny światowej w 1914 (lub 1915) i został zastąpiony budynkiem tymczasowym. 
W 1910 majątek nabyli Maria i Wincenty (herbu Zagłoba) Smoleńscy. Obecny dwór wzniesiono z inicjatywy Karola Woyzbuna (jednego z pionierów polskiej elektrotechniki, założyciela warszawskiego przedsiębiorstwa "Cyrkon" produkującego pierwsze polskie żarówki) i jego małżonki, Haliny ze Smoleńskich. Wzniesiono go w 1923 według projektu poznańskiego architekta Franciszka Morawskiego, który ożenił się z jedną z córek Karola Woyzbuna. Dwór został ostatecznie wykończony w 1924. Architektura obiektu jest syntezą wyobrażeń o polskim dworku szlacheckim. Malownicza bryła łączy w sobie elementy barokowe z ekspresjonistyczną stylizacją.
Karol Woyzbun zmarł w 1943. We dworze pozostali jego spadkobiercy oraz uciekinierzy z Warszawy. Po 1945 osiedlili się w pomieszczeniach dzicy lokatorzy. Woyzbunowie, nie mogąc utrzymać obiektu, sprzedali dwór ogrodnikowi, Franciszkowi Majorkowi. W 1974 odkupiła go Barbara Łempicka, która zmodernizowała budowlę (odbudowała taras, założyła kanalizację, a w salonie wzniosła kominek z herbem Junosza według projektu Andrzeja Zaborowskiego. Z przyczyn osobistych Łempicka sprzedała dwór Janowi Krzysztofowi Polachowskiemu, który dokonał wymiany dachówek na pokrycie blaszane. Obecnie dwór stanowi własność prywatną.
Architektura.
Budynek jest wzniesiony na planie prostokąta z dwoma wielobocznymi alkierzami w elewacji frontowej i kryjącą wejście kolumnadą między nimi. Od strony ogrodu umieszczono dwukondygnacyjny ryzalit. Z rozległego tarasu rozpościerał się widok na dolinę Bzury. Dwór przykryto wysokim dachem mansardowym (poddasze mieszkalne). Nad wejściem umieszczono dekoracyjny szczyt o fantazyjnym charakterze. We wnętrzach zachowano tradycyjny układ sieni i salonu na osi, jak również przylegających doń innych pomieszczeń. Od południe zbudowano kuchnię, która, poprzez kredens łączyła się z jadalnią. Wnętrza udekorowano skromnie, fryzami o tematyce roślinnej.

</doc>
<doc id="4349499" url="https://pl.wikipedia.org/wiki?curid=4349499" title="Antoni Podleś">
Antoni Podleś

Antoni Podleś (ur. 19 listopada 1934 w Szczawinie, zm. 31 stycznia 1997 w Rypinie) – polski ksiądz katolicki; liturgista; doktor teologii pastoralnej; kanonik honorowy kapituły kolegiackiej pułtuskiej; pierwszy proboszcz parafii św. Stanisława Kostki w Rypinie; dziekan dekanatu rypińskiego.
Życiorys.
Dzieciństwo i młodość.
Antoni Podleś urodził się 19 listopada 1934 w Szczawinie jako dziecko Jana i Marianny. Po ukończeniu Niższego Seminarium Duchownego w Płocku i zdaniu w 1952 roku matury, wstąpił do tamtejszego wyższego seminarium duchownego.
Kapłaństwo i praca naukowa.
8 czerwca 1958 roku przyjął święcenia diakonatu, a 22 czerwca 1958 roku w Pomiechowie z rąk biskupa płockiego Tadeusza Pawła Zakrzewskiego otrzymał święcenia kapłańskie. Następnie pełnił funkcje wikariusza w Gostyninie, Przasnyszu i – od 1961 roku – w parafii Trójcy Świętej w Rypinie.
Na skutek nacisków władz politycznych został przeniesiony do Nasielska. 27 czerwca 1968 został proboszczem parafii pw. św. Jadwigi Śląskiej w Białej koło Płocka i był nim do 1982 roku. Jednocześnie podjął badania odnalezionego w Monachium „Pontyfikału Płockiego”. Uzyskane wyniki stanowiły podstawę jego rozprawy doktorskiej pt. "Pontyfikał płocki z XII wieku" wydanej w formie książkowej w 1986 r. przez Płockie Wydawnictwo Diecezjalne. Przedmowę napisał Aleksander Gieysztor.
Proboszcz rypiński i budowa kościoła.
11 kwietnia 1982 roku biskup płocki Bogdan Sikorski erygował w Rypinie nową parafię pw. św. Stanisława Kostki, a 3 maja mianował jej proboszczem ks. Antoniego Podlesia, z zadaniem wybudowania kościoła parafialnego.
Kościół Najświętszego Serca Jezusowego w Rypinie powstał w latach 1984-1990. Ponadto ks. Podleś opiekował się jeszcze dwoma obiektami: kaplicą św. Barbary i kaplicą szpitalną w Rypinie. Od 1993 roku pełnił funkcję dziekana dekanatu rypińskiego.
19 września 1990 roku uzyskał tytuł kanonika honorowego Kapituły Kolegiackiej Pułtuskiej. Jako liturgista wykładał w Wyższym Seminarium Duchownym w Toruniu. W 1996 roku Rada Miasta Rypina nadała mu tytuł „Zasłużony dla miasta Rypina”.
Choroba, śmierć i pogrzeb.
Na skutek choroby zmarł wieczorem 31 stycznia 1997 roku na oddziale wewnętrznym szpitala w Rypinie.
Jego pogrzeb odbył się 2 lutego 1997. Mszy świętej żałobnej w wybudowanej przez niego świątyni przewodniczył biskup płocki Zygmunt Kamiński. Został pochowany na cmentarzu parafialnym w Rypinie przy kaplicy cmentarnej.

</doc>
<doc id="4349506" url="https://pl.wikipedia.org/wiki?curid=4349506" title="Beata Pęksa">
Beata Pęksa

Beata Anna Pęksa, posługiwała się też nazwiskiem Pęksa-Krawiec – polska urzędniczka państwowa i dyplomatka, ambasador RP w Iraku (2018–2020).
Życiorys.
Absolwentka dziennikarstwa na Wydziale Dziennikarstwa i Nauk Politycznych Uniwersytetu Warszawskiego. Ukończyła także studia podyplomowe z zakresu integracji europejskiej i praktycznej psychologii społecznej. Pracę w administracji publicznej rozpoczęła w 1991, kiedy dołączyła do tworzonego Biura Bezpieczeństwa Narodowego, gdzie zajmowała się kwestiami bezpieczeństwa międzynarodowego. W 1996 przeszła do nowo tworzonego w MSZ Departamentu Polityki Bezpieczeństwa. Początkowo jako radca ministra, a następnie naczelnik wydziału NATO i UZE, a od 1999 jako zastępczyni dyrektora Departamentu. Wspierała w tym okresie negocjacje akcesji Polski do NATO. W 2002 objęła stanowisko zastępcy stałego przedstawiciela RP przy Narodach Zjednoczonych w Nowym Jorku, gdzie zajmowała się w szczególności problematyką operacji pokojowych. Pełniła m.in. funkcję wiceprzewodniczącej komitetu Zgromadzenia Ogólnego ds. operacji pokojowych oraz przewodniczyła podkomitetowi ds. naruszeń praw człowieka przez członków misji pokojowych w zakresie nadużyć i przemocy seksualnej.
W 2007 Beata Pęksa powróciła do pracy w Departamencie Polityki Bezpieczeństwa, w którym zajmowała się europejską polityką bezpieczeństwa i obrony. W tym samym roku uzyskała nominację na stanowisko ambasadora tytularnego. W 2008 została stałym przedstawicielem Polski w Komitecie Polityki Bezpieczeństwa UE w Brukseli. W latach 2013–2014 była pełnomocnikiem ministra ds. Partnerstwa Wschodniego. Następnie objęła stanowisko zastępczyni dyrektora Departamentu Polityki Europejskiej, zaś w latach 2016­–2017 dyrektorki Departamentu Polityki Bezpieczeństwa. Brała czynny udział w przygotowaniach do szczytu Sojuszu Północnoatlantyckiego w Warszawie w 2016. Od stycznia 2018 do 31 marca 2020 ambasador RP w Iraku.
Włada biegle językami: angielskim i rosyjskim; posługuje się także francuskim i arabskim. W 2012 „za zasługi w działalności na rzecz integracji europejskiej oraz budowania społeczeństwa obywatelskiego” została odznaczona Srebrnym Krzyżem Zasługi.

</doc>
<doc id="4349543" url="https://pl.wikipedia.org/wiki?curid=4349543" title="Andrzej Strachocki">
Andrzej Strachocki

Andrzej Strachocki (ur. 13 kwietnia 1922 w Warszawie, zm. 1 listopada 2004 tamże) – polski architekt, rzeczoznawca SARP. Syn aktora Janusza Strachockiego, mąż architektki Danuty Strachockiej (z d. Biedrzycka).
Biografia.
Urodzony 13 kwietnia 1922 w Warszawie jako syn aktora Janusza Strachockiego i polonistki i aktorki Stefanii Czajkowskiej. W czasie okupacji należał do Armii Krajowej działając pod pseudonimem "Żmijewski" zajmując się pracą w pracowni fałszywych dokumentów. Uczestnik Powstania Warszawskiego. W 1952 został absolwentem Wydziału Architektury Politechniki Warszawskiej. W tym samym roku został członkiem SARP O. Warszawa. Zmarł 1 listopada 2004 w Warszawie. Pochowany na tamtejszym Cmentarzu Wojskowym (kwatera C2-4-3).

</doc>
<doc id="4349546" url="https://pl.wikipedia.org/wiki?curid=4349546" title="Eparchia Santa María del Patrocinio w Buenos Aires">
Eparchia Santa María del Patrocinio w Buenos Aires



</doc>
<doc id="4349549" url="https://pl.wikipedia.org/wiki?curid=4349549" title="Danuta Strachocka">
Danuta Strachocka

Danuta Strachocka (ur. 19 marca 1924, zm. 26 października 1996 w Warszawie) – polska architekt. Żona architekta Andrzeja Strachockiego.
Życiorys.
W czasie okupacji należał do Armii Krajowej, działając pod pseudonimem "Małgorzata". W 1952 została absolwentem Wydziału Architektury Politechniki Warszawskiej. W tym samym roku została członkiem Stowarzyszenia Architektów Polskich w Warszawie. Projektantka w Biurze Projektów Budownictwa Przemysłu Chemicznego "Prochem".
Zmarła 26 października 1996 w Warszawie. Została pochowana na tamtejszym Cmentarzu Północnym.

</doc>
<doc id="4349554" url="https://pl.wikipedia.org/wiki?curid=4349554" title="Mistrzostwa Świata Juniorów w Łyżwiarstwie Figurowym 1994">
Mistrzostwa Świata Juniorów w Łyżwiarstwie Figurowym 1994

Mistrzostwa świata juniorów w łyżwiarstwie figurowym 1994 – zawody rangi mistrzowskiej w łyżwiarstwie figurowym w kategorii juniorów, które odbywały się od 30 listopada do 5 grudnia w Colorado Springs. Podczas zawodów rozgrywane były konkurencje solistów, solistek, par sportowych oraz par tanecznych.
Polska para taneczna Sylwia Nowak / Sebastian Kolasiński zdobyła pierwszy w historii tytuł mistrzów świata juniorów.

</doc>
<doc id="4349557" url="https://pl.wikipedia.org/wiki?curid=4349557" title="Mariusz Ścisło">
Mariusz Ścisło

Mariusz Ścisło – polski architekt.
Życiorys.
W 1972 ukończył XLV LO im. Romualda Traugutta w Warszawie. W 1978 został absolwentem Wydziału Architektury Politechniki Warszawskiej. W 1988 był jednym ze współzałożycieli pracowni architektonicznej FS&amp;P Arcus. 8 grudnia 2012 został wybrany przez Walne Zgromadzenie prezesem Stowarzyszenia Architektów Polskich. 12 grudnia 2015 został wybrany na drugą kadencję. Członek Głównej Komisji Urbanistyczno-Architektonicznej przy Ministerstwie Infrastruktury i Rozwoju oraz zespołu ds. opracowania projektu krajowego niskoenergetycznego budownictwa oraz optymalizacji zasad finansowania przy Min. Transportu Budownictwa i Gospodarki Morskiej w latach 2013-2014. Konsultant Zespołu Koordynacyjnego Kodeksu Urbanistyczno-Budowlanego przy Min Infrastruktury i Rozwoju w latach 2014-2015.

</doc>
<doc id="4349597" url="https://pl.wikipedia.org/wiki?curid=4349597" title="Planete Doc Review">
Planete Doc Review



</doc>
<doc id="4349601" url="https://pl.wikipedia.org/wiki?curid=4349601" title="Motaczowate">
Motaczowate

Motaczowate (Anyphaenidae) – rodzina pająków z podrzędu Opisthothelae i infrarzędu Araneomorphae. Grupa kosmopolityczna, obejmująca ponad 500 opisanych gatunków. Odznacza się złożonym układem tchawkowym i blaszkowatymi szczecinkami przypazurkowymi. Samce szybko wibrują odwłokiem w ramach zalotów.
Opis.
Pająki te osiągają od 2,5 do 17 mm długości ciała. Karapaks mają w zarysie jajowaty, zaokrąglony lub prostokątny; nie szerszy niż dłuższy. Jamki karapaksu są podłużne, a szczecinki rzadko rozmieszczone. Ośmioro oczu ustawionych jest w dwa rzędy po dwie pary każdy. Szczękoczułki są dwuosiowe, długie, smukłe, niezespolone nasadami, zaopatrzone w dwa rzędy ząbków i silne kły jadowe. Warga dolna jest wolna, owalna lub wcięta na przedzie. Endyty są dłuższe niż szersze i ustawione równolegle. Dłuższe niż szersze sternum jest owalne z zaokrąglonym lub spiczastym szczytem i niekiedy z wklęsłym przednim brzegiem. 
Owalną do wąsko podługowatej opistosomę (odwłok) porastają krótkie szczecinki jasne i długie szczecinki ciemne. Układ oddechowy charakterystyczny: tchawki są większe niż u aksamitnikowatych, większe u samców niż u samic oraz przechodzą z opistosomy do prosomy (głowotułowia) i odnóży. Przetchlinka tchawkowa jest szeroka i leży w około ⅔ długości opistosomy. Opistosomę charakteryzują ponadto stożeczek zastąpiony włoskami, niezmodyfikowany wzgórek analny i brak siteczka przędnego. Obecnych jest sześć kądziołków przędnych, pozbawionych cylindrycznych czopków przędnych. Kądziołki przedniej pary są stożkowate, dwuczłonowe, przylegające do siebie nasadami, wyposażone w 1–2 czopki i liczne gruczoły gruszkowate. Pozostałe pary kądziołków mają gruczoły przędne formą przypominające kiść winogron. Środkowa para kądziołków jest jednoczłonowa, a tylna dwuczłonowa z walcowatą częścią dosiebną i stożkowatą odsiebną. 
Wykaz par odnóży od najdłuższej do najkrótszej to 1423 lub 4123. Nadstopia i stopy zaopatrzone są w pierzaste trichobotria, a te pierwszej i drugiej pary także w gęste skopule. Organy tarsalne są schowane. Stopy zakończone są dwoma ząbkowanymi pazurkami. Charakterystyczną cechą są przypazurkowe kępki złożone z dwóch rzędów dużych, blaszkowatych, silnie rozszerzonych w częściach szczytowych szczecinek.
Aparat kopulacyjny na nogogłaszczkach samca może być rozmaicie wykształcony. Płytki płciowe samic również są bardzo zmienne w obrębie rodziny. Wulwa zaopatrzona jest w dwie spermateki i zbiorniki nasienne.
Występowanie i biologia.
Rodzina kosmopolityczna, najbardziej zróżnicowana w krainie neotropikalnej. W Polsce reprezentowana tylko przez motacza nadrzewnego.
Pająki te zasiedlają pnie i korony drzew, krzewy i ściółkę, a niektóre przystosowały się do życia w strefie międzypływowej. Polują aktywnie, w większości przypadków nocą. Kryjówki budują w formie rurkowatych oprzędów. Samce w trakcie zalotów bardzo szybko wibrują opistosomą (odwłokiem), stąd dymorfizm płciowy w budowie tchawek – u samca są szersze i wskutek tego efektywniejsze w dostarczaniu tlenu do szybko pracujących mięśni.
Taksonomia.
Takson ten wyróżniony został w 1878 roku przez Philippa Bertkau. Przez dłuższy czas klasyfikowany był jako podrodzina w obrębie aksamitnikowatych. W 1923 do rangi osobnej rodziny wyniósł je Aleksandr Pietrunkiewicz. W 1974 Norman I. Platnick poparł stanowisko Pietrunkiewicza wskazując na trzy cechy budowy tchawek oraz budowę szczecinek przypazurkowych jako wyraźnie odróżniające motaczowate od aksamitnikowatych.
Dotychczas opisano ponad 500 gatunków, zaliczanych do 56 rodzajów:

</doc>
<doc id="4349602" url="https://pl.wikipedia.org/wiki?curid=4349602" title="Anyphaenidae">
Anyphaenidae



</doc>
<doc id="4349607" url="https://pl.wikipedia.org/wiki?curid=4349607" title="Leo Laaksonen">
Leo Laaksonen

Leo Laaksonen (ur. 12 sierpnia 1905 w Helsinkach, zm. ?) – fiński hokeista i piłkarz występujący na pozycji obrońcy lub pomocnika.
Piłka nożna.
Kariera klubowa.
W latach 1925–1931 występował w Helsingin Jalkapalloklubi, z którym wywalczył mistrzostwo Finlandii w 1925 roku. W latach 1932–1936 był zawodnikiem Helsingin Palloseura, w barwach którego w sezonach 1932, 1934, 1935 zdobył tytuł mistrzowski.
Kariera reprezentacyjna.
20 czerwca 1926 zadebiutował w reprezentacji Finlandii w wygranym 3:2 meczu towarzyskim przeciwko Danii w Helsinkach. 8 sierpnia tego samego roku w spotkaniu z Polską (1:7) zdobył jedyną bramkę w drużynie narodowej. Ogółem w latach 1926–1928 zaliczył on w reprezentacji 4 występy w których zdobył 1 gola.
Hokej na lodzie.
Równolegle do swojej kariery piłkarskiej Laaksonen grał w hokeja na lodzie w Helsingin Jalkapalloklubi, z którym wywalczył mistrzostwo Finlandii w 1929 roku.

</doc>
<doc id="4349611" url="https://pl.wikipedia.org/wiki?curid=4349611" title="Indywidualne Mistrzostwa Polski w Zapasach 1938">
Indywidualne Mistrzostwa Polski w Zapasach 1938

Mistrzostwa Polski w Zapasach 1938 – zawody sportowe, które odbyły się w 1938 w stylu klasycznym i stylu wolnym.
5. (1. oficjalne) mistrzostwa Polski w stylu wolnym rozegrano 16 października 1938 w Łodzi.
14. mistrzostwa w stylu klasycznym zostały rozegrane 19 i 20 marca w Katowicach.

</doc>
<doc id="4349616" url="https://pl.wikipedia.org/wiki?curid=4349616" title="Western &amp; Southern Open 2018 (mężczyźni)">
Western &amp; Southern Open 2018 (mężczyźni)

Western &amp; Southern Open 2018 – tenisowy turniej ATP kategorii ATP World Tour Masters 1000 w sezonie 2018 z cyklu Western &amp; Southern Open zaliczany do US Open Series rozgrywany w dniach 13–19 sierpnia 2018 roku w Cincinnati na kortach twardych o puli nagród wynoszącej 6 335 970 dolarów amerykańskich.

</doc>
<doc id="4349619" url="https://pl.wikipedia.org/wiki?curid=4349619" title="Rejon dorohobuski">
Rejon dorohobuski

Rejon dorohobuski (ros. "Дорогобужский район") – rejon w Rosji, w obwodzie smoleńskim ze stolicą w Dorogobużu (Dorohobużu).
Geografia.
Rejon dorohobuski graniczy z rejonami glinkowskim, jarcewskim, jelnieńskim, kardymowskim, safonowskim, ugrański i wiaziemskim.
Historia.
W l. 1708–1927 istniał "ujezd" (powiat) dorohobuski (Дорогобужский уезд) w składzie guberni smoleńskiej (1708–1713), guberni ryskiej (1713–1726), ponownie guberni smoleńskiej (1726–1775), namiestnictwa smoleńskiego (1775–1796) i ponownie, ostatecznie, guberni smoleńskiej (1796–1927).
Rejon dorohobuski został utworzony 1 października 1929 w składzie obwodu zachodniego RFSRR. 27 września 1937 wszedł w skład obwodu smoleńskiego wraz z wydzieleniem tego obwodu ze zlikwidowanego odwodu zachodniego. W latach 1963–1965 rejon dorohobuski został przejściowo zniesiony.
Podział administracyjny.
Osiedla wiejskie.
Do 25 maja 2017 funkcjonowały następujące osiedla wiejskie (сельское поселение – odpowiednik sielsowietów):
25 maja 2017 władze obwodu smoleńskiego zlikwidowały następujące osiedla wiejskie:
Ekonomia i transport.
Podstawą gospodarki jest rolnictwo: hodowla bydła mlecznego i mięsnego oraz uprawa zbóż, ziemniaków, lnu i warzyw.
Przez rejon przebiegają następujące drogi regionalne: 
Zabytki.
Poza zabytkami Dorogobuża w rejonia wyróżniają się monaster Trójcy Świętej w Bołdinie oraz XVIII -wieczna siedziba rodu Barysznikowów w Aleksinie.

</doc>
<doc id="4349626" url="https://pl.wikipedia.org/wiki?curid=4349626" title="Menno ter Braak">
Menno ter Braak

Menno ter Braak (ur. 26 stycznia 1902 w Eibergen, zm. 14 maja 1940 w Hadze) – holenderski pisarz, eseista, krytyk literacki i propagator sztuki filmowej.
Życiorys.
Urodził się w rodzinie lekarza. W 1928 ukończył z wyróżnieniem studia historyczne na Uniwersytecie Amsterdamskim, broniąc pracę dyplomową o cesarzu Ottonie III, później przez kilka lat pracował jako nauczyciel w liceum w Rotterdamie. Podczas studiów 1924-1925 redagował pismo "Propria Cures". Od 1925 współpracował z pismem literackim "De Vrije Bladen" wydawanym przez jego przyjaciela M. Marsmana. W 1927 wspólnie z filmowcem Jorisem Ivensem i krytykami H. Scholtem i L.J. Jordanem założył Niderlandzką Ligę Filmową, określającą film jako niezależny wyraz artystyczny. Od 1933 do końca życia redagował gazetę literacką "Het Vaderland" w Hadze. Reagował też (1932-1935) założone przez siebie awangardowe czasopismo literackie "Forum". Był jednym z najwybitniejszych intelektualistów swoich czasów i czołowych ludzi kultury okresu międzywojennego w Holandii. Pisał eseje, w których odrzucał autorytaryzm w polityce i religii i konwencję w nauce i sztuce. W 1930 opublikował esej "Het carnaval der burgers" ("Karnawał mieszczan"), w którym głosił poglądy bliskie filozofii Nietzschego. W 1934 opublikował tekst "Politicus zonder partij" ("Polityk bez partii"), w którym ostro występował przeciw faszyzmowi. W 1933 poślubił Ant Faber. Przyjaźnił się z wieloma niemieckimi autorami, którzy opuścili Niemcy w obawie przed nazistowskim terrorem, m.in. Thomasem Mannem. W 1940 po agresji Niemiec na Holandię popełnił samobójstwo.

</doc>
<doc id="4349627" url="https://pl.wikipedia.org/wiki?curid=4349627" title="Hanna Różańska-Chaberska">
Hanna Różańska-Chaberska

Hanna Różańska-Chaberska (ur. 19 marca 1908, zm. 28 maja 1993) – polska aktorka.
Życiorys.
Występowała w teatrach warszawskich: im. Wojciecha Bogusławskiego (1922–23, jako adeptka), Teatrze Narodowym (1926–34), Towarzystwie Krzewienia Kultury Teatralnej (1934–1939). Po II wojnie światowej występowała w teatrach krakowskich (Teatr Stary, 1945–1946, Teatr Kameralny 1946–1947) i poznańskich (Teatr Polski, 1947–1948), Teatr Lalki i Aktora 1948–1949). Po 1949 znów występowała w teatrach warszawskich: Domu Wojska Polskiego (1949–1952), Nowej Warszawy (1952–1955), Młodej Warszawy (1955–1957), Klasycznym (1957–1972). W 1972 przeszła na emeryturę. Pochowana na cmentarzu Powązkowskim (aleja zasłużonych, grób 152).

</doc>
<doc id="4349629" url="https://pl.wikipedia.org/wiki?curid=4349629" title="Małgorzata Bassa-Roguska">
Małgorzata Bassa-Roguska

Małgorzata Bassa-Roguska (ur. 23 listopada 1975 w Lublinie) – polska zapaśniczka i judoczka, trzykrotna mistrzyni Europy w zapasach.
Zdobyła brązowy medal na mistrzostwach świata w 1997 w Clermont-Ferrand w kategorii do 62 kg. Zwyciężała w mistrzostwach Europy w 1996 w Oslo w wadze do 65 kg, w mistrzostwach Europy w 2001 w Budapeszcie w wadze do 62 kg i w mistrzostwach Europy w 2002 w Seinäjoki w wadze do 63 kg, a na mistrzostwach Europy w 1996 w Götzis zdobyła srebrny medal w wadze do 62 kg. Zdobyła złoty medal w wadze do 63 kg na Akademickich Mistrzostwach Świata w 2002 w Edmonton.
W swych pozostałych startach na mistrzostwach świata zajmowała następujące miejsca: 1994 – 11. miejsce (waga do 65 kg); 1995 – 4. miejsce (waga do 65 kg); 1998 – 5. miejsce (waga do 56 kg); 1999 – 11. miejsce (waga do 62 kg); 2000 – 4. miejsce (waga do 62 kg); 2001 – 6. miejsce (waga do 62 kg); 2002 – 5. miejsce (waga do 63 kg) i 2003 – 17. miejsce (waga do 63 kg). Zajęła również następujące miejsca w pozostałych startach na mistrzostwach Europy: 1997 – 5. miejsce (waga do 62 kg); 1998 – 6. miejsce (waga do 62 kg); 2000 – 11 miejsce (waga do 62 kg); 2003 – 4. miejsce (waga do 63 kg); 2004 – 5. miejsce (waga do 59 kg).
Była mistrzynią Polski w wadze do 70 kg w 1994, w wadze do 65 kg w 1995 i 1996 oraz w wadze do 62 kg w 1997, 1998, 1999 i 2000, w wadze do 63 kg w 2002 i w wadze do 59 kg w 2004 oraz wicemistrzynią w wadze do 63 kg w 2003.
Uprawiała również judo. Była wicemistrzynią w kategorii open oraz brązową medalistką w kategorii do 72 kg w 1995.
Pracowała w Biurze Ochrony Rządu. Ma stopień majora.

</doc>
<doc id="4349630" url="https://pl.wikipedia.org/wiki?curid=4349630" title="ХхьӀв">
ХхьӀв

ХхьӀв – pentagraf cyrylicy wykorzystywany w zapisie języka arczyńskiego. Oznacza dźwięk [], czyli uwargowioną i faryngalizowaną spółgłoskę szczelinową języczkową bezdźwięczną w geminacie.
Przykład użycia pentagrafu: co tłumaczy się jako "grzebać w czyichś rzeczach".

</doc>
<doc id="4349633" url="https://pl.wikipedia.org/wiki?curid=4349633" title="Dolcan Ząbki">
Dolcan Ząbki



</doc>
<doc id="4349636" url="https://pl.wikipedia.org/wiki?curid=4349636" title="Pierwsza bitwa pod Passchendaele">
Pierwsza bitwa pod Passchendaele



</doc>
<doc id="4349637" url="https://pl.wikipedia.org/wiki?curid=4349637" title="Heart, Mind and Soul">
Heart, Mind and Soul

Heart, Mind and Soul – pierwszy japoński album studyjny południowokoreańskiej grupy TVXQ, wydany 23 marca 2006 roku przez Rhythm Zone. Ukazał się w dwóch edycjach: regularnej (CD) i limitowanej (CD+2DVD). Album osiągnął 25 pozycję w rankingu Oricon i pozostał na liście przez 54 tygodnie, sprzedał się w nakładzie ponad egzemplarzy w Japonii i w Korei Południowej. 

</doc>
<doc id="4349638" url="https://pl.wikipedia.org/wiki?curid=4349638" title="Unia walutowa, gospodarcza i społeczna">
Unia walutowa, gospodarcza i społeczna

Unia walutowa, gospodarcza i społeczna (niem. "Währungs-, Wirtschafts- und Sozialunion") – porozumienie między Niemiecką Republiką Demokratyczną i Republiką Federalną Niemiec z dnia 18 maja 1990 roku podpisane przez ministra finansów RFN Theodora Weigla i ministra finansów NRD Waltera Romberga w sprawie unifikacji obu państw pod względem finansowym, gospodarczym i społecznym.
Porozumienie zakładało przyjęcie systemu gospodarczego i społecznego RFN na obszarze NRD i wprowadzenie marki zachodnioniemieckiej jako jedynego środka płatniczego na terytorium NRD. Umowa weszła w życie 1 lipca 1990 roku.
Historia.
Po wydarzeniach października 1989 roku nastąpiła lawinowa emigracja obywateli NRD do RFN. Tylko do stycznia 1990 roku przesiedliło się 300 tys. obywateli NRD. W styczniu przesiedlało się do 2 tys. osób dziennie, co groziło nie tylko osłabieniem siły produkcyjnej w NRD, ale również zablokowaniem możliwości przyjęcia przesiedleńców przez gminy zachodnioniemieckie. Niemcy ze wschodu nie otrzymywali również pieniędzy na rozpoczęcie życia w RFN, co prowadziło do niepożądanych sytuacji. Wszystko to było przyczyną zaproponowania Niemieckiej Republice Demokratycznej w dniu 7 lutego 1990 roku pilnych rozmów w sprawie połączenia systemów obu państw. Rozmowy w sprawie unii wewnątrzniemieckiej rozpoczęły się już na początku roku 1990. 20 lutego 1990 roku kanclerz RFN Helmut Kohl zaproponował rządowi NRD pod przewodnictwem Hansa Modrowa rozmowy na temat unii walutowej. Ze strony wschodnioniemieckiej rozmowy prowadziła delegacja pod przewodnictwem ministra Waltera Romberga. Po zwycięstwie wyborczym bloku "Allianz für Deutschland" i pomyślnym utworzeniu rządu doszło w Bonn do spotkania premiera NRD Lothara de Maizière i kanclerza RFN Helmuta Kohla, podczas którego ogłoszono rozpoczęcie oficjalnych prac nad unią. Unię ratyfikowano 21 czerwca 1990 roku w parlamentach obu państw.
Unia walutowa.
Porozumienie wprowadzało markę zachodnioniemiecką na terytorium NRD jako jedyną walutę i środek płatniczy. Zarobki, czynsze i emerytury zostały przeliczone w stosunku 1:1. Dzieci do 14. roku życia mogły wymienić do 2000 marek w stosunku 1:1, osoby dorosłe 4000 marek, a osoby powyżej 60 roku życia – 6000 marek w stosunku 1:1. Wszelkie nadwyżki wymienione zostały w stosunku 2:1. Dla przedsiębiorstw wschodnioniemieckich wprowadzono parytet 2:1.
Unia gospodarcza.
Dla Niemieckiej Republiki Demokratycznej unia gospodarcza oznaczała niemal natychmiastowe przejście z systemu gospodarki centralnie planowanej na rynkową. Wprowadzono system wolnych cen, prawo do posiadania własności prywatnej, likwidację monopoli państwowych, prywatyzację przedsiębiorstw w Niemieckiej Republice Demokratycznej i przebudowę systemu subwencjonowania przez państwo.
Unia społeczna.
Porozumienie zlikwidowało opresyjny system kontroli w Niemieckiej Republice Demokratycznej. Od 1 lipca 1990 roku obywatele obu państw mogli przekraczać granicę wewnątrzniemiecką w dowolnym miejscu bez przechodzenia procesu kontroli osobistej. Zunifikowano również system emerytur i ubezpieczeń społecznych, a także opieki społecznej, dostosowując go do standardów panujących w Republice Federalnej Niemiec i przyjęto w dużej części prawo zachodnioniemieckie.

</doc>
<doc id="4349641" url="https://pl.wikipedia.org/wiki?curid=4349641" title="Partia Agrarna">
Partia Agrarna



</doc>
<doc id="4349642" url="https://pl.wikipedia.org/wiki?curid=4349642" title="Dolcan Arena">
Dolcan Arena



</doc>
<doc id="4349644" url="https://pl.wikipedia.org/wiki?curid=4349644" title="Izabela Lewandowska-Malec">
Izabela Lewandowska-Malec

Izabela Teresa Lewandowska-Malec (ur. 2 sierpnia 1962 w Krakowie) – polska prawnik i polityk, nauczyciel akademicki, samorządowiec, adwokat, doktor habilitowany nauk prawnych, profesor nadzwyczajny Uniwersytetu Jagiellońskiego, specjalistka w zakresie historii prawa polskiego.
Edukacja.
W 1997 na podstawie napisanej pod kierunkiem Stanisława Płazy rozprawy pt. "Ludowładztwo czy samorządność? Z dziejów rad narodowych w latach 1944–1989" otrzymała na Wydziale Prawa i Administracji Uniwersytetu Jagiellońskiego stopień naukowy doktora nauk prawnych w zakresie prawa, specjalność: historia państwa i prawa. Tam też uzyskała w 2009 stopień doktora habilitowanego nauk prawnych w zakresie prawa, specjalność: historia prawa polskiego. Została profesorem nadzwyczajnym Wydziału Prawa i Administracji UJ zatrudnionym w Katedrze Historii Prawa Polskiego. Została również adwokatem.
Kariera polityczna.
W latach 1990–1998 i 2002–2006 była radną gminy Świątniki Górne, a w kadencji 1990–1994 obejmowała stanowisko Wójta Gminy. W latach 1998–2002 była radną powiatu krakowskiego, gdzie pełniła funkcję przewodniczącej Komisji Statutowej.
W pierwszej dekadzie XX wieku była członkiem Prawa i Sprawiedliwości. W sierpniu 2004 roku Lewandowska została oskarżona przez ówczesnego burmistrza Świątników Górnych, Jerzego Batki, o zniesławienie popełnione za pomocą środków masowego komunikowania, za co została skazana przez polski sąd na karę grzywny i obowiązek przeproszenia burmistrza. Przez wiele lat Lewandowska odwoływała się od wyroku. W 2012 roku Europejski Trybunał Praw Człowieka rozstrzygnął na jej korzyść sprawę.
W wyborach parlamentarnych w 2015 bezskutecznie kandydowała do Sejmu RP z listy komitetu wyborczego Kukiz’15 w okręgu wyborczym nr 13 (Kraków II – Skawina, Olkusz, Krzeszowice), uzyskała 2263 głosy, co stanowiło 0,42% głosów oddanych w okręgu.
W 2018 w trakcie kryzysu wokół Sądu Najwyższego w Polsce zgłosiła swoją kandydaturę na sędziego Sądu Najwyższego.

</doc>
<doc id="4349645" url="https://pl.wikipedia.org/wiki?curid=4349645" title="Fritz von Unruh">
Fritz von Unruh

Fritz von Unruh (ur. 10 maja 1885 w Koblencji, zm. 28 listopada 1970 w Diez) – niemiecki pisarz, dramaturg i poeta.
Życiorys.
Uczył się w szkole kadetów w Plön razem z dwoma synami niemieckiego cesarza Wilhelma II, później służył w Berlinie jako oficer Regimentu Gwardii Cesarskiej, w 1911 napisał sztukę "Offiziers" ("Oficerowie"), wystawioną przez Maksa Reinhardta. W 1912 zrezygnował ze służby, by poświęcić się pisaniu. W 1913 napisał sztukę o księciu Ludwiku Ferdynandzie Hohenzollernie "Louis Ferdinand Prinz von Preußen", która została zakazana przez cesarza. Brał ochotniczy udział w I wojnie światowej jako dowódca kompanii i batalionu; wówczas otrzymał polecenie pisania propagandowej literatury dla wyższego dowództwa, jednak jego pisma nie zostały opublikowane, ponieważ uznano je za zbyt realistyczne. W 1916 został ciężko ranny na froncie. Swoje doświadczenia wojenne opisał w wierszu "Vor der Entscheidung" (1915) i opowiadaniu "Der Opfergang" (1916, opublikowane w 1919). W wyniku przeżyć wojennych zmienił nastawienie i stał się zdecydowanym pacyfistą, czym ściągnął na siebie silną niechęć niemieckich konserwatystów i nacjonalistów. W 1917 napisał dramat o antymilitarystycznej wymowie "Ein Geschlecht". W 1919 zaprzyjaźnił się z Almą Mahler-Werfel i Franzem Werfelem, 1924-1932 mieszkał we Frankfurcie nad Menem, w 1931 wstąpił do Frontu Żelaznego. W swoich licznych wystąpieniach propagował idee pokoju i zjednoczenia narodów (zbiór jego przemówień ukazał się w 1957 pt. "Mächtig seid ihr nicht in Waffen"). W 1932 ostrzegał przed nadchodzącą wojną, wywołując nienawiść polityków prawicowych; wkrótce potem, po tumulcie wywołanym przez jego komedię "Zero" i włamaniu do jego mieszkania, opuścił Frankfurt nad Menem, a następnie udał się na emigrację do Włoch, potem do Francji, a w 1939 do Stanów Zjednoczonych. Mieszkał w Nowym Jorku, dopiero w 1948 odwiedził Niemcy. W 1948 napisał powieść "Der nie verlor" będącą rozprawą z nazizmem, w 1954 antymilitarystyczny dramat "Duell an der Havel", a w 1957 autobiografię "Der Sohn des Generals". W 1952 zamieszkał w Niemczech Zachodnich, jednak w 1955, rozczarowany remilitaryzacją tego kraju, wrócił do USA, skąd ponownie wyjechał do Niemiec w 1962 po tym, gdy w huraganie został zniszczony jego dom i cały majątek. W 1968 napisał sztukę "Odysseus auf Ogygia", jednak już nie osiągnął sukcesu literackiego.

</doc>
<doc id="4349648" url="https://pl.wikipedia.org/wiki?curid=4349648" title="Feliks Kierski">
Feliks Kierski

Feliks Kierski (ur. 1884, zm. 3 listopada 1926 w Vence pod Niceą) – polski filozof, psycholog, nauczyciel, tłumacz, encyklopedysta.
Dzieła.
Był współpracownikiem wielu polskich gazet i pism, w których publikował artykuły na tematy literatury, filozofii i kultury. Redagował dziennik "Echo Polskie" wydawane w Moskwie. Był także encyklopedystą, redaktorem dwutomowej "Podręcznej encyklopedii pedagogicznej" wydanej we Lwowie w 1923 roku. Opublikował:

</doc>
<doc id="4349650" url="https://pl.wikipedia.org/wiki?curid=4349650" title="Kang Gŏn">
Kang Gŏn

Kang Gŏn lub Kang Kŏn (; ur. 23 czerwca 1918, zginął 8 września 1950) – północnokoreański generał-lejtnant, szef sztabu Koreańskiej Armii Ludowej. Uczestnik wojny koreańskiej, podczas której zginął w Andong od wybuchu miny.
Przez Amerykanów przezywany „King Kong”.
Kang otrzymał tytuł Bohatera Republiki, a Wojskowa Akademia Oficerów KRLD została nazwana jego imieniem.

</doc>
<doc id="4349654" url="https://pl.wikipedia.org/wiki?curid=4349654" title="Raymond Unwin">
Raymond Unwin

Raymond Unwin (ur. 2 listopada 1863 w Rotherham, zm. 29 czerwca 1940 w Old Lyme) – angielski architekt i urbanista.
Życiorys.
Był najbardziej wpływowym planistą miast w swoich czasach. Pozostawał pod wpływem Williama Morrisa i idei socjalistycznych, a później Ebenezera Howarda. W 1893 zaprojektował kościół św. Andrzeja w Barrow Hill w hrabstwie Derbyshire, zaprojektował też kilka domów. W latach 1896-1914 wraz ze swoim szwagrem Barrym Parkerem, z którym założył spółkę, projektował robotnicze kolonie mieszkaniowe, miasta-ogrody i osiedla podmiejskie, w których łączył wygląd starej angielskiej wsi ze współczesnymi zasadami urbanistyki (Letchworth z 1903, Hampstead Garden Suburb w Londynie z 1907). W 1913 założył Town Planning Institute, w 1914 został starszym inspektorem planowania miejskiego w Radzie Samorządu Lokalnego (później Ministerstwa Zdrowia), podczas I wojny światowej był dyrektorem ds. mieszkalnictwa w Ministerstwie Amunicji i Sprzętu Bojowego, zaprojektował wówczas wiele osiedli. W 1918 był członkiem Tudor-Walters Committee on Housing. W późniejszych latach był znany głównie jako międzynarodowy konsultant, m.in. konsultantem regionalnego planu w Nowym Jorku w 1922, później do 1928 starszym urzędnikiem w Ministerstwie Zdrowia, a 1927-1940 głównym konsultantem urbanistycznym w Manchesterze. Poza tym 1931-1933 był prezesem Royal Institute of British Architects. Ponadto pisał prace teoretyczne z dziedziny urbanistyki.

</doc>
<doc id="4349655" url="https://pl.wikipedia.org/wiki?curid=4349655" title="USB Type-C">
USB Type-C



</doc>
<doc id="4349659" url="https://pl.wikipedia.org/wiki?curid=4349659" title="Ҕ">
Ҕ

Ҕ, ҕ – litera rozszerzonej cyrylicy. Wykorzystywana w języku jakuckim, w którym jest piątą literą alfabetu, a także w języku abchaskim, w którym jest szóstą literą alfabetu. Oznacza dźwięk [], czyli spółgłoskę szczelinową miękkopodniebienną dźwięczną.
Litera Ҕ została stworzona przez rosyjskiego językoznawcę Andrieja Michajłowicza Szogriena w 1844 r. na potrzeby języka osetyjskiego. Powstała z połączenia cyrylickiej litery Г i gockiej .

</doc>
<doc id="4349664" url="https://pl.wikipedia.org/wiki?curid=4349664" title="Odznaki PZN">
Odznaki PZN

Odznaki PZN – odznaki ustanowione przez Polski Związek Narciarski.
II Rzeczpospolita.
W okresie II Rzeczypospolitej Polski Związek Narciarski wprowadził trzy odznaki, których celem było "stałe krzewienie narciarstwa wśród szerokich rzesz oraz wpływanie na podniesienie poziomu ogólnego kultury fizycznej za pośrednictwem narciarstwa".
Odznaka za Sprawność PZN.
„Odznaka za Sprawność PZN” miała charakter sportowy. Została ustanowiona w 1926 jako pierwsza w Polsce odznaka sprawnościowa i jako jedna z pierwszych na świecie. Celem odznaki było "budzenie jak najszerszego zainteresowania do ćwiczeń na nartach, zachęcenie młodzieży do racjonalnego uprawiania sportu narciarskiego oraz utrzymanie sprawności narciarskiej do jak najpóźniejszego wieku".
Odznaka dzieliła się na trzy stopnie: złota, srebrna i brązowa - w zależności od osiąganych limitów. Do końca sezonu 1936/1937 przyznano 25 884 odznak.
Począwszy od sezonu 1936/1937 przyznawano również puchary przechodnie dla towarzystw narciarskich - osobno cywilnych i wojskowych - w ramach klasyfikacji pod względem liczby członków odznaczonych „Odznaką za Sprawność PZN”.
Górska Odznaka PZN.
„Górska Odznaka PZN” miała charakter turystyczny. Została ustanowiona w 1932 jako pierwsza w Polsce i pierwsza w Europie odznaka turystyczna.
Celem odznaki było "krzewienie zainteresowania dla turystyki narciarskiej, zachęta do utrzymania sprawności turystycznej do jak najpóźniejszego wieku, podniesienie poziomu technicznego uprawianej turystyki oraz propaganda terenów narciarskich w polskich górach".
Do końca sezonu 1936/1937 przyznano 5617 odznak.
Nizinna Odznaka PZN.
„Nizinna Odznaka PZN” miała charakter marszowy. Została ustanowiona w 1936 celem popularyzacji narciarstwa na obszarach niżowych.
Celem odznaki było "rozpowszechnienie nart jako środka komunikacji na nizinach Polski, zachęta do utrzymania marszowej sprawności narciarskiej u narciarek i narciarza do najpóźniejszego wieku oraz obudzenie i utrzymanie trwałego zainteresowania dla dalekobieżnej turystyki narciarskiej i zimowego terenoznawstwa na nizinach Polski".

</doc>
<doc id="4349668" url="https://pl.wikipedia.org/wiki?curid=4349668" title="Słochynie (przystanek kolejowy)">
Słochynie (przystanek kolejowy)

Słochynie (ukr. Слохиня, ros. Слохиня) – przystanek kolejowy w miejscowości Słochynie, w rejonie samborskim, w obwodzie lwowskim, na Ukrainie.

</doc>
<doc id="4349674" url="https://pl.wikipedia.org/wiki?curid=4349674" title="Jan Terelak">
Jan Terelak



</doc>
<doc id="4349678" url="https://pl.wikipedia.org/wiki?curid=4349678" title="Grodowice (przystanek kolejowy)">
Grodowice (przystanek kolejowy)

Grodowice (ukr. Городовичі, ros. Городовичи) – przystanek kolejowy w miejscowości Grodowice, w rejonie samborskim, w obwodzie lwowskim, na Ukrainie.
Przystanek istniał przed II wojną światową.

</doc>
<doc id="4349681" url="https://pl.wikipedia.org/wiki?curid=4349681" title="Skeliwka (przystanek kolejowy)">
Skeliwka (przystanek kolejowy)

Skeliwka (ukr. Скелівка, ros. Скелевка) – przystanek kolejowy w miejscowości Felsztyn, w rejonie samborskim, w obwodzie lwowskim, na Ukrainie.
Przystanek istniał przed II wojną światową.

</doc>
<doc id="4349683" url="https://pl.wikipedia.org/wiki?curid=4349683" title="RWM">
RWM

RWM – radiowy wzorzec czasu, nadawany w paśmie fal krótkich pod Moskwą.
Nadajnik zarządzany jest przez Wszechrosyjski Instytut Badawczy Pomiarów Fizykotechnicznych i Radiotechnicznych (VNIIFTRI) i obsługiwany przez Rosyjską Sieć Telewizyjną i Radiową (RТRS). Transmisje radiowe odbywają się na częstotliwościach 4,996 MHz z mocą 5 kW oraz na 9,996 i 14,996 MHz z mocą 8 kW.
Struktura sygnału.
Pomiędzy 0 a 8 minutą po pełnej godzinie RWM transmituje niemodulowaną falę nośną. Po 9 minutach stacja identyfikuje się w kodzie Morse’a. Między 10 a 20 minutą po pełnej godzinie RWM przesyła impuls nośnej co sekundę, z różnicą między czasem astronomicznym UT a skoordynowanym atomowo UTC w jednostkach jednej pięćdziesiątej sekundy kodowanych w impulsach co sekundę. Od 20 do 30 minuty po pełnej godzinie RWM przesyła 10 impulsów nośnej co sekundę. Ten cykl transmisji jest powtarzany co pół godziny.

</doc>
<doc id="4349686" url="https://pl.wikipedia.org/wiki?curid=4349686" title="Wiktor Bielski">
Wiktor Bielski

Wiktor Bielski (ur. 20 grudnia 1898 w Zagórzu, pow. będziński, zm. ?) – oficer dyplomowany piechoty Wojska Polskiego i Polskich Sił Zbrojnych, podpułkownik.
Życiorys.
Urodził się 20 grudnia 1898 w Zagórzu, powiatu będzińskiego, jako syn Tomasza. Po zakończeniu I wojny światowej został przyjęty do Wojska Polskiego. Został awansowany na stopień porucznika ze starszeństwem z dniem z 1 lipca 1920. W latach 20. był oficerem 1 pułku piechoty Legionów, stacjonującego w Wilnie. Następnie awansowany na stopień kapitana piechoty ze starszeństwem z dniem 1 stycznia 1929. W latach 1930–1932 był słuchaczem II kursu w Wyższej Szkoły Wojennej w Warszawie (XI promocja). Po ukończeniu kursu otrzymał tytuł oficera dyplomowanego. Na stopień majora został mianowany ze starszeństwem z 1 stycznia 1936 i 123. lokatą w korpusie oficerów piechoty. Pełnił służbę w Oddziale IV Sztabu Głównego na stanowisko kierownika samodzielnego referatu. Na tym stanowisku pomagał szefowi Wydziału Zaopatrywania ppłk. dypl. Pajączkowskiemu w „sprawach kolejowych, obliczaniu stanów liczebnych, sporządzaniu map i wykresów oraz odcinka gen. Fabrycego na wschodzie”. W czasie kampanii wrześniowej 1939 pełnił służbę w Oddziale IV Sztabu Naczelnego Wodza na stanowisku referenta w Wydziale Zaopatrywania. Razem z personelem Oddziału IV Sztabu NW został ewakuowany do Rumunii.
Po wybuchu II wojny światowej przedostał się na Zachód i wstąpił do armii polskiej we Francji. W stopniu majora został szefem sztabu 2 pułku Grenadierów Wielkopolskich i w tej funkcji uczestniczył w kampanii francuskiej 1940. Po upadku Francji trafił do Wielkiej Brytanii i został oficerem Polskich Sił Zbrojnych. W stopniu podpułkownika objął stanowisko dowódcy 8 kompanii batalionu Strzelców Podhalańskich 7 Brygady Kadrowej Strzelców.

</doc>
<doc id="4349688" url="https://pl.wikipedia.org/wiki?curid=4349688" title="Towarzystwo Przyjaciół Dzieci i Młodzieży">
Towarzystwo Przyjaciół Dzieci i Młodzieży

Towarzystwo Przyjaciół Dzieci i Młodzieży zostało założone w 1956 r. w Wandsworth w Londynie. Kierowała nim Melania Arciszewska, współzałożycielka, żona premiera Tomasza Arciszewskiego. Towarzystwo prowadziło m.in. bursę i szkołę sobotnią.

</doc>
<doc id="4349694" url="https://pl.wikipedia.org/wiki?curid=4349694" title="Durum (miasto)">
Durum (miasto)

Durum (akad. "Dūrum", sum. bàdki) – starożytne miasto w południowej Mezopotamii, leżące w pobliżu Uruk, identyfikowane przez niektórych badaczy ze stanowiskiem Umm al-Wawiya w Iraku.
Dzieje.
Durum pojawia się po raz pierwszy w tekstach z końca III tys. p.n.e., z czasów panowania III dynastii z Ur. Na początku II tys. p.n.e. miasto znalazło się pod kontrolą królów Isin. W tym też to czasie pojawił się zwyczaj, aby Durum powierzać w zarządzanie królewskiemu synowi - następcy tronu. I tak na przykład gubernatorem tego miasta był Iszme-Dagan (ok. 1953–1935 p.n.e.), syn i przyszły następca króla Isin Iddin-Dagana (ok. 1974–1954 p.n.e.). W jakiś czas po panowaniu samego Iszme-Dagana Isin utraciło kontrolę nad Durum na rzecz królestwa Larsy. Dowodem na to są cegły inskrybowane imieniem Gungunuma, króla Larsy (1932-1906 p.n.e.), znajdowane na stanowisku Umm al-Wawiya. Po kilkudziesięciu latach Durum znalazło się z kolei w rękach Sin-kaszida (1865/1860–1833? p.n.e.), władcy małego królestwa ze stolicą w Uruk. Założył on własną dynastię, która rządziła Uruk i Durum aż do 1802 r. p.n.e., kiedy to królestwo to najechał i podbił Rim-Sin I z Larsy (1822–1763 p.n.e.).
Bogowie Durum.
Bogami opiekuńczymi miasta Durum byli bliźniacy Lugal-irra i Meslamta-ea – bóstwa związane ze światem podziemnym. Sin-kaszid, król Uruk, rozkazał wznieść w Durum każdemu z tych bogów jego własną świątynię: Lugal-irra czczony miał być w świątyni E-nihuszgurusuziila (sum. é.ní.ḫuš.gùru.su.zi.íl.la, tłum. „Dom odziany w budzący grozę terror, niosący trwogę”), a Meslamta-ea w świątyni E-meslammelamila (sum. é.mes.lam.me.lám.íl.la, tłum. „Dom, bohater świata podziemnego, niosący przerażający blask”).
Ninszatapada, arcykapłanka boga Meslamta-ea w Durum.
Z Durum związana jest postać Ninszatapady, córki Sin-kaszida i arcykapłanki boga Meslamta-ea w tym mieście. Po zdobyciu Durum przez wojska Rim-Sina I z Larsy musiała ona z niego uciekać i żyć przez kilka lat na wygnaniu. Tęskniąc za Durum napisała ona do Rim-Sina I wychwalający go list, w którym prosi go, aby pozwolił jej wrócić do tego miasta. Z faktu, iż list ten odnaleziony został w archiwum królewskim w Larsie wnosić można, że prośba Ninszatapady została spełniona.

</doc>
<doc id="4349701" url="https://pl.wikipedia.org/wiki?curid=4349701" title="Plenerowa makieta Rataj w Poznaniu">
Plenerowa makieta Rataj w Poznaniu

Plenerowa makieta Rataj – plenerowa makieta ratajskich osiedli postawiona pod koniec lat 70. XX wieku na os. Piastowskim, nad Wartą, niedaleko mostu Królowej Jadwigi w Poznaniu. Obecnie nieistniejąca.
Historia.
Makieta prezentowała w formie betonowych bloków, zabudowania osiedli Dolnego i Górnego Tarasu Rataj wraz z siatką ulic oraz zaznaczoną rzeką Wartą.
Makieta powstała jako element położonego nad Wartą ośrodka rekreacyjno-sportowego: „Nadwarciańskiego Parku Kultury i Wypoczynku”, który otwarto 17 lipca 1979. W okresie swojej świetności była ona głównie miejscem zabaw najmłodszych poznaniaków i miejscem spotkań mieszkańców. Makieta została zlikwidowana w latach 90. Do dzisiaj zachowała się asfaltowa płyta, na której znajdowała się makieta. Na asfalcie widoczne są ślady po betonowych elementach makiety. Wymalowano na niej plac manewrowy i służyła jako tzw. miasteczko ruchu drogowego. Planowane było utworzenie parkingu na placu po makiecie. W 2018 na pustej płycie, w ramach projektu „Mozaika z pamięci”, została wymalowana wielkoformatowa mapa sentymentalna „Osiedla Piastowskiego”.

</doc>
<doc id="4349703" url="https://pl.wikipedia.org/wiki?curid=4349703" title="William FitzGerald (2. książę Leinster)">
William FitzGerald (2. książę Leinster)



</doc>
<doc id="4349704" url="https://pl.wikipedia.org/wiki?curid=4349704" title="Kazimierz Firla">
Kazimierz Firla

Kazimierz Józef Firla (ur. 28 lutego 1897 w Suchej, zm. 22 marca 1949) – major artylerii Wojska Polskiego.
Życiorys.
Kazimierz Firla urodził się 28 lutego 1897 jako syn Władysława. Po zakończeniu I wojny światowej został przyjęty do Wojska Polskiego. Został awansowany na stopień porucznika w korpusie oficerów administracyjnych dział gospodarczy ze starszeństwem z dniem z 1 czerwca 1919. W 1923, 1924 był żołnierzem Okręgowego Zakładu Gospodarczego V, w tym w 1923 jako oficer nadetatowy był przydzielony do i pełnił stanowisko oficera kasowego w Komisji Gospodarczej 6 pułku artylerii polowej w Krakowie. Po przeniesieniu do korpusu artylerii został awansowany na stopień kapitana ze starszeństwem z dniem 1 stycznia 1928. Na przełomie lat 20./30. pozostawał oficerem krakowskiego 6 pułku artylerii polowej, przemianowanego w 1932 na 6 pułk artylerii lekkiej. Na stopień majora został mianowany ze starszeństwem z dniem 1 stycznia 1936 i 42. lokatą w korpusie oficerów artylerii. W marcu 1939 pełnił służbę w 1 pułku artylerii najcięższej w Górze Kalwarii na stanowisku dowódcy I dywizjonu. W czasie kampanii wrześniowej był dowódcą 11 dywizjonu artylerii najcięższej.
Był żonaty, zmarł 22 marca 1949 i dzień później został pochowany na Cmentarzu Podgórskim w Krakowie (kwatera VII-4-29).

</doc>
<doc id="4349705" url="https://pl.wikipedia.org/wiki?curid=4349705" title="Szpieg, który mnie rzucił">
Szpieg, który mnie rzucił

Szpieg, który mnie rzucił (ang. "The Spy Who Dumped Me") – amerykański film komediowy z gatunku akcja z 2018 roku w reżyserii Susanny Fogel, wyprodukowany przez wytwórnię Lionsgate. Główne role w filmie zagrały Mila Kunis i Kate McKinnon.
Premiera filmu odbyła się 3 sierpnia 2018 w Stanach Zjednoczonych. Dwa tygodnie później, 17 sierpnia, obraz trafił do kin na terenie Polski.
Fabuła.
Audrey Stockton (Mila Kunis) to urocza, spokojna i poukładana dziewczyna. Z kolei jej najbliższa przyjaciółka Morgan Freeman jest kompletnie zwariowana i nieprzewidywalna. Pewnego dnia okazuje się, że były chłopak Audrey, Drew (Justin Theroux), jest tajnym superagentem, na którego polują zawodowi zabójcy. Wskutek fatalnego zbiegu okoliczności dziewczyny są świadkami strzelaniny, po której w ich mieszkaniu zostają dwa trupy i pendrive z cennymi informacjami. Kiedy wychodzi na jaw, że te dane mogą zaważyć na losach świata, dziewczynom nie pozostaje nic innego, jak zmienić tożsamość i uciekać do Europy.
Odbiór.
Zysk.
Film "Szpieg, który mnie rzucił" zarobił blisko 34 miliony dolarów w Stanach Zjednoczonych i Kanadzie oraz niecałe 42 miliony dolarów w pozostałych państwach; łącznie ponad 75 milionów dolarów w stosunku do budżetu produkcyjnego 40 milionów dolarów.
Krytyka.
Film "Szpieg, który mnie rzucił" spotkał się z mieszaną reakcją krytyków. W serwisie Rotten Tomatoes 49% ze dwustu trzech recenzji filmu uznano za pozytywne (średnia ocen wyniosła 5,32 na 10). Na portalu Metacritic średnia ocen z 43 recenzji wyniosła 52 punktów na 100.

</doc>
<doc id="4349706" url="https://pl.wikipedia.org/wiki?curid=4349706" title="William FitzGerald">
William FitzGerald



</doc>
<doc id="4349707" url="https://pl.wikipedia.org/wiki?curid=4349707" title="Kościół św. Wojciecha w Radzionkowie">
Kościół św. Wojciecha w Radzionkowie

Kościół Świętego Wojciecha w Radzionkowie – rzymskokatolicki kościół parafialny wybudowany w latach 1872–1875, znajdujący się w Radzionkowie, w powiecie tarnogórskim, wpisany do rejestru zabytków nieruchomych województwa śląskiego, należący do dekanatu Piekary Śląskie archidiecezji katowickiej.
Historia.
W 1858 roku uznano potrzebę budowy nowego kościoła w miejscu starego - za małego i wymagającego ciągłych remontów. Fundamenty pod nową świątynię zaczęto kopać 24 czerwca 1872, zaś pierwszy kamień został położony w dniu 4 lipca tegoż roku. W dniu 11 sierpnia 1872 roku został uroczyście położony kamień węgielny. Świątynia została zaprojektowana przez budowniczego Herzoga z Tarnowskich Gór. Dzięki bezinteresownej oraz wytężonej pracy wiernych oraz środkom hrabiego Hugona I Henckel von Donnersmarck z Nakła Śląskiego prace budowlane przy świątyni trwały niewiele ponad 3 lata. Z powodu kulturkampfu zamiast uroczystej konsekracji odbyło się proste poświęcenie, którego dokonał proboszcz i dziekan z Piekar Śląskich ksiądz Bernard Purkop (1808-1882) z towarzyszeniem 13 księży w uroczystość Niepokalanego Poczęcia Najświętszej Maryi Panny – w dniu 8 grudnia 1875 roku. Uroczysta konsekracja świątyni odbyła się dopiero 16 czerwca 1896 roku, i dokonał jej książę biskup wrocławski kardynał Georg Kopp.
Architektura.
Kościół został wzniesiony w stylu neogotyckim. Murowany, trójnawowy, o układzie bazylikowym z transeptem i wysuniętą od zachodu wieżą. Wewnątrz sklepienie krzyżowo-żebrowe. Zachowane neogotyckie wyposażenie wykonane przez Carla Buhla z Wrocławia, w tym odrestaurowane drewniane, wyrzeźbione w latach 1875-1880 ołtarze (główny z obrazem św. Wojciecha).
Świątynia ma długość 55,92 m, szerokość 20,40 m, wysokość nawy głównej wynosi 15,85 m, wysokość naw bocznych – 7,84 m, a wysokość wieży – 61,42 m.

</doc>
<doc id="4349714" url="https://pl.wikipedia.org/wiki?curid=4349714" title="Jakob Ingebrigtsen">
Jakob Ingebrigtsen

Jacob Ingebrigtsen (ur. 19 września 2000 w Sandnes) – norweski lekkoatleta specjalizujący się w biegach średnich i długich.
W 2017 roku zdobył dwa złote medale mistrzostw Europy juniorów w Grosseto, triumfując na dystansie 5000 metrów oraz 3000 metrów z przeszkodami. W 2018 najpierw zdobył dwa medale juniorskiego czempionatu globu (srebro na 1500 metrów i brąz na dystansie 5000 metrów), a następnie zdobył dwa złote medale seniorskich mistrzostw Europy, zwyciężając na dystansie 1500 i 5000 metrów. W 2019 wywalczył złoto i srebro na halowych mistrzostwach Europy w Glasgow oraz był finalistą zarówno biegu na 1500, jak i 5000 metrów podczas mistrzostw świata w Dosze. W 2021 został w Tokio mistrzem olimpijskim, ustanawiając z czasem 3:28,32 nowy rekord olimpijski na dystansie 1500 metrów. 
Wielokrotny złoty medalista mistrzostw Norwegii.
Jego starsi bracia, Henrik i Filip również są biegaczami i reprezentantami kraju.

</doc>
<doc id="4349718" url="https://pl.wikipedia.org/wiki?curid=4349718" title="Prangins">
Prangins

Prangins – miasto i gmina we francuskojęzycznej części Szwajcarii, w kantonie Vaud, położone nad Jeziorem Genewskim. W 2016 roku gmina liczyła 4062 mieszkańców.
Miejscowość znajduje się w wykazie zabytków Szwajcarii (Inventory of Swiss Heritage Sites).
Do 6 września 2012 w Prangins znajdował się nadajnik radiowego wzorca czasu HBG.

</doc>
<doc id="4349719" url="https://pl.wikipedia.org/wiki?curid=4349719" title="Tomasz Poźniak">
Tomasz Poźniak

Tomasz Poźniak (ur. 18 listopada 1987) – polski piłkarz, futsalista, piłkarz plażowy, reprezentant w piłce nożnej plażowej. Uczestnik Euro Winners Cup w 2016 roku. Mistrz Polski z 2018 roku.

</doc>
<doc id="4349721" url="https://pl.wikipedia.org/wiki?curid=4349721" title="Bosco Verticale">
Bosco Verticale

Bosco Verticale (wł. "Pionowy las" lub "Wertykalny las") – para mieszkalnych wieżowców w dzielnicy Porta Nuova w Mediolanie we Włoszech, znajdujących się między ulicami: Via Gaetano de Castillia i Via Federico Confalonieri, w pobliżu stacji kolejowej Milano Porta Garibaldi.
Kompleks oddano do użytku w październiku 2014.
Zadrzewione dachy, balkony i tarasy.
Wieżowce mają wysokość, odpowiednio: "Torre E" – 111 metrów i 27 kondygnacji a "Torre D" – 76 metrów i 19 kondygnacji.
Rośnie na nich ponad 900 drzew (odpowiednio 550 na pierwszej i 350 na drugiej wieży) na powierzchni 8900 metrów kwadratowych specjalnych balkonów, tarasów i dachów.
Na terenie kompleksu znajduje się także 11-piętrowy budynek biurowy; na jego fasadzie nie ma jednak roślin.
Nagrody.
Dnia 19 listopada 2014, Bosco Verticale otrzymał główną nagrodę prestiżowego międzynarodowego konkursu "International Highrise Award", nadawaną raz na dwa lata nowym budynkom o wysokości co najmniej 100 metrów wysokości. Pięciu finalistów wyłoniono spośród 26 nominowanych z 17 krajów.
W 2014 kompleks znalazł się także na 2. miejscu "Emporis Skyscraper Award", najbardziej prestiżowej nagrody architektonicznej przyznawanej dla trzech najbardziej unikatowych, funkcjonalnych oraz estetycznych wieżowców w danym roku kalendarzowym.
W dniu 12 listopada 2015 jury nagrody "Council on Tall Buildings and Urban Habitat" (CTBUH) wybrało Bosco Verticale jako "Najlepszy wieżowiec na świecie w 2015" na 14. dorocznej ceremonii odbywającej się podczas sympozjum i uroczystego obiadu tej organizacji w "Illinois Institute of Technology" w Chicago.

</doc>
<doc id="4349722" url="https://pl.wikipedia.org/wiki?curid=4349722" title="Quest (zespół muzyczny)">
Quest (zespół muzyczny)

Quest – polski zespół muzyczny, wykonujący disco polo.
Historia zespołu.
Zespół Quest powstał na początku 2000 roku z inicjatywy Dariusza Kilanowskiego, Jacka Kozakiewicza i Marcina Jasińskiego.
W swojej dyskografii ma 3 albumy i liczne przeboje, w tym m.in.: „Te Quiero”, „Pozwól choć raz”, „Będę tu”, „Czemu tak”, „Droga, która mnie prowadzi”, „Nie zmieniaj nic”, „Stan równowagi”, „Niespotykana”, „Piekła dotyk” czy „Inna”. 

</doc>
<doc id="4349723" url="https://pl.wikipedia.org/wiki?curid=4349723" title="Agencja Dramatu i Teatru">
Agencja Dramatu i Teatru

Agencja Dramatu i Teatru (ADiT) – niezależna polska agencja teatralna i wydawnictwo, działająca na rynku od 1993 roku, powołana do życia przez Elżbietę Manthey, teatrolożkę, absolwentkę Uniwersytetu Wrocławskiego, w latach 70. związaną z działaniami parateatralnymi Teatru Laboratorium Jerzego Grotowskiego.
Agencja.
Agencja Dramatu i Teatru reprezentuje dramatopisarzy i tłumaczy literackich w zakresie praw autorskich, promuje współczesną dramaturgię w Polsce i na świecie, organizuje próby czytane, warsztaty dramaturgiczne, wydaje antologie. Służy też informacją o prawach autorskich do sztuk oraz konsultacjami repertuarowymi w zakresie tematycznym i obsadowym. Agencja współpracuje z pokrewnymi agencjami na świecie.
Wydawnictwo.
ADiT ma na koncie wydanie antologii sztuk m.in. Harolda Pintera, Jona Fossego i Hanocha Levina. Twórczość tego ostatniego była przedmiotem zorganizowanej przez agencję w 2016 roku konferencji „Hanoch Levin w teorii i praktyce teatralnej – klucze interpretacyjne”.
Wśród innych pozycji znajdują się m.in. dramaty austriackich, niemieckich, irlandzkich, angielskich czy nowozelandzkich autorów, jak „Tradycyjnie w opozycji”, „Dwa oceany. Antologia współczesnych sztuk nowozelandzkich”, „Austriacki dramat współczesny” (cztery tomy monograficzne: P. Turrini, G. Tabori, F. Mitterer, W. Bauer), dwutomowa antologia „Współczesne sztuki uznanych autorów niemieckich. Zbliżenia – tom I” i „Współczesne sztuki młodych autorów niemieckich. Końce świata – tom II”, czy „Ikony, pseudoherosi i zwykli śmiertelnicy. Antologia najnowszego dramatu polskiego”.
Inne tytuły to tłumaczone po raz pierwszy na język polski dramaty Hermanna Brocha „Rozgrzeszenie. Z powietrza wzięte”, dwutomowe wydanie „Dramatów zebranych” Ödöna von Horvátha i „Dramatów zebranych” Maksa Frischa, „Dramaty wybrane” Arthura Schnitzlera w nowych tłumaczeniach, utwory sceniczne Elfriede Jelinek „Babel. Podróż zimowa” i „Wspomnijcie synów Ulsteru” Franka McGuinnessa, Hanocha Levina (z wydawnictwem Austeria): „Ja, ty i następna wojna. Teatr życia i śmierci”, „Udręka życia i inne dramaty rodzinne”, „Wielka nierządnica z Babilonu i inne sztuki mityczne”, „Królestwo wszechwanny. Proza, skecze, piosenki, poezja”, czy wybór sztuk duńskiego pisarza Petera Asmussena „Śmierć jest innym gatunkiem muzyki”.
Pierwszą powieścią wydaną przez ADiT była „Męskość. Opowieść o uzależnieniu” Łukasza Chotkowskiego.
Edukacja.
Agencja Dramatu i Teatru regularnie organizuje seminaria z wybranych zagadnień prawa autorskiego, spotkania z autorami i tłumaczami i warsztaty we współpracy z Państwową Wyższą Szkołą Filmową, Telewizyjną i Teatralną im. Leona Schillera w Łodzi.

</doc>
<doc id="4349724" url="https://pl.wikipedia.org/wiki?curid=4349724" title="Stanisław Królikiewicz">
Stanisław Królikiewicz

Stanisław Królikiewicz (ur. 24 kwietnia 1891 w Stryju, zm. 9 sierpnia 1978 w Krakowie) – podpułkownik dyplomowany artylerii Wojska Polskiego II RP i Polskich Sił Zbrojnych.
Życiorys.
Stanisław Królikiewicz urodził się 24 kwietnia 1891 w Stryju. Był synem Karola (1855–1907) i Julii z domu Bronarskiej (1863–1911). Jego braćmi byli: Marian (1880–1939), Kazimierz (1884–1976, architekt), Tadeusz (1887–1970), Mieczysław (1889–1986), Adam (1894–1966, oficer kawalerii, jeździec, medalista olimpijski), Wacław (1900–1983, inżynier, oficer), Oktawian (1903–1941, zabity przez Niemców).
U kresu I wojny światowej został przyjęty do Wojska Polskiego. Będąc w stopniu porucznika 4 listopada 1918 otrzymał rozkaz zorganizowania baterii armat podporządkowanej bezpośrednio Naczelnej Komendzie Wojska Polskiego we Lwowie. Kierując się własną kreatywnością przygotował broń złożoną z uzyskanych kilku austriackich dział polowych, do których improwizując przysposobił niepasujące pociski produkcji rosyjskiej. Dla upamiętnienia pierwszego strzału artyleryjskiego w dniu 7 listopada 1918 podczas obrony Lwowa w trakcie wojny polsko-ukraińskiej, został później wybrany na święto 5 Lwowskiego pułku artylerii lekkiej. Został awansowany na stopień kapitana artylerii ze starszeństwem z dniem z 1 czerwca 1919. Był oficerem rezerwowym 10 pułku artylerii ciężkiej w 1923 oraz dodatkowo jako oficer zatrzymany w służbie czynnej 17 pułku artylerii polowej w 1924. Od 1926 do 1928 kształcił się we francuskiej uczelni wojskowej École supérieure de guerre, której został absolwentem, po czym decyzją ministra spraw wojskowych otrzymał tytuł oficera dyplomowanego. Został zweryfikowany w stopniu kapitana artylerii w służbie stałej ze starszeństwem z dniem 1 listopada 1924. W 1928 był oficerem 14 pułku artylerii polowej. Został awansowany na stopień majora artylerii ze starszeństwem z dniem 1 stycznia 1932. W 1932 służył w Sztabie Głównym. Według stanu z marca 1939 w stopniu podpułkownika był dowódcą 20 dywizjonu artylerii ciężkiej we Włodawie.
Podczas II wojny światowej przedostał się na Zachód i został oficerem Polskich Sił Zbrojnych. W stopniu podpułkownika od 8 marca 1941 był p.o. zastępcą dowódcy 7 dywizjonu kadrowego artylerii lekkiej w składzie 7 Brygady Kadrowej Strzelców. Po wojnie był dyrektorem obozów repatriacyjnych UNRRA-IRO.
W 1914 jego żoną została Jadwiga Dulska, z którą miał syna Juliusza, zmarłego w wieku pięciu lat. W 1973 ożenił się z Marią Klementyną hrabiną Tyszkiewicz-Kalenicką herbu Leliwa (1921–2002). Zmarł 9 sierpnia 1978 w Krakowie. Został pochowany w grobowcu rodzinnym na Cmentarzu Salwatorskim w Krakowie 14 sierpnia 1978 (kwatera SC11-A-4).

</doc>
<doc id="4349727" url="https://pl.wikipedia.org/wiki?curid=4349727" title="Simo Parpola">
Simo Parpola

Simo Kaarlo Antero Parpola (ur. 4 lipca 1943 w Helsinkach) – fiński asyrolog, profesor emeritus Uniwersytetu w Helsinkach. Brat indologa Asko Parpola. Jego wujem od strony matki był asyrolog, profesor Armas Salonen.
Parpola uzyskał tytuł naukowy doktora w 1971. W latach 1971–1978 był docentem asyrologii przy Uniwersytecie w Helsinkach, a w latach 1977–1979 associate professor przy Uniwersytecie w Chicago. Od roku 1978 posiada profesurę przy Uniwersytecie w Helsinkach. Od 1993 – członek Suomalainen Tiedeakatemia. Fiński związek zawodowy profesorów Professoriliitto wybrał go w roku 1991 profesorem roku. Honorowy członek American Oriental Society. Od 2002 – członek Academia Europaea. W roku 2009 przeszedł on na emeryturę.
Parpola prowadzi międzynarodowy projekt "State Archives of Assyria", którego celem jest krytyczne wydanie tekstów klinowych z archiwów królewskich z Niniwy. Projekt ten zapoczątkowany był w 1986, kiedy to ponad połowa znanych tekstów nie została była opublikowana. Do roku 2014 wydano 23 tomów.

</doc>
<doc id="4349728" url="https://pl.wikipedia.org/wiki?curid=4349728" title="Diana (zespół muzyczny)">
Diana (zespół muzyczny)

Diana – polski zespół muzyczny wykonujący muzykę disco polo, działający w latach 1996–2002, reaktywowany w 2020 roku.
Historia zespołu.
Zespół Diana powstał w 1996 roku z inicjatywy pochodzących z okolic Chełma Arkadiusza Siennicy, Bożeny Wdowiuk i Janusza Wdowiuka. W 1997 roku nakładem wytwórni STD ukazał się ich pierwszy album, "Greckie wino", z popularnym nagraniem tytułowym. Do swojego brzmienia grupa wplatała elementy muzyki greckiej. Teledyski i występy Diany były emitowane w programie "Disco Relax" na antenie telewizji Polsat. W 1998 grupa wydała własną wersję gruzińskiej piosenki „Suliko”, która stała się jednym z ich największych przebojów, a także płytę pod tym samym tytułem. Rok 1999 przyniósł album "Wiśniowy sad", z którego pochodziły kolejne przeboje – „Wiśniowy sad” i „Mardżanda”. Pod koniec roku wydany został bożonarodzeniowy album z kolędami.
W 2000 roku zespół Diana odszedł z wytwórni STD i nawiązał współpracę z wydawnictwem Green Star, a od tamtej pory ich muzyka była promowana w programie "Disco Polo Live" na antenie Polsatu. W tym samym roku grupa wydała album "Pójdę za tobą" z bardzo popularnym nagraniem tytułowym, które utrzymywało się na liście przebojów "Disco Polo Live" przez ponad pół roku, w tym wiele tygodni na miejscu pierwszym. W 2001 roku wydany został album "Kasztany" nawiązujący do muzyki cygańskiej. W 2002 roku, kilka miesięcy po zdjęciu z anteny programu "Disco Polo Live" wskutek spadku popularności nurtu disco polo, zespół zakończył działalność. Bożena i Janusz Wdowiuk skupili się wówczas na prowadzeniu Domu Przyjęć „Diana” w Pokrówce.
Pod koniec 2019 roku zespół Diana ogłosił, że wróci na scenę po 18 latach przerwy na przełomie stycznia i lutego 2020.

</doc>
<doc id="4349730" url="https://pl.wikipedia.org/wiki?curid=4349730" title="Pirané">
Pirané

Pirané – miasto w Argentynie, w prowincji Formosa, stolica departamentu Pirané.
Według danych szacunkowych na rok 2010 miejscowość liczyła 20 335 mieszkańców.

</doc>
<doc id="4349733" url="https://pl.wikipedia.org/wiki?curid=4349733" title="General Acha">
General Acha

General Acha – miasto w Argentynie, w prowincji La Pampa, stolica departamentu Utracán.
Według danych szacunkowych na rok 2010 miejscowość liczyła 12 184 mieszkańców.

</doc>
<doc id="4349734" url="https://pl.wikipedia.org/wiki?curid=4349734" title="Marija Lasickienė">
Marija Lasickienė



</doc>
<doc id="4349736" url="https://pl.wikipedia.org/wiki?curid=4349736" title="Imperium (zespół muzyczny)">
Imperium (zespół muzyczny)

Imperium – polski zespół muzyczny wykonujący disco polo, założony w 1990 roku w Białymstoku.
Historia zespołu.
Zespół "Imperium" powstał w 1990 roku z inicjatywy Waldemara Oksztula, Mirosława Krysztopy i Krzysztofa Boguckiego.
W swojej dyskografii zespół ma 16 albumów i liczne przeboje, w tym m.in.: „Biała kalina”, „Jesteś mym snem”, „Zielona miłość”, „Halina”, „Żółte tulipany”, „Oj, chmielu, chmielu”, „Takich oczu jak ty nie ma nikt”, „Hej dziewczyno”, „Pierwsza miłość” czy „Dziwują się ludzie”.
W latach 1999–2007 zespół "Imperium" miał okres 8-letniej przerwy.
W listopadzie 2022 ich utwór „Wirują światła” uzyskał certyfikat złotej plyty.

</doc>
<doc id="4349738" url="https://pl.wikipedia.org/wiki?curid=4349738" title="Elwira Herman">
Elwira Herman



</doc>
<doc id="4349740" url="https://pl.wikipedia.org/wiki?curid=4349740" title="Chamical">
Chamical

Chamical – miasto w Argentynie, w prowincji La Rioja, stolica departamentu Chamical.
Według danych szacunkowych na rok 2010 miejscowość liczyła 12 919 mieszkańców.
W mieście rozwinął się przemysł materiałów budowlanych

</doc>
<doc id="4349745" url="https://pl.wikipedia.org/wiki?curid=4349745" title="Ӓ">
Ӓ

Ӓ – litera rozszerzonej cyrylicy, wykorzystywana w językach: górnomaryjskim, kildin, selkupskim, gagauskim oraz chantyjskim.
W językach maryjskim i gagauskim reprezentuje dźwięk [], tj. samogłoskę prawie otwartą przednią niezaokrągloną. W języku chantyjskim odpowiada dźwiękowi [], czyli samogłosce prawie otwartej centralnej.

</doc>
<doc id="4349746" url="https://pl.wikipedia.org/wiki?curid=4349746" title="Stadion Republikański im. Wazgena Sargsjana">
Stadion Republikański im. Wazgena Sargsjana



</doc>
<doc id="4349749" url="https://pl.wikipedia.org/wiki?curid=4349749" title="Exaited (polski zespół muzyczny)">
Exaited (polski zespół muzyczny)

Exaited – polski zespół muzyczny wykonujący disco polo, założony w 2004 roku.
Historia zespołu.
Zespół "Exaited" powstał w 2004 roku z inicjatywy Agnieszki Drewnickiej i Tomasza Sidoruka.
W swojej dyskografii zespół ma 7 albumów i liczne przeboje, w tym m.in.: „Dziś ci to powiem”, „Tylko ciebie”, „Daj, daj, daj”, „Pokochaj mnie jeszcze raz”, „Nie unikaj”, „Będę”, „Kochać to nie grzech”, „Już mnie nie jarasz”, „Taka prawda” czy „Kawałek nieba”. Nagrał również piosenki z innymi wykonawcami, takie jak m.in. „W sercu mi graj” (w duecie z zespołem Akcent) i „Zakochaj się we mnie” (w duecie z kolegą redakcyjnym dla Polo TV, Maciejem Smolińskim).
W 2015 roku, zespół Exaited razem z Maciejem Smolińskim wygrali XX Ogólnopolski Festiwal Muzyki Tanecznej w Ostródzie 2015 w piosence "Zakochaj się we mnie".

</doc>
<doc id="4349750" url="https://pl.wikipedia.org/wiki?curid=4349750" title="Villa de Merlo">
Villa de Merlo

Villa de Merlo – miasto w Argentynie, w prowincji San Luis, stolica departamentu Junín.
Według danych szacunkowych na rok 2010 miejscowość liczyła 17 084 mieszkańców.

</doc>
<doc id="4349751" url="https://pl.wikipedia.org/wiki?curid=4349751" title="Tinaco">
Tinaco

Tinaco – miasto w Wenezueli, w stanie Cojedes, siedziba gminy Tinaco.
Według danych szacunkowych na rok 2011 liczyło 28 790 mieszkańców..

</doc>
<doc id="4349753" url="https://pl.wikipedia.org/wiki?curid=4349753" title="Hnatiuk">
Hnatiuk

Osoby o nazwisku Hnatiuk:

</doc>
<doc id="4349762" url="https://pl.wikipedia.org/wiki?curid=4349762" title="Sierra Imataca">
Sierra Imataca

Sierra Imataca – miasto w Wenezueli, w stanie Delta Amacuro, siedziba gminy Casacoima.
Według danych szacunkowych na rok 2011 liczyło 10 058 mieszkańców..

</doc>
<doc id="4349765" url="https://pl.wikipedia.org/wiki?curid=4349765" title="Mateusz Przybylko">
Mateusz Przybylko

Mateusz Przybylko, także Mateusz Przybyłko (ur. 9 marca 1992 w Bielefeld) – niemiecki lekkoatleta specjalizujący się w skoku wzwyż.
Kariera.
Jego matka Violetta była lekkoatletką, a ojciec Mariusz piłkarzem. Młodsi o rok bracia Jakub i Kacper są piłkarzami, Kacper był reprezentantem Polski w niższych kategoriach wiekowych. Na mistrzostwach świata debiutował w 2015, na igrzyskach olimpijskich w 2016. Podczas obu startów nie przebrnął eliminacji. W 2017 zajął piąte miejsce na mistrzostwach świata w Londynie. W 2018 zdobył brąz halowych mistrzostw globu z wynikiem 2,29 m oraz złoto mistrzostw Europy w 2018 w Berlinie (wyrównując rekord życiowy).

</doc>
<doc id="4349767" url="https://pl.wikipedia.org/wiki?curid=4349767" title="Mateusz Przybyłko">
Mateusz Przybyłko



</doc>
<doc id="4349768" url="https://pl.wikipedia.org/wiki?curid=4349768" title="Brady (Montana)">
Brady (Montana)

Brady – jednostka osadnicza w Stanach Zjednoczonych, w stanie Montana, w hrabstwie Pondera.

</doc>
<doc id="4349769" url="https://pl.wikipedia.org/wiki?curid=4349769" title="Mistrzostwa Świata Juniorów w Łyżwiarstwie Figurowym 2005">
Mistrzostwa Świata Juniorów w Łyżwiarstwie Figurowym 2005

Mistrzostwa świata juniorów w łyżwiarstwie figurowym 2005 – zawody rangi mistrzowskiej w łyżwiarstwie figurowym w kategorii juniorów, które odbywały się od 28 lutego do 6 marca 2005 w Dom Cardillo Arena w Kitchener.
Podczas zawodów rozgrywane były konkurencje solistów, solistek, par sportowych oraz par tanecznych. W mistrzostwach mogli wziąć udział zawodnicy, którzy na dzień 1 lipca 2004 ukończyli co najmniej 13, ale nie więcej niż 19 lat (21 lat w przypadku łyżwiarzy w parach sportowych i tanecznych). 
Wyniki.
Pary taneczne.
Tańcem obowiązkowym był "Blues". Z powodu dużej ilości zgłoszonych zawodników w konkurencjach jazdy indywidualnej, kwalifikacje podzielono na grupy (A i B), a nota z kwalifikacji nie była brana pod uwagę w nocie łącznej zawodów.

</doc>
<doc id="4349770" url="https://pl.wikipedia.org/wiki?curid=4349770" title="Dupuyer">
Dupuyer

Dupuyer – jednostka osadnicza w Stanach Zjednoczonych, w stanie Montana, w hrabstwie Pondera.

</doc>
<doc id="4349771" url="https://pl.wikipedia.org/wiki?curid=4349771" title="Puchar Węgier w piłce siatkowej mężczyzn">
Puchar Węgier w piłce siatkowej mężczyzn

Puchar Węgier w piłce siatkowej mężczyzn – cykliczne krajowe rozgrywki sportowe, organizowane corocznie od 1951 r. przez Węgierski Związek Piłki Siatkowej ("Magyar Röplabda Szövetség") dla węgierskich męskich klubów siatkarskich.
Pierwszym triumfatorem w rozgrywkach był klub Csepeli Vasas. Najwięcej razy (18) Puchar Węgier zdobywał klub Volleyball Kaposvár.

</doc>
<doc id="4349773" url="https://pl.wikipedia.org/wiki?curid=4349773" title="San Fernando de Atabapo">
San Fernando de Atabapo

San Fernando de Atabapo – miasto w Wenezueli, w stanie Amazonas, siedziba gminy Atabapo.
Według danych szacunkowych na rok 2011 liczyło 4 200 mieszkańców..

</doc>
<doc id="4349775" url="https://pl.wikipedia.org/wiki?curid=4349775" title="Heart Butte">
Heart Butte

Heart Butte – jednostka osadnicza w Stanach Zjednoczonych, w stanie Montana, w hrabstwie Pondera. Miejscowość leży na terenie rezerwatu Indian Czarnych Stóp i jego jedną z głównych osad.

</doc>
<doc id="4349776" url="https://pl.wikipedia.org/wiki?curid=4349776" title="Biddle">
Biddle

Biddle – jednostka osadnicza w Stanach Zjednoczonych, w stanie Montana, w hrabstwie Powder River.

</doc>
<doc id="4349780" url="https://pl.wikipedia.org/wiki?curid=4349780" title="El Pueblito">
El Pueblito

El Pueblito – miasto w środkowym Meksyku, na obszarze Mesy Centralnej, na wysokości 1817 metrów, w stanie Querétaro, siedziba władz gminy Corregidora. W 2014 roku liczyło 87 300 mieszkańców.

</doc>
<doc id="4349781" url="https://pl.wikipedia.org/wiki?curid=4349781" title="Avon (Montana)">
Avon (Montana)

Avon – jednostka osadnicza w Stanach Zjednoczonych, w stanie Montana, w hrabstwie Powell.

</doc>
<doc id="4349782" url="https://pl.wikipedia.org/wiki?curid=4349782" title="Ҙ">
Ҙ

Ҙ, ҙ – litera rozszerzonej cyrylicy. Jest to siódma litera alfabetu baszkirskiego, w którym oznacza dźwięk [], tj. spółgłoskę szczelinową międzyzębową dźwięczną.
Fonem [ҙ] często występuje w wygłosie (көҙ – „jesień”, яҙ – „wiosna”) i śródgłosie (оҙаҡ – „długo”, иҙән – „podłoga”). W nagłosie występuje tylko w słowie ҙур – „wielki” oraz w wyrazach pochodnych jak np. ҙурлыҡ – „wielkość”. Etymologicznie odpowiada staroturkijskiemu *"d" (w pozycji interwokalnej oraz w sąsiedztwie *"r") lub *"z."
W baszkirskim alfabecie łacińskim (oficjalnie używanym do 1940) literze tej odpowiadała litera đ.

</doc>
<doc id="4349785" url="https://pl.wikipedia.org/wiki?curid=4349785" title="Elliston (Montana)">
Elliston (Montana)

Elliston – jednostka osadnicza w Stanach Zjednoczonych, w stanie Montana, w hrabstwie Powell.

</doc>
<doc id="4349786" url="https://pl.wikipedia.org/wiki?curid=4349786" title="Centralna Szkoła Partyjna KPCh">
Centralna Szkoła Partyjna KPCh

Centralna Szkoła Partyjna Komunistycznej Partii Chin (中共中央党校, "Central Party School of the Communist Party of China"), określana też Centralną Szkołą Partii – uczelnia Komitetu Centralnego Komunistycznej Partii Chin z siedzibą w Pekinie, jest instytucją która przygotowuje kadrowych funkcjonariuszy Komunistycznej Partii Chin.
Historia.
Szkoła partyjna została powołana w 1933 w Ruijin w prowincji Jiangxi jako Szkoła Komunistyczna im. Marksa (马克思共产主义学校). Zawieszono jej działania się, gdy Chińska Armia Ludowo-Wyzwoleńcza wyruszyła w Długi Marsz i odrodziła się ponownie, gdy w zimie 1936 przywódcy KPCh założyli bazę w prow. Shaanxi, w północno-zachodnich Chinach. Następnie została przemianowana na Centralną Szkołę Partyjną KPCh (中共中央党校). Po raz drugi Szkoła została zawieszona w 1947, kiedy KPCh wycofała się z Yan’an. Ponownie została otwarta w 1948 jako Kolegium im. Marksa i Lenina KC KPCh (中共中央马克思列宁学院) w wiosce w powiecie Pingshan w prowincji Hebei, zaś w 1949 została przeniesiona do Pekinu.
W 1955 przeprowadzono reorganizację szkoły, jednocześnie podporządkowując ją jako Centralną Szkołę Partyjną KC KPCh (中共中央直属高级党校), bezpośredniej jurysdykcji KC KPCh. Po raz trzeci Szkoła została zawieszona w 1966 podczas rewolucji kulturalnej, a następnie w 1977 przywrócona pod nazwą Centralnej Szkoły Partyjnej KPCh (中共中央党校).
Byłymi zwierzchnikami szkoły były czołowe osobistości kierownictwa KPCh, jak m.in. Mao Zedong (1942–1947), Liu Shaoqi (1948–1953), Hua Guofeng (1977–1982), Hu Jintao (1993–2002) i Xi Jinping (2007–2013).
Od 2012 szkoła ma możliwość nadawania tytułów magisterskich w 14 przedmiotowych dziedzinach oraz stopni doktorskich w 8 dyscyplinach.
Siedziba.
Szkoła znajduje się teraz w pobliżu Starego Pałacu Letniego i Pałacu Letniego w pekińskiej dzielnicy Haidian, przy 100 Dayouzhuang Street.
Publikacje własne.
Uczelnia publikuje czasopismo teoretyczne „The Study Times” (Xuexi Shibao).

</doc>
<doc id="4349787" url="https://pl.wikipedia.org/wiki?curid=4349787" title="Garrison (Montana)">
Garrison (Montana)

Garrison – jednostka osadnicza w Stanach Zjednoczonych, w stanie Montana, w hrabstwie Powell.

</doc>
<doc id="4349788" url="https://pl.wikipedia.org/wiki?curid=4349788" title="Gmina Glamorgan Spring Bay">
Gmina Glamorgan Spring Bay



</doc>
<doc id="4349790" url="https://pl.wikipedia.org/wiki?curid=4349790" title="Ovando">
Ovando

Ovando – jednostka osadnicza w Stanach Zjednoczonych, w stanie Montana, w hrabstwie Powell.

</doc>
<doc id="4349791" url="https://pl.wikipedia.org/wiki?curid=4349791" title="Gmina Brighton">
Gmina Brighton



</doc>
<doc id="4349792" url="https://pl.wikipedia.org/wiki?curid=4349792" title="Gmina Kingborough">
Gmina Kingborough



</doc>
<doc id="4349793" url="https://pl.wikipedia.org/wiki?curid=4349793" title="Gmina Northern Midlands">
Gmina Northern Midlands



</doc>
<doc id="4349795" url="https://pl.wikipedia.org/wiki?curid=4349795" title="Fallon (Montana)">
Fallon (Montana)

Fallon – jednostka osadnicza w Stanach Zjednoczonych, w stanie Montana, w hrabstwie Prairie.

</doc>
<doc id="4349797" url="https://pl.wikipedia.org/wiki?curid=4349797" title="Naft Al-Wasat SC">
Naft Al-Wasat SC

Naft Al-Wasat Sports Club (arabski: ادي نفط الوسط الرياضي) – iracki klub piłkarski z siedzbią w Bagdadzie, występujący w Dawri Al-Nokhba. Występuje na Al Naft Stadium, który może pomieścić 3000 widzów.
Został założony w 2008 roku.

</doc>
<doc id="4349798" url="https://pl.wikipedia.org/wiki?curid=4349798" title="Naft Al-Wasat">
Naft Al-Wasat



</doc>
<doc id="4349801" url="https://pl.wikipedia.org/wiki?curid=4349801" title="Pasighat">
Pasighat

 
Pasighat – miasto w północno-wschodnich Indiach, w stanie Arunachal Pradesh. Według danych szacunkowych na rok 2011 liczyło 24 656 mieszkańców.

</doc>
<doc id="4349802" url="https://pl.wikipedia.org/wiki?curid=4349802" title="Ikona Matki Bożej Łaskawej w Krzeszowie">
Ikona Matki Bożej Łaskawej w Krzeszowie

Ikona Matki Bożej Łaskawej (łac. "Gratia Sanctae Mariae" - Łaska Świętej Maryi) – cudowny obraz Bogurodzicy, od wieków czczony w Krzeszowie, datowana na I połowę XIII w.
Charakterystyka.
Ikona jest umieszczona w głównym ołtarzu bazyliki w Krzeszowie. Zaginęła w czasie wojen husyckich w XV w., została jednak odnaleziona w poł. XVII w. i wówczas z wielką siłą odrodził się jej kult.
Krzeszowska ikona jest najstarszym, bo pochodzący z I połowy XIII wieku, wizerunkiem Matki Boskiej na ziemiach Polski, i jednym z pięciu najstarszych w Europie. Nosi wyraźne cechy sztuki bizantyjskiej. Wedle legendy została przeniesiona do Krzeszowa z Rimini.
Napisana na desce o wymiarach 60 na 37 cm, przedstawia Maryję z Dzieciątkiem na prawym ramieniu, które zwrócone jest twarzą do Matki. W dłoni trzyma Ono pergamin Bożej tajemnicy. Głowę i ramiona Bogarodzicy okrywa pofałdowana chusta w kolorze czerwonym. 
Ikonę koronował Jan Paweł II, 2 czerwca 1997 r. w Legnicy.
Uroczysta intronizacja ikony odbyła się w Krzeszowie 17 sierpnia 1997 r. podczas której homilię wygłosił prymas kard. Józef Glemp.

</doc>
<doc id="4349803" url="https://pl.wikipedia.org/wiki?curid=4349803" title="Bydgoszcz Centrum Cup 2017">
Bydgoszcz Centrum Cup 2017



</doc>
<doc id="4349805" url="https://pl.wikipedia.org/wiki?curid=4349805" title="Andrott">
Andrott

 
Andrott – miasto w północno-zachodnich Indiach, w terytorium związkowym Lakszadiwy. Położone na wyspie o tej samej nazwie. Według danych szacunkowych na rok 2011 liczyło 11 191 mieszkańców.

</doc>
<doc id="4349806" url="https://pl.wikipedia.org/wiki?curid=4349806" title="Champhai">
Champhai

 
Champhai – miasto we wschodnich Indiach, w stanie Mizoram. Według danych szacunkowych na rok 2011 liczyło 32 734 mieszkańców.

</doc>
<doc id="4349808" url="https://pl.wikipedia.org/wiki?curid=4349808" title="Tuensang">
Tuensang

 
Tuensang – miasto w północno-wschodnich Indiach, w stanie Nagaland. Według danych szacunkowych na rok 2011 liczyło 36 774 mieszkańców.

</doc>
<doc id="4349811" url="https://pl.wikipedia.org/wiki?curid=4349811" title="Rasim Balayev">
Rasim Balayev

Rasim Əhməd oğlu Balayev (ur. 8 sierpnia 1948) – radziecki i azerski aktor.

</doc>
<doc id="4349813" url="https://pl.wikipedia.org/wiki?curid=4349813" title="Charlos Heights">
Charlos Heights

Charlos Heights – jednostka osadnicza w Stanach Zjednoczonych, w stanie Montana, w hrabstwie Ravalli.

</doc>
<doc id="4349814" url="https://pl.wikipedia.org/wiki?curid=4349814" title="Prothrapur">
Prothrapur

 
Prothrapur – miasto w południowo-wschodnich Indiach, w terytorium związkowym Andamany i Nikobary, na wyspie Andaman Południowy. Według danych szacunkowych na rok 2011 liczyło 10 308 mieszkańców.

</doc>
<doc id="4349815" url="https://pl.wikipedia.org/wiki?curid=4349815" title="Józef Chełkowski (działacz społeczny)">
Józef Chełkowski (działacz społeczny)

Józef Kembłan Chełkowski (ur. 3 sierpnia 1868 w Starymgrodzie, zm. 10 maja 1954 w Batowicach) – właściciel ziemski, działacz społeczny i polityczny, mąż Marii Chełkowskiej, dziadek Augusta Chełkowskiego (marszałka senatu RP w latach 1991–1993).
Życiorys.
Młodość i pierwsze lata działalności publicznej.
Józef Chełkowski urodził się jako syn Franciszka Chełkowskiego (1839–1893) i Felicji z Wężyków Chełkowskiej (1845–1932). Ukończył wyższe studia rolnicze w Halle i w Berlinie. 18 października 1898 roku poślubił w Toruniu Marię Donimirską – nowożeńcy zamieszkali w pałacu w Śmiełowie, który odtąd stał się ośrodkiem kultu Adama Mickiewicza (wieszcz zatrzymał się tam na kilka tygodni latem 1831 roku) promieniującym na całą prowincję wielkopolską.
Józef Chełkowski był członkiem sejmiku powiatowego w Krotoszynie (w latach 1900-1918), patronem kółek rolniczych. Na wniosek Powiatowej Rady Ludowej, objął w dniu 9 stycznia 1919 r. urząd pierwszego starosty powiatu koźmińskiego. Do jego zadań należało m.in. powoływanie polskich władz powiatowych i gminnych. Działał także na polu zaopatrzenia powstańców wielkopolskich w broń, konie i żywność; dbał o zapewnienie powstańcom pomocy medycznej.
W Koźminie odsłonił współufundowany przez siebie pomnik ku czci Powstańców Wielkopolskich. W 1926 roku sfinansował remont generalny kościoła w swojej rodzinnej miejscowości – Starymgrodzie. Wraz z matką Felicją opiekował się weteranem powstania styczniowego – Sewerynem Goszczyńskim. Zasiadał w Radzie Nadzorczej Cukrowni Witaszyce. W Śmiełowie rozwijał hodowlę tzw. koni remontowych, dostarczanych głównie wojsku i do stadnin państwowych.
W Śmiełowie.
Maria i Józef Chełkowscy zasłynęli w Wielkopolsce jako wzorowi gospodarze majątku wiejskiego i krzewiciele tradycji patriotycznych. Na przełomie XIX i XX wieku, w dobie nasilonej akcji germanizacyjnej w zaborze pruskim, małżonkowie zainicjowali w Śmiełowie ideę „domu otwartego”, mającą stanowić legalną przeciwwagę dla antypolskich działań władz pruskich. Przejawiała się ona głównie w ożywionej działalności propagującej związki Śmiełowa z osobą Adama Mickiewicza – jej rezultatem była m.in. wizyta w Śmiełowie Henryka Sienkiewicza (wrzesień 1899), Edmunda Dalbora (grudzień 1908), Marcina Rożka (lipiec 1914), a także stworzenie w pałacu pierwszych zalążków późniejszego muzeum poety (formalne otwarcie muzeum miało miejsce już po śmierci Chełkowskich – w roku 1975).
Działalność ta była kontynuowana i rozwijana także po odzyskaniu przez Polskę niepodległości. Dzięki energicznym zabiegom gospodarzy, podupadający w drugiej połowie XIX wieku majątek śmiełowski przeżywał po roku 1918 szczytowy okres rozwoju, zwłaszcza na niwie gospodarczej i kulturalnej. Na zaproszenie Chełkowskich do Śmiełowa zawitało szereg znamienitych postaci ze świata polskiej kultury, sztuki, nauki, duchowieństwa i polityki: Ignacy Jan Paderewski, Wojciech Kossak, gen. Józef Haller, Władysław Tatarkiewicz, Ludomir Różycki, Raul Koczalski (pod wrażeniem pobytu w Śmiełowie skomponował suitę "Śmiełów"), Maria Gorecka (córka Mickiewicza), Adolf Nowaczyński i wielu innych. Organizowano w Śmiełowie liczne spotkania towarzyskie, imprezy kulturalne (recytacje poezji, teatrzyk, koncerty), sportowe (biegi myśliwskie), przyjmowano wycieczki harcerskie, chóry i grupy parafialne itp.
Staraniem Chełkowskich postawiono w roku 1931 w parku śmiełowskim pomnik Adama Mickiewicza – dla upamiętnienia pobytu poety w Śmiełowie sto lat wcześniej. Autorem monumentu był wielkopolski rzeźbiarz, Władysław Marcinkowski. Pomnik stanął w pobliżu miejsca, gdzie – według tradycji – Mickiewicz posadził wyrwany przez wichurę młody dąbek (we wrześniu 1831 roku). Na uroczystość odsłonięcia pomnika, w dniu 18 października 1931 roku, przybyło do Śmiełowa ok. 3000 gości, w tym m.in. wojewoda poznański Roger Raczyński oraz prawnuczka Mickiewicza – Genowefa Hryniewiecka. Pomnik został wysadzony w powietrze przez Niemców w roku 1940; jego pozostałości leżą do dziś wokół nowego (z roku 1970) pomnika, projektu Jerzego Sobocińskiego.
W latach 30., w obliczu nasilającego się kryzysu gospodarczego, Chełkowscy urządzili w pałacu śmiełowskim pensjonat, tzw. „letnisko”, w celu poprawy sytuacji finansowej gospodarstwa. Dzięki staraniom małżonków, pensjonat zaczął cieszyć się rosnącym powodzeniem, a na wczasy do Śmiełowa przyjeżdżała – zachęcana atmosferą kultu Adama Mickiewicza oraz walorami krajobrazowymi – coraz liczniejsza grupa turystów z odleglejszych regionów Polski, a nawet z zagranicy. „Tenis, radio, słońcowania, kąpiele, spacery, przejażdżki, rybołówstwo, las, grzybobrania, bridż, dancing” – tak skrótowo opisał wczasy śmiełowskie ich uczestnik, pisarz Adolf Nowaczyński.
Lata wojny i PRL.
W październiku 1939 roku pałac śmiełowski zajęli Niemcy, a prawowitych gospodarzy – rodzinę Chełkowskich – umieszczono w obozie dla internowanych w Dobrzycy, a następnie w Cerekwicy i Opocznie. Po zwolnieniu z obozu Chełkowscy zamieszkali w Brzózie, potem w Ciuślicach. Po wojnie małżonkowie wyjechali do Telkwic na Pomorzu (tj. do miejsca urodzenia Marii Chełkowskiej), jednak skrajnie trudne warunki bytowe zmusiły Chełkowskich do przeprowadzki do Krakowa (1952 r.).
Jako małżeństwo, Józef i Maria Chełkowscy przeżyli 56 lat.
Józef zmarł 10 maja 1954 roku. Został pochowany na Cmentarzu Salwatorskim w Krakowie (sektor SC9-1-2). 6 lat później spoczęło obok niego ciało małżonki – Marii Chełkowskiej.
Dzieci śmiełowskie.
Maria i Józef Chełkowscy doczekali się czternaściorga dzieci, zwanych w rodzie Chełkowskich "dziećmi śmiełowskimi", 38 wnucząt i 185 prawnucząt. Poniższa lista "dzieci śmiełowskich" została sporządzona w oparciu o informacje zawarte w książce Ewy Kostołowskiej "Miniatury śmiełowskie" (Jarocin 2009) oraz na podstawie scenariusza do wystawy "Mały kawałek wielkiej historii" (zorganizowanej z okazji 150. rocznicy wybuchu powstania styczniowego), autorstwa Izabeli Chełkowskiej-Wolczyńskiej.

</doc>
<doc id="4349816" url="https://pl.wikipedia.org/wiki?curid=4349816" title="Corvallis (Montana)">
Corvallis (Montana)

Corvallis – jednostka osadnicza w Stanach Zjednoczonych, w stanie Montana, w hrabstwie Ravalli.

</doc>
<doc id="4349818" url="https://pl.wikipedia.org/wiki?curid=4349818" title="Namchi">
Namchi

 
Namchi – miasto w północno-wschodnich Indiach, w stanie Sikkim. Według danych szacunkowych na rok 2011 liczyło 12 190 mieszkańców.

</doc>
<doc id="4349820" url="https://pl.wikipedia.org/wiki?curid=4349820" title="Ӟ">
Ӟ

Ӟ, ӟ – litera rozszerzonej cyrylicy. Wykorzystywana jest w języku udmurckim, w którym oznacza dźwięk [], czyli spółgłoskę zwarto-szczelinową dziąsłowo-podniebienną dźwięczną.

</doc>
<doc id="4349821" url="https://pl.wikipedia.org/wiki?curid=4349821" title="Florence (Montana)">
Florence (Montana)

Florence – jednostka osadnicza w Stanach Zjednoczonych, w stanie Montana, w hrabstwie Ravalli.

</doc>
<doc id="4349822" url="https://pl.wikipedia.org/wiki?curid=4349822" title="Sula (Montana)">
Sula (Montana)

Sula – jednostka osadnicza w Stanach Zjednoczonych, w stanie Montana, w hrabstwie Ravalli.

</doc>
<doc id="4349823" url="https://pl.wikipedia.org/wiki?curid=4349823" title="Dharmanagar">
Dharmanagar

 
Dharmangar – miasto w północno-wschodnich Indiach, w stanie Tripura. Według danych szacunkowych na rok 2011 liczyło 40 595 mieszkańców.

</doc>
<doc id="4349826" url="https://pl.wikipedia.org/wiki?curid=4349826" title="Naroli">
Naroli

 
Naroli – miasto w zachodnich Indiach, w terytorium związkowym Dadra, Nagarhaweli, Daman i Diu. Według danych szacunkowych na rok 2011 liczyło 16 260 mieszkańców.

</doc>
<doc id="4349827" url="https://pl.wikipedia.org/wiki?curid=4349827" title="Victor (Montana)">
Victor (Montana)

Victor – jednostka osadnicza w Stanach Zjednoczonych, w stanie Montana, w hrabstwie Ravalli. Liczba ludności wynosiła 745 w 2010 r.
Historia.
Victor został nazwany na cześć wodza Victora z plemienia Salishów Bitterroot, którego właściwe imię brzmiało Xweɫxƛ̣ ̓cín. Wódz Victor spotkał Lewisa i Clarka, gdy miał 15 lat, we wrześniu 1805 roku w Ross' Hole, a później odmówił oddania Doliny Bitterroot terytorium Stanów Zjednoczonych. Po śmierci wodza Victora w 1870 roku, Salishowie zostali zmuszeni do przeniesienia się do rezerwatu Flathead. Miasteczko zostało zasiedlone w 1881 r.
Gospodarka.
Gospodarka ożywiła się w późnych latach 90. XIX wieku dzięki rozwojowi przemysłu drzewnego i przedsiębiorstw rolnych.
Położenie geograficzne.
Victor jest położony na 46°25′2″N 114°8′58″W (46.417213, -114.149547).
Według United States Census Bureau, Victor ma łączną powierzchnię 0,46 mil kwadratowych (1,2 km2).
Dane demograficzne.
Według spisu powszechnego z 2000 roku, w mieście mieszkało 859 osób, 351 gospodarstw domowych i 230 rodzin. Gęstość zaludnienia wynosiła 537,6 osób na milę kwadratową (207,3/km2). 
Było 351 gospodarstw domowych, z których 34,5% miało dzieci w wieku poniżej 18 lat, 50,1% to małżeństwa mieszkające razem, 10,0% miało kobietę-gospodarza domu bez męża, a 34,2% to gospodarstwa nierodzinne. 27,1% wszystkich gospodarstw domowych stanowiły osoby samotne, a w 9,1% mieszkała samotnie osoba w wieku 65 lat lub starsza. 
Ludność była rozproszona: 29,2% poniżej 18 roku życia, 7,2% w wieku od 18 do 24 lat, 27,5% w wieku od 25 do 44 lat, 21,0% w wieku od 45 do 64 lat i 15,1% w wieku 65 lat lub starszych. Mediana wieku wynosiła 35 lat. Na każde 100 kobiet przypadało 90,9 mężczyzn.
Edukacja.
Victor Public Schools kształci uczniów od przedszkola do 12 klasy.

</doc>
<doc id="4349831" url="https://pl.wikipedia.org/wiki?curid=4349831" title="Kościół Matki Bożej Częstochowskiej w Jabłowie">
Kościół Matki Bożej Częstochowskiej w Jabłowie

Kościół Matki Bożej Częstochowskiej – rzymskokatolicki kościół filialny parafii Zesłania Ducha Świętego w Boguszowie-Gorcach znajdujący się w dekanacie Wałbrzych-Południe w diecezji świdnickiej.
Wzniesiony w II poł. XVI w., zapewne na miejscu budowli wcześniejszej, przebudowany w XIX w. Murowany z kamienia, jednonawowy z oskarpowanym prezbiterium z wieżą od zachodu. Wnętrze prezbiterium sklepione. Nawa nakryta stropem drewnianym zachowała renesansowe empory. Na wieży dzwon spiżowy z 1682 r. We wnętrzu zachowały się m.in.: ołtarz główny, barokowy z 1650 r., prospekt organowy z XVIII w., dwa epitafia renesansowe wykonane z piaskowca - kobiety z 1618 r. oraz mężczyzny z 1604 r.

</doc>
<doc id="4349832" url="https://pl.wikipedia.org/wiki?curid=4349832" title="Stanisław Mlącki">
Stanisław Mlącki

Stanisław Mlącki (ur. 13 listopada 1922 w Rudzienku, zm. 6 września 1985) – polski rolnik, poseł na Sejm PRL IV kadencji.
Życiorys.
Uzyskał wykształcenie podstawowe, prowadził własne gospodarstwo rolne. Został członkiem Zjednoczonego Stronnictwa Ludowego, był radnym gromadzkiej rady narodowej. W 1965 uzyskał mandat posła na Sejm PRL z okręgu Siedlce, w trakcie kadencji zasiadał w Komisji Budownictwa i Gospodarki Komunalnej. W 1970 został prezesem zarządu ochotniczej straży pożarnej w Rudzienku.
Odznaczony Brązowym i Srebrnym Krzyżem Zasługi oraz Medalem „Za Zasługi dla Pożarnictwa”.
Pochowany na cmentarzu parafialnym w Kołbieli.

</doc>
<doc id="4349834" url="https://pl.wikipedia.org/wiki?curid=4349834" title="Gofr leodyjski">
Gofr leodyjski



</doc>
<doc id="4349835" url="https://pl.wikipedia.org/wiki?curid=4349835" title="Mistrzostwa Afryki w judo">
Mistrzostwa Afryki w judo

Mistrzostwa Afryki w judo – mistrzostwa rozegrane po raz pierwszy w Manili w 1966 roku.
Tabela medalowa.
Tabela została sporządzona według wyników podanych na stronie. Uwzględnia mistrzostwa od 2008 roku.
"Stan po MA 2019."

</doc>
<doc id="4349841" url="https://pl.wikipedia.org/wiki?curid=4349841" title="Crane (Montana)">
Crane (Montana)

Crane – jednostka osadnicza w Stanach Zjednoczonych, w stanie Montana, w hrabstwie Richland.

</doc>
<doc id="4349842" url="https://pl.wikipedia.org/wiki?curid=4349842" title="Victoria de Marichalar y de Borbón">
Victoria de Marichalar y de Borbón



</doc>
<doc id="4349844" url="https://pl.wikipedia.org/wiki?curid=4349844" title="Felipe de Marichalar y de Borbón">
Felipe de Marichalar y de Borbón



</doc>
<doc id="4349846" url="https://pl.wikipedia.org/wiki?curid=4349846" title="Leon Olszewski (polityk)">
Leon Olszewski (polityk)

Leon Olszewski (ur. 11 kwietnia 1919 w Józefowie, zm. ?) – polski rolnik i polityk ludowy, poseł na Sejm PRL III i IV kadencji.
Życiorys.
Uzyskał wykształcenie zasadnicze zawodowe, prowadził własne gospodarstwo rolne w rodzinnej wsi. Wstąpił do Zjednoczonego Stronnictwa Ludowego, w którym był członkiem głównej komisji rewizyjnej. W 1961 i 1965 uzyskiwał mandat posła na Sejm PRL z okręgu Ełk, przez dwie kadencje zasiadał w Komisji Leśnictwa i Przemysłu Drzewnego. W 1973 został radnym Powiatowej Rady Narodowej w Augustowie.
Odznaczony Brązowym i Srebrnym Krzyżem Zasługi.

</doc>
<doc id="4349847" url="https://pl.wikipedia.org/wiki?curid=4349847" title="Władysław Bajorek">
Władysław Bajorek

Władysław Bajorek (ur. 7 marca 1907 w Gorlicach, zm. 6 września 1973 w Krakowie) – polski zapaśnik i trener zapasów, wielokrotny mistrz Polski.
Trzykrotnie wystąpił na mistrzostwach Europy w stylu klasycznym. W 1931 w Pradze zajął 4. miejsce w wadze lekkiej. Startował w również w 1934 w Rzymie w wadze lekkiej i w 1938 w Tallinnie w wadze półśredniej.
Wielokrotnie występował w meczach międzypaństwowych zapaśniczej reprezentacji Polski.
Przed wojną był mistrzem Polski w stylu klasycznym w wadze lekkiej w 1929 i 1931 oraz w wadze średniej w 1938, wicemistrzem w wadze piórkowej w 1928 oraz w wadze lekkiej w 1930 i 1934, a także brązowym medalistą w wadze lekkiej w 1933. Zdobył również mistrzostwo Polski w stylu wolnym w wadze średniej w 1938. Po wojnie był mistrzem Polski w stylu klasycznym w wadze półciężkiej w 1946, 1947 i 1949.
Przed wojną występował w Wiśle Kraków, a po wojnie w innych krakowskich klubach – Legii i Związkowcu.
Po zakończeniu kariery zawodniczej był trenerem zapasów w klubach krakowskich: Koronie, Garbarni i Wiśle.
Został pochowany na Cmentarzu Rakowickim (kwatera XVI, rząd 5, miejsce 21).
Od wielu lat rozgrywany jest w Krakowie turniej zapaśniczy im. Władysława Bajorka.

</doc>
<doc id="4349850" url="https://pl.wikipedia.org/wiki?curid=4349850" title="Jacek Sokołowski">
Jacek Sokołowski

Jacek Konstanty Sokołowski (ur. 11 grudnia 1975) – polski politolog i prawnik, doktor nauk prawnych specjalizujący się w systemach politycznych; adiunkt w Instytucie Nauk Politycznych i Stosunków Międzynarodowych UJ; współpracownik Klubu Jagiellońskiego i Instytutu Allerhanda.
Życiorys.
W 2000 ukończył studia na Wydziale Prawa i Administracji Uniwersytetu Jagiellońskiego. W 2005 obronił na Uniwersytecie w Heidelbergu doktorat z prawa spółek. Naukowo, jako adiunkt w Instytucie Nauk Politycznych i Stosunków Międzynarodowych UJ, zajmuje się ekonomiczną analizą prawa w kontekście decyzji kolektywnych w prawie prywatnym i publicznym, stanowieniem prawa w ujęciu empirycznym, zachowaniami ugrupowań parlamentarnych, sądownictwem jako elementem systemu politycznego. Autor oraz współtwórca systemu bazodanowego ISQAL do analizy ilościowej głosowań parlamentarnych. Od 2013 kierownik Centrum Badań Ilościowych nad Polityką UJ.
Praktykę naukową łączy z zawodową, pracując jako radca prawny początkowo obsługujący korporacje, a obecnie w kancelarii specjalizującej się w prawie rodzinnym.
Jest współpracownikiem Centrum Analiz Klubu Jagiellońskiego i Instytutu Allerhanda oraz członkiem Rady Fundacji Ośrodka Badań nad Prawem i Polityką, a także Członkiem Komitetu Założycielskiego Stowarzyszenia Europejskie Centrum Porównawczego Prawa Gospodarczego i Prawa Spółek. Regularnie wypowiada się w mediach.

</doc>
<doc id="4349854" url="https://pl.wikipedia.org/wiki?curid=4349854" title="Fox Lake (Montana)">
Fox Lake (Montana)

Fox Lake – jednostka osadnicza w Stanach Zjednoczonych, w stanie Montana, w hrabstwie Richland.

</doc>
<doc id="4349861" url="https://pl.wikipedia.org/wiki?curid=4349861" title="Knife River (Montana)">
Knife River (Montana)

Knife River – jednostka osadnicza w Stanach Zjednoczonych, w stanie Montana, w hrabstwie Richland.

</doc>
<doc id="4349867" url="https://pl.wikipedia.org/wiki?curid=4349867" title="Rosebud (Montana)">
Rosebud (Montana)

Rosebud – jednostka osadnicza w Stanach Zjednoczonych, w stanie Montana, w hrabstwie Rosebud.

</doc>
<doc id="4349868" url="https://pl.wikipedia.org/wiki?curid=4349868" title="Bloom (album)">
Bloom (album)

Bloom – drugi album studyjny australijskiego piosenkarza Troye’a Sivana. Wydawnictwo ukaże się 31 sierpnia 2018 roku nakładem wytwórni muzycznej EMI Music Australia oraz Capitol. Nad płytą pracowali tacy producenci, jak: Oscar Holter, Alex Hope, Bram Inscore, Jam City, Oscar Görres, Ariel Rechtshaid, Buddy Ross, Bobby Krlic oraz Nick Monson. Pierwszym singlem promującym krążek został wydany 10 stycznia 2018 roku utwór „My My My!”. 
W ramach promocji albumu zaplanowano trasę koncertową Bloom Tour, której pierwszy koncert odbędzie się 21 września 2018 roku w Irving w Stanach Zjednoczonych.

</doc>
<doc id="4349869" url="https://pl.wikipedia.org/wiki?curid=4349869" title="Ӥ">
Ӥ

Ӥ, ӥ – litera rozszerzonej cyrylicy. Wykorzystywana jest w języku udmurckim, w którym oznacza dźwięk [], czyli samogłoskę przymkniętą przednią niezaokrągloną.

</doc>
<doc id="4349870" url="https://pl.wikipedia.org/wiki?curid=4349870" title="Lame Deer">
Lame Deer

Lame Deer – jednostka osadnicza w Stanach Zjednoczonych, w stanie Montana, w hrabstwie Rosebud.

</doc>
<doc id="4349871" url="https://pl.wikipedia.org/wiki?curid=4349871" title="Birney (Montana)">
Birney (Montana)

Birney – jednostka osadnicza w Stanach Zjednoczonych, w stanie Montana, w hrabstwie Rosebud.

</doc>
<doc id="4349874" url="https://pl.wikipedia.org/wiki?curid=4349874" title="Ashland (Montana)">
Ashland (Montana)

Ashland – jednostka osadnicza w Stanach Zjednoczonych, w stanie Montana, w hrabstwie Rosebud.

</doc>
<doc id="4349880" url="https://pl.wikipedia.org/wiki?curid=4349880" title="MTV Video Music Award – dyrekcja artystyczna">
MTV Video Music Award – dyrekcja artystyczna



</doc>
<doc id="4349884" url="https://pl.wikipedia.org/wiki?curid=4349884" title="Jezioro Przemęckie Zachodnie">
Jezioro Przemęckie Zachodnie

Jezioro Przemęckie Zachodnie – akwen położony na Pojezierzu Leszczyńskim, na terenie dwóch gmin – Przemęt (powiat wolsztyński) i Wijewo (powiat leszczyński) w województwie wielkopolskim. Zwyczajowo jezioro dzielone jest na dwa plosa: Wieleńskie w części północnej (gmina Przemęt) i Trzytoniowe w części południowej (gmina Wijewo). Jezioro Przemęckie Zachodnie jest jeziorem przepływowym, położonym w zlewni Młynówki Kaszczorskiej. Ciek dopływa z południowego wschodu od strony jeziora Brenno, odpływa z krańca północnego ku zachodowi. Odpływ jest regulowany na jazie poniżej jeziora. Jezioro znajduje się na trasie liczącego 37 kilometrów Szlaku Konwaliowego.

</doc>
<doc id="4349885" url="https://pl.wikipedia.org/wiki?curid=4349885" title="Kamienica przy ulicy Wojska Polskiego 13 w Raciborzu">
Kamienica przy ulicy Wojska Polskiego 13 w Raciborzu

Kamienica przy ulicy Wojska Polskiego 13 – czterokondygnacyjna, mieszkalno-handlowa, eklektyczna kamienica z elementami neobaroku znajdująca się w Raciborzu, przy ulicy Wojska Polskiego 13.
Budynek powstał w latach 1890-1900 i znajduje się w linii zabudowy ulicy Wojska Polskiego, gdzie sąsiaduje z kamienicą przy ul. Wojska Polskiego 15.
Kamienica wykonana w stylu eklektycznym z elementami neobaroku. W kamienicy widoczny jest asymetryczny pseudoryzalit, który został zwieńczony szczytem. Wejście na parterze posiada półkolisty, profilowany portal. 
Parter jest boniowany, natomiast trzy wyższe kondygnacje są tynkowane. Pseudoryzalit ozdobiony jest na drugiej i trzeciej kondygnacji prostokątnymi balkonami, które posiadają ażurowe balustrady. Pseudoryzalit wieńczy trójkątny szczyt. 
Okna na parterze i trzecim piętrze w półkolistych obramieniach. Okna na pierwszym i drugim piętrze w obramieniach prostokątnych. Nad oknami trzeciej kondygnacji widoczne półkoliste naczółki, a na czwartej kondygnacji można dostrzec naczółki odcinkowe. Na drugiej i trzeciej kondygnacji widoczne płyciny podokienne. Naczółki i płyciny zdobione są sztukateriami o motywach geometrycznych i roślinnych, a także gitland, muszli i kartuszy. Na czwartej kondygnacji okna oddzielone kolumnami.

</doc>
<doc id="4349889" url="https://pl.wikipedia.org/wiki?curid=4349889" title="China Championship 2018">
China Championship 2018

China Championship 2018 – czwarty rankingowy turniej snookerowy sezonu 2018/2019 rozegrany zostanie w dniach 24-30 września 2018 roku w Tianhe Sports Centre w Kanton (Chiny).
Kwalifikacje.
Mecze zostały rozegrane w dniach 19-22 sierpnia w Guild Hall, Preston. Wszystkie mecze były rozgrywane do 5 wygranych frame’ów (pary nr. 1, 7, 36, 38, 48, 55, 56 oraz 64 rozegrają swoje mecze kwalifikacyjne w trakcie fazy telewizyjnej). Wyłoniły one 64 zawodników, którzy zostali rozstawieni do turnieju zasadniczego.

</doc>
<doc id="4349890" url="https://pl.wikipedia.org/wiki?curid=4349890" title="Ӵ">
Ӵ

Ӵ, ӵ – litera rozszerzonej cyrylicy. Wykorzystywana jest w języku udmurckim, w którym oznacza dźwięk [].

</doc>
<doc id="4349891" url="https://pl.wikipedia.org/wiki?curid=4349891" title="Proces załogi Bełżca">
Proces załogi Bełżca



</doc>
<doc id="4349894" url="https://pl.wikipedia.org/wiki?curid=4349894" title="Personel obozu zagłady w Bełżcu">
Personel obozu zagłady w Bełżcu

Personel obozu zagłady w Bełżcu – kadra zarządzająca, strażnicy oraz personel administracyjny niemieckiego nazistowskiego obozu zagłady w Bełżcu.
Personel niemiecki.
Kadrę zarządzającą w ośrodku zagłady w Bełżcu stanowili funkcjonariusze SS – Niemcy i Austriacy. Przeciętnie w obozie służyło ich około dwudziestu. Niemiecki personel podlegał rotacji. Do 2010 roku ustalono nazwiska 37 esesmanów, którzy służyli w Bełżcu. Zdecydowaną większość stanowili wśród nich pracownicy Kancelarii Führera, którzy uprzednio uczestniczyli w akcji T4, czyli eksterminacji osób chorych psychicznie i niepełnosprawnych umysłowo.
Pierwsi członkowie niemieckiej załogi przybyli do nieukończonego obozu na początku 1942 roku. W tym okresie nosili ubrania cywilne; jedynie komendant Wirth występował w mundurze kapitana policji. Wkrótce pracownikom Kancelarii Führera oddelegowanym do udziału w akcji „Reinhardt” przyznano oficerskie lub podoficerskie stopnie SS. Uzyskali wtedy prawo do noszenia mundurów Waffen-SS, aczkolwiek bez run Sig na patkach kołnierzowych. Pod względem personalnym podlegali nadal Kancelarii, natomiast pod względem operacyjnym ich przełożonym był SS-Brigadeführer Odilo Globocnik – dowódca SS i Policji na dystrykt lubelski, a zarazem kierownik akcji „Reinhardt”.
Funkcję komendanta obozu pełnili kolejno:
Ważniejsze funkcje kierownicze na terenie obozu pełnili:
Ponadto w skład niemieckiego personelu wchodzili między innymi:
Innymi Niemcami, którzy odegrali istotną rolę w historii obozu, byli:
Wachmani.
Niemiecki personel wspomagała kompania strażników (wachmanów). Rekrutowali się oni spośród tzw. "Trawniki-Männer", czyli wschodnioeuropejskich kolaborantów przeszkolonych w obozie SS w Trawnikach. Zazwyczaj byli to sowieccy jeńcy wojenni, którzy z rozmaitych względów zgodzili się przejść na służbę niemiecką. Większość była narodowości ukraińskiej. Niemniej stosowane wobec wachmanów określenie „Ukraińcy” nie jest zupełnie ścisłe, gdyż Niemcy starali się rekrutować do oddziałów z Trawnik przede wszystkim sowieckich volksdeutschów, a obok Ukraińców także przedstawicieli innych nierosyjskich narodów ZSRR. Z powodu braku rekruta często zdarzało się zresztą, że do oddziałów z Trawnik rekrutowano rodowitych Rosjan. W składzie załogi Bełżca znaleźli się nawet jeden Tatar i jeden ukraiński Bułgar.
Kompanią wartowniczą każdorazowo dowodził niemiecki esesman. Wachmanom, którzy znali język niemiecki, a więc zazwyczaj volksdeutschom, powierzano niższe stanowiska dowódcze. Najwyższy rangą strażnik posiadał stopień "Oberzugwachmanna" (zastępca dowódcy kompanii), nieco niżej w hierarchii stali "Gruppenzugwachmanni" (dowódcy plutonów) i "Zugwachmanni" (dowódcy drużyn). Podobnie jak w przypadku załogi niemieckiej, skład kompanii wartowniczej podlegał rotacji. Pierwsza grupa wachmanów, która przybyła do Bełżca w listopadzie 1941 roku, liczyła prawdopodobnie około 60 osób. Na krótko przed uruchomieniem obozu została wycofana, a na jej miejsce sprowadzono nowy pododdział, liczący prawdopodobnie około 90–100 strażników. W okresie największego natężenia akcji eksterminacyjnej liczebność kompanii zwiększono do około 120–130 osób, natomiast w czasie prac związanych z likwidacją obozu zmniejszono ją do około 60–70 osób. Robert Kuwałek przypuszczał, że w różnych odstępach czasu w Bełżcu służyło około czterystu wachmanów.
Wachmani nosili początkowo przedwojenne polskie mundury przefarbowane na kolor czarny. Później ubierano ich w zdobyczne mundury belgijskie. Zdarzało się przy tym, że mieli na sobie elementy jednego i drugiego umundurowania. Byli uzbrojeni w karabiny, zazwyczaj zdobyczne sowieckie. Niekiedy wydawano im także broń automatyczną. Do ich zadań należało pełnienie straży wewnątrz obozu, na jego obrzeżach oraz w obiektach położonych poza jego właściwymi granicami, sprawowanie nadzoru nad żydowskimi więźniami, przyjmowanie transportów i pędzenie Żydów do komór gazowych. Wykonywali także niektóre prace fizyczne.
Do 2016 roku udało się ustalić nazwiska 101 strażników, z czego 24 było volksdeutschami. Wiadomo, że poszczególnymi plutonami dowodzili: Christian Schmidt (volksdeutsch z Łotwy), Friedrich Schneider (Niemiec nadwołżański), Reinhard Sievert vel Siebert (volksdeutsch z Wołynia). Nie udało się ustalić nazwiska osoby, która pełniła funkcję "Oberzugwachmanna". Być może był nim wspomniany Christian Schmidt, aczkolwiek wskazuje się również na volksdeutscha o nazwisku Kaiser. Obozowymi kierowcami byli Samuel Kunz i Karol Trauttwein. Dwóch strażników – Edward Własiuk i drugi nieznanego nazwiska – obsługiwało silnik służący do gazowania ofiar.
Wachmani byli traktowani przez niemiecki personel z nieufnością i dystansem, ponadto poddano ich surowej dyscyplinie. Częste były wypadki, gdy wachmanów oskarżonych o rozmaite przewinienia karano chłostą, uwięzieniem w bunkrze lub nawet rozstrzelaniem. Z początkiem 1943 roku morale wachmanów znacznie się obniżyło, co było spowodowane informacjami o niemieckich klęskach na froncie wschodnim, a być może także obawą, że po likwidacji obozu zostaną zamordowani jako niepożądani świadkowie. Od tego momentu odnotowywano liczne przypadki dezercji. 13 marca z obozu zbiegło dwunastu lub piętnastu uzbrojonych strażników, których przywódcą był Iwan Wołoszyn. Niemcy odesłali wówczas całą kompanię wartowniczą do Trawnik, a na jej miejsce przysłali nowy oddział. 10 kwietnia część nowo przybyłych wachmanów wszczęła jednak bunt lub została przyłapana na przygotowaniach do zbiorowej ucieczki. Szesnastu, których uznano za prowodyrów, zostało rozstrzelanych (przed śmiercią kilku stawiło Niemcom czynny opór). W konsekwencji również ten oddział odesłano do Trawnik. 12 kwietnia do obozu przybyła trzecia z kolei kompania wachmanów, złożona przede wszystkim z Ukraińców zwerbowanych na terenie dystryktu Galicja.

</doc>
<doc id="4349895" url="https://pl.wikipedia.org/wiki?curid=4349895" title="Cewi">
Cewi



</doc>
<doc id="4349897" url="https://pl.wikipedia.org/wiki?curid=4349897" title="Kanaris">
Kanaris



</doc>
<doc id="4349898" url="https://pl.wikipedia.org/wiki?curid=4349898" title="Aktion Ungeziefer">
Aktion Ungeziefer

Aktion Ungeziefer (pol. "Akcja robactwo") – akcja wysiedleńcza przeprowadzona przez enerdowską policję polityczną Stasi w maju i czerwcu roku 1952. W akcji brała udział również niemiecka policja ludowa. Wysiedlano osoby z okolic granicy wewnątrzniemieckiej. Podczas akcji przeprowadzonej w brutalny sposób przesiedlono ok. 8300 osób. Nazwę operacji nadał deputowany rady okręgowej Erfurtu Willi Gebhardt. Akcję przeprowadzono, mimo iż stała w jaskrawej sprzeczności z konstytucją Niemieckiej Republiki Demokratycznej, jak też nie istniały żadne prawne przesłanki usprawiedliwiające podobne działania.
Historia.
Na polecenie władz sowieckich 26 maja 1952 zakończono wznoszenie fizycznej granicy (wieże obserwacyjne, zasieki) na linii demarkacyjnej między terenami okupowanymi przez ZSRR i państwa zachodnie. Jej całkowita długość wynosiła ok. 1400 km. Przy granicy, ze strony radzieckiej strefy okupacyjnej, władze wyznaczyły pas o szerokości 5 kilometrów, który, zgodnie z ich zarządzeniem, należało oczyścić z "elementów wrogich, podejrzanych i przestępczych". Według wydanej dyrektywy, pas przygraniczny musieli opuścić wszyscy ci, którzy "zagrażali porządkowi demokratycznemu i antyfaszystowskiemu". Do tej kategorii zaliczano osoby uprzednio karane, cudzoziemców, bezrobotnych i prostytutki. Wyboru dokonywano na podstawie ksiąg meldunkowych władz lokalnych. Brano pod uwagę nie tylko oficjalne orzeczenia, ale również plotki i donosy; np. o utrzymywaniu kontaktów z Zachodem czy słuchaniu radia RIAS. Akcja przeprowadzona została w brutalny sposób: w nocy, mimo biernego i nieraz czynnego oporu mieszkańców. Budzono mieszkańców, wręczając im druk następującej treści: „Zobowiązuję się opuścić to miejsce w ciągu dwóch godzin i dobrowolnie zgłaszam się na ten środek”. Nie wszyscy zaatakowani ludzie posłusznie wykonywali polecenia, dochodziło do otwartych buntów, a nawet walk. W miejscach, gdzie akcja przebiegała najciężej, partia przysyłała agitatorów ("Aufklärer"), których zadaniem było przekonanie mieszkańców do przesiedlenia.
Powtórzenie akcji.
Akcję powtórzono w październiku roku 1961, wkrótce po wzniesieniu muru berlińskiego i wysiedlono dalszych 3200 obywateli NRD w głąb kraju, tym razem pod kryptonimami „Kornblume” (chaber bławatek), „Frische Luft” (świeże powietrze), „Blümchen” (kwiatuszek) i „Neues Leben” (nowe życie). Obie akcje doprowadziły do wyludnienia i spustoszenia miejscowości przygranicznych. Osobom poszkodowanym w operacjach nigdy nie przyznano rekompensaty.

</doc>
<doc id="4349902" url="https://pl.wikipedia.org/wiki?curid=4349902" title="Facundo Callioni">
Facundo Callioni

Facundo Callioni (ur. 9 października 1985) – argentyński hokeista na trawie. Medalista Letnich Igrzysk Olimpijskich 2016.

</doc>
<doc id="4349903" url="https://pl.wikipedia.org/wiki?curid=4349903" title="G-7 (1941)">
G-7 (1941)



</doc>
<doc id="4349910" url="https://pl.wikipedia.org/wiki?curid=4349910" title="Dédalo (1943)">
Dédalo (1943)



</doc>
<doc id="4349912" url="https://pl.wikipedia.org/wiki?curid=4349912" title="Churruca">
Churruca



</doc>
<doc id="4349913" url="https://pl.wikipedia.org/wiki?curid=4349913" title="Nir Lavi">
Nir Lavi



</doc>
<doc id="4349923" url="https://pl.wikipedia.org/wiki?curid=4349923" title="Nir Davidovich">
Nir Davidovich



</doc>
<doc id="4349926" url="https://pl.wikipedia.org/wiki?curid=4349926" title="Cosme Garcia">
Cosme Garcia



</doc>
<doc id="4349927" url="https://pl.wikipedia.org/wiki?curid=4349927" title="Narciso Monturiol (1944)">
Narciso Monturiol (1944)



</doc>
<doc id="4349928" url="https://pl.wikipedia.org/wiki?curid=4349928" title="Almirante García de los Reyes">
Almirante García de los Reyes



</doc>
<doc id="4349931" url="https://pl.wikipedia.org/wiki?curid=4349931" title="Danino">
Danino



</doc>
<doc id="4349933" url="https://pl.wikipedia.org/wiki?curid=4349933" title="Narciso Monturiol (1943)">
Narciso Monturiol (1943)



</doc>
<doc id="4349934" url="https://pl.wikipedia.org/wiki?curid=4349934" title="Isaac Peral (1944)">
Isaac Peral (1944)



</doc>
<doc id="4349935" url="https://pl.wikipedia.org/wiki?curid=4349935" title="17-ketosteroidy">
17-ketosteroidy



</doc>
<doc id="4349942" url="https://pl.wikipedia.org/wiki?curid=4349942" title="Kościół Podwyższenia Krzyża Świętego w Krakowie (ul. Witosa)">
Kościół Podwyższenia Krzyża Świętego w Krakowie (ul. Witosa)

Kościół Podwyższenia Krzyża Świętego w Krakowie – kościół rzymskokatolicki mieszczący się w Krakowie przy ul. Witosa 9 w Dzielnicy XI Podgórze Duchackie na osiedlu Kurdwanów. Jest świątynią parafialną Parafii Podwyższenia Krzyża Świętego. Posługę pełnią księża diecezjalni. Kościół wykonano w stylu postmodernistycznym według projektu architekta Olgierda Krajewskiego.
Historia.
Pomysły wybudowania kościoła na nowo powstałym osiedlu Kurdwanów pojawiły się po raz pierwszy w 1984 r. W Wielki Piątek 4 kwietnia 1985 roku został wzniesiony i poświęcony krzyż na placu pod budowę kościoła. 29 stycznia 1986 władze dzielnicy wydały oficjalną zgodę na budowę. Zasadnicze prace budowlane zaczęły się jednak dopiero w 1989 r. Od 1993 r. sprawowano liturgię w nawie głównej kościoła, będącej w stanie surowym. Prace wykończeniowe zakończono w 1998 r. Rok później świątynia otrzymała organy. Zwieńczaniem prac nad budową świątyni było poświęcenie trzech dzwonów i konsekracja kościoła, jaka dokonała się 31 grudnia 2001 r. za pośrednictwem kard. Franciszka Macharskiego.

</doc>
<doc id="4349944" url="https://pl.wikipedia.org/wiki?curid=4349944" title="Antonina Lubecka">
Antonina Lubecka

Antonina Lubecka (ur. 30 stycznia 1910 w Nowym Sączu, zm. 27 czerwca 1987 w Mszanie Dolnej) – polska nauczycielka i polityk, poseł na Sejm PRL IV kadencji.
Życiorys.
Absolwentka seminarium nauczycielskiego w Nowym Sączu, w 1929 pracowała na Kresach wśród ludności ukraińskiej, a następnie w Piekarach Śląskich. W latach 1936–1939 studiowała w Instytucie Pedagogicznym w Katowicach. W trakcie okupacji niemieckiej przebywała w Krakowie, prowadziła tajne nauczanie dla Żydów. Równocześnie od 1941 do 1945 pracowała jako robotnica w fabryce Suchard, a następnie do 1954 nauczała w szkole podstawowej i zasadniczej szkole zawodowej w Siemianowicach Śląskich, po czym przeprowadziła się do Mszany Dolnej. Została nauczycielką w Szkole Podstawowej nr 1, w której wkrótce objęła funkcję dyrektorki, pełniąc ją do 1973. Należała do Związku Nauczycielstwa Polskiego, od 1976 do śmierci pełniła funkcję sekretarza oddziału regionalnego Polskiego Towarzystwa Ludoznawczego w Mszanie Dolnej.
Należała do Polskiej Zjednoczonej Partii Robotniczej, pełniła funkcję sekretarza podstawowej organizacji partyjnej w szkole podstawowej oraz członka komitetu powiatowego w Limanowej (1958–1970). Z ramienia partii pełniła mandat radnej wojewódzkiej rady narodowej w Krakowie (1959–1965) i radnej miasta i gminy Mszana Dolna (1961–1972). W 1965 uzyskała mandat posła na Sejm PRL w okręgu Nowy Sącz, w trakcie kadencji zasiadała w Komisji Oświaty i Nauki.
Pochowana na cmentarzu w Mszanie Dolnej.

</doc>
<doc id="4349945" url="https://pl.wikipedia.org/wiki?curid=4349945" title="Jason Kubler">
Jason Kubler

Jason Kubler (ur. 19 maja 1993 w Brisbane) – australijski tenisista.
Kariera tenisowa.
Startując w gronie juniorów, w maju 2010 został liderem klasyfikacji chłopców.
Zawodowym tenisistą Kubler jest od 2011.
W rozgrywkach ATP Tour Australijczyk osiągnął dwa finały zawodów w grze podwójnej.
W zawodach ATP Challenger Tour wygrał sześć tytułów w grze pojedynczej.
W styczniu 2022 osiągnął finał w mikście podczas Australian Open, partnerując Jaimee Fourlis, z którą w meczu o tytuł przegrali z parą Kristina Mladenovic–Ivan Dodig 3:6, 4:6.
W rankingu gry pojedynczej najwyżej był na 74. miejscu (20 lutego 2023), a w klasyfikacji gry podwójnej na 29. pozycji (20 lutego 2023).

</doc>
<doc id="4349948" url="https://pl.wikipedia.org/wiki?curid=4349948" title="Dolfinarium Harderwijk">
Dolfinarium Harderwijk

Dolfinarium Harderwijk – delfinarium w Harderwijk (Holandia), największy morski park rozrywki w Europie.
Delfinarium założyli w 1955 bracia Frits i Coen den Herder. W 1965 delfinarium zostało otwarte dla publiczności. W 1989 nowym właścicielem delfinarium został Ruud de Clercq, były dyrektor Efteling. Od 2001 delfinarium należało do francuskiej spółki Compagnie des Alpes (CdA), a od 2015 należy do hiszpańskiej grupy Aspro Parks.
Delfinarium należy do Europejskiego Stowarzyszenia Ogrodów Zoologicznych i Akwariów (EAZA) i Holenderskiego Stowarzyszenia Ogrodów Zoologicznych (NVD).

</doc>
<doc id="4349949" url="https://pl.wikipedia.org/wiki?curid=4349949" title="Władysław Adamiec">
Władysław Adamiec

Władysław Adamiec (ur. 24 maja 1921 w Wilkowicach, zm. 18 października 2016 w Bielsku-Białej) – polski mechanik, ekonomista i polityk, poseł na Sejm PRL III i IV kadencji.
Życiorys.
Syn Jana i Anny. Uzyskał wykształcenie średnie, z zawodu technik mechanik i technik ekonomista, w 1948 ukończył kurs wykładowców szkolenia partyjnego. W latach 1955–1978 pracował na stanowisku dyrektora Odlewni Żeliwa „Węgierska Górka”. Należał do Polskiej Partii Socjalistycznej, od lipca 1945 do grudnia 1948 pełnił funkcję sekretarza w komitecie fabrycznym PPS w Bielskiej Fabryce Maszyn Włókienniczych „Befama” w Bielsku, a w latach 1946–1948 był członkiem prezydium miejskiej komitetu PPS w Bielsku. W 1948 wstąpił do Polskiej Zjednoczonej Partii Robotniczej. W PZPR był członkiem komitetu miejskiego w Bielsku (1948–1950), egzekutywy komitetu powiatowego w Żywcu (1955–1973), komitetu wojewódzkiego w Krakowie (1957–1960), wojewódzkiej komisji rewizyjnej KW w Krakowie (1960–1962), KW w Bielsku-Białej (1975), a także egzekutywy komitetu gminnego w Węgierskiej Górce (od 1975).
W latach 1958–1961 był członkiem prezydium Gromadzkiej Rady Narodowej w Węgierskiej Górce. W 1961 i 1965 uzyskiwał mandat posła na Sejm PRL w okręgu Wadowice, przez dwie kadencje zasiadał w Komisji Gospodarki Morskiej i Żeglugi.

</doc>
<doc id="4349953" url="https://pl.wikipedia.org/wiki?curid=4349953" title="EDJ">
EDJ



</doc>
<doc id="4349956" url="https://pl.wikipedia.org/wiki?curid=4349956" title="ADM-Aeolus">
ADM-Aeolus

ADM-Aeolus (pełna nazwa: Atmospheric Dynamics Mission Aeolus, dosł. „Misja Dynamiki Atmosfery Eol”) – satelita obserwacji Ziemi zbudowany przez Airbus Defence and Space (część Grupy Airbus) dla Europejskiej Agencji Kosmicznej (ESA). Jest pierwszym w historii satelitą przeznaczonym do obserwacji profilów wiatru. Zadaniem satelity jest nakreślenie w czasie rzeczywistym pola ziemskiego wiatru przy pomocy nowatorskiej techniki laserowej. Został wystrzelony na niską heliosynchroniczną orbitę okołoziemską przy użyciu rakiety nośnej Vega 22 sierpnia 2018 roku o 21:20 UTC.
Nazwa satelity pochodzi z mitologii greckiej od Eola (inaczej Ajolos; gr. Aíolos, łac. Aeolus), władcy wichrów.
Misja jest częścią programu Europejskiej Agencji Kosmicznej „Żyjąca planeta”.
Przygotowania do startu.
W 2018 roku satelita przechodził serię testów. 
Satelita został przetransportowany na stanowisko startowe w lipcu 2018 roku. 17 sierpnia został zamontowany na rakiecie Vega, a jego start zaplanowano na 21 sierpnia. W rzeczywistości start nastąpił 24 h później.
Główny instrument.
Podstawą misji jest jej jedyny, ale wysublimowany i nowatorski instrument o nazwie Aladin (Atmospheric Laser Doppler Instrument; por. Aladyn), badający atmosferę na bazie lasera i efektu Dopplera. Połączenie dwóch laserów (lidarów) dużej mocy, wielkiego teleskopu i skrajnie czułych odbiorników ma według Europejskiej Agencji Kosmicznej czynić go jednym z najbardziej zaawansowanych przyrządów badawczych umieszczonych na orbicie. Lidar ma operować w bliskim ultrafiolecie, posługując się falą o długości 355 nm. Transmiterem jest pompowany laserem półprzewodnikowym, wraz z układem generacji trzeciej harmonicznej.
Satelita ma próbkować najniższe 30 km atmosfery Ziemi celem przekazania informacji o wertykalnych profilach wiatru, a także na temat aerozoli i chmur. Ma to nie tylko umożliwić lepsze zrozumienie funkcjonowania atmosfery i wspomóc badania nad klimatem, ale też pomóc w przewidywaniu zjawisk ekstremalnych takich jak huragany i El Niño.

</doc>
<doc id="4349963" url="https://pl.wikipedia.org/wiki?curid=4349963" title="Ignacy Krakowski">
Ignacy Krakowski

Ignacy Krakowski (ur. 24 listopada 1920 w Osieczy, zm. 23 listopada 2000) – polski górnik i działacz socjalistyczny, poseł na Sejm PRL IV kadencji.
Życiorys.
Uzyskał wykształcenie podstawowe, z zawodu ślusarz. W czasie okupacji niemieckiej wywieziony na roboty przymusowe w okolice Lipska, trwające około pół roku. Po powrocie do Polski powrócił do pracy w tartaku w Koninie w charakterze pomiarowego, a kilka lat później został zatrudniony jako stolarz-cieśla w Państwowym Przedsiębiorstwie Budowlanym. Następnie pracował w Kopalni Węgla Brunatnego „Konin”. W latach 50. podjął naukę w szkole średniej, którą jednak zlikwidowano. W październiku 1958 zdobył uprawnienia operatora koparki, po czym został przodowym. Na emeryturę odszedł w 1977.
W 1946 wstąpił do Polskiej Partii Socjalistycznej oraz został działaczem związkowym. Od 1948 należał do Polskiej Zjednoczonej Partii Robotniczej, w 1952 ukończył szkołę partyjną w Poznaniu i objął funkcję instruktora organizacyjnego komitetu powiatowego PZPR w Koninie. Przez dwa lata był społecznym przewodniczącym Powiatowej Komisji Kontroli Partyjnej, a w 1964 został delegatem na zjazd PZPR, po czym w kopalni powierzono mu funkcję II sekretarza komitetu zakładowego. W 1965 uzyskał mandat posła na Sejm PRL IV kadencji w okręgu Gniezno, w trakcie kadencji zasiadał w Komisji Przemysłu Ciężkiego, Chemicznego i Górnictwa.
Odznaczony Złotym Krzyżem Zasługi (1968).
Życie prywatne.
Był żonaty z Zofią, mieli dzieci (które także podejmowały pracę w kopalni): Zbigniewa, Halinę (z męża Palowską), Jerzego, Barbarę (z męża Lewandowską) i Piotra. Przebył cztery zawały, zmarł na raka kości.

</doc>
<doc id="4349971" url="https://pl.wikipedia.org/wiki?curid=4349971" title="Zdzisław Cegłowski">
Zdzisław Cegłowski

Zdzisław Cegłowski (ur. 21 lutego 1923 w Poznaniu, zm. 15 lutego 1968) – polski związkowiec i polityk, poseł na Sejm PRL IV kadencji.
Życiorys.
Uzyskał wykształcenie średnie. Obejmował funkcje przewodniczącego Wojewódzkiej Komisji Związków Zawodowych w Poznaniu oraz członka Plenum i Komitetu Wykonawczego Centralnej Rady Związków Zawodowych. Należał do Polskiej Zjednoczonej Partii Robotniczej, był członkiem egzekutywy Komitetu Wojewódzkiego. W 1965 uzyskał mandat posła na Sejm PRL IV kadencji w okręgu Ostrów Wielkopolski, zasiadał w Komisji Pracy i Spraw Socjalnych. Zmarł w trakcie kadencji.
Odznaczony Brązowym i Złotym Krzyżem Zasługi oraz Krzyżem Oficerskim Orderu Odrodzenia Polski.
Był żonaty z Ireną (1924–2010). Pochowany w Alei Zasłużonych na cmentarzu Junikowo w Poznaniu (AZ-L-45).

</doc>
<doc id="4349978" url="https://pl.wikipedia.org/wiki?curid=4349978" title="Stanisław Krauss (polityk)">
Stanisław Krauss (polityk)

Stanisław Krauss (ur. 7 kwietnia 1901 w Załoźcach, zm. 19 kwietnia 1973 w Warszawie) – polski profesor zwyczajny nauk weterynaryjnych i polityk, poseł na Sejm PRL II, III i IV kadencji. Członek korespondent Polskiej Akademii Nauk.
Życiorys.
W 1926 uzyskał tytuł zawodowy lekarza weterynarii w Akademii Medycyny Weterynaryjnej we Lwowie, w 1937 uzyskał tamże stopień doktora medycyny weterynaryjnej. W okresie 1925–1927 pełnił obowiązki asystenta w Katedrze Mikrobiologii AMW, a od 1928 do 1933 był powiatowym lekarzem weterynarii w Gródku Jagiellońskim i Przemyślu. W 1938 powołano go na stanowisko naczelnika wydziału zaraźliwych chorób zwierzęcych w Ministerstwie Rolnictwa i komisarza do walki z pryszczycą w Polsce. Od 1933 do 1939 był wojewódzkim inspektorem weterynaryjnym w Tarnopolu i Krakowie. W czasie okupacji niemieckiej zajmował się prywatną praktyką weterynaryjną w powiecie krakowskim. Po wyzwoleniu obejmował stanowiska naczelnika Wydziału, Nadzwyczajnego Komisarza do Walki z Zaraźliwymi Chorobami Zwierząt oraz dyrektora Departamentu Weterynarii. W 1952 habilitował się na Wydziale Weterynaryjnym Szkoły Głównej Gospodarstwa Wiejskiego w Warszawie, po czym objął stanowisko dyrektora Państwowego Instytutu Weterynaryjnego w Puławach. Następnie został kierownikiem Katedry Epizootiologii na Wydziale Weterynaryjnym Wyższej Szkoły Rolniczej w Lublinie. W 1954 uzyskał tytuł profesora nadzwyczajnego, a w 1964 profesora zwyczajnego nauk weterynaryjnych z zakresu epizootiologii.
Był członkiem korespondentem Polskiej Akademii Nauk (od 1964), członkiem Rady Naukowo-Technicznej przy ministrze rolnictwa, zastępcą przewodniczącego Komisji Weterynaryjnej, a także członkiem Głównej Komisji Kwalifikacyjnej przy PAN, specjalnej Komisji Nauki, Komisji Nagród Państwowych, rad naukowych instytutów: Zootechniki, Fizjologii i Żywienia Zwierząt, Genetyki i Hodowli Zwierząt PAN, jak również Polskiego Towarzystwa Nauk Weterynaryjnych i Lubelskiego Towarzystwa Naukowego. Organizował od podstaw nowoczesną polską służbę weterynaryjną, opracował wiele instrukcji i zarządzeń. Stworzył 50 pozycji naukowych, w tym 35 o charakterze eksperymentalno-naukowym. Dotyczyły one głównie groźnych dla gospodarki chorób zakaźnych zwierząt. Był promotorem 16 doktorów i opiekunem kilku przewodów habilitacyjnych.
W 1957, 1961 i 1965 uzyskiwał mandat posła na Sejm PRL kolejno w okręgach Opole Lubelskie i Lublin (dwukrotnie) z ramienia Polskiej Zjednoczonej Partii Robotniczej. Przez trzy kadencje zasiadał w Komisji Rolnictwa i Przemysłu Spożywczego.
Jego żoną była Jadwiga z domu Strzetelska (1906–2003), a synem prof. Michał Krauss (1927–2010).
Spoczywa, razem z żoną, na Cmentarzu Wojskowym na Powązkach (kwatera A 15-2-14).

</doc>
<doc id="4349979" url="https://pl.wikipedia.org/wiki?curid=4349979" title="Primer (film)">
Primer (film)



</doc>
<doc id="4349982" url="https://pl.wikipedia.org/wiki?curid=4349982" title="Ozan Güven">
Ozan Güven

Ozan Muharrem Güven (ur. 19 maja 1975 w Norymberdze) – turecki aktor filmowy, telewizyjny i teatralny.
Życiorys.
Urodził się w Norymberdze w Niemczech i mieszkał tam do ukończenia dziewięciu lat. Jego rodzina pochodzi z Turcji, która wyemigrowała z Bułgarii. Studiował w miejskim konserwatorium İzmir Municipality Conservatory w Izmirze i grał w renomowanym teatrze Şahika Tekand Theatre w Stambule. Ukończył studia na wydziale tańca nowoczesnego Uniwersytetu Sinan.
W 2005 poślubił reżyserkę Türkan Deryę, z którą ma syna o imieniu Ali Aziz. W 2010 rozwiódł się. 
W lipcu 2020 roku postawiono mu zarzuty stosowania przemocy domowej wobec swojej partnerki Deniz Bulutsuz.

</doc>
<doc id="4349985" url="https://pl.wikipedia.org/wiki?curid=4349985" title="Agnieszka Bógdał-Brzezińska">
Agnieszka Bógdał-Brzezińska

Agnieszka Marta Bógdał-Brzezińska (ur. 8 marca 1972) – polska politolożka, doktor habilitowana nauk społecznych specjalizująca się w historii i teorii stosunków międzynarodowych, wykładowczyni na Wydziale Nauk Politycznych i Studiów Międzynarodowych Uniwersytetu Warszawskiego.
Życiorys.
W 1996 ukończyła stosunki międzynarodowe. W 2000 uzyskała doktorat nauk humanistycznych w zakresie nauki o polityce na podstawie dysertacji "Globalizacja polityki Stanów Zjednoczonych 1945–1949" (promotor: Wiesław Dobrzycki). W 2016 habilitowała się na podstawie pracy "Jako monarcha i jako człowiek. Uwarunkowania personalne decyzji politycznych Józefa II Habsburga".
Z ISM UW związana od 1995, tj. jeszcze przed uzyskaniem tytułu magistra. Pracuje w Zakładzie Historii i Teorii Stosunków Międzynarodowych. Prowadzi zajęcia z teorii stosunków międzynarodowych, historii stosunków międzynarodowych do 1945, międzynarodowej współpracy technologicznej i decyzji w stosunkach międzynarodowych. W latach 2001–2002 była zastępczynią dyrektora ISM ds. badań naukowych i współpracy z zagranicą, zaś w latach 2002–2005 i 2008–2016 ds. dydaktycznych.

</doc>
<doc id="4349990" url="https://pl.wikipedia.org/wiki?curid=4349990" title="Urszula Krzyżanowska-Łagowska">
Urszula Krzyżanowska-Łagowska

Urszula Krzyżanowska-Łagowska (zm. 11 sierpnia 2018) – polska pielęgniarka, socjolog i wykładowca akademicki, prezes Naczelnej Rady Pielęgniarek i Położnych.
Życiorys.
Była absolwentką Wydziału Prawa i Administracji Uniwersytetu Warszawskiego oraz stypendystką Międzynarodowej Rady Pielęgniarek w Genewie z 1986, co dało jej możliwość opisania systemu opieki pielęgniarskiej w Polsce na tle krajów zachodnich. W 2003 uzyskała stopień naukowy doktora nauk humanistycznych na podstawie rozprawy pt. "Wartości duchowe w etosie pielęgniarskim (studium teoretyczne)" obronionej na Wydziale Nauk Społecznych Katolickiego Uniwersytetu Lubelskiego Jana Pawła II. 
W 1989 zajęła się opracowaniem projektu ustawy o samorządzie pielęgniarek i położnych, zatwierdzonej przez Sejm i podpisanej przez Prezydenta RP Lecha Wałęsę w dniu 19 kwietnia 1991. W pierwszej kadencji samorządu pielęgniarek i położnych w latach 1991–1995 piastowała funkcję prezesa Naczelnej Rady Pielęgniarek i Położnych.
Była również autorką dwóch tomików poezji "Wyrazić siebie" z 1993 i "Pobądź ze mną" z 1995.

</doc>
<doc id="4349996" url="https://pl.wikipedia.org/wiki?curid=4349996" title="Hałda popłuczkowa w Tarnowskich Górach">
Hałda popłuczkowa w Tarnowskich Górach

Hałda popłuczkowa w Tarnowskich Górach – hałda powstała z nagromadzenia odpadów dolomitowych w okresie największego wydobycia rud ołowiu, srebra i cynku na terenie Królewskiej Kopalni Fryderyk (niem. "Königliche Friedrichsgrube") w Bobrownikach (obecnie część Tarnowskich Gór).
Od 2006 roku obiekt objęty jest ochroną jako część figurującego w gminnej ewidencji zabytków miasta Tarnowskie Góry Parku Kulturowego „Hałda Popłuczkowa” o powierzchni 6,77 ha. W 2017 roku hałda wraz z 27 innymi obiektami została wpisana na listę światowego dziedzictwa UNESCO.
Położenie.
Hałda popłuczkowa zlokalizowana jest w południowej części Tarnowskich Gór na terenie dzielnicy Bobrowniki Śląskie-Piekary Rudne, w odległości ok. 4 km od centrum miasta, w pobliżu granicy z Bytomiem. Sąsiaduje z terenami rolnymi oraz nieczynnym wyrobiskiem dawnej kopalni dolomitu „Bobrowniki”. W pobliżu znajduje się również rezerwat przyrody Segiet oraz Zabytkowa Kopalnia Srebra.
Na wschód od hałdy przebiega turystyczna linia Górnośląskich Kolei Wąskotorowych z Bytomia do Miasteczka Śląskiego; najbliższy przystanek (Tarnowskie Góry Kopalnia Srebra) zlokalizowany jest w odległości 1,2 km od hałdy. Dojście do hałdy zapewniają ulice: Mała i Długa od zachodu, północy i południa oraz Kopalniana od wschodu.
Charakterystyka.
Hałda ma formę góry stołowej w kształcie litery „L” o płaskim wierzchołku i stromych zboczach. Jej wysokość wynosi ok. 17 metrów, natomiast objętość szacowana jest na ok. 26,5 mln m³.
Historia.
Początki hałdy sięgają lat 30. i 40. XIX wieku, kiedy to na granicy bobrownickiego i suchogórskiego rejonu wydobywczego należącego do Królewskiej Kopalni „Fryderyk”, pomiędzy szybami „Sophia” i „Frieden” (pol. „Zofia” i „Pokój”) wybudowano według projektu Rudolfa von Carnalla nowoczesny zakład przeróbczy – płuczkę, w której przerabiano wydobytą w kopalni skałę dolomitową, z której oddzielano rudy ołowiu (galenę), srebra i cynku, wraz z rudą żelaza. Zakład w 1867 roku został zmodernizowany, czego skutkiem było zwiększenie produkcji cynku, a co za tym idzie – znaczące powiększenie rozmiarów obiektu. W latach 1882–1887 zakład przerabiał między 20 000 a 30 000 ton rudy, co przyczyniło się do produkcji coraz większej ilości odpadów pochodzących z procesu płukania. Wydajność pracy zakładu sięgała 9,3 t/h, zaś ze 100 ton urobku można było otrzymać 7,5 tony surowca.
Płuczka, dzięki której powstała hałda, działała do 1912 roku. Jej teren, wraz z budynkami oraz urządzeniami przekazano spółce "Oberschlesische Eisenindustrie AG".
Pod koniec II wojny światowej hałda została włączona w niemiecki system obronny, czego pozostałością są cztery żelbetonowe bunkry strzeleckie – dwa po stronie wschodniej i dwa po stronie zachodniej – oraz ciągi transzei, obecnie nieco zatarte.
Do początku 1955 roku nieopodal wzniesienia znajdowała się stara, XIX-wieczna Dzwonnica Gwarków, przeniesiona w tym samym roku na miejsce dawnego domu zbornego gwarków w centrum miasta.
Zasoby przyrodnicze i krajobrazowe.
Hałda popłuczkowa z racji swojego antropogenicznego pochodzenia jest miejscem, w którym zaszła sukcesja ekologiczna pierwotna. Roślinność – początkowo niska, następnie drzewiasta – stopniowo wkraczała od południa i południowego wschodu. Gatunkami drzew występującymi na hałdzie są wiązy górskie, lipy, brzozy brodawkowate, jarzębiny oraz karłowato rosnące sosny zwyczajne. Współcześnie jedynie najmłodsza, północna część szczytu obiektu oraz północne zbocze nie są pokryte roślinnością.
Charakterystycznym elementem roślinności hałdy są tzw. murawy galmanowe, na których występują rośliny galmanowe odporne na wysokie stężenie metali ciężkich w glebie, zwłaszcza cynku i ołowiu. Porastają one płatami głównie północną, wciąż odsłoniętą część wzniesienia. Gatunkami reprezentującymi to zbiorowisko i występującymi na opisywanym terenie są np. lepnica rozdęta ("Silene vulgaris") czy macierzanka zwyczajna ("Thymus pulegioides"). Ponadto występują gatunki chronione, takie jak centuria pospolita ("Centaurium erythraea"), dziewięćsił bezłodygowy ("Carlina acaulis") oraz kruszczyk szerokolistny ("Epipactis helleborine"). Hałdę porastają też rośliny charakterystyczne dla muraw kserotermicznych, m.in. driakiew żółtawa ("Scabiosa ochroleuca") i chaber driakiewnik ("Centaurea scabiosa"). Znaleźć można również gatunki takie jak szczotlicha siwa ("Corynephorus canescens"), strzęplica sina ("Koeleria glauca"), rozchodnik ostry ("Sedum acre"), jastrzębiec kosmaczek ("Hieracium pilosella"), wilczomlecz sosnka ("Euphorbia cyparissias") czy dziewięćsił pospolity ("Carlina vulgaris")
Faunę hałdy reprezentują liczne owady, ptaki (np. bażant, kuropatwa), zając szarak, oraz ciepłolubne gady, głównie jaszczurki.
Hałda popłuczkowa jest silnie wyróżniającym się elementem okolicznego krajobrazu. Z racji swojej wysokości oraz dogodnego dostępu do płaskiego szczytu w części zachodniej i północno-zachodniej, hałda jest popularnym punktem widokowym. Z hałdy rozciąga się panorama Tarnowskich Gór obejmująca m.in. widoczne na horyzoncie: wieże kościoła św. Mikołaja w Reptach Śląskich oraz nowego kościoła św. Marcina, zabytkowy Park w Reptach, stację wodociągową na Wzgórzu Redena, wieże kościoła św. Piotra i Pawła oraz kościoła Zbawiciela i ratusza na tarnogórskim Rynku, Park Ojców Kamilianów wraz z wieżą kościoła św. Jana Chrzciciela i św. Kamila oraz kościołem Matki Bożej Uzdrowienie Chorych, kominy Huty Cynku Miasteczko Śląskie i Górę Grojec w oddali, wieżowce na Osadzie Jana oraz zabudowania dzielnicy Bobrowniki Śląskie-Piekary Rudne z kościołem Przemienienia Pańskiego. Bliżej widoczne są m.in. hala sportowa w Tarnowskich Górach, nadszybie szybu „Anioł” z Zabytkową Kopalnią Srebra, zabudowania dawnego folwarku Segiet, nasyp Górnośląskich Kolei Wąskotorowych oraz hałdy szybów dawnej kopalni srebra Fryderyk: „Nettelbeck”, „Minette”, „Carnall”, „Żmija”, „Staszic” (wraz ze stacją wodociągową) oraz świetlików „Comet” i „Bohr”.
Pod hałdą przebiega górny odcinek Głębokiej Sztolni „Fryderyk” od szybu „Staszic” w kierunku południowo-wschodnim. Na wschód od linii wąskotorowej sztolnia prawdopodobnie jest zniszczona z powodu eksploatacji dolomitu w kamieniołomach dawnych kopalń „Bobrowniki” i „Blachówka”.
Badania obiektu.
Pod koniec marca 2018 roku naukowcy Wydziału Nauk o Ziemi Uniwersytetu Śląskiego w Katowicach rozpoczęli badania hałdy, których celem ma być m.in. stworzenie jej trójwymiarowego modelu. Od 2018 roku w ramach projektu "Dobre praktyki dla wzmocnienia bioróżnorodności i aktywnej ochrony muraw galmanowych rejonu śląsko-krakowskiego BioGalmany" hałda popłuczkowa badana jest również przez pracowników Wydziału Biologii i Ochrony Środowiska tej samej uczelni. Podjęto się także restytucji muraw galmanowych, m.in. wycinając w lutym 2019 roku część porastających hałdę sosen.
Zagrożenia.
Głównym zagrożeniem ze względu na możliwość wzmagania procesów erozyjnych – zwłaszcza na zboczu północnym – jest wykorzystywanie hałdy przez motocyklistów oraz kierujących quadami. Niebezpieczeństwo pogarszania się stanu hałdy następuje również w wyniku wybierania materiału, z którego powstała, co miało miejsce u północno-wschodniego podnóża obiektu. Dla rzadkich, występujących na terenie hałdy muraw galmanowych niebezpieczne jest z kolei zjawisko wkraczania roślin inwazyjnych, zwłaszcza rdestowca ostrokończystego ("Reynoutria japonica") od strony szybu „Pokój” (od południowego zachodu) oraz nawłoci późnej ("Solidago gigantea") i kanadyjskiej ("S. canadensis") od południa, zachodu i wschodu.

</doc>
<doc id="4349997" url="https://pl.wikipedia.org/wiki?curid=4349997" title="Maria Szindler">
Maria Szindler

Maria Szindler (ur. 7 czerwca 1918 w Makoszowach, zm. ?) – polska rolniczka i polityk, poseł na Sejm PRL IV kadencji.
Życiorys.
W okresie II RP należała do Związku Towarzystw Polek i harcerstwa. W czasie okupacji niemieckiej działała w ruchu oporu. W 1945 wstąpiła do Stronnictwa Ludowego, a następnie do Zjednoczonego Stronnictwa Ludowego. W ZSL pełniła funkcję prezesa koła w Makoszowach, następnie wiceprezesa Miejskiego Komitetu w Gliwicach. W 1958 została członkiem Powiatowego Komitetu partii, w 1963 prezydium Wojewódzkiego Komitetu w Katowicach, a rok później plenum Naczelnego Komitetu. Była działaczką Koła Gospodyń Wiejskich. W 1965 uzyskała mandat posła na Sejm PRL w okręgu Gliwice, zasiadała w Komisji Przemysłu Lekkiego, Rzemiosła i Spółdzielczości Pracy.
Odznaczona Srebrnym Krzyżem Zasługi, Krzyżem Oficerskim Orderu Odrodzenia Polski oraz Odznaką 1000-lecia Państwa Polskiego.

</doc>
<doc id="4350000" url="https://pl.wikipedia.org/wiki?curid=4350000" title="Rejon wieliski">
Rejon wieliski

Rejon wieliski (ros. Велижский район) – rejon w Rosji, w obwodzie smoleńskim ze stolicą w Wieliżu. Od zachodu graniczy z Białorusią.
Podział administracyjny.
W skład rejonu wchodzi jedno miasto – Wieliż i 8 osiedli wiejskich (odpowiednik sielsowietów).
Historia.
Ziemie obecnego rejonu wieliskiego weszły w skład Wielkiego Księstwa Litewskiego w 1395. W 1536 zdobyte przez wojska moskiewskie. Od 1580 w Rzeczypospolitej Obojga Narodów, co potwierdzono w rozejmie w Jamie Zapolskim z 1582. W 1585 roku król Polski Stefan Batory ustanowił w Wieliżu starostwo niegrodowe. Ziemie te leżały w województwie witebskim. W 1654 zajęte przez Rosjan. W 1678 powróciły do Rzeczypospolitej, od której ostatecznie odpadły w wyniku I rozbioru Polski.
W 1772 utworzono powiat wieliski wchodzący w skład guberni połockiej, a od 1802 guberni witebskiej. Po rewolucji październikowej wszedł w skład obwodu zachodniego Rosyjskiej FSRR. Od 27 września 1937 rejon wieliski należy do obwodu smoleńskiego.

</doc>
<doc id="4350005" url="https://pl.wikipedia.org/wiki?curid=4350005" title="Jan Śliwa (polityk)">
Jan Śliwa (polityk)

Jan Śliwa (ur. 13 grudnia 1921 w Kruszach, zm. 11 marca 1992 w Wołominie) – polski rolnik i polityk, poseł na Sejm PRL III i IV kadencji.
Życiorys.
Syn Stanisława i Marii z domu Kosowskiej. Uzyskał wykształcenie zasadnicze zawodowe, z zawodu rolnik. W 1936 wstąpił do Związku Młodzieży Wiejskiej RP „Wici” w Wacynie. W latach 1937–1339 należał do Centralnego Związku Młodej Wsi „Siew”. W czasie okupacji niemieckiej należał do Batalionów Chłopskich. Po wyzwoleniu wstąpił do Polskiego Stronnictwa Ludowego, a następnie do Stronnictwa Ludowego i Zjednoczonego Stronnictwa Ludowego. W ZSL był sekretarzem i prezesem powiatowego komitetu w Wołominie oraz członkiem Naczelnego Komitetu, ukończył Centralną Szkołę ZSL.
W 1948 został zastępcą wójta w gminie Klembów. Pełnił mandat radnego powiatowej rady narodowej w Radzyminie i Wołominie oraz przewodniczącego prezydium gromadzkiej rady narodowej w Kruszach. W 1961 i 1965 uzyskiwał mandat posła na Sejm PRL w okręgu Otwock. W trakcie III kadencji zasidał w Komisji Przemysłu Ciężkiego, Chemicznego i Górnictwa, a przez dwie w Komisji Rolnictwa i Przemysłu Spożywczego.
Jest pochowany na cmentarzu parafialnym w Kobyłce.

</doc>
<doc id="4350012" url="https://pl.wikipedia.org/wiki?curid=4350012" title="Bronisław Maciaszczyk">
Bronisław Maciaszczyk

Bronisław Maciaszczyk (ur. 20 lipca 1932 w Józefowie) – polski działacz konspiracji niepodległościowej w czasie II wojny światowej oraz powojenny działacz kombatancki, pułkownik WP w stanie spoczynku, prezes Klubu Kawalerów Orderu Wojennego Virtuti Militari.
Życiorys.
Jest synem Piotra i Janiny z domu Babul. W czasie okupacji niemieckiej od 1941 działał w konspiracyjnym harcerstwie. Przed powstaniem wraz ze swoim oddziałem organizacyjnie wchodził w skład Zgrupowania 1679 „Orlęta”. W czasie powstania warszawskiego brał udział w walkach na Pradze. 
Od wielu lat jako kawaler Orderu Wojennego Virtuti Militari jest członkiem Klubu Kawalerów Orderu Wojennego Virtuti Militari w ramach którego od 2013 jest odpowiedzialny za sprawy finansowe Stowarzyszenia, natomiast od 14 grudnia 2016 piastuje także funkcję prezesa Klubu. 

</doc>
<doc id="4350015" url="https://pl.wikipedia.org/wiki?curid=4350015" title="Antoni Rybak">
Antoni Rybak

Antoni Rybak (ur. 5 stycznia 1912 w Breniu Osuchowskim, zm. 6 października 1996) – polski rolnik i polityk, poseł na Sejm PRL III i IV kadencji.
Życiorys.
Syn Jana. Młode lata spędził w Wampierzowie, pomagając w gospodarstwie rolnym. Uzyskał wykształcenie podstawowe w szkole ludowej, później ukończył i organizował kursy na Uniwersytecie Ludowym w Gaci. W 1932 wstąpił do Związku Młodzieży Wiejskiej RP „Wici” i Stronnictwa Ludowego w Wampierzowie. Za działalność polityczną był represjonowany. Został skierowany do służby wojskowej w Korpusie Ochrony Pogranicza w Czortkowie, a następnie do szkoły podoficerskiej, którą ukończył z wyróżnieniem. Po powrocie do Wampierzowa ponownie represjonowany za działalność polityczną. W 1938 wyemigrował do Francji, gdzie pracował w gospodarstwie rolnym w Pontarlier. Po wybuchu II wojny światowej wstąpił do Wojska Polskiego, gdzie szkolił żołnierzy. W 1940 był żołnierzem Samodzielnej Brygady Strzelców Podhalańskich, wziął udział w bitwie o Narvik. Po kapitulacji Norwegii dostał się do niewoli niemieckiej. Do końca wojny przebywał w obozie jenieckim, początkowo we Francji, a następnie w Niemczech. Po wojnie powrócił do Francji, podejmując pracę jako górnik w kopalni węgla w Zagłębiu Północnym. Następnie powrócił do Polski, obejmując po wuju gospodarstwo w Wampierzowie. Ze względu na innowacyjność zostało ono przedstawione w programie "Kraj" Telewizji Polskiej. Był członkiem Związku Hodowców Trzody Chlewnej, Związku Hodowców Bydła Mlecznego i Związku Hodowców Koni.
Podjął ponownie działalność w ZMW „Wici”, w 1946 przystąpił także do Polskiego Stronnictwa Ludowego, a w 1949 wraz z nim do Zjednoczonego Stronnictwa Ludowego, organizując jego koła w powiecie mieleckim. Był członkiem prezydium wojewódzkiego komitetu ZSL w Rzeszowie (1952–1960) i prezesem powiatowego komitetu w Mielcu (1960–1973).
Sprawował funkcję przewodniczącego gminnej rady narodowej w Wadowicach Górnych. W 1961 i 1965 uzyskiwał mandat posła na Sejm PRL w okręgu Tarnobrzeg. W trakcie swej pierwszej kadencji pracował w Komisji Rolnictwa i Przemysłu Spożywczego, a w kolejnej w Komisji Przemysłu Ciężkiego, Chemicznego i Górnictwa.
Pochowany w Wadowicach Górnych.

</doc>
<doc id="4350023" url="https://pl.wikipedia.org/wiki?curid=4350023" title="Janina Ramotowska">
Janina Ramotowska

Janina Ramotowska (ur. 13 listopada 1925 w Sawinie, zm. 25 maja 2017 w Gorzowie Wielkopolskim) – polska nauczycielka i polityk, poseł na Sejm PRL IV kadencji.
Życiorys.
Uzyskała wykształcenie średnie, z zawodu nauczycielka. Pracę w zawodzie rozpoczęła w Technikum Ogrodniczym w Iłowej, po czym organizowała Szkołę Rolniczo-Gospodarczą w Strzelcach Krajeńskich i Technikum Rolniczo-Łąkarskie w Słubicach. Została członkinią Centralnego Zarządu Kółek Rolniczych, Rady Głównej Kół Gospodyń Wiejskich oraz prezydium Wojewódzkiej Rady KGW. Wstąpiła do Zjednoczonego Stronnictwa Ludowego, w którym pełniła funkcję członka prezydium Powiatowego Komitetu w Słubicach i plenum Wojewódzkiego Komitetu Zielonej Górze.
W 1965 uzyskała mandat posła na Sejm PRL w okręgu Gorzów Wielkopolski, zasiadała w Komisji Oświaty i Nauki.
Odznaczona Srebrnym Krzyżem Zasługi oraz Odznaką 1000-lecia Państwa Polskiego.
Pochowana na cmentarzu komunalnym w Gorzowie Wielkopolskim.

</doc>
<doc id="4350026" url="https://pl.wikipedia.org/wiki?curid=4350026" title="Barbara Pstrągowska">
Barbara Pstrągowska

Barbara Pstrągowska z domu Nidzgorska (ur. 25 maja 1931 w Starym Garkowie, zm. 21 grudnia 2003 w Bydgoszczy) – polska nauczycielka i polityk, poseł na Sejm PRL IV kadencji.
Życiorys.
Córka Ignacego i Wiktorii z domu Felczak. W 1951 ukończyła Liceum Pedagogicznego w Mławie, następnie równolegle pracowała i podwyższała kwalifikacje zawodowe. Została kierowniczką Szkoły Podstawowej w Wojnówce. Wchodziła w skład prezydium zarządu powiatowego Ligi Kobiet w Mławie. W 1952 wstąpiła do Zjednoczonego Stronnictwa Ludowego, pełniła funkcje sekretarza koła w Wojnówce i sekretarza gromadzkiego komitetu w Wiśniewie, ponadto była członkiem powiatowego komitetu.
W 1965 uzyskała mandat posła na Sejm PRL w okręgu Ciechanów. Zasiadała w Komisji Kultury i Sztuki, pełniła również funkcję sekretarza Sejmu.

</doc>
<doc id="4350029" url="https://pl.wikipedia.org/wiki?curid=4350029" title="Mieczysław Paczkowski">
Mieczysław Paczkowski

Mieczysław Jan Paczkowski (ur. 28 kwietnia 1920 w Ostrowie, zm. 7 stycznia 2005 w Wąbrzeźnie) – polski rolnik i polityk ludowy, poseł na Sejm PRL II, III i IV kadencji.
Życiorys.
Syn Stanisława i Leokadii. Uzyskał wykształcenie zasadnicze zawodowe, z zawodu rolnik. W 1945 rozpoczął pracę jako agronom gminny, następnie instruktor rejonowy przy Powiatowym Biurze Rolnym w Wąbrzeźnie oraz instruktor ochrony roślin przy Powiatowym Zarządzie Rolnictwa w Wąbrzeźnie. Sprawował funkcję przewodniczącego Rady Okręgowej Spółdzielni Mleczarskiej.
W 1946 wstąpił do Stronnictwa Ludowego, a w 1949 wraz z nim do Zjednoczonego Stronnictwa Ludowego. W ZSL był prezesem Powiatowego Komitetu w Wąbrzeźnie, członkiem Wojewódzkiego Komitetu ZSL i zastępcą członka Naczelnego Komitetu. Pełnił mandat radnego wojewódzkiej rady narodowej. W 1957, 1961 i 1965 uzyskiwał mandat posła na Sejm PRL z okręgów kolejno Brodnica i dwukrotnie Grudziądz. Przez trzy kadencje zasiadał w Komisji Komunikacji i Łączności.

</doc>
<doc id="4350032" url="https://pl.wikipedia.org/wiki?curid=4350032" title="Kamen Rider Build">
Kamen Rider Build

 – japoński serial tokusatsu produkowany przez Toei Company i emitowany na antenie TV Asahi od 3 września 2017 do 26 sierpnia 2018.
Serial jest 28. odsłoną serii "Kamen Rider" i zarazem ostatnią częścią tego uniwersum wyemitowaną w całości w erze Heisei, ponieważ 1 grudnia 2017 cesarz Akihito ogłosił swoją abdykację.
Fabuła.
Akcja dzieje się w alternatywnej rzeczywistości. 10 lat przed akcją serialu, w roku 2007 Japonia dokonała pierwszej udanej próby wylądowania człowieka na Marsie. Astronauci przywieźli stamtąd tajemniczy sześcienny artefakt nazwany później Puszką Pandory. Podczas konferencji podsumowującej ekspedycję jeden z astronautów aktywował Puszkę Pandory powodując wyłonienie się gigantycznego muru dzielącego Japonię na trzy regiony - Wschodni (東都 "Tōto"), Zachodni (西都 "Seito") i Północny (北都 "Hokuto") - z których każdy ma swój własny, konkurujący z innymi rząd.
W drugiej połowie 2017 r. młody genialny fizyk Sento Kiryū zostaje zatrudniony w Instytucie Zaawansowanych Badań nad Materią Regionu Wschodniego, który ma na celu zanalizować Puszkę Pandory. Sento nie pamięta swojej przeszłości, a jedynym wspomnieniem jakie posiada jest przeprowadzony na nim eksperyment, którego dokonał tajemniczy potwór przypominający nietoperza. Dowiaduje się on o organizacji Faust, która eksperymentując z mocą Puszki zamienia ludzi w monstra zwane Smashami i która to go uprzednio uprowadziła. Sento postanawia stać się Kamen Riderem Buildem i ratować ludzi wysysając z nich ich moce i wykorzystując je po ich uprzednim oczyszczeniu. W walce pomagają mu Misora Isurugi oraz jej ojciec Sōichi, były astronauta i właściciel kawiarni nascita, który odnalazł Sento i przygarnął go nadając mu obecną tożsamość. Tymczasem z więzienia ucieka porywczy były bokser Ryūga Banjō, który został niesłusznie oskarżony o zabicie naukowca o nazwisku Takumi Katsuragi. Chłopak tak jak Sento został poddany eksperymentowi przez Faust. Build ratuje Ryūgę sądząc, że pomoże mu on odkryć jego przeszłość i prawdziwą tożsamość.

</doc>
<doc id="4350033" url="https://pl.wikipedia.org/wiki?curid=4350033" title="Władysław Ozga">
Władysław Ozga

Władysław Ozga (ur. 22 marca 1906 w Brzózie, zm. 18 kwietnia 1973 w Warszawie) – polski nauczyciel i polityk ludowy, poseł na Sejm PRL III i IV kadencji.
Życiorys.
Syn Piotra. W 1925 wstąpił do Centralnego Związku Młodzieży Wiejskiej, był działaczem Stowarzyszenia Akademickiej Niezależnej Młodzieży Ludowej „Orka” oraz Towarzystwa Oświaty Demokratycznej „Nowe Tory”. W 1930 przystąpił do Związku Młodzieży Wiejskiej RP „Wici”. W okresie 1928–1933 pracował w szkołach podstawowych powiatu puławskiego do czasu uzyskania wykształcenia wyższego w Wyższym Kursie Nauczycielskim w Poznaniu. W czasie okupacji niemieckiej członek komendy Batalionów Chłopskich obwodu puławskiego. Organizował tajne nauczanie, sprawował funkcję delegata Rządu, współpracował z konspiracyjnym pismem „Orle Ciosy”. Sprawował funkcję wiceprzewodniczącego zarządu głównego Związku Nauczycielstwa Polskiego oraz dyrektora Departamentu Planowania w Ministerstwie Oświaty, w 1968 został radcą ministra oświaty. 
W 1944 wstąpił do Stronnictwa Ludowego, w którym był członkiem Rady Naczelnej, a następnie do Zjednoczonego Stronnictwa Ludowego. W ZSL był członkiem Naczelnego Komitetu (1964–1969) i Głównej Komisji Rewizyjnej (1969). Wszedł w skład prezydium Komisji Oświaty NK ZSL. W 1961 i 1965 uzyskiwał mandat posła na Sejm PRL z okręgów kolejno Radom i Końskie. Przez dwie kadencje zasiadał w Komisji Oświaty i Nauki.
Publikował prace z zakresu polityki oświatowej i organizacji szkolnictwa, pisywał do „Zielonego Sztandaru”.
Został pochowany na cmentarzu Powązkowskim w Warszawie (kwatera 143 rząd 2 grób 7).

</doc>
<doc id="4350034" url="https://pl.wikipedia.org/wiki?curid=4350034" title="Unitra Audio">
Unitra Audio



</doc>
<doc id="4350035" url="https://pl.wikipedia.org/wiki?curid=4350035" title="UnitrΔ Δudio">
UnitrΔ Δudio



</doc>
<doc id="4350068" url="https://pl.wikipedia.org/wiki?curid=4350068" title="Republikańska Wyższa Szkoła Kultury Fizycznej">
Republikańska Wyższa Szkoła Kultury Fizycznej



</doc>
<doc id="4350154" url="https://pl.wikipedia.org/wiki?curid=4350154" title="Xysticus kochi">
Xysticus kochi

Xysticus kochi – gatunek pająka z rodziny ukośnikowatych.
Taksonomia.
Gatunek ten opisany został w 1872 przez Tamerlana Thorella.
Opis.
Samce osiągają od 3,9 do 5,4 mm, a samice od 4,4 do 10,8 mm długości ciała. Karapaks zmierzony u 12 samców miał od 2,01 do 2,86 mm długości i od 1,99 do 2,63 mm szerokości, a u 20 samic od 2,44 do 3,58 mm długości i od 2,38 do 3,57 mm szerokości. Ubarwienie karapaksu jest jasnorudobrązowe u samic i ciemnobrązowe u samców, czasem żółtawobrązowo marmurkowane, z szeroką przepaską środkową barwy żółtawobiałej, na której przedzie leży duży, klinowaty znak koloru szarawobrązowego z ciemnym czubkiem. Ponadto na karapaksie występują często ciemne do czarnych paski, a u samca oczy są białawo obrzeżone. Szczękoczułki są u samca brązowo, szarobrązowo i żółtawobiało, zaś u samicy tylko żółtawobiało nakrapiane; na przedzie zaopatrzone są w silne kolce. Podługowato-owalne sternum ma rzadko rozmieszczone kolce. Barwa sternum u samca jest jasnożóławobrązowa z ciemnymi kropkami, zaś u samicy żółtawobiała do jasnobrązowej z brązowożółtymi brzegami. Odnóża kroczne mają mocne kolce. Barwa odnóży samca jest brązowawa w części dosiebnej i jasnożółtawa w części odsiebnej, zaś samicy żółtawobiała z brązowymi liniami i kropkami. Opistosoma (odwłok) ma wierzch zmiennie ubarwiony, jednak zawsze z jasnobrązowo-ochrowym znakiem w kształcie liścia na ciemnym tle.
Nogogłaszczki samca mają krótką goleń z dwiema apofizami: ściętą na szczycie retrolateralną i zaopatrzoną w dwa małe ząbki na górnej krawędzi wentralną (brzuszną). Buławka płciowa samca ma apofizy nieco ku sobie zakrzywione, przypominające cęgi. Apofyza medialna jest podzielona na dwie gałęzie: bazalną i dystalną. Embolus w końcowej ⅓ jest silnie rozszerzony, a jego wierzchołek robi jedną pętlę i niekiedy ostro się zakrzywia na lejkowatym wgłębieniu "tutaculum".
Samica ma płytkę płciową z sercowatym przedsionkiem tylko w przedniej połowie podzielonym przegrodą, otworami kopulacyjnymi położonymi przednio-bocznie oraz beleczką między rowkami w około połowie tak szeroką jak jeden rowek. Przewody kopulacyjne są szerokie, poprzeczne i kieszeniowate. Wulwa ma szerokie i pomarszczone tło rowków płytki płciowej. Zakrzywione zbiorniki nasienne mają silnie zesklerotyzowane wierzchołki.
Występowanie i biologia.
Pająk palearktyczny, znany z Portugalii, Hiszpanii, Wielkiej Brytanii, Francji, Belgii, Holandii, Niemiec, Danii, Szwecji, Norwegii, Finlandii, Szwajcarii, Austrii, Włoch, Estonii, Litwy, Łotwy, Polski, Czech, Słowacji, Węgier, Białorusi, Ukrainy, Słowenii, Chorwacji, Bośni i Hercegowiny, Mołdawii, Rumunii, Bułgarii, Serbii, Czarnogóry, Macedonii, Albanii, Grecji, Rosji, Turcji, Gruzji, Armenii, Azerbejdżanu i Azji Środkowej. Zasięg pionowy dochodzi do 2100 m n.p.m.
Gatunek pospolity. Zasiedla suche łąki i lasy. Bytuje na niskich roślinach i powierzchni gruntu. Dojrzałe samce są aktywne od marca do września, zaś samice od marca do października.

</doc>
<doc id="4350172" url="https://pl.wikipedia.org/wiki?curid=4350172" title="Melford">
Melford



</doc>
<doc id="4350175" url="https://pl.wikipedia.org/wiki?curid=4350175" title="Republic of Ireland">
Republic of Ireland



</doc>
<doc id="4350176" url="https://pl.wikipedia.org/wiki?curid=4350176" title="Kościół Przemienienia Pańskiego w Krakowie (ul. Bogdanowskiego)">
Kościół Przemienienia Pańskiego w Krakowie (ul. Bogdanowskiego)

Kościół Przemienienia Pańskiego w Krakowie – zabytkowy kościół rzymskokatolicki mieszczący się w Krakowie przy ul. Bogdanowskiego 14 w Krakowie, w Dzielnicy X Swoszowice, w obszarze administracyjnym Wróblowice. Posługę pełnią księża diecezjalni. Świątynię w stylu postbarokowym wzniesiono w latach 1875–1881.
Historia.
Parafia w ówczesnej podkrakowskiej wsi Wróblowice powstała w 1845 r. Wybudowano plebanię (1852 r.) oraz drewnianą kaplicę, w której początkowo sprawowana była liturgia. Z inicjatywy proboszcza ks. Macieja Wieczorka rozpoczęto budowę murowanego kościoła. Główne prace budowlane trwały w latach 1875–1881. Kościół konsekrował bp Albin Dunajewski 7 sierpnia 1881 r. W 1882 r. ukończono ołtarz główny wg projektu Romualda Łapczyńskiego. Na początku XX w. w kościele umieszczono ręcznie wykonane stacje Drogi Krzyżowej, sprowadzone z Wiednia przez Katarzynę Gawor. Najbardziej zasadnicze remonty kościół przeszedł w 1989 r. i 1993 r.

</doc>
<doc id="4350187" url="https://pl.wikipedia.org/wiki?curid=4350187" title="Jarosław Dziemian">
Jarosław Dziemian

Jarosław Dziemian (ur. 1950, zm. 15 sierpnia 2018) – polski przedsiębiorca.
Życiorys.
Ukończył Wyższą Szkołę Inżynierską w Białymstoku (obecnie Politechnika Białostocka) uzyskując tytuł inżyniera mechanika. Pracował między innymi jako taksówkarz oraz dyrektor Prywatnego Zrzeszenia Handlu i Usług. Następnie w 1991 utworzył przedsiębiorstwo wielobranżowe JARD. Był właścicielem kilku hoteli i zajazdów, w tym między innymi w Wasilkowie pod Jurowcami i Czarną Białostocką, białostockiego Hotelu Turkus, a także Klubu Rozrywki Krąg, aptek, sklepów kosmetyczno-drogeryjnych, warsztatu samochodowego i zakładów mięsnych. W 1995 uruchomił w Białymstoku – Podlaskie Centrum Medyczne. W 1997 nadawać zaczęło założone przez Dziemiana – Radio Jard, zaś w 2001 nadawanie rozpoczęło prowadzone przez dzieci i młodzież Radio Jard II. Był także właścicielem komercyjnej stacji telewizyjnej TV Jard. Jarosław Dziemian był pierwszym prezesem Podlaskiego Klubu Biznesu. W 2002 bez powodzenia kandydował w wyborach samorządowych na prezydenta Białegostoku. Był członkiem Kapituły Medalu Serce Ziemi.
Zmarł 15 sierpnia 2018 po długiej chorobie.

</doc>
<doc id="4350192" url="https://pl.wikipedia.org/wiki?curid=4350192" title="IPlus simdata">
IPlus simdata



</doc>
<doc id="4350196" url="https://pl.wikipedia.org/wiki?curid=4350196" title="Jōnan (Fukuoka)">
Jōnan (Fukuoka)

 – jedna z siedmiu dzielnic Fukuoki, stolicy prefektury Fukuoka. Dzielnica została utworzona w 1982 roku poprzez wydzielenie części terenu z dzielnicy Nishi.
Położona jest w centralnej części miasta. Graniczy z dzielnicami: Chūō, Minami i Sawara.

</doc>
<doc id="4350197" url="https://pl.wikipedia.org/wiki?curid=4350197" title="Actio iniuriarium aestimatoria">
Actio iniuriarium aestimatoria



</doc>
<doc id="4350204" url="https://pl.wikipedia.org/wiki?curid=4350204" title="Xysticus audax">
Xysticus audax

Xysticus audax – gatunek pająka z rodziny ukośnikowatych.
Taksonomia.
Gatunek ten opisany został w 1803 przez Franza von Paulę Schranka jako "Aranea audax". W rodzaju "Xysticus" umieścił go w 1835 roku Carl Ludwig Koch.
Opis.
Samce osiągają od 3,5 do 5 mm, a samice od 3,8 do 8 mm długości ciała. Karapaks zmierzony u 18 samców miał od 1,97 do 2,91 mm długości i od 1,88 do 2,59 mm szerokości, a u 28 samic od 1,88 do 2,93 mm długości i od 1,84 do 2,83 mm szerokości. Ubarwienie karapaksu jest zmienne, od jasno- do ciemnobrązowego, o podłużnej przepasce środkowej ciemniejszej z przodu i jaśniejszej z tyłu, a bokach u samic ciemno nakrapianych. Ciemne pasy boczne mogą być z tyłu podzielone. Szczękoczułki mogą być od żółtawobiałych przez brązowe po ciemnoszarawobrązowe; na przedzie uzbrojone są w dwa długie kolce. Sternum ma kolor żółtawobiały, żółtawy lub jasnobrązowy z ciemnym nakrapianiem. Odnóża są zwykle ciemne z jasnymi, kontrastującymi plamkami i jasnymi członami odsiebnymi, rzadziej odnóża są głównie jasne i tylko dwie ostatnie pary mają brązowawe łaty. Opistosoma (odwłok) ma u samca wierzch ciemnobrązowy z białawą, wyraźnie powcinaną przepaską środkową i matowo żółtawobiałymi brzegami. U samic owa przepaska i brzegi mogą być białawoszare, a przepaski boczne brązowe lub wzór na opistosomie może być słabo zaznaczony.
Nogogłaszczki samca mają krótką goleń z dwiema pieńkowatymi apofizami: ustawioną pod kątem prostym i z prostym szczytem apofizą wentralną (brzuszną) oraz szeroką u nasady i zwężoną ku szczytowi retrolateralną. Apofyza medialna buławki płciowej jest T-kształtna z częścią nasadową mniej więcej tak szeroką jak długą, zaś apofiza prolateralna łopatowata. Węstgowaty embolus jest szeroki, o niepodzielonym szczycie, o części przezroczystej zagiętej; wychodzi on z przednio-bocznej części tegulum, przechodzi obok szczytu alweolusa i kończy się po tylno-bocznej stronie grubego "tutaculum".
Samica ma płytkę płciową z przedsionkiem podzielonym szeroką przegrodą, krawędziami przednimi zaopatrzonymi w jeden niski i wyraźny ząbek każda, a krawędziami wewnętrznymi rowków silnie pośrodku zesklerotyzowanymi. Przewody poziome w wulwie leżą z tyłu woreczkowato nabrzmiałych ścian przewodów kopulacyjnych. Zbiorniki nasienne są mniej lub bardziej podzielone na płaty, z których tylne są silnie zesklerotyzowane.
Występowanie i biologia.
Pająk palearktyczny, znany z Portugalii, Hiszpanii, Irlandii, Wielkiej Brytanii, Francji, Belgii, Holandii, Niemiec, Danii, Szwecji, Norwegii, Finlandii, Szwajcarii, Austrii, Włoch, Estonii, Litwy, Łotwy, Polski, Czech, Słowacji, Węgier, Białorusi, Ukrainy, Słowenii, Chorwacji, Bośni i Hercegowiny, Mołdawii, Rumunii, Bułgarii, Serbii, Czarnogóry, Macedonii, Grecji, Rosji (do części europejskiej po dalekowschodnią), Turcji, Gruzji, Armenii, Kazachstanu i Japonii. Zasięg pionowy dochodzi do 2300 m n.p.m..
Gatunek pospolity. Zasiedla łąki, gaje, wrzosowiska i suche lasy. Bytuje na roślinności i w ściółce. Dojrzałe samce są aktywne od kwietnia do sierpnia, zaś samice przez cały rok.

</doc>
<doc id="4350205" url="https://pl.wikipedia.org/wiki?curid=4350205" title="Lotnisko Mokotowskie">
Lotnisko Mokotowskie



</doc>
<doc id="4350207" url="https://pl.wikipedia.org/wiki?curid=4350207" title="Mecz piłkarski RFN – NRD (1974)">
Mecz piłkarski RFN – NRD (1974)



</doc>
<doc id="4350211" url="https://pl.wikipedia.org/wiki?curid=4350211" title="Kizito Bahujimihigo">
Kizito Bahujimihigo

Kizito Bahujimihigo (ur. 5 grudnia 1954 w Rwamagana) – rwandyjski duchowny rzymskokatolicki, w latach 2007-2010 biskup Kibungo.
Życiorys.
Święcenia kapłańskie przyjął 25 lipca 1980. 21 listopada 1997 został prekonizowany biskupem Ruhengeri. Sakrę biskupią otrzymał 27 czerwca 1998. 28 sierpnia 2007 został mianowany biskupem Kibungo. 29 stycznia 2010 zrezygnował z urzędu.

</doc>
<doc id="4350222" url="https://pl.wikipedia.org/wiki?curid=4350222" title="Josip Elez">
Josip Elez

Josip Elez (ur. 25 kwietnia 1994 w Splicie) – chorwacki piłkarz grający na pozycji obrońcy. Od 2018 roku zawodnik Hannoveru 96.
Życiorys.
Jest wychowankiem Hajduka Split. 27 kwietnia 2012 w jego barwach zagrał po raz pierwszy w Prvej hrvatskiej nogometnej lidze – miało to miejsce w przegranym 0:1 meczu z Interem Zaprešić. Do gry wszedł w 27. minucie, zastępując Josipa Radoševicia. 24 lipca 2013 został piłkarzem rzymskiego S.S. Lazio. W barwach tego klubu występował w rozgrywkach Primavery. W latach 2013–2017 był wypożyczany kolejno do: ASD US Grosseto 1912, węgierskiego Budapestu Honvéd, duńskiego Aarhus GF i chorwackiego HNK Rijeka. Wraz z Rijeką w sezonie 2016/2017 zdobył mistrzostwo i puchar kraju. 1 lipca 2017 został piłkarzem Rijeki na zasadzie transferu definitywnego, którego kwota wyniosła 500 tysięcy euro. Od 8 stycznia do 30 czerwca 2018 przebywał na wypożyczeniu w niemieckim Hannoverze 96. W Bundeslidze zadebiutował 28 stycznia 2018 w przegranym 0:1 spotkaniu z VfL Wolfsburg. Grał w nim do 66. minuty, po czym został zmieniony przez Ihlasa Bebou. Przed rozpoczęciem sezonu 2018/2019 Hannover wykupił jego kartę zawodniczą za 2,5 miliona euro.

</doc>
<doc id="4350234" url="https://pl.wikipedia.org/wiki?curid=4350234" title="Jaynagar Majilpur">
Jaynagar Majilpur

Jaynagar Majilpur (Bengali: জয়নগর মজিলপুর) – miasto i gmina w dystrykcie South 24 Parganas w stanie Bengal Zachodni w Indiach.

</doc>
<doc id="4350235" url="https://pl.wikipedia.org/wiki?curid=4350235" title="Zaginiona ekspedycja Franklina">
Zaginiona ekspedycja Franklina



</doc>
<doc id="4350237" url="https://pl.wikipedia.org/wiki?curid=4350237" title="Mikołaj Struś (1577-1627)">
Mikołaj Struś (1577-1627)



</doc>
<doc id="4350241" url="https://pl.wikipedia.org/wiki?curid=4350241" title="Jan Kłodziński">
Jan Kłodziński

Jan Ludwik Augustyn Kłodziński (ur. 1791, zm. 1876 w Warszawie) – polski prawnik, encyklopedysta.
Życiorys.
Był sędzią rozwiązanego przez władze carskie sądu apelacyjnego Królestwa Polskiego. Był członkiem Krakowskiego Towarzystwa Naukowego. 
Publikował na tematy prawnicze oraz historyczne. W 1842 roku opublikował w Warszawie encyklopedię prawniczą, a w rękopisie pozostawił dzieło "Historia cywilizacji północnej Europy czyli ludów z plemion Wendyjsko-słowiańskich w państwo pod nazwą Polski złączonych". Zmarł w wieku 85 lat w Warszawie.
Dzieła.
Opublikował dzieła z dziedziny prawa:

</doc>
<doc id="4350245" url="https://pl.wikipedia.org/wiki?curid=4350245" title="Centrum Operacji Powietrznych">
Centrum Operacji Powietrznych



</doc>
<doc id="4350247" url="https://pl.wikipedia.org/wiki?curid=4350247" title="Jaynagar">
Jaynagar



</doc>
<doc id="4350248" url="https://pl.wikipedia.org/wiki?curid=4350248" title="Joynagar">
Joynagar



</doc>
<doc id="4350251" url="https://pl.wikipedia.org/wiki?curid=4350251" title="Alexis Habiyambere">
Alexis Habiyambere

Alexis Habiyambere (ur. sierpień 1939 w Save) – rwandyjski duchowny rzymskokatolicki, w latach 1997-2016 biskup Nyundo.
Życiorys.
Święcenia kapłańskie przyjął 1 sierpnia 1976. 2 stycznia 1997 został prekonizowany biskupem Nyundo. Sakrę biskupią otrzymał 22 marca 1997. 11 marca 2016 przeszedł na emeryturę.

</doc>
<doc id="4350254" url="https://pl.wikipedia.org/wiki?curid=4350254" title="Żabiec (ujednoznacznienie)">
Żabiec (ujednoznacznienie)



</doc>
<doc id="4350255" url="https://pl.wikipedia.org/wiki?curid=4350255" title="Kłodziński">
Kłodziński

Kłodziński – polskie nazwisko.

</doc>
<doc id="4350260" url="https://pl.wikipedia.org/wiki?curid=4350260" title="Tomasz Okoniewski">
Tomasz Okoniewski

Tomasz Okoniewski – polski artysta fotograf, uhonorowany tytułami Artiste FIAP (AFIAP), Excellence FIAP (EFIAP), Excellence FIAP Bronze (EFIAP/b), Excellence FIAP Silver (EFIAP/s), Excellence FIAP Gold (EFIAP/g), Excellence FIAP Platinum (EFIAP/p), Excellence FIAP Diamond 1 (EFIAP/d1. Uhonorowany tytułem Excellence PSA (EPSA). Członek rzeczywisty i Artysta Fotoklubu Rzeczypospolitej Polskiej (AFRP). Członek Fotoklubu RCKP Krosno. Członek honorowy Fotoferia Club oraz AFF. "Master Indian Visual Arts" – Indyjskiej Fundacji Sztuk Wizualnych. Fotograf z dystynkcjami Federacji Global Photographic Union – GPU CR4, Master of Light – cMoL*** (Kanada), Agile Photographic Society – G.APS (Bangladesz),Campina Exhibitions – A.CPE i Hon.CPE (Rumunia), GAPU Gold Exhibitor – Asia Photographers Union (Singapur) oraz Grand Master APG – Association of Photographers of Georgia (Gruzja).
Życiorys.
Tomasz Okoniewski z wykształcenia dziennikarz i historyk, związany z krośnieńskim i podkarpackim środowiskiem fotograficznym, mieszka w Korczynie – fotografią artystyczną zajmuje się od 2007 roku. Miejsce szczególne w jego twórczości zajmuje fotografia krajobrazowa, pejzażowa oraz fotografia reportażowa. Wielokrotnie publikował swoje fotografie w lokalnej i ogólnopolskiej prasie, specjalistycznej prasie fotograficznej oraz w licznych wydawnictwach albumowych. Uczestniczy w pracach jury w wielu ogólnopolskich i międzynarodowych konkursach fotograficznych. Jest współzałożycielem oraz członkiem internetowej grupy twórczej "FotoKrosno". Jako fotograf współpracuje z lokalnym czasopismem "Prządki".
Tomasz Okoniewski jest autorem i współautorem wielu wystaw fotograficznych; indywidualnych, zbiorowych, pokonkursowych. Brał aktywny udział w Międzynarodowych Salonach Fotograficznych, organizowanych m.in. pod patronatem FIAP, zdobywając wiele akceptacji, medali, nagród, wyróżnień, dyplomów, listów gratulacyjnych. Prezentował swoje fotografie w ponad 76 krajach świata – nagrodzone w ponad 56 krajach. Jest dziewiętnastokrotnym laureatem nagrody FIAP Best Author. W 2016 roku został przyjęty w poczet członków Fotoklubu Rzeczypospolitej Polskiej Stowarzyszenia Twórców. Decyzją Komisji Kwalifikacji Zawodowych Fotoklubu RP, otrzymał dyplom potwierdzający kwalifikacje do wykonywania zawodu artysty fotografa, fotografika (legitymacja nr 406).
W 2016 roku otrzymał tytuł Artiste FIAP (AFIAP), w 2017 tytuł Excellence FIAP (EFIAP), w 2018 tytuł Excellence FIAP Bronze (EFIAP/b), w 2019 tytuł Excellence FIAP Silver (EFIAP/s), w 2020 Excellence FIAP Gold (EFIAP/g), w 2021 Excellence FIAP Platinum (EFIAP/p) w 2022 Excellence FIAP Diamond 1 (EFIAP/d1) – tytuły przyznane przez Międzynarodową Federację Sztuki Fotograficznej FIAP, z siedzibą w Luksemburgu. 
W 2017 został laureatem nagrody "Działacz Kultury", przyznanej przez Starostwo Powiatowe w Krośnie oraz laureatem Nagrody Prezydenta Miasta Krosna – za wybitne osiągnięcia w dziedzinie kultury. W 2018 roku został uhonorowany Medalem „Za Zasługi dla Fotografii Polskiej” – odznaczeniem przyznawanym przez Kapitułę Fotoklubu Rzeczypospolitej Polskiej Stowarzyszenia Twórców – w 100. rocznicę odzyskania przez Polskę niepodległości. W 2020 odznaczony Srebrnym Medalem „Za Fotograficzną Twórczość” – odznaczeniem ustanowionym przez Zarząd i przyznawanym przez Kapitułę Fotoklubu Rzeczypospolitej Polskiej Stowarzyszenia Twórców, w odniesieniu do obchodów 25-lecia powstania Fotoklubu RP. W 2022 został uhonorowany tytułem Excellence PSA (EPSA) – przez Photographic Society of America (PSA).
Odznaczenia.
Źródło.

</doc>
<doc id="4350262" url="https://pl.wikipedia.org/wiki?curid=4350262" title="Anastase Mutabazi">
Anastase Mutabazi

Anastase Mutabazi (ur. 24 grudnia 1952 w Birenga) – rwandyjski duchowny rzymskokatolicki, w latach 1996-2004 biskup Kabgayi.
Życiorys.
Święcenia kapłańskie przyjął 25 lipca 1980. 13 marca 1996 został prekonizowany biskupem Kabgayi. Sakrę biskupią otrzymał 26 maja 1996. 10 grudnia 2004 zrezygnował z urzędu.

</doc>
<doc id="4350265" url="https://pl.wikipedia.org/wiki?curid=4350265" title="Szpaku">
Szpaku

Szpaku, właściwie Mateusz Jakub Szpakowski (ur. 6 stycznia 1994 w Morągu) – polski raper i autor tekstów. Muzyk należał do wytwórni B.O.R. Records, a z końcem 2019 roku zaczął działać nad swoją własną, którą nazwał GUGU. Współpracował m.in. z takimi wykonawcami jak raperzy Paluch, Young Igi, Białas, Guzior, Włodi, Shellerni, Słoń, Bezczel, Kaz Bałagane, Kizo, Chivas, Jan-Rapowanie, Bedoes, Taco Hemingway, Tymek, Kalush Orchestra, czy Sokół; brał także udział w projekcie Chillwagon.
Życiorys.
Zainteresował się rapem za sprawą płyty Słonia pt. "Chore melodie". W 2015 roku wydał swój debiutancki utwór „ZACHCIANKI”. Po pewnym czasie muzyk dołączył do wytwórni Alcomindz. Na przełomie 2016/2017 roku na kanale Alcomindz ukazał się mixtape pt. "Młody Simba". W sierpniu dołączył do wytwórni B.O.R. Records.
5 marca 2018 roku ukazała się promująca rapera płyta EP pt. "BORuto", którą raper wykonał z producentem 2K. Materiał ten był dostępny tylko na oficjalnym sklepie BOR Records w limitowanej liczbie 3000 sztuk i został wyprzedany w ciągu niecałej 1 godziny.
19 października 2018 odbyła się premiera pierwszej płyty LP pt. "Atypowy". Album w pierwszym tygodniu od swojej premiery sprzedał się w liczbie 16 tys. egzemplarzy, co dało mu status złotej płyty. „Atypowy” znalazł się na 2. miejscu listy OLIS. Po około dwóch miesiącach od premiery uzyskała status platynowej, a po kolejnych sześciu podwójnie platynowej. W lutym 2021 roku płyta uzyskała status potrójnie platynowej, a w listopadzie 2022 roku płyta pokryła się poczwórną platyną.
28 lutego 2020 raper wydał płytę pod tytułem "Dzieci duchy", która w 2 tygodnie po premierze sprzedała się w nakładzie 15 000 sztuk zdobywając złotą płytę. W grudniu płyta uzyskała status platynowej. W maju raper wziął udział w akcji #hot16challenge2, promującej zbiórkę funduszy na rzecz personelu medycznego. Jego występ spotkał się z krytyką ze względu na udział w nagraniu ekipy, która nie przestrzegała zaleceń wprowadzonych w związku z trwającą pandemią COVID-19. Mimo to jego zwrotka cieszyła się ogromną popularnością, uzyskując jako singiel status diamentowej płyty. Warto dodać, że Mateusz przekazał ją na licytacje charytatywną, która wsparła Filipa z jego rodzimego miasta Morąg.
W czerwcu 2020 Szpaku dołączył do projektu Chillwagon oraz zapowiedział nowy album pt. "Różowa pantera", prezentując singiel pod tym samym tytułem. Płyta ukazała się w styczniu 2021 i uzyskała podwójnie platynowe wyróżnienie.
28 lutego 2022 po dłuższej przerwie morąski raper wydał pierwszy singiel promujący nową płytę "Dom dla zmyślonych przyjaciół pana Mateusza" (DDZPPM) pod tytułem „Mateusz”. Najnowszy krążek Szpaka miał swoją premierę 7 kwietnia tego samego roku i już w niecały miesiąc po premierze uzyskał status platynowej płyty, tym samym sprzedając się w ilości ponad 30 000 sztuk.
24 grudnia 2022 rozwiązano duet "Jan-Szpakowanie", który mazurski raper tworzył z innym raperem, Janem-rapowanie.
Dyskografia.
Single i certyfikowane utwory.
Jako główny artysta
Kolaboracje
Inne utwory.
Jako gościnny artysta

</doc>
<doc id="4350266" url="https://pl.wikipedia.org/wiki?curid=4350266" title="6 Hours of Silverstone">
6 Hours of Silverstone

6 Hours of Silverstone, dawniej 1000 km of Silverstone – długodystansowy wyścig na torze Silverstone Circuit w Wielkiej Brytanii. Odbywa się on od 1976 roku, z przerwami w latach 1989, 1993–1999, 2001–2003 i 2006. Początkowo był to wyścig 6-godzinny, w latach 1982–2010 był rozgrywany na dystansach według przejechanych kilometrów (głównie 1000 km), obecnie ponownie trwa 6 godzin.
Wyścig ma podobny format do innych zawodów rozgrywanych na długich dystansach, udział biorą w nim różne kategorie samochodów. W 2018 roku są to LMP1, LMP2, GT PRO i GT AM, tak samo jak np. w . Jest on częścią World Endurance Championship.
Zwycięzcy na przełomie lat.
Źródło: Racing Sports Car

</doc>
<doc id="4350270" url="https://pl.wikipedia.org/wiki?curid=4350270" title="Torre UniCredit">
Torre UniCredit

Torre UniCredit (dosłownie z włoskiego: wieża Unicredit lub wieżowiec Unicredit) – drapacz chmur znajdujący się w dzielnicy Porta Nuova w Mediolanie, w pobliżu stacji kolejowej Milano Porta Garibaldi, najwyższy budynek we Włoszech. Ma 35 pięter i mierzy (wraz z iglicą) 231 m. W skład kompleksu wchodzą trzy wysokościowce.
Projekt, budowa i jej koszty.
Budynek został zaprojektowany przez argentyńskiego architekta Césara Pelli i osiągnął pełną wysokość 15 października 2011, kiedy to zamontowano na nim iglicę. Do użytku oddano go w 2012.
W 2009 szacunkowy koszt budowy wyniósł około 2,1 mld euro, a w 2015 koszty jego infrastruktury i wyposażenia zamknęły się kwotą 2,7 mld euro; co w całości stanowi 4,8 mld euro.
Budynek jest główną siedzibą UniCredit – pod względem aktywów, największego włoskiego banku. Jest on częścią szerszej koncepcji nowego kierunku rozwoju budynków mieszkalnych i biznesowych w mediolańskiej dzielnicy Porta Nuova, niedaleko dworca kolejowego Porta Garibaldi.
W 2014 wieżowiec zajął 8. miejsce w "Emporis Skyscraper Award", która nagradza drapacze chmur za ich doskonałość w estetycznym i funkcjonalnym wzornictwie w danym roku kalendarzowym.
Budynek (także w Mediolanie), który ma wysokość 209 m, jest nadal najwyższym budynkiem we Włoszech według największej liczby posiadanych pięter użytkowych (Torre Allianz ma ich 50, a więc o 15 więcej niż Torre Unicredit).

</doc>
<doc id="4350273" url="https://pl.wikipedia.org/wiki?curid=4350273" title="6 Hours of Silverstone 2017">
6 Hours of Silverstone 2017

6 Hours of Silverstone 2017 – 6-godzinny wyścig samochodowy na torze Silverstone Circuit w Wielkiej Brytanii. Odbył się w dniach 14–16 kwietnia 2017 i był częścią World Endurance Championship.

</doc>
<doc id="4350275" url="https://pl.wikipedia.org/wiki?curid=4350275" title="6 Hours of Silverstone 2016">
6 Hours of Silverstone 2016

6 Hours of Silverstone 2016 – 6-godzinny wyścig samochodowy na torze Silverstone Circuit w Wielkiej Brytanii. Odbył się w dniach 15–17 kwietnia 2016 i był częścią World Endurance Championship.

</doc>
<doc id="4350277" url="https://pl.wikipedia.org/wiki?curid=4350277" title="6 Hours of Silverstone 2015">
6 Hours of Silverstone 2015

6 Hours of Silverstone 2015 – 6-godzinny wyścig samochodowy na torze Silverstone Circuit w Wielkiej Brytanii. Odbył się w dniach 10–12 kwietnia 2015 i był częścią World Endurance Championship.

</doc>
<doc id="4350278" url="https://pl.wikipedia.org/wiki?curid=4350278" title="6 Hours of Silverstone 2014">
6 Hours of Silverstone 2014

6 Hours of Silverstone 2014 – 6-godzinny wyścig samochodowy na torze Silverstone Circuit w Wielkiej Brytanii. Odbył się w dniach 17–20 kwietnia 2014 i był częścią World Endurance Championship.

</doc>
<doc id="4350279" url="https://pl.wikipedia.org/wiki?curid=4350279" title="Val d’Anniviers">
Val d’Anniviers

Val d'Anniviers (niem. Eifischtal) – dolina w Szwajcarii w kantonie Valais, w Alpach Pennińskich. Odchodzi od doliny Rodanu na południe w miejscowości Sierre. W miejscowości Mission rozdziela się na dwie doliny: zachodnią Val de Moiry i wschodnią Val de Zinal.
Od wschodu dolinę ogranicza zachodnia grań masywu Weisshornu, który oddziela ją od doliny Turtmanntal, a od zachodu zachodnia grań masywu Dent Blanche - Cornier, która oddziela ją od doliny Val d'Hérens. Doliną płynie potok Navizence. Wpada on do Rodanu.
W dolinie znajdują się m.in. miejscowości Chandolin, Saint-Jean, Saint-Luc i Vissoie.

</doc>
<doc id="4350287" url="https://pl.wikipedia.org/wiki?curid=4350287" title="Torre Unicredit">
Torre Unicredit



</doc>
<doc id="4350290" url="https://pl.wikipedia.org/wiki?curid=4350290" title="Indie na Letnich Igrzyskach Olimpijskich 2016">
Indie na Letnich Igrzyskach Olimpijskich 2016

Indie na Letnich Igrzyskach Olimpijskich 2016 reprezentowało 117 zawodników : 63 mężczyzn i 54 kobiety. Był to 24. start reprezentacji Indii na letnich igrzyskach olimpijskich.
Skład kadry.
Boks.
Mężczyźni
Gimnastyka.
Kobiety
Hokej na trawie.
Turniej mężczyzn
Turniej kobiet
Judo.
Mężczyźni
Lekkoatletyka.
Mężczyźni
Konkurencje biegowe
Konkurencje techniczne
Kobiety
Konkurencje biegowe
Konkurencje techniczne
Strzelectwo.
Mężczyźni
Kobiety

</doc>
<doc id="4350292" url="https://pl.wikipedia.org/wiki?curid=4350292" title="1000 km of Silverstone">
1000 km of Silverstone



</doc>
<doc id="4350295" url="https://pl.wikipedia.org/wiki?curid=4350295" title="Ebenezer Cobb Morley">
Ebenezer Cobb Morley

Ebenezer Cobb Morley (ur. 16 sierpnia 1831 w Kingston upon Hull, zm. 20 listopada 1924 w Richmond w Londynie) – angielski sportowiec uważany za ojca "The Football Association" i nowoczesnej piłki nożnej.
Był założycielem Barnes Rugby Football Club. Pełnił również funkcję pierwszego sekretarza "The Football Association".
16 sierpnia 2018, w 187. rocznicę jego urodzin został przedstawiony związany z nim "Google Doodle".

</doc>
<doc id="4350301" url="https://pl.wikipedia.org/wiki?curid=4350301" title="Kamienica Bechtoldów w Łodzi">
Kamienica Bechtoldów w Łodzi

Kamienica Bechtoldów – kamienica znajdująca się w Łodzi się przy ulicy Piotrkowskiej 22.
Historia.
W latach 50. XIX w. parcela o nr hip. 256 (pierwotnie nr 186) obejmowała dwie obecne posesje, a pośrodku szerokiej działki stał parterowy dom drewniany. Podział, zachowany do dnia dzisiejszego, dokonał się nie później niż w latach 60. XIX w. Północna część nieruchomości przyjęła numer hip. 256a (dz. Piotrkowska 22), zaś południowa pozostała przy nr hip. 256 (dz. Piotrkowska 24). W miejscu drewnianego domu, po podzieleniu nieruchomości, wystawiono dwie kamienice. W latach 60. i 70. XIX w. istniał na posesji skład papieru i galanterii.
Pod koniec lat 60. XIX w. podzielona posesja należała do przedstawicieli tej samej rodziny. Część północna (dz. Piotrkowska 22) należała do Christiana Bechtolda, południowa zaś (dz. Piotrkowska 24) do Heinricha Bechtolda.
W 1882 roku w kamienicy Józef Gebel otworzył aptekę, a rok później Abram Beder księgarnię. W latach 90. XIX w. do kamienicy zamierzano dobudować kolejne piętro według projektu Ignacego Stebelskiego. Plany te jednak nigdy nie zostały zrealizowane.
Pod koniec XIX w. znajdowało się tutaj przedstawicielstwo firmy Singer, a później również PFAFF. W 1914 mieściła się tu siedziba Związku Zawodowego Pracowników i Pracownic Fryzjerskich Żydów. W latach 20. XX w. działało pod tym adresem kino Arkadia. Na terenie posesji mieści się (2018) m.in. restauracja Zakład Bistro, agencja nieruchomości Estate czy Centrum Urody E. &amp; J. Myśkiewicz.
Klasycystyczna, trzykondygnacyjna kamienica zwieńczona jest trójkątnym tympanonem. Nad oknami pierwszego piętra, poprzedzielanych pilastarmi w stylu toskańskim, znajdują się proste gzymsy. Całość frontonu dopełniona jest półkolistą bramą oraz znajdującym się nad nią żelaznym balkonem.

</doc>
<doc id="4350309" url="https://pl.wikipedia.org/wiki?curid=4350309" title="Żabiec (województwo świętokrzyskie)">
Żabiec (województwo świętokrzyskie)



</doc>
<doc id="4350312" url="https://pl.wikipedia.org/wiki?curid=4350312" title="Val de Zinal">
Val de Zinal

Val de Zinal – dolina w Szwajcarii w kantonie Valais, w Alpach Pennińskich"." Jej wylot znajduje się w miejscowości Mission, gdzie dolina Val d'Anniviers rozdziela się na dwie doliny: zachodnią Val de Moiry i wschodnią Val de Zinal. Stamtąd Val de Zinal biegnie na południe między masywami Weisshorn i Obergabelhorn - Zinalrothorn od wschodu, które oddzielają ją od dolin Turtmanntal i Mattertal oraz wschodnią granią masywu Dent Blanche - Cornier od zachodu. Grań ta oddziela dolinę Val de Zinal od doliny Val de Moiry. Przez dolinę przepływa potok Navizence.
W górnej części doliny, m.in. na zboczach Weisshornu, Obergabelhornu, Zinalrothornu i Dent Blanche, znajdują się liczne lodowce. Są to m.in.: Glacier de Zinal, Glacier de Moming i Weisshorngletscher.
W dolinie znajdują się miejscowości: Ayer, Mottec i Zinal.

</doc>
<doc id="4350319" url="https://pl.wikipedia.org/wiki?curid=4350319" title="Polkowski">
Polkowski

Polkowski – polskie nazwisko.

</doc>
<doc id="4350326" url="https://pl.wikipedia.org/wiki?curid=4350326" title="Wschodnia (rzeka)">
Wschodnia (rzeka)



</doc>
<doc id="4350330" url="https://pl.wikipedia.org/wiki?curid=4350330" title="Adam Czarnota">
Adam Czarnota

Adam Waldemar Czarnota (ur. 26 lipca 1953 w Kętrzynie) – polsko-australijski socjolog prawa, profesor prawa na Uniwersytecie Nowej Południowej Walii w Sydney. Dyrektor Naukowy Międzynarodowego Instytutu Socjologii Prawa w Oñati w latach 2013–2016, współzałożyciel Centrum Edukacji Prawniczej i Teorii Społecznej.
Życiorys.
Urodził się w Kętrzynie, gdzie mieszkał aż do ukończenia szkoły średniej. Następnie rozpoczął studia prawnicze na Uniwersytecie Mikołaja Kopernika w Toruniu. Tam też w 1982 roku uzyskał stopień naukowy doktora. Od 2005 roku jest profesorem Uniwersytetu Nowej Południowej Walii.
Wykładał m.in. na Central European University w Budapeszcie, European Academy of Legal Theory w Brukseli, European University Institute we Florencji, Uniwersytecie w Edynburgu, Macquarie University, czy też w St. Peter’s College na Uniwersytecie w Oksfordzie. W latach 2013–2016 był Dyrektorem Naukowym w w Oñati.
Został zastępcą redaktora naczelnego kwartalnika „Prawo i Więź”.
Należy do Australian Society for Legal Philosophy, International Association for Philosophy of Law and Social Philosophy, Contemporary European Studies Association, Australian Association for the Study of Communist and Post- Communist Countries, Australasian Universities Law Teachers Association, International Sociological Association.

</doc>
<doc id="4350335" url="https://pl.wikipedia.org/wiki?curid=4350335" title="Sobków (województwo świętokrzyskie)">
Sobków (województwo świętokrzyskie)



</doc>
<doc id="4350336" url="https://pl.wikipedia.org/wiki?curid=4350336" title="Sobków (powiat kłodzki)">
Sobków (powiat kłodzki)



</doc>
<doc id="4350345" url="https://pl.wikipedia.org/wiki?curid=4350345" title="Proceedings of the Entomological Society of Washington">
Proceedings of the Entomological Society of Washington

Proceedings of the Entomological Society of Washington (skrót: Proc. Entomol. Soc. Wash.) – amerykańskie, recenzowane czasopismo naukowe publikujące w zakresie entomologii
Czasopismo to publikowane jest przez The Entomological Society of Washington. Ukazuje się od 1884 roku. Wychodzi cztery razy do roku: w styczniu, kwietniu, czerwcu i październiku. Zamieszczane w nim publikacje obejmują tematyką wszelkie dziedziny entomologii, w tym: systematykę, taksonomię, biologię, naukę o zachowaniu, ekologię, morfologię i genetykę owadów.
W 2017 roku jego wskaźnik cytowań według Scimago Journal &amp; Country Rank wyniósł 0,304 co dawało mu 92. miejsce wśród czasopism poświęconych naukom o owadach

</doc>
<doc id="4350346" url="https://pl.wikipedia.org/wiki?curid=4350346" title="Witold Śmidowski">
Witold Śmidowski

Witold Stanisław Śmidowski (ur. 20 lipca 1964 w Mielcu) – polski politolog, orientalista specjalizujący się w krajach Azji Środkowej, dyplomata. Ambasador RP w Iranie (2002–2008) i Arabii Saudyjskiej (2011–2017).
Życiorys.
Studiował prawo na Uniwersytecie Marii Curie-Skłodowskiej w Lublinie. Tytuł magistra politologii uzyskał w 1990 na Wydziale Orientalistyki Moskiewskiego Państwowego Instytutu Stosunków Międzynarodowych. Odbył także kurs języka urdu w Instytucie Języków Współczesnych w Islamabadzie oraz studia podyplomowe w planowania strategicznego w Wielkiej Brytanii oraz wyższy kurs obrony w Akademii Obrony Narodowej (1998).
Pracował jako nauczyciel języka angielskiego w Kolegium Nauczycielskim oraz w szkole podstawowej w Tarnobrzegu (1991–1993). W latach 1993–1996 pełnił funkcję wiceprezesa przedsiębiorstwa wielobranżowego „Telwolt” w Sandomierzu. W 1996 przeszedł do Kancelarii Prezydenta RP, gdzie pracował jako główny rzeczoznawca. W 1997 został wicedyrektorem, a następnie dyrektorem Departamentu Obsługi Rady Bezpieczeństwa Narodowego w Biurze Bezpieczeństwa Narodowego. Po odbyciu praktyki w ambasadzie RP w Islamabadzie, w 2002 został powołany na ambasadora RP w Iranie (z jednoczesną akredytacją na Turkmenistan). W 2008 powrócił do centrali MSZ. W latach 2011–2017 był ambasadorem RP w Arabii Saudyjskiej (z akredytacją na Oman). Następnie przeszedł do sektora prywatnego.
Zna angielski, rosyjski i urdu. Posługuje się hindi, perskim i arabskim. Jest żonaty, ma syna.

</doc>
<doc id="4350347" url="https://pl.wikipedia.org/wiki?curid=4350347" title="Puchacz mleczny">
Puchacz mleczny

Puchacz mleczny ("Bubo lacteus") – gatunek dużego ptaka z rodziny puszczykowatych (Strigidae). Występuje w nieregularnym rozmieszczeniu w Afryce Subsaharyjskiej. Nie jest zagrożony wyginięciem.
Taksonomia.
Po raz pierwszy gatunek opisał Coenraad Jacob Temminck w 1820. Do opisu była dołączona tablica barwna opatrzona numerem 4. Holotyp pochodził z Senegalu i przechowywany był w zbiorach de Laugiera. Autor nadał nowemu gatunkowi nazwę "Strix lactea". Obecnie (2020) Międzynarodowy Komitet Ornitologiczny umieszcza puchacza mlecznego w rodzaju "Bubo", nie są jednak znane jego dokładne pokrewieństwa w obrębie rodzaju. Gatunek monotypowy. Puchacz mleczny był obiektem badań genetycznych. W jednym z nich badano zawartość DNA w komórce, która u przedstawiciela tego gatunku wyniosła 4,56 pg. W 1993 opublikowano wyniki badań nad kariotypem wybranych gatunków ptaków. W przypadku puchacza mlecznego uzyskano jednak niedokładny wynik (2"n"=80–84).
Morfologia.
Długość ciała wynosi 60–65 cm. Masa ciała samca 1615–1960 g, samicy 2475–3115 g. Rozpiętość skrzydeł 140–164 cm. Puchacz mleczny jest największą sową Afryki. „Uszy” (pęczki piór na głowie) są krótkie, rozczochrane. W upierzeniu nie występuje dymorfizm płciowy, samice są jednak przeciętnie większe i cięższe od samców. Szlara jest brudnobiała, szeroko czarno obwiedziona. Pióra szczeciniaste wokół dzioba czarniawe. Wierzch ciała jasny, szarobrązowy, o „mlecznym” wyglądzie, ozdobiony białawymi prążkami ułożonymi w marmurkowy wzór. Podobny występuje na „uszach”, jednak w ciemniejszym odcieniu. Barkówki zajęte są przez duże, białe plamy, tworzące biały pas biegnący przez ramię. Lotki i sterówki pokryte są na zmianę ciemnymi i jasnymi pasami. Gardło porośnięte białymi piórami, szczególnie dobrze widocznymi podczas nawoływania. Spód ciała jaśniejszy od wierzchu, szarobrązowy, upstrzony ciemnymi i jasnymi prążkami ułożonymi w nieregularny sposób. Palce częściowo opierzone. Tęczówka ciemna, oko obwiedzione przez ciemne krawędzie powiek. Górne są nagie i różowe. Woskówka niebieskoszara, dziób jasny, kremowy, z szarą nasadą. Nagie części palców mają barwę szarawą, pazury natomiast brązową (z wyjątkiem czarnych zakończeń).
Zasięg występowania.
Zasięg występowania puchaczy mlecznych rozciąga się w Afryce Subsaharyjskiej. BirdLife International szacuje go na 25,5 mln km². Obejmuje obszar od południowej Mauretanii i centralnego Mali na wschód po centralny Sudan, Erytreę i Somalię i dalej na południe po RPA. W południowej części Afryki są lokalnie pospolite w północnej i centralnej Namibii, Botswanie, Zimbabwe, Mozambiku i północnym RPA.
Ekologia i zachowanie.
Środowiskiem życia puchaczy mlecznych są suche sawanny z porozrzucanymi drzewami i ciernistymi krzewami, nadrzeczne lasy z przyległą sawanną, zadrzewienia i niewielkie, półotwarte lasy na otwartych terenach. Najpospoliciej zamieszkują otwarte sawanny i półpustynie, nieczęste są w bujnie rozwiniętych lasach, zaś w tych gęstych nie występują wcale. We wschodniej Afryce to typowe ptaki sawanny z ciernistą roślinnością. Odnotowywane były od poziomu morza do 3000 m n.p.m. Przeważnie aktywne są nocą, jednak wypatrzywszy odpowiednią zdobycz mogą podjąć się polowania i o innej porze. Za dnia odpoczywają na dużych, poziomych gałęziach, zazwyczaj dobrze zacienionych i ukrytych. Młode osobniki mogą przesiadywać blisko siebie. Ptaki połączone w pary często podczas odpoczynku wzajemnie się pielęgnują. Puchacze mleczne regularnie kąpią się w kroplach deszczu lub w płytkiej wodzie. Podczas upałów trzepoczą piórami na gardle, by się schłodzić. Nie ma pewnych danych o wędrówkach czy lokalnych migracjach o charakterze nomadycznym. Za występowaniem nomadyzmu u ptaków tego gatunku przemawiają jednak stwierdzenia z miejsc, gdzie te zazwyczaj nie występują czy niezajmowanie tych samych terytoriów w kolejnych latach. Wśród młodych występuje dyspersja polęgowa.
Pożywieniem puchaczy mlecznych są głównie średniej wielkości ssaki i duże ptaki. Zjadają również padlinę. Lokalnie ich preferowanym pokarmem są jeże. Zdzierają ich kolczastą skórę i wyrzucają, podobnie jak to czynią puchacze ("B. bubo"). Ze ssaków jedzą również młode małpy, warchlaki guźców ("Phacochoerus africanus"), postrzałki ("Pedetes"), zające ("Lepus"), żenety ("Genetta"), góralkowce (Hyracoidea), świstaki (Marmotini), rudawkowate (Pteropodidae), szczury ("Rattus") i myszy ("Mus"). Łapane przez puchacze mleczne ptaki osiągają różne rozmiary, od astryldów (Estrildidae) i wikłaczowatych (Ploceidae) po czaplowate (Ardeidae), sekretarze ("Sagittarius serpentarius"), pisklęta sępów, frankoliny, kaczki (żółtodziobe, "Anas undulata" i moręgówki, "A. sparsa") i młode żurawie. Dodatkowo zjadają również gady, płazy bezogonowe, ryby i stawonogi – w tym dwuparce oraz skorpiony i inne pajęczaki. Są w stanie podnieść zdobycz ważącą do 1,8 kg (jak mangustowate). Dziennie spożywają ilość pokarmu odpowiadającą 5% swojej masy ciała. Polując szybko szybują w dół z gałęzi. Łapią również owady w locie lub wpadają w listowie, by łapać odpoczywające ptaki lub galagowate. Rzadziej pokarmu szukają w płytkiej wodzie, w krzewach czy na ziemi.
Lęgi.
Okres składania jaj trwa w większości obszaru występowania od marca do września, głównie od czerwca do sierpnia. W zachodniej części zasięgu okres ten przypada na styczeń–marzec, w północno-wschodniej natomiast na październik–styczeń. W północnym RPA zniesienia przypadają na okres od czerwca do września. Niekiedy lęgi wyprowadzają tylko raz na 2 lub 3 lata, być może z powodu ograniczonego dostępu do pożywienia. Puchacze mleczne korzystają głównie z opuszczonych gniazd z gałęzi służących wcześniej między innymi sępom, sekretarzom, warugom ("Scopus umbretta"), krukowatym, tkaczom ("Philetairus socius") i bawolikom czerwonodziobym ("Bubalornis niger"). Od czasu do czasu używają dziupli w starych drzewach lub gniazd w plątaninie pnączy. Przeważnie zniesienie liczy 2 białe jaja o średnich wymiarach 62,6 × 51,4 mm i masie wynoszącej 93,1–101,6 g). Inkubacja trwa 32–39 dni.
Młode wykluwają się w tygodniowym odstępie, ważą po wykluciu 60–70 g. Początkowo całkowicie pokrywa je kremowy puch, następnie wyrasta puch pośredni ("mesoptile"), jasnoszary z nieregularnymi prążkami i ciemnymi paskami. Młode puchacze mleczne mają mniej widoczną ciemną krawędź szlary. Zazwyczaj młodsze z piskląt umiera w ciągu pierwszych dwóch tygodni życia, nie jest wiadome, czy wskutek kanibalizmu, czy zagłodzenia. Przez pierwsze dwa tygodnie życia samica strzeże piskląt w gnieździe. Później obydwa ptaki z pary przebywają już na zewnątrz dziupli, ostrzegają potomstwo chrząkającymi głosami w razie zbliżenia się drapieżnika. Młode opuszczają gniazdo po 62–63 dniach życia. Są zdolne do lotu dwa tygodnie po opierzeniu. Przebywają głównie w ukryciu wśród drzew lub krzewów i przed ukończeniem trzech miesięcy życia wykazują niewiele aktywności. Zaskoczone podczas siedzenia na ziemi udają martwe i mogą zostać złapane bez problemu. Pięciomiesięczne puchacze mleczne potrafią już łapać zdobycz samodzielnie. Czasami pozostają z rodzicami przez dwa lata. Dojrzałość płciową osiągają w wieku 3–4 lat.
Status.
IUCN uznaje puchacza mlecznego za gatunek najmniejszej troski (LC, Least Concern) nieprzerwanie od 1988 (stan w 2018). BirdLife International ocenia trend populacji jako stabilny. Według danych z początku XXI wieku w południowej części Afryki puchacze mleczne częściej stwierdzane były na obszarach chronionych, jak Transgraniczny Park Narodowy Kgalagadi i Park Narodowy Etoszy. Wskazuje to na konieczność ochrony tych ptaków.

</doc>
<doc id="4350354" url="https://pl.wikipedia.org/wiki?curid=4350354" title="Southwestern Entomologist">
Southwestern Entomologist

Southwestern Entomologist – amerykańskie, recenzowane czasopismo naukowe publikujące w zakresie entomologii
Czasopismo to publikowane jest przez Society of Southwestern Entomologists. Ukazuje się od czerwca 1976 roku. Wychodzi cztery razy do roku: w marcu, czerwcu, wrześniu i grudniu.
W 2017 roku jego wskaźnik cytowań według Scimago Journal &amp; Country Rank wyniósł 0,340 co dawało mu 85. miejsce wśród czasopism poświęconych naukom o owadach.

</doc>
<doc id="4350355" url="https://pl.wikipedia.org/wiki?curid=4350355" title="Frédéric Rubwejanga">
Frédéric Rubwejanga

Frédéric Rubwejanga (ur. 1931 w Nyabinyenga) – rwandyjski duchowny rzymskokatolicki, w latach 1992-2007 biskup Kibungo.
Życiorys.
Święcenia kapłańskie przyjął 20 września 1959. 30 marca 1992 został prekonizowany biskupem Kibungo. Sakrę biskupią otrzymał 5 lipca 1992. 28 sierpnia 2007 przeszedł na emeryturę.

</doc>
<doc id="4350361" url="https://pl.wikipedia.org/wiki?curid=4350361" title="Petuniabukta">
Petuniabukta

 
Petuniabukta – zatoka w środkowej części wyspy Spitsbergen w archipelagu Svalbard (będącego pod zarządem Norwegii), w rejonie Ziemi Dicksona. Stanowi północną część Billefjordu. Na północny zachód od zatoki znajduje się dolina Hørbyedalen oraz lodowiec Hørbyebreen.
Zatoka otrzymała nazwę na cześć szkockiego statku SS "Petunia".
W Petuniabukcie prowadzone są badania polarnicze. Od 1984 roku Uniwersytet Adama Mickiewicza w Poznaniu prowadzi tam Stację Polarną UAM (AMUPS). Początkowo miała ona siedzibę w tzw. Skottehytta (tłum. szkocka chatka), następnie została przeniesiona do nowego kontenera na zachodnim brzegu zatoki. Niedaleko obecnej Stacji Polarnej UAM znajduje się czeska narodowa stacja polarna.

</doc>
<doc id="4350365" url="https://pl.wikipedia.org/wiki?curid=4350365" title="Stanislas Kaburungu">
Stanislas Kaburungu

Stanislas Kaburungu (ur. 7 października 1935 w Gisanze) – burundyjski duchowny rzymskokatolicki, w latach 1969-2002 biskup Ngozi.
Życiorys.
Święcenia kapłańskie przyjął 3 września 1961. 5 września 1968 został prekonizowany biskupem Ngozi. Sakrę biskupią otrzymał 25 stycznia 1969. 14 grudnia 2002 zrezygnował z urzędu.

</doc>
<doc id="4350366" url="https://pl.wikipedia.org/wiki?curid=4350366" title="Human's Pain">
Human's Pain



</doc>
<doc id="4350368" url="https://pl.wikipedia.org/wiki?curid=4350368" title="Murder's Concept">
Murder's Concept



</doc>
<doc id="4350369" url="https://pl.wikipedia.org/wiki?curid=4350369" title="Hervé Itoua">
Hervé Itoua

Hervé Itoua (ur. 1942 w Otambioko) – kongijski duchowny rzymskokatolicki, w latach 1983-2006 biskup Ouesso.
Życiorys.
Święcenia kapłańskie przyjął 12 lipca 1970. 6 czerwca 1983 został prekonizowany biskupem Ouesso. Sakrę biskupią otrzymał 28 sierpnia 1983. 22 kwietnia 2006 zrezygnował z urzędu.

</doc>
<doc id="4350370" url="https://pl.wikipedia.org/wiki?curid=4350370" title="NYIA">
NYIA



</doc>
<doc id="4350376" url="https://pl.wikipedia.org/wiki?curid=4350376" title="Jean-Claude Makaya Loembe">
Jean-Claude Makaya Loembe

Jean-Claude Makaya Loembe (ur. 13 maja 1954 w Pointe-Noire) – kongijski duchowny rzymskokatolicki, w latach 1995-2011 biskup Pointe-Noire.
Życiorys.
Święcenia kapłańskie przyjął 3 lipca 1983. 19 grudnia 1994 został prekonizowany biskupem Pointe-Noire. Sakrę biskupią otrzymał 22 kwietnia 1995. 31 marca 2011 został zwolniony z obowiązków biskupa diecezjalnego.

</doc>
<doc id="4350380" url="https://pl.wikipedia.org/wiki?curid=4350380" title="Przeznaczenie Adhary">
Przeznaczenie Adhary

Przeznaczenie Adhary – włoska powieść high fantasy dla młodzieży autorstwa Lici Troisi. Została wydana po raz pierwszy w 2008. W Polsce ukazała się w 2011 nakładem Wydawnictwa Videograf II. Książka jest pierwszym tomem trylogii "Legendy Świata Wynurzonego". Jak pozostałe powieści autorki, jej akcja rozgrywa się w Świecie Wynurzonym. Przeznaczenie Adhary opowiada historię dziewczynki, która budzi się, nie pamiętając kim jest. Wkrótce odkrywa, że świat, który zamieszkuje toczy zaraza.
Fabuła.
Na łące w lesie, w Krainie Wiatru, przebudza się dziewczynka. Ma przy sobie tylko sztylet. Nie pamięta kim jest, ani w jaki sposób się tam znalazła. Zaczyna wędrować, poruszając się wzdłuż strumienia. Po pewnym czasie trafia do Salazaru, głównego miasta krainy. Tam zostaje zaatakowana przez dwóch oprychów. Z opresji ratuje ją Amhal, jeździec smoka. Młody wojownik zaczyna opiekować się dziewczyną: nazywa ją Adharą, kupuje jej ubranie i zapewnia strawę. Wkrótce proponuje uratowanej, aby towarzyszyła mu w podróży do miasta Laodamea znajdującego się w Krainie Wody. Adhara zgadza się i od tej pory Amhal nazywa ją swoim giermkiem. Młodzi ludzie zaczynają podróż na grzbiecie smoczycy, Jamili. Gdy lądują w Krainie Wody aby odpocząć trafiają na osadę, w której panuje kwarantanna: jej mieszkańcy są chorzy na coś, czego nie da się wyleczyć. Wkrótce docierają do celu podróży, gdzie informują o zarazie i zostają zbadani przez kapłana. Ten informuje Amhal, że jej granatowe włosy (typowe dla rasy pół-elfów, która wyginęła około stu lat temu) oraz dwubarwne tęczówki są dziełem magii. 
Świat przedstawiony.
Akcja powieści rozgrywa się w Świecie Wynurzonym, uniwersum składającego się z krain, których nazwy sugerują ich charakter (np. Kraina Wody, Kraina Wiatru, Kraina Słońca itd.). "Przeznaczenie Adhary" rozpoczyna się w Krainie Wiatru, której znakiem charakterystycznym jest miasto Salazar: w jego centrum znajduje się olbrzymia wieża mieszkalna, widoczna już z daleka. Następnie fabuła przenosi się do Krainy Wody, zamieszkiwanej przez ludzi oraz nimfy, myślące istoty w których żyłach płynie woda źródlana.
Historia opowiedziana w "Przeznaczeniu Adhary" rozgrywa się około stu lat po pokonaniu Tyrana, co oznacza, że "Legendy Świata Wynurzonego" są kontynuacją "Kronik Świata Wynurzonego" i "Wojen Świata Wynurzonego" tej samej autorki. 

</doc>
<doc id="4350382" url="https://pl.wikipedia.org/wiki?curid=4350382" title="Sylwia Bileńska">
Sylwia Bileńska

Sylwia Bileńska (ur. 11 kwietnia 1983 w Raciborzu) – polska zapaśniczka, dwukrotna medalistka mistrzostw Europy.
Kariera sportowa.
Zdobyła brązowe medale w kategorii do 55 kg na mistrzostwach Europy w 2003 w Rydze i na mistrzostwach Europy w 2005 w Warnie. Zwyciężyła w wadze do 51 kg na Akademickich Mistrzostwach Świata w 2004 w Łodzi, a na Akademickich Mistrzostwach Świata w 2006 w Ułan Bator wywalczyła brązowy medal w wadze do 55 kg. Była również brązową medalistką mistrzostw świata juniorów w wadze do 55 kg w 2003.
W swych startach na mistrzostwach świata zajmowała następujące miejsca (zawsze w kategorii do 55 kg): 2005 – 9. miejsce; 2009 – 26. miejsce; 2010 – 10. miejsce. Zajęła również następujące miejsca w pozostałych startach na mistrzostwach Europy (także w wadze do 55 kg): 2004 – 5. miejsce; 2006 – 10. miejsce; 2007 – 9. miejsce; 2009 – 5. miejsce.
Była mistrzynią Polski w wadze do 55 kg w 2003, 2004, 2005, 2006, 2007, 2009 i 2010, wicemistrzynią w tej samej wadze w 2002 i 2008 oraz brązową medalistką w 2011.

</doc>
<doc id="4350389" url="https://pl.wikipedia.org/wiki?curid=4350389" title="Zlot ZHP Gdańsk 2018">
Zlot ZHP Gdańsk 2018



</doc>
<doc id="4350392" url="https://pl.wikipedia.org/wiki?curid=4350392" title="VI - The Satanachist Credo">
VI - The Satanachist Credo



</doc>
<doc id="4350393" url="https://pl.wikipedia.org/wiki?curid=4350393" title="Bernard Nsayi">
Bernard Nsayi

Bernard Nsayi (ur. 1943 w Mindouli, zm. 12 lutego 2021 w Rzymie) – kongijski duchowny rzymskokatolicki, w latach 1990-2001 biskup Nkayi.
Życiorys.
Święcenia kapłańskie przyjął 17 czerwca 1971. 7 lipca 1990 został prekonizowany biskupem Nkayi. Sakrę biskupią otrzymał 16 września 1990. 16 października 2001 zrezygnował z urzędu.

</doc>
<doc id="4350398" url="https://pl.wikipedia.org/wiki?curid=4350398" title="Mongołowie (ujednoznacznienie)">
Mongołowie (ujednoznacznienie)

Nazwa Mongołowie może oznaczać:

</doc>
<doc id="4350401" url="https://pl.wikipedia.org/wiki?curid=4350401" title="Tablice rejestracyjne w Arabii Saudyjskiej">
Tablice rejestracyjne w Arabii Saudyjskiej

Tablice rejestracyjne w Arabii Saudyjskiej są produkowane przez "Government Printing Press" w Rijadzie.
Arabia Saudyjska podjęła działania w celu zapewnienia, że wszystkie osoby zamieszkałe w jej granicach rejestrują swoje pojazdy w tym kraju i posiadają tylną oraz przednią tablicę rejestracyjną.
Litery.
Poniższe litery arabskie są używane na saudyjskich tablicach rejestracyjnych.
Wszystkie tablice mają białe tło, ale kilka typów pojazdów może mieć inne tło po prawej stronie, które zawiera herb, skrót nazwy kraju i urzędową pieczęć. Ta strona ma niebieskie tło dla ciężarówek i pojazdów użytkowych, żółta dla transportu publicznego i taksówek, a zielona dla pojazdów dyplomatycznych.
Niedozwolone kombinacje.
Niektóre kombinacje liter są zakazane, zarówno w tłumaczeniu arabskim, jak i łacińskim. Wśród nich są " 'S' 'E' 'X' ", " 'A' 'S' 'S' " oraz inne.

</doc>
<doc id="4350404" url="https://pl.wikipedia.org/wiki?curid=4350404" title="Obóz jeniecki NKWD we Frydrychówce">
Obóz jeniecki NKWD we Frydrychówce

Obóz jeniecki NKWD we Frydrychówce (Wołoczyska) – przejściowy obóz jeniecki Ludowego Komisariatu Spraw Wewnętrznych ZSRR dla przetrzymywania jeńców polskich z tw. "pierwszej grupy".
Mieścił się we wsi Frydrychówka nad Zbruczem, w obwodzie chmielnickim, na obecnej Ukrainie. Frydrychówka jest obecnie częścią miasta Wołoczyska. Obóz położony przy linii kolejowej Tarnopol - Chmielnicki.
Obóz funkcjonował od 20 września 1939 do lutego 1940. Był to obóz przejściowy dla jeńców polskich, aresztowanych po agresji ZSRR na Polskę z 17 września 1939. Tutaj Armia Czerwona przekazywała internowanych w ręce NKWD. Zlokalizowany był na terenie byłego majątku Ledóchowskich położonym po rosyjskiej stronie granicy. Prawdopodobnie część jeńców przetrzymywano na terenie koszar w Wołoczyskach. 
We Frydrychówce do czasu rozesłania do właściwych obozów było przetrzymywanych około 5 tysięcy polskich żołnierzy, głównie oficerów Wojska Polskiego. Następował wstępna rejestracja jeńców. Obóz nie był zorganizowany. Nocowano pomiędzy stajniami folwarcznymi, brak było jakichkolwiek urządzeń, żywność nie była regularnie rozdawana. Znaczną część jeńców przetrzymywano pod gołym niebem. Już po miesiącu zaczęto wysyłać jeńców do właściwych obozów jenieckich. W lutym 1940 zakończono „rozładowywanie” obozu, oficerów wysłano do obozów w Kozielsku i Starobielsku, policjantów do Ostaszkowa. Resztę jeńców skierowano do obozu w Putywlu i Kozielszczyzny. 
Jeńcem tego obozu był:

</doc>
<doc id="4350406" url="https://pl.wikipedia.org/wiki?curid=4350406" title="Entomologica Americana">
Entomologica Americana

Entomologica Americana – amerykańskie, recenzowane czasopismo naukowe publikujące w zakresie entomologii.
Czasopismo to wydawane jest przez New York Entomological Society. Ukazuje się od marca 1893 roku. W latach 1893–2006 nosiło tytuł Journal of the New York Entomological Society. Publikacje obejmują różne dziedziny entomologii, zwłaszcza systematykę, taksonomię, biologię i ekologię owadów. Ukazują się również wydania specjalne skoncentrowane na danej tematyce lub wydawane na cześć konkretnego entomologa.
W 2017 roku jego wskaźnik cytowań według Scimago Journal &amp; Country Rank wyniósł 0,362 co dawało mu 78. miejsce wśród czasopism poświęconych naukom o owadach.

</doc>
<doc id="4350410" url="https://pl.wikipedia.org/wiki?curid=4350410" title="Severius Melki Murad">
Severius Melki Murad

Sewer (imię świeckie Melki Murad, ur. 5 lutego 1965 w Al-Malikijji) – duchowny Syryjskiego Kościoła Ortodoksyjnego, od 2019 arcybiskup Brazylii.
Życiorys.
Pochodzi z Syrii. Święcenia kapłańskie przyjął 24 sierpnia 1986. Sakrę biskupią otrzymał 15 września 1996 i objął rządy w archidiecezji jerozolimskiej. W 2019 został mianowany arcybiskupem Brazylii.

</doc>
<doc id="4350415" url="https://pl.wikipedia.org/wiki?curid=4350415" title="Ninszatapada">
Ninszatapada

Ninszatapada (sum. nin.šà.ta.pà.da) – mezopotamska księżniczka, córka Sin-kaszida, króla Uruk (XIX w. p.n.e.), arcykapłanka boga Meslamta-ea w mieście Durum.
Ninszatapada znana jest przede wszystkim ze swego listu, napisanego w języku sumeryjskim, skierowanego do Rim-Sina I (1822-1763 p.n.e.), króla Larsy. List ten napisany został ok. 1800 r. p.n.e., w czasie, gdy Ninszatapada przebywała na wygnaniu. Kilka lat wcześniej królestwo Uruk, rządzone przez królów z dynastii założonej przez jej ojca Sin-kaszida, podbite zostało przez Rim-Sina I, króla Larsy. Ninszatapada, pełniąca wówczas już od wielu lat funkcję arcykapłanki (sum. nin.diĝir) boga Meslamta-ea w Durum, mieście leżącym w pobliżu Uruk, jako członkini pokonanej dynastii rządzącej musiała porzucić Durum i udać się na wygnanie. Po kilku latach na wygnaniu będąca już w podeszłym wieku Ninszatapada postanowiła napisać sławiący Rim-Sina I list, w którym prosi go by wydał zgodę na jej powrót do Durum i przywrócenie należnej jej pozycji arcykapłanki boga Meslamta-ea w tym mieście. W liście wychwala ona Rim-Sina I nazywając go „wiernym pasterzem”, „mędrcem”, „prawdziwym sędzią” i „bohaterem”. Sławi go za oszczędzenie miast Uruk i Durum oraz za wzięcie ich mieszkańców w opiekę. Upadek własnej dynastii przypisuje ona woli bogów Anu i Enlila, którzy to Rim-Sina I postanowili uczynić zwycięzcą. W dalszej części listu Ninszatapada przedstawia samą siebie: „Tak mówi Ninszatapada, kobieta-skryba, arcykapłanka boskiego Meslamta-ea, córka Sin-kaszida, króla Uruk, twoja służka”, po czym opisuje swój ciężki los na wygnaniu: 
List Ninszatapady odnaleziony został pośród dokumentów z archiwum królewskiego z Larsy, co może wskazywać, iż dotarł on do Rim-Sina I i że ten przychylił się do jej prośby. Wydaje się też, iż król Larsy wykorzystać mógł ten list w celach propagandowych, bo kopiowany był on w szkołach skrybów, o czym świadczy sześć zachowanych jego kopii

</doc>
<doc id="4350416" url="https://pl.wikipedia.org/wiki?curid=4350416" title="Marco Prastaro">
Marco Prastaro

Marco Prastaro (ur. 8 grudnia 1962 w Pizie) – włoski duchowny rzymskokatolicki, od 2018 biskup Asti.
Życiorys.
Święcenia kapłańskie przyjął 22 maja 1988 i został inkardynowany do archidiecezji turyńskiej. Po kilku latach pracy w charakterze wikariusza został skierowany do pracy misyjnej w Kenii. W 2012 powrócił do kraju i objął funkcję dyrektora kurialnego wydziału ds. misji. W 2016 został wikariuszem biskupim dla miasta Turyn.
16 sierpnia 2018 papież Franciszek mianował go biskupem diecezji Asti. Sakrę otrzymał 21 października 2018 z rąk metropolity Turynu - arcybiskupa Cesare Nosiglia.

</doc>
<doc id="4350417" url="https://pl.wikipedia.org/wiki?curid=4350417" title="Timotheus Matta Al-Khoury">
Timotheus Matta Al-Khoury

Tymoteusz (imię świeckie Matta Al-Khoury, ur. 1982) – duchowny Syryjskiego Kościoła Ortodoksyjnego, od 2016 biskup Damaszku odpowiedzialny również za diecezję Dżaziry. Sakrę biskupią otrzymał 4 listopada 2012. W 2015 został mianowany biskupem Dżaziry, a rok później biskupem Damaszku. 20 lutego 2021, po śmierci poprzednika odbył się jego ingres jako biskupa Himsu, Hamy i Tartusu.

</doc>
<doc id="4350421" url="https://pl.wikipedia.org/wiki?curid=4350421" title="Entomological Science">
Entomological Science

Entomological Science – japońskie, anglojęzyczne, recenzowane czasopismo naukowe publikujące w zakresie entomologii.
Czasopismo to wydawane jest przez Wiley-Blackwell dla Entomological Society of Japan. Ukazuje się od 2005 roku. Publikuje oryginalne i przeglądowe prace z zakresu ekologii, biologii behawioralnej, fizjologii, biochemii, biologii rozwoju, genetyki, systematyki, morfologii i biologii ewolucyjnej owadów oraz entomologii ogólnej.
W 2017 roku jego wskaźnik cytowań według ISI Journal Citation Reports wyniósł 1,069 co dawało mu 45. miejsce wśród czasopism poświęconych entomologii, natomiast według Scimago Journal &amp; Country Rank wyniósł 0,439 co dawało mu 60. miejsce wśród czasopism poświęconych naukom o owadach.

</doc>
<doc id="4350425" url="https://pl.wikipedia.org/wiki?curid=4350425" title="Severius Jamil Hawa">
Severius Jamil Hawa

Sewer (imię świeckie Jamil Hawa, ur. 14 kwietnia 1931 w Mosulu) – duchowny Syryjskiego Kościoła Ortodoksyjnego, od 1980 arcybiskup Bagdadu i Basry.
Życiorys.
Święcenia kapłańskie przyjął 5 marca 1955. Sakrę biskupią otrzymał 18 października 1970. W 1971 został mianowany wikariuszem patriarszym Damaszku, a 22 października 1980 arcybiskupem Bagdadu i Basry.

</doc>
<doc id="4350428" url="https://pl.wikipedia.org/wiki?curid=4350428" title="Dixon (Montana)">
Dixon (Montana)

Dixon – jednostka osadnicza w Stanach Zjednoczonych, w stanie Montana, w hrabstwie Sanders.

</doc>
<doc id="4350441" url="https://pl.wikipedia.org/wiki?curid=4350441" title="Heron (Montana)">
Heron (Montana)

Heron – jednostka osadnicza w Stanach Zjednoczonych, w stanie Montana, w hrabstwie Sanders.

</doc>
<doc id="4350448" url="https://pl.wikipedia.org/wiki?curid=4350448" title="Lonepine">
Lonepine

Lonepine – jednostka osadnicza w Stanach Zjednoczonych, w stanie Montana, w hrabstwie Sanders.

</doc>
<doc id="4350449" url="https://pl.wikipedia.org/wiki?curid=4350449" title="Noxon">
Noxon

Noxon – jednostka osadnicza w Stanach Zjednoczonych, w stanie Montana, w hrabstwie Sanders.

</doc>
<doc id="4350453" url="https://pl.wikipedia.org/wiki?curid=4350453" title="Old Agency">
Old Agency

Old Agency – jednostka osadnicza w Stanach Zjednoczonych, w stanie Montana, w hrabstwie Sanders.

</doc>
<doc id="4350455" url="https://pl.wikipedia.org/wiki?curid=4350455" title="King of Mask Singer">
King of Mask Singer

King of Mask Singer (Hangul: 미스터리 음악쇼 복면가왕 "Miseuteori eumaksyo bokmyeon-gawang") – południowokoreański program rozrywkowy typu talent show, emitowany na kanale MBC. Głównym prezenterem jest Kim Sung-joo, z przedstawieniami autorstwa aktora głosowego Lee Won-joona. Program emitowany jest na kanale MBC w niedziele o 16:50, od 5 kwietnia 2015 roku, w ramach bloku programowego "Sunday Night", zastąpił "Animals". "King of Mask Singer" rywalizuje z programami "Running Man" (SBS) i "The Return of Superman" (KBS2), emitowanymi o tej samej porze. Program zdobył dużą popularność także za granicą kraju.
Format.
Każda konkurencja trwa dwa odcinki, a wokaliści rywalizują jeden na jednego w trzech rundach eliminacyjnych. Otrzymują wymyślne maski wykonane m.in. przez projektanta Hwang Jae-geuna i stroje, aby ukryć ich tożsamość, usuwając takie czynniki jak popularność i wiek, które mogą wpłynąć na odbiór występu. W pierwszej rundzie obaj zawodnicy śpiewają tę samą piosenkę, podczas gdy w drugiej i trzeciej rundzie każdy śpiewa inną. Zwycięzca każdej pary jest wybierany przez publiczność i zespół celebrytów poprzez głosowanie na żywo. Tożsamości piosenkarzy nie są ujawniane, dopóki nie zostaną wyeliminowani. Zwycięzca trzeciej rundy rzuca wyzwanie Królowi Maski poprzedniej konkurencji i zostaje wyeliminowany lub zostaje nowym Królem Maski (ang. "Mask King"). Ha Hyun-woo z Guckkasten („Music Captain of Our Local”) ma na swoim koncie dziewięć zwycięstw z rzędu, co jest rekordem wśród zawodników, a Son Seung-yeon („East Invincibility”) – osiem zwycięstw z rzędu, co jest rekordem wśród kobiet.
Ze względu na duże zainteresowanie i popyt, program wydał specjalny album składający się z wyboru nagrań studyjnych w wykonaniu zawodników. Pomimo dużej popularności, występy Luny nie zostały uwzględnione, ponieważ jej agencja SM Entertainment według doniesień miała inne plany.

</doc>
<doc id="4350460" url="https://pl.wikipedia.org/wiki?curid=4350460" title="Paradise (Montana)">
Paradise (Montana)

Paradise – jednostka osadnicza w Stanach Zjednoczonych, w stanie Montana, w hrabstwie Sanders.

</doc>
<doc id="4350463" url="https://pl.wikipedia.org/wiki?curid=4350463" title="Trout Creek">
Trout Creek

Trout Creek – jednostka osadnicza w Stanach Zjednoczonych, w stanie Montana, w hrabstwie Sanders.

</doc>
<doc id="4350464" url="https://pl.wikipedia.org/wiki?curid=4350464" title="Minęła 8">
Minęła 8

Minęła 8 – program publicystyczny nadawany w TVP Info o godzinie 8:10, podczas Poranka Info. Emitowany jest od poniedziałku do piątku. Zastąpił program Gość poranka. Do studia zapraszani są politycy, eksperci i publicyści, rzadziej inne osobowości.

</doc>
<doc id="4350466" url="https://pl.wikipedia.org/wiki?curid=4350466" title="Belknap (Montana)">
Belknap (Montana)

Belknap – jednostka osadnicza w Stanach Zjednoczonych, w stanie Montana, w hrabstwie Sanders.

</doc>
<doc id="4350469" url="https://pl.wikipedia.org/wiki?curid=4350469" title="Camas (Montana)">
Camas (Montana)

Camas – jednostka osadnicza w Stanach Zjednoczonych, w stanie Montana, w hrabstwie Sanders.

</doc>
<doc id="4350471" url="https://pl.wikipedia.org/wiki?curid=4350471" title="Weeksville">
Weeksville

Weeksville – jednostka osadnicza w Stanach Zjednoczonych, w stanie Montana, w hrabstwie Sanders.

</doc>
<doc id="4350474" url="https://pl.wikipedia.org/wiki?curid=4350474" title="Mistrzostwa Oceanii w judo">
Mistrzostwa Oceanii w judo

Mistrzostwa Oceanii w judo – mistrzostwa rozegrane po raz pierwszy w Auckland w 1965 roku. Od 2010 odbywają się corocznie.

</doc>
<doc id="4350478" url="https://pl.wikipedia.org/wiki?curid=4350478" title="Mistrzostwa Polski w Narciarstwie 1920">
Mistrzostwa Polski w Narciarstwie 1920

Mistrzostwa Polski w Narciarstwie 1920 – zawody sportowe, które odbyły się w 1920 w konkurencjach narciarskich w Polsce.

</doc>
<doc id="4350479" url="https://pl.wikipedia.org/wiki?curid=4350479" title="Antoni (biskup koptyjski)">
Antoni (biskup koptyjski)

Antoni (imię świeckie Emad Timotheus Sharmoukh, ur. 1969 w Abu Tidż) – duchowny Koptyjskiego Kościoła Ortodoksyjnego, od 2016 metropolita Jerozolimy i Bliskiego Wschodu.
Życiorys.
Urodził się w południowym Egipcie jako syn księdza. Początkowo był mnichem w monasterze św. Antoniego. Święcenia kapłańskie przyjął w 2012. Sakrę biskupią otrzymał 28 lutego 2016.

</doc>
<doc id="4350480" url="https://pl.wikipedia.org/wiki?curid=4350480" title="Antelope (Montana)">
Antelope (Montana)

Antelope – jednostka osadnicza w Stanach Zjednoczonych, w stanie Montana, w hrabstwie Sheridan.

</doc>
<doc id="4350482" url="https://pl.wikipedia.org/wiki?curid=4350482" title="Feduk">
Feduk

Feduk (), właśc. Fiodor Andrejewicz Insarow (; ur. 9 lutego 1992 w Moskwie) – rosyjski piosenkarz, raper i muzyk.
Życiorys.
Karierę muzyczną zaczynał w 2010. W 2013 nagrał utwór, który potem użyty został jako utwór przewodni filmu "Kibolski świat" (ros. "Okołofutbola", Околофутбола) w reżyserii Antona Bormatowa, a także wydał swój debiutancki album studyjny "Sezon pożarcze", który został nagrany wspólnie z Toobe’em. Od tej pory regularne wydaje kolejne płyty: "Ghetto Space" (2014), "Nasz ostrow" (2015), "Fri" (2016), "F&amp;Q" (2017) i "More Love" (2018).
W 2017 nagrał i wydał singiel „Rozowoje wino”, który nagrał w duecie z Ełdżejem. Piosenka stała się ogólnokrajowym przebojem, a zrealizowany do niej teledysk osiągnął wynik 310 mln wyświetleń w serwisie YouTube. Singiel w Polsce uzyskał status złotej płyty.
W 2018 otrzymał nagrody RU.TV i Fashion People Awards za wygraną w kategorii „Przełom roku”.

</doc>
<doc id="4350483" url="https://pl.wikipedia.org/wiki?curid=4350483" title="Grażyna Sikorska">
Grażyna Sikorska

Grażyna Sikorska (ur. 1956 w Warszawie) – polska urzędniczka i dyplomatka, ambasador RP w Czarnogórze (2011–2015) i dyrektor generalna służby zagranicznej (2015).
Życiorys.
W 1979 otrzymała z wynikiem bardzo dobrym dyplom magistra prawa na Wydziale Prawa i Administracji UW. Rekomendowana przez wydział, w listopadzie 1979 rozpoczęła staż w MSZ, po zakończeniu którego rozpoczęła pracę w Departamencie Konsularnym. W latach 1981–1983 ukończyła pozaetatową aplikację sędziowska w Sądzie Wojewódzkim w Warszawie, a w 1987 złożyła egzamin radcowski i została wpisana na listę radców prawnych. W latach 1987–1990 pracowała w ambasadzie RP w Bukareszcie na stanowisku II i I sekretarza ds. konsularnych, a od 1988 kierownika wydziału konsularnego w ambasadzie. Po powrocie z Bukaresztu kontynuowała pracę w MSZ jako radca prawny oraz prowadziła również własną kancelarię prawną w Milanówku. Na przełomie 1993 i 1994 pracowała w banku BIG Bank Gdański SA na stanowisku zastępcy dyrektora Departamentu Prawnego. W 1995 skierowana została do pracy w Konsulacie Generalnym RP w Malmö. Za swoją działalność została na pożegnanie wyróżniona „Złotym Medalem Honorowym” zrzeszenia organizacji Polonijnych w Szwecji. Po powrocie do kraju objęła stanowisko radcy prawnego w Biurze Dyrektora Generalnego i koordynowała pracę radców prawnych. W latach 2000–2001 ukończyła aplikację legislacyjną prowadzoną przez KPRM. W sierpniu 2003 została skierowana do ambasady RP w Ottawie, gdzie kierowała wydziałem konsularnym. W 2008 ponownie została naczelniczką wydziału prawnego w Biurze Dyrektora Generalnego MSZ. W sierpniu 2010 wyznaczona została na stanowisko dyrektorki Biura Spraw Osobowych. Od listopada 2011 do 2015 kierowała ambasadą RP w Podgoricy. W 2015 była dyrektor generalną służby zagranicznej. Obecnie na emeryturze.

</doc>
<doc id="4350485" url="https://pl.wikipedia.org/wiki?curid=4350485" title="Reserve (Montana)">
Reserve (Montana)

Reserve – jednostka osadnicza w Stanach Zjednoczonych, w stanie Montana, w hrabstwie Sheridan.

</doc>
<doc id="4350487" url="https://pl.wikipedia.org/wiki?curid=4350487" title="Mistrzostwa Polski w Narciarstwie 1921">
Mistrzostwa Polski w Narciarstwie 1921

Mistrzostwa Polski w Narciarstwie 1921 – zawody sportowe, które odbyły się w 1921 w konkurencjach narciarskich w Polsce.

</doc>
<doc id="4350489" url="https://pl.wikipedia.org/wiki?curid=4350489" title="Grażyna Skąpska">
Grażyna Skąpska

Grażyna Barbara Skąpska (Garwolińska-Skąpska) (ur. 8 kwietnia 1948) – polska socjolożka prawa, profesor zwyczajna Uniwersytetu Jagiellońskiego. 
Życiorys.
Ukończyła prawo (1970) oraz socjologię (1974) na Uniwersytecie Jagiellońskim. Stopień doktora nauk prawnych uzyskała w Instytucie Państwa i Prawa Polskiej Akademii Nauk. Stopień naukowy doktor habilitowanej uzyskała z zakresu socjologii ogólnej oraz socjologii prawa na Wydziale Filozoficznym Uniwersytetu Jagiellońskiego w 1992 na podstawie rozprawy "Prawo a dynamika społecznych przemian". W 2009 otrzymała tytuł profesora nauk humanistycznych. 
Zainteresowania naukowe Skąpskiej skupiają się na teorii prawa jako zjawiska społecznego, konstytucjonalizmu, aspektach prawnych, ekonomicznych i społecznych rządów prawa w okresie pokomunistycznych przemian, kwestiach tzw. „sprawiedliwości okresu przemian” oraz zmianach kultury i świadomości prawnej w związku z procesami integracji europejskiej. 
Skąpska była stypendystką Fundacji Alexandra von Humboldt na Uniwersytecie we Frankfurcie nad Menem, Fundacji Amerykańskich Prawników w Chicago, Collegium Budapest oraz Wissenschaftskolleg zu Berlin. Współpracowała w zakresie realizacji projektu badawczego na temat prawa państwa totalitarnego z Instytutem Maxa Plancka Historii Prawa Europejskiego we Frankfurcie nad Menem. Od 2011 do 2020 Przewodnicząca Polskiego Towarzystwa Socjologicznego oraz członkini Komitetu Wykonawczego Międzynarodowego Towarzystwa Socjologicznego (ISA), w latach 2000–2004 była Wiceprezydentką Międzynarodowego Instytutu Socjologii (International Institute of Sociology). Przewodnicząca Konwentu Rzeczników Dyscyplinarnych przy Ministrze Nauki i Szkolnictwa Wyższego. Gościnnie wykładała m.in. na Uniwersytecie Sydnejskim, Instytucie Socjologii Prawa w Onati w Hiszpanii. 
W 2014 za zasługi w działalności na rzecz rozwoju nauki odznaczona Złotym Krzyżem Zasługi. 

</doc>
<doc id="4350490" url="https://pl.wikipedia.org/wiki?curid=4350490" title="Mistrzostwa Polski w Narciarstwie 1922">
Mistrzostwa Polski w Narciarstwie 1922

Mistrzostwa Polski w Narciarstwie 1922 – zawody sportowe, które odbyły się w 1922 w konkurencjach narciarskich w Polsce.

</doc>
<doc id="4350491" url="https://pl.wikipedia.org/wiki?curid=4350491" title="Val de Moiry">
Val de Moiry

Val de Moiry – dolina w Szwajcarii w kantonie Valais, w Alpach Pennińskich"." Jej wylot znajduje się w miejscowości Mission, gdzie dolina Val d'Anniviers rozdziela się na dwie doliny: zachodnią Val de Moiry i wschodnią Val de Zinal. Stamtąd Val de Moiry biegnie na południe między wschodnią, a zachodnią granią masywu Dent Blanche - Cornier. Wschodnia grań oddziela dolinę Val de Moiry od doliny Val de Zinal, a zachodnia od doliny Val d'Hérens z jej górną odnogą doliną Val de Ferpècle.
W dolnej części Val de Moiry znajduje się miejscowość Grimentz, natomiast górną część zajmuje sztuczne jezioro Lac de Moiry z tamą zbudowaną w latach 1954-1958, o wysokości 148 m i długości 610 m. Jezioro zaporowe nie dochodzi do położonego w zamknięciu doliny lodowca Glacier de Moiry na zboczach szczytu Grand Cornier. Doliną spływa duży potok zwany La Gougra, tworzony przez wody wypływające spod wspomnianego wyżej lodowca. Poniżej czoła lodowca potok ten przepływa przez naturalne jeziorko morenowe Lac de Châteaupré, którego lustro wody znajduje się na wysokości 2352 m n.p.m., po czym zasila zbiornik zaporowy.
Znaczenie turystyczne.
Val de Moiry jest często odwiedzana przez turystów, zarówno dla jeziora zaporowego jak i ze względu na możliwości niezbyt trudnych wycieczek górskich. Zwłaszcza, że prawie aż do stóp lodowca Moiry doliną prowadzi droga jezdna z Grimentz. Znaczną różnicę wysokości w rejonie zapory pokonuje ona dwoma zakosami, z których drugi kończy się długim na 280 m tunelem, wyprowadzającym na niewielki parking położony przy końcu korony zapory, tuż nad lustrem wody. Korona zapory jest dostępna dla ruchu pieszego. Z jej drugiego końca biegną ścieżki, które dają dostęp do kolejnych dwóch jeziorek, położonych na zachodnich zboczach doliny: Lac des Autannes (2685 m n.p.m.) oraz Lac de Lona (2640 m n.p.m.). Wody tego drugiego, poprowadzone podziemnym rurociągiem, zasilają zbiornik zaporowy Moiry.
Od zapory droga biegnie w górę doliny jej wschodnim zboczem, tuż nad brzegami zbiornika i kończy się na drugim parkingu, położonym tuż przed jeziorkiem Lac de Châteaupré. Stąd można dojść do bliskiego już czoła lodowca Moiry, do położonego wyżej na zachodnim zboczu doliny jeziorka Lac de la Bayenna (2548 m n.p.m.) a także wyruszyć na nieco dalszą wycieczkę, np. do schroniska CAS Cabane de Moiry, położonego na wschodnim stoku doliny, nad jęzorem lodowca, na wysokości 2825 m n.p.m.

</doc>
<doc id="4350493" url="https://pl.wikipedia.org/wiki?curid=4350493" title="Mistrzostwa Polski w Narciarstwie 1923">
Mistrzostwa Polski w Narciarstwie 1923

Mistrzostwa Polski w Narciarstwie 1923 – zawody sportowe, które odbyły się w 1923 w konkurencjach narciarskich w Polsce.

</doc>
<doc id="4350497" url="https://pl.wikipedia.org/wiki?curid=4350497" title="Mistrzostwa Polski w Narciarstwie 1924">
Mistrzostwa Polski w Narciarstwie 1924

Mistrzostwa Polski w Narciarstwie 1924 – zawody sportowe, które odbyły się w 1924 w konkurencjach narciarskich w Polsce.

</doc>
<doc id="4350499" url="https://pl.wikipedia.org/wiki?curid=4350499" title="Mistrzostwa Polski w Narciarstwie 1925">
Mistrzostwa Polski w Narciarstwie 1925

Mistrzostwa Polski w Narciarstwie 1925 – zawody sportowe, które odbyły się w 1925 w konkurencjach narciarskich w Polsce.

</doc>
<doc id="4350500" url="https://pl.wikipedia.org/wiki?curid=4350500" title="Konspiracje galicyjskie 1830-1846">
Konspiracje galicyjskie 1830-1846



</doc>
<doc id="4350501" url="https://pl.wikipedia.org/wiki?curid=4350501" title="Mistrzostwa Polski w Narciarstwie 1926">
Mistrzostwa Polski w Narciarstwie 1926

Mistrzostwa Polski w Narciarstwie 1926 – zawody sportowe, które odbyły się w 1926 w konkurencjach narciarskich w Polsce.

</doc>
<doc id="4350502" url="https://pl.wikipedia.org/wiki?curid=4350502" title="Automuseum Dr. Carl Benz">
Automuseum Dr. Carl Benz

Automuseum Dr. Carl Benz – prywatne muzeum samochodów poświęcone niemieckiemu konstruktorowi Carlowi Benzowi (1844–1929) w Ladenburgu, prezentujące kolekcję Winfrieda A. Seidla zabytkowych samochodów marek Benz, Benz Söhne i Mercedes-Benz.
Opis.
Muzeum powstało w 1984 roku w Ladenburgu i jest własnością prywatną – właścicielem jest Winfried A. Seidel. Od początku XXI w. mieści się w zabytkowej hali dawnej fabryki Benza z 1906 roku, która została odrestaurowana na potrzeby ekspozycji w latach 2004–2005.
Muzeum prezentuje wiele historycznych dokumentów i pamiątek związanych z rodziną Benz oraz prywatną kolekcję Seidla – około 120 zabytkowych samochodów marek Benz, Benz Söhne i Mercedes-Benz. Pośród eksponatów znajdują się dwa z trzech zachowanych pojazdów wyprodukowanych przez Benz Söhne w hali fabrycznej mieszczącej muzeum, oryginalna drezyna Karla Draisa (1785–1851) i replika pierwszego automobilu skonstruowanego przez Benza – Benz Patent-Motorwagen Nummer 1. W zbiorach znajdują się również oryginalne narzędzia używane do produkcji samochodów w zakładach Benza.
Zbiory muzeum obejmują również samochody wyścigowe, między innymi wozy Miki Häkkinena i Michaela Schumachera.

</doc>
<doc id="4350503" url="https://pl.wikipedia.org/wiki?curid=4350503" title="Ełdżej">
Ełdżej

Ełdżej (, znany również jako Allj, Eldżey bądź Sayonara boy), właśc. Aleksiej Konstantinowicz Uzieniuk (; ur. 9 lipca 1994 w Nowosybirsku) – rosyjski raper.
W 2017 nagrał w duecie z Fedukiem singiel „Różowe wino”, który stał się ogólnokrajowym przebojem, a zrealizowany do niego teledysk osiągnął wynik ponad 300 mln wyświetleń w serwisie YouTube. Singiel w Polsce uzyskał status złotej płyty.

</doc>
<doc id="4350505" url="https://pl.wikipedia.org/wiki?curid=4350505" title="Allj">
Allj



</doc>
<doc id="4350506" url="https://pl.wikipedia.org/wiki?curid=4350506" title="Mistrzostwa Polski w Narciarstwie 1927">
Mistrzostwa Polski w Narciarstwie 1927

Mistrzostwa Polski w Narciarstwie 1927 – zawody sportowe, które odbyły się w 1927 w konkurencjach narciarskich w Polsce.

</doc>
<doc id="4350509" url="https://pl.wikipedia.org/wiki?curid=4350509" title="Werner Stiller">
Werner Stiller

Werner Stiller (ur. 24 sierpnia 1947 w Raßnitz, zm. 20 grudnia 2016 w Budapeszcie) – wschodnioniemiecki pracownik sił bezpieczeństwa Stasi, w styczniu 1979 zbiegł do Republiki Federalnej Niemiec.
Życiorys.
Z wykształcenia był fizykiem, absolwentem Uniwersytetu Karola Marxa w Lipsku. Przed ucieczką przez 7 lat pracował w Stasi w wydziale wywiadu zagranicznego ("Hauptverwaltung Aufklärung"). Był opiekunem ok. 30 szpiegów, zajmujących się mikroprocesorami, techniką broni atomowej i innymi problemami naukowymi. Prowadził życie wzorowego obywatela NRD, był członkiem Wolnej Młodzieży Niemieckiej, w wieku 21 lat wstąpił do Socjalistycznej Partii Jedności Niemiec. W połowie lat 70. stracił iluzje dotyczące represyjnej polityki NRD, jak też był sfrustrowany niemożnością zrobienia kariery. W 1978 nawiązał znajomość z Helgą Mischnowski, pracującą jako kelnerka niedaleko granicy z Berlinem Zachodnim. Kobieta ta pomogła mu w nawiązaniu kontaktów z Bundesnachrichtendienst. Przed ucieczką na Zachód jego kontakty z Mischnowski były już znane oficerom Stasi, jednak otrzymał tylko reprymendę. Jego ucieczka nastąpiła wkrótce po tym fakcie. Wcześniej umożliwił Mischnowski i jej synowi ucieczkę przez Polskę i dostarczył wywiadowi zachodnioniemieckiemu ok. 20 tys. stron dokumentów Stasi, które rzuciły światło na masowe operacje wywiadu wschodnioniemieckiego w środowiskach naukowych i skompromitowały wiele operacji. Stasi musiała wycofywać swych agentów.
Stiller uciekł do RFN przez Berlin Zachodni, z dworca Berlin Friedrichstraße. W momencie ucieczki miał przy sobie broń. Dwa lata po ucieczce został zaocznie skazany przez sąd wschodnioniemiecki na karę śmierci. Do roku 1992 występował pod fałszywym nazwiskiem, mimo to w jednym z wywiadów telewizyjnych został rozpoznany przez drugą żonę, która namówiła go do ujawnienia się w wywiadzie na łamach czasopisma Der Spiegel.
Po ucieczce na Zachód mieszkał m.in. w RFN i Stanach Zjednoczonych (pod nazwiskiem Klaus-Peter Fischer), gdzie ukończył studia biznesowe na Uniwersytecie Waszyngtona w Saint Louis, następnie pracował dla Goldmana Sachsa. Pod koniec życia pracował m.in. jako broker na giełdzie w Budapeszcie. Był żonaty przynajmniej 5 razy. Od roku 1982 współpracował z amerykańską CIA.

</doc>
<doc id="4350511" url="https://pl.wikipedia.org/wiki?curid=4350511" title="Suriel (biskup koptyjski)">
Suriel (biskup koptyjski)

Suriel (ur. 9 maja 1963 w Port Said) – duchowny Koptyjskiego Kościoła Ortodoksyjnego, w latach 1999-2018 biskup Melbourne, od 2019 biskup pomocniczy Los Angeles.
Życiorys.
Był mnichem w monasterze św. Paisjusza. Święcenia kapłańskie przyjął 8 czerwca 1993. Sakrę biskupią otrzymał 15 czerwca 1997 jako naczelny biskup Koptów poza Egiptem. W 1999 został mianowany biskupem Melbourne stając się pierwszym zwierzchnikiem wiernych w Australii. 5 listopada 2018 roku zrezygnował z urzędu. 14 stycznia 2019 patriarcha Tawadros II oddelegował go do posługi duszpasterskiej w diecezji Los Angeles.

</doc>
<doc id="4350512" url="https://pl.wikipedia.org/wiki?curid=4350512" title="Mistrzostwa Polski w Narciarstwie 1928">
Mistrzostwa Polski w Narciarstwie 1928

Mistrzostwa Polski w Narciarstwie 1928 – zawody sportowe, które odbyły się w 1928 w konkurencjach narciarskich w Polsce.

</doc>
<doc id="4350518" url="https://pl.wikipedia.org/wiki?curid=4350518" title="Mistrzostwa Polski w Narciarstwie 1929">
Mistrzostwa Polski w Narciarstwie 1929

Mistrzostwa Polski w Narciarstwie 1929 – zawody sportowe, które odbyły się w 1929 w konkurencjach narciarskich w Polsce.

</doc>
<doc id="4350519" url="https://pl.wikipedia.org/wiki?curid=4350519" title="Bożena Szerwentke">
Bożena Szerwentke

Bożena Emilia Szerwentke OSU (ur. 1902, zm. 9 lipca 1982) – polska zakonnica, urszulanka, pedagog i działaczka konspiracyjna.
Życiorys.
Należała do zakonu Urszulanek Unii Rzymskiej, ukończyła także studia biologiczne. Uczyła religii, propedeutyki filozofii i biologii w zakonnych szkołach w Poznaniu i Lublinie. W czasie II wojny światowej działała jako nauczycielka tajnego nauczania i łącznik z duszpasterstwem Armii Krajowej. Od 1941 za zgodą władz prowadziła w Lublinie Szkołę Gospodarstwa, a od 1942 – Szkołę Hotelarstwa.
Była dyrektorką Liceum, a później Zespołu Szkół w Lublinie (1944–1955), zlokalizowanego w budynku przy placu Wolności obecnie mieszczącym III Liceum Ogólnokształcące im. Unii Lubelskiej. Organizowała pogadanki dla uczniów i rodziców. Po zamknięciu przez PRL-owskie władze szkół kierowała domem zakonu w Poznaniu. Pod koniec życia pracowała w Wydziale Duszpasterstwa Rodzin kurii Metropolitalnej w Krakowie, gdzie także prowadziła pogadanki. Zmarła 9 lipca 1982 roku.
Jest patronką ulicy w Lublinie (w pobliżu liceum, którego była dyrektorką). Ku jej pamięci zamontowano w 1983 tablicę pamiątkową w kościele pobrygidkowskim w Lublinie. Jej notatki opublikowano w książce pt. "Pragnę Ci pomóc…" (1985).

</doc>
<doc id="4350521" url="https://pl.wikipedia.org/wiki?curid=4350521" title="Konspiracje galicyjskie 1830–1846">
Konspiracje galicyjskie 1830–1846



</doc>
<doc id="4350523" url="https://pl.wikipedia.org/wiki?curid=4350523" title="Mistrzostwa Polski w Narciarstwie 1930">
Mistrzostwa Polski w Narciarstwie 1930

Mistrzostwa Polski w Narciarstwie 1930 – zawody sportowe, które odbyły się w 1930 w konkurencjach narciarskich w Polsce.

</doc>
<doc id="4350526" url="https://pl.wikipedia.org/wiki?curid=4350526" title="Marta Wojtanowska">
Marta Wojtanowska

Marta Wojtanowska (ur. 5 stycznia 1979 w Bielawie) – polska zapaśniczka, mistrzyni Europy z 1999.
Jako juniorka zdobyła w 1998 srebrny medal mistrzostw Europy oraz brązowy medal mistrzostw świata w kategorii wagowej do 46 kg.
Zwyciężyła w kategorii do 51 kg na mistrzostwach Europy w 1999 w Götzis. Pięciokrotnie startowała w mistrzostwach świata seniorów, zajmując następujące miejsca: 1998 – 10. miejsce (kategoria do 46 kg); 1999 – 11. miejsce (kategoria do 51 kg); 2000 – 10. miejsce (kategoria do 51 kg); 2001 – 12. miejsce (kategoria do 51 kg); 2002 – 16. miejsce (kategoria do 51 kg). Zajęła również następujące miejsca w pozostałych startach na mistrzostwach Europy (w wadze do 51 kg): 2000 – 5. miejsce; 2001 – 4. miejsce; 2002 – 4. miejsce.
Była mistrzynią Polski w wadze do 46 kg w 1998 oraz w wadze do 51 kg w 1999, 2000, 2001 i 2002.

</doc>
<doc id="4350529" url="https://pl.wikipedia.org/wiki?curid=4350529" title="Mistrzostwa Polski w Narciarstwie 1931">
Mistrzostwa Polski w Narciarstwie 1931

Mistrzostwa Polski w Narciarstwie 1931 – zawody sportowe, które odbyły się w 1931 w konkurencjach narciarskich w Polsce.

</doc>
<doc id="4350530" url="https://pl.wikipedia.org/wiki?curid=4350530" title="Split (miasto)">
Split (miasto)



</doc>
<doc id="4350531" url="https://pl.wikipedia.org/wiki?curid=4350531" title="Szermierka na Igrzyskach Ameryki Południowej 2018">
Szermierka na Igrzyskach Ameryki Południowej 2018

Szermierka na Igrzyskach Ameryki Południowej 2018 odbywała się w dniach 27 maja – 1 czerwca 2018 roku w FEICOBOL w Cochabamba w dwunastu konkurencjach.

</doc>
<doc id="4350532" url="https://pl.wikipedia.org/wiki?curid=4350532" title="Mistrzostwa Polski w Narciarstwie 1932">
Mistrzostwa Polski w Narciarstwie 1932

Mistrzostwa Polski w Narciarstwie 1932 – zawody sportowe, które odbyły się w 1932 w konkurencjach narciarskich w Polsce.

</doc>
<doc id="4350533" url="https://pl.wikipedia.org/wiki?curid=4350533" title="Split (film)">
Split (film)



</doc>
<doc id="4350535" url="https://pl.wikipedia.org/wiki?curid=4350535" title="Mistrzostwa Polski w Narciarstwie 1933">
Mistrzostwa Polski w Narciarstwie 1933

Mistrzostwa Polski w Narciarstwie 1933 – zawody sportowe, które odbyły się w 1933 w konkurencjach narciarskich w Polsce.

</doc>
<doc id="4350538" url="https://pl.wikipedia.org/wiki?curid=4350538" title="Szliach peremohy">
Szliach peremohy



</doc>
<doc id="4350541" url="https://pl.wikipedia.org/wiki?curid=4350541" title="KJ. Apa">
KJ. Apa



</doc>
<doc id="4350545" url="https://pl.wikipedia.org/wiki?curid=4350545" title="Filip Ciepły">
Filip Ciepły

Filip Ciepły – polski prawnik, doktor habilitowany nauk prawnych, adiunkt Katolickiego Uniwersytetu Lubelskiego Jana Pawła II, specjalista w zakresie prawa karnego.
Życiorys.
W 2001 ukończył studia prawnicze na Wydziale Prawa, Prawa Kanonicznego i Administracji Katolickiego Uniwersytetu Lubelskiego Jana Pawła II. W 2006 został asystentem w Instytucie Prawa Wydziału Zamiejscowego Prawa i Nauk o Społeczeństwie KUL w Stalowej Woli. Na podstawie napisanej pod kierunkiem Alicji Grześkowiak rozprawy pt. "Chrześcijańska wizja kary kryminalnej a współczesne poglądy na karę" uzyskał w 2008 na Wydziale Prawa, Prawa Kanonicznego i Administracji KUL stopień naukowy doktora nauk prawnych, zaś w czerwcu 2018 na podstawie dorobku naukowego oraz rozprawy pt. "Sprawiedliwościowa racjonalizacja wymiaru kary kryminalnej wobec współczesnych tendencji polityki karnej w Polsce" otrzymał tam stopień doktora habilitowanego nauk prawnych w zakresie prawa.
W 2008 został adiunktem na Wydziale Zamiejscowym Prawa i Nauk o Społeczeństwie KUL w Stalowej Woli. Od 2018 na Wydziale Prawa, Prawa Kanonicznego i Administracji KUL.
Współpracuje z Instytutem na rzecz Kultury Prawnej Ordo Iuris.
W 2018 w trakcie kryzysu wokół Sądu Najwyższego w Polsce zgłosił swoją kandydaturę na sędziego Sądu Najwyższego. Krajowa Rada Sądownictwa 23 sierpnia 2018 odrzuciła jego kandydaturę.
Z dniem 1 października 2019 roku został tymczasowo pełnomocnikiem rektora KUL ds. Wydziału Nauk Inżynieryjno-Technicznych w Stalowej Woli zastępując byłego dziekana Wydziału Zamiejscowego Prawa i Nauk o Społeczeństwie KUL profesora Andrzeja Kuczumowa. 

</doc>
<doc id="4350549" url="https://pl.wikipedia.org/wiki?curid=4350549" title="White Highway">
White Highway

White Highway – polski zespół wykonujący muzykę z pogranicza hard rocka i glam metalu. Powstał w 2013 roku w Warszawie. 
Historia.
Zespół zawiązał się na gruzach wykonującej muzykę z pogranicza metalu symfonicznego oraz gothic metalu grupy „Aurora Aeris”, którą w 2012 roku tworzyli Piotr „Dudi” Dudkowski (gitara), Mirek Skorupski (klawisze), Paweł „Polish Paul” Gromadzki (gitara), Marcin „Draken” Nieznański (gitara basowa) oraz Andrzej Dela (perkusja). W wyniku rozstania z dotychczasową wokalistką, skład rozpoczął poszukiwania nowej frontmanki/frontmana. Wkrótce na ogłoszenie członków Aurory odpowiedziała Kasia Bieńkowska, która ówcześnie występowała w funk rockowych grupach „MySquare” oraz „Vagoon”. Po dołączeniu Kasi do składu „Aurora Aeris” zmieniła nazwę na „White Highway”. Zmianie uległ również prezentowany przez grupę styl muzyczny – w nowym składzie zespół zwrócił się ku hard rockowi w duchu lat 80. Pomysłodawcą nowej nazwy był Dudkowski, który zaczerpnął ją z tytułu utworu grupy Saraya, pochodzącego z płyty "When the Blackbird Sings" z 1991 roku.
W powyższym składzie zespół występował przez nieco ponad pół roku. Po zagraniu kilkunastu koncertów i wydaniu zawierającego 6 utworów dema zatytułowanego "Here I Am" z grupy odszedł Nieznański. Przez dwa miesiące stanowisko basisty piastował charyzmatyczny Paweł Woliński, jednak White Highway zagrało z nim tylko 2 koncerty (na jednym z nich, 8 marca 2014 roku na deskach Okęckiej Sali Widowiskowej w Warszawie zespół dzielił scenę m.in. z zespołem Jary Oddział Zamknięty, Natalią Niemen oraz Kubą Sienkiewiczem), by wkrótce rozstać się z powodu różnic artystycznych. W kwietniu 2014 roku nowym basistą został Tomek „Malin” Kopyt, który udzielał się w grupie aż do czerwca 2015 roku. W tym czasie zespół zagrał kilkadziesiąt mniejszych i większych koncertów w całej Polsce oraz wziął udział w przeglądzie „Life on Stage” (gdzie doszedł do ćwierćfinału), a także w organizowanej przez stołeczny klub „Progresja” imprezie „Otwarte Wtorki z NuPlays” (gdzie doszedł do finału). Podczas ostatniego z wymienionych występów zespół zarejestrował materiał video, którego fragmenty zostały wykorzystane w zrealizowanym wkrótce teledysku do utworu "You Get Stuck In Me" (premiera 7 września). W 2014 roku zespół wydał również singel "Mr.Freaky", do którego również powstał klip, tym razem zawierający ujęcia ze studia nagraniowego.
W czerwcu 2015 roku z powodu wewnętrznych napięć zespół postanowił zawiesić działalność. Każdy z członków grupy poszedł swoją drogą – Bieńkowska z Gromadzkim udzielali się w pobocznym projekcie „Black Drink”, Skorupski w prog metalowym „Soundforged”, natomiast Dudkowski, Kopyt i Dela zawiązali grupę o nazwie „Skrzydlate Małpy”, która działa z powodzeniem do dziś w składzie z wokalistą Pawłem Kiljańskim, znanym z takich zespołów jak Hetman, Night Rider i Night Rider Symphony.
W grudniu 2015 roku po ponownym spotkaniu z okazji Świąt Bożego Narodzenia Bieńkowska, Gromadzki i Skorupski postanowili reaktywować grupę. Nowe wcielenie White Highway uzupełnili basista Michał Dybus oraz perkusista Michał Jabłoński, wcześniej współtworzący rockowy zespół Novocaine. Grupa w nowym składzie wznowiła działalność koncertową już pod koniec stycznia 2016 roku na gali „RBS Music Awards”, występując przed ponad dwutysięczną publicznością oraz zajmując II miejsce w kategorii „Debiut Roku”. Zachęcony sukcesem i świetnym przyjęciem publiczności, zespół podjął decyzję o trwałej reaktywacji. W kwietniu 2016 roku zespół doszedł do ćwierćfinału przeglądu „Antyfest Antyradia” organizowanego przez Antyradio, znajdując się wśród 30 zespołów wyłonionych spośród ok. 800 zgłoszeń. Następnie grupa wydała dwa single – "Lighthouse" (premiera 3 marca) oraz "Drinks Up!" (premiera 25 maja).
28 maja 2016 roku zespół zorganizował I edycję festiwalu „Still Of The Night”, który według założenia miał zrzeszać młode zespoły wykonujące muzykę z pogranicza hard rocka i glam metalu inspirowanego latami 80. Wydarzenie odniosło sukces, ale skład zespołu ponownie zaczął się rozpadać. W czerwcu 2016 po niemal półrocznej współpracy zespół rozstał się z Jabłońskim, po raz kolejny w historii grupy z powodu różnic personalnych. W lipcu 2016 nowym perkusistą grupy został Paweł Zbrzeźniak, który występował z zespołem aż do maja 2017 roku. W tym czasie zespół nakręcił teledysk do singla "Lighthouse" (premiera klipu 22 listopada), wziął udział w przeglądzie „Stage 4U na UW”, gdzie doszedł do półfinału i wykonał cover utworu "Aleja Gwiazd" z repertuaru Zdzisławy Sośnickiej, który miał swoją premierę 19 marca 2017 roku w serwisie YouTube na kanale "uniwerekTV".
W kwietniu 2017 roku Bieńkowska, Gromadzki i Skorupski zostali zaproszeni przez grupę Scream Maker do oficjalnego zespołu wykonującego covery utworów Ronniego Jamesa Dio w ramach tzw. „Memoriału DIO” i pojechali w ogólnopolską trasę koncertową obejmującą 7 polskich miast. Podczas koncertów członkowie White Highway dzielili scenę m.in. z Tomaszem Struszczykiem, wokalistą grupy Turbo. Po tym cyklu koncertów zespół opublikował singel "Freedom" (nagrany jeszcze z Jabłońskim w składzie), a następnie rozstał się ze Zbrzeźniakiem. Powodem były bardzo rozbieżne gusta muzyczne, które wpływały na proces tworzenia nowego materiału. Kolejnym perkusistą grupy został młody Adam Bartnicki (z zespołu Hades). 
W czerwcu 2017 z nowym bębniarzem na pokładzie White Highway nagrało kolejny klip, tym razem do piosenki "City Lights" zapowiadającej nadchodzący mini album o identycznym tytule. W tym samym miesiącu zespół wystąpił w audycji „Będzie Głośno” w Polskim Radiu Czwórka debiutując z programem akustycznym. W wakacje zespół skupił się na nagrywaniu piosenek z myślą o minialbumie "City Lights" oraz organizacji zapowiedzianej wcześniej drugiej edycji festiwalu „Still Of the Night”. Podczas festiwalu miała miejsce premiera EP-ki "City Lights" w wersji fizycznej. W wersji cyfrowej płyta miała swoją premierę 17 września 2017 roku. Wydawnictwo ukazało się własnym sumptem zespołu. "City Lights" zebrało świetne recenzje od takich portali jak – RockArea.eu , Magazyn „Fabryka Mocy” czy Muzykoholicy. 
W listopadzie 2017 White Highway wystąpiło w klubie „Progresja” w Warszawie jako gość zespołów Chainsaw i Exlibris na trasie „DeTour”. Bezpośrednio po tym koncercie Bartnicki postanowił odejść z zespołu. Powodem była chęć skupienia się na nauce do egzaminu maturalnego. W grudniu po licznych przesłuchaniach do składu dołączył rosyjski perkusista Cyril Fedorov. W tym składzie zespół zarejestrował kolejny oficjalny klip do utworu "Fight For Your Dreams" z mini albumu "City Lights". Klip ten został opublikowany 22 grudnia.
Rok 2018 White Highway rozpoczęło bardzo intensywnie. W styczniu grupa wyruszyła w ogólnopolską trasę promującą "City Lights". Na początku roku grupa ponownie otrzymała propozycję wystąpienia na trasie „Memoriału Dio” oraz podjęła się pomocy w promocji przedsięwzięcia. Między licznymi koncertami i próbami grupa pracowała nad materiałem do albumu długogrającego. W kwietniu grupa pożegnała perkusistę Fedorova, z którym ostatni koncert zagrała w Lublinie w Klubie „Graffiti”. Po tym koncercie White Highway nawiązało współpracę z managerem Marcinem Puszką, reprezentującym grupę BVB Promotion. W maju grupa była skupiona na promocji „Memoriału Dio”. White Highway razem ze Scream Maker nagrało cover utworu "Rock’n’Roll Children" (premiera 29 kwietnia). Ogólnopolska trasa koncertowa objęła tym razem aż 9 miast.
W czerwcu White Highway podpisało kontrakt płytowy z wytwórnią Lynx Music i weszło do studia, aby nagrać album długogrający. Perkusję zarejestrował Grzegorz Bauer znany z zespołów Millenium i Another Pink Floyd. W międzyczasie trwały poszukiwania stałego perkusisty. W lipcu do zespołu dołączył Tomek Sobieszek ze Scream Makera. Z nim w składzie zespół kontynuuje prace nad albumem długogrającym. Jego premiera planowana jest na jesień 2018. We wrześniu grupa rusza w swoją pierwszą europejską trasę koncertową.
Still Of The Night.
Od 2016 roku zespół jest organizatorem cyklicznego festiwalu poświęconego muzyce hard rockowej o nazwie "Still Of The Night". Nazwa pochodzi od tytułu utworu z repertuaru zespołu Whitesnake z albumu "Whitesnake" (1987), który grupa wykonuje na żywo na niektórych koncertach. Dotychczas odbyły się dwie edycje imprezy. Przy okazji drugiej edycji zmieniono formułę koncertu: zamiast oddzielnych koncertów zaproszonych grup White Highway zaprezentowało jeden spójny set wypełniony coverami takich zespołów jak Scorpions, Def Leppard, Mötley Crüe czy Dokken.
Edycja II – 2017.
+ goście:

</doc>
<doc id="4350550" url="https://pl.wikipedia.org/wiki?curid=4350550" title="Mistrzostwa Polski w Narciarstwie 1934">
Mistrzostwa Polski w Narciarstwie 1934

Mistrzostwa Polski w Narciarstwie 1934 – zawody sportowe, które odbyły się w 1934 w konkurencjach narciarskich w Polsce.

</doc>
<doc id="4350553" url="https://pl.wikipedia.org/wiki?curid=4350553" title="Mile Savković">
Mile Savković

Mile Savković (cyryl. Миле Савковић, ur. 11 marca 1992 w Banatski Despotovac) – serbski piłkarz występujący na pozycji pomocnika, zawodnik serbskiego klubu FK Spartak Subotica.
Życiorys.
Kariera klubowa.
Od 2010 występował w serbskich klubach: FK BSK Borča, FK Jagodina i FK Spartak Subotica. W latach 2018–2020 grał w polskim klubie Jagiellonia Białystok z Ekstraklasy.
1 lipca 2020 podpisał kontrakt z serbskim klubem FK Spartak Subotica z Super liga Srbije.

</doc>
<doc id="4350554" url="https://pl.wikipedia.org/wiki?curid=4350554" title="Mistrzostwa Polski w Narciarstwie 1935">
Mistrzostwa Polski w Narciarstwie 1935

Mistrzostwa Polski w Narciarstwie 1935 – zawody sportowe, które odbyły się w 1935 w konkurencjach narciarskich w Polsce.

</doc>
<doc id="4350555" url="https://pl.wikipedia.org/wiki?curid=4350555" title="Bogumin (stacja kolejowa)">
Bogumin (stacja kolejowa)



</doc>
<doc id="4350557" url="https://pl.wikipedia.org/wiki?curid=4350557" title="Mistrzostwa Polski w Narciarstwie 1936">
Mistrzostwa Polski w Narciarstwie 1936

Mistrzostwa Polski w Narciarstwie 1936 – zawody sportowe, które odbyły się w 1936 w konkurencjach narciarskich w Polsce.

</doc>
<doc id="4350560" url="https://pl.wikipedia.org/wiki?curid=4350560" title="Mistrzostwa Polski w Narciarstwie 1937">
Mistrzostwa Polski w Narciarstwie 1937

Mistrzostwa Polski w Narciarstwie 1937 – zawody sportowe, które odbyły się w 1937 w konkurencjach narciarskich w Polsce.

</doc>
<doc id="4350561" url="https://pl.wikipedia.org/wiki?curid=4350561" title="Przejście graniczne Chałupki-Bogumin (kolejowe)">
Przejście graniczne Chałupki-Bogumin (kolejowe)



</doc>
<doc id="4350570" url="https://pl.wikipedia.org/wiki?curid=4350570" title="Lutynia Dolna (przystanek kolejowy)">
Lutynia Dolna (przystanek kolejowy)



</doc>
<doc id="4350571" url="https://pl.wikipedia.org/wiki?curid=4350571" title="Dziećmorowice (stacja kolejowa)">
Dziećmorowice (stacja kolejowa)



</doc>
<doc id="4350573" url="https://pl.wikipedia.org/wiki?curid=4350573" title="Franciszek Kubala">
Franciszek Kubala

Franciszek Andrzej Kubala (ur. 7 listopada 1893 w Białej Krakowskiej, zm. między 13 a 14 kwietnia 1940 w Katyniu) – kapitan administracji (piechoty) Wojska Polskiego.
Życiorys.
Urodził się 7 listopada 1893 w Białce Krakowskiej, w rodzinie Andrzeja i Franciszki z Adamców.
Żołnierz armii gen. Hallera. Dekretem z dnia 9 września 1920 został przyjęty do Wojska Polskiego z byłej armii gen. Hallera „z zatwierdzeniem posiadanego stopnia jako warunkowego z powołaniem do czynnej służby aż do demobilizacji” i otrzymał przydział służbowy do 53 pułku piechoty Strzelców Kresowych. Uczestnik wojny polsko-bolszewickiej. W 1921 roku rozkazem L.1987 został odznaczony po raz pierwszy Krzyżem Walecznych w zamian za Amarantową Wstążkę otrzymaną w Armii gen. Hallera.
W okresie międzywojennym pozostał w wojsku. W 1922 gazeta „Polska Zbrojna” informowała na swych łamach, że Kubala ma do odebrania Krzyż Walecznych w siedzibie Generalnego Inspektoratu Artylerii (adiutantura gen. Hallera). W 1923 służył 53 pułku piechoty w stopniu porucznika ze starszeństwem z dniem 1 czerwca 1919 i 810 lokatą w korpusie oficerów piechoty. W 1924 awansował do stopnia kapitana ze starszeństwem z dniem 15 sierpnia 1924 i 400 lokatą w korpusie oficer piechoty, został przeniesiony do 3 pułku strzelców podhalańskich. W 1928 jako oficer nadetatowy 3 pułku strzelców podhalański pełnił służbę w Korpusie Kadetów Nr 2. W marcu 1930 został przeniesiony do 2 pułku strzelców podhalańskich w Sanoku. W 1938 był już przeniesiony w stan spoczynku jako oficer korpusu administracji (grupa administracyjna). Pozostawał w ewidencji Komendy Rejonu Uzupełnień Bielsko. Posiadał przydział do Oficerskiej Kadry Okręgowej Nr V. Był przewidziany „do użycia w czasie wojny”.
W sierpniu 1939 zmobilizowany. Podczas kampanii wrześniowej walczył w 22 pułku piechoty jako dowódca kompanii gospodarczej. Został wzięty do niewoli przez Sowietów. Początkowo przetrzymywany w obozie przejściowym we Frydrychówce. Według stanu na 19 i 26 listopada, a także 2 grudnia 1939 był jeńcem obozu w Kozielsku. Między 3 a 5 kwietnia 1940 przekazany do dyspozycji naczelnika smoleńskiego obwodu NKWD – lista wywózkowa bez numeru poz. 36 nr akt 2889 z 2 kwietnia 1940. Został zamordowany między 4 a 7 kwietnia 1940 przez NKWD w lesie katyńskim. Zidentyfikowany podczas ekshumacji prowadzonej przez Niemców w 1943, zapis w dzienniku ekshumacji z 16 maja 1943 pod numerem 2266. Przy szczątkach Franciszka Kubala znaleziono list, trzy pisma z MSWojsk. w sprawie orzeczeń emerytalnych. Figuruje na liście AM-228-2266 jako Franciszek Andreas i liście Komisji Technicznej PCK pod numerem: GARF-82-02266. Nazwisko Krzymińskiego znajduje się na liście ofiar (pod nr 1392) opublikowanej w Gońcu Krakowskim nr 137,w Nowym Kurierze Warszawskim nr 141 z 1943. W Archiwum Robla (pakiet 0765-08, 14, 15, 16) znajduje się notatnik znaleziony przy szczątkach porucznika rezerwy Pawła Brusa, w którym Kubala został wymieniony pod datą 25.09.1939 z podaniem imienia Franciszek z dopiskiem „poznany wczoraj”, jak również pod datami 19.11.1939, 26.11.1939 i (z tytułem kapitana) bez 12/02/1939 podania imienia. Krewni do 1946 poszukiwali informacji przez Biuro Informacji i Badań Polskiego Czerwonego Krzyża w Warszawie.
Franciszek Kubala mieszkał w Białej Krakowskiej. Miał żonę Helenę i córkę Elfrydę.
5 października 2007 minister obrony narodowej Aleksander Szczygło mianował go pośmiertnie na stopień majora. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="4350574" url="https://pl.wikipedia.org/wiki?curid=4350574" title="Języki tuu">
Języki tuu

Języki tuu, dawniej również języki khoisan południowe – afrykańska pierwotna rodzina językowa, dawniej zaliczana do języków khoisan (dziś formalnie taka rodzina nie istnieje). Obejmuje etnolekty używane niegdyś lub obecnie na obszarze Republiki Południowej Afryki i Botswany.

</doc>
<doc id="4350575" url="https://pl.wikipedia.org/wiki?curid=4350575" title="Światło twoich oczu">
Światło twoich oczu

Światło twoich oczu (hiszp. "Sin tu mirada") – meksykańska telenowela z 2017 i 2018. W rolach głównych występują Claudia Martín i Osvaldo de León. Remake serialu "Esmeralda".
Wersja polska.
W Polsce telenowela była emitowana od 5 września 2018 w TV4. Opracowaniem wersji polskiej zajęła się Iwona Ufnal. Lektorem serialu był Kacper Kaliszewski.

</doc>
<doc id="4350576" url="https://pl.wikipedia.org/wiki?curid=4350576" title="Jan (biskup Europy Środkowej)">
Jan (biskup Europy Środkowej)

Jan (znany też jako Anba Giovanni) – duchowny Koptyjskiego Kościoła Ortodoksyjnego, od 2017 biskup Europy Środkowej. Sakrę biskupią otrzymał 11 listopada 2017. 9 grudnia został uroczyście intronizowany jako zwierzchnik nowo utworzonej diecezji środkowoeuropejskiej (obejmującej również Polskę).

</doc>
<doc id="4350577" url="https://pl.wikipedia.org/wiki?curid=4350577" title="Czeska Trzebowa">
Czeska Trzebowa



</doc>
<doc id="4350579" url="https://pl.wikipedia.org/wiki?curid=4350579" title="Franciszek Malinowski (1908–1998)">
Franciszek Malinowski (1908–1998)

Franciszek Malinowski (ur. 6 października 1908 w Plebanówce, zm. 29 maja 1998) – polski rolnik, poseł na Sejm PRL IV i V kadencji.
Życiorys.
Uzyskał wykształcenie podstawowe, z zawodu rolnik. Wstąpił do Zjednoczonego Stronnictwa Ludowego, pełnił funkcję członka prezydium wojewódzkiego komitetu ZSL we Wrocławiu. W 1965 i 1969 uzyskiwał mandat posła na Sejm PRL w okręgu Ząbkowice Śląskie. Przez dwie kadencje zasiadał w Komisji Handlu Wewnętrznego. Odznaczony Złotym Krzyżem Zasługi, Medalem 10-lecia Polski Ludowej oraz Odznaką 1000-lecia Państwa Polskiego.
Zmarł 29 maja 1998, został pochowany na cmentarzu Parafii Wniebowzięcia NMP w Bielawie.

</doc>
<doc id="4350583" url="https://pl.wikipedia.org/wiki?curid=4350583" title="Marek (biskup Paryża)">
Marek (biskup Paryża)

Marek (ur. 28 września 1970) – duchowny Koptyjskiego Kościoła Ortodoksyjnego, od 2015 biskup Paryża.
Życiorys.
31 grudnia 2001 wstąpił do monasteru św. Paisjusza. Święcenia kapłańskie przyjął 20 kwietnia 2008. Sakrę biskupią otrzymał 24 maja 2015.

</doc>
<doc id="4350584" url="https://pl.wikipedia.org/wiki?curid=4350584" title="Władysław Marek (1919–2009)">
Władysław Marek (1919–2009)

Władysław Marek (ur. 30 listopada 1919 w Będuszu, zm. 2009) – polski rolnik, poseł na Sejm PRL IV kadencji.
Życiorys.
Uzyskał wykształcenie podstawowe, prowadził własne gospodarstwo rolne. Został członkiem Zjednoczonego Stronnictwa Ludowego. W 1965 uzyskał mandat posła na Sejm PRL z okręgu Zawiercie. W trakcie kadencji zasiadał w Komisji Przemysłu Ciężkiego, Chemicznego i Górnictwa. Odznaczony Brązowym Krzyżem Zasługi oraz Odznaką 1000-lecia Państwa Polskiego.
Zmarł w 2009.

</doc>
<doc id="4350587" url="https://pl.wikipedia.org/wiki?curid=4350587" title="Antoni Fronc">
Antoni Fronc

Antoni Fronc (ur. 7 sierpnia 1909 w Turowicach, zm. ?) – polski rolnik, poseł na Sejm PRL IV kadencji.
Życiorys.
Uzyskał wykształcenie podstawowe, prowadził własne gospodarstwo rolne. Został członkiem Zjednoczonego Stronnictwa Ludowego. W 1965 uzyskał mandat posła na Sejm PRL z okręgu Gniezno. W trakcie kadencji zasiadał w Komisji Handlu Wewnętrznego. Odznaczony Srebrnym Krzyżem Zasługi.

</doc>
<doc id="4350591" url="https://pl.wikipedia.org/wiki?curid=4350591" title="Joseph Hergenröther">
Joseph Hergenröther

Joseph Hergenröther (ur. 15 września 1824 w Würzburgu, zm. 3 października 1890 w Bregencji) – niemiecki kardynał.
Życiorys.
Urodził się 15 września 1824 roku w Würzburgu, jako syn lekarza Johanna Jacoba Hergenröthera i jego żony Evy Marii Horsch. Na chrzcie otrzymał imiona Joseph Adam Gustav. Uczęszczał do gimnazjum w Würzburgu, a następnie studiował filozofię i teologię na Uniwersytecie Juliusza i Maksymiliana. W 1848 roku został wysłany do Rzymu, by studiował na Collegium Germanicum, jednak nie ukończył tych studiów, z powodu zawirowań politycznych. 28 marca 1848 roku przyjął święcenia kapłańskie. W tym samym roku powrócił do ojczyzny i podjął nauki na Uniwersytecie Ludwika i Maksymiliana, gdzie w 1859 roku uzyskał doktorat z teologii. Po studiach został kapelanem i wykładowcą Uniwersytetu Monachijskiego. W latach 1852–1879 pełnił funkcję dziekana Wydziału Teologii Uniwersytetu w Würzburgu. Brał udział w I soborze watykańskim, którego był gorliwym zwolennikiem (zwłaszcza dogmatu o nieomylności papieża). W 1877 roku został prałatem Jego Świątobliwości, a niedługo potem – prefektem Domu Papieskiego. 12 maja 1879 roku został kreowany kardynałem diakonem i otrzymał diakonię San Nicola in Carcere. 9 czerwca został mianowany Archiwistą Kościoła Rzymskiego. Zmarł 3 października 1890 roku w Bregencji. Był autorem wielu prac z zakresu teologii, prawa kanonicznego i historii Kościoła.

</doc>
<doc id="4350592" url="https://pl.wikipedia.org/wiki?curid=4350592" title="Ksawera Barańska">
Ksawera Barańska

Ksawera Barańska z domu Nowakowska (ur. 21 lutego 1918 w Przybysławicach, zm. 28 czerwca 2010 w Sandomierzu) – polska rolniczka, poseł na Sejm PRL IV kadencji.
Życiorys.
Córka Władysława i Katarzyny z domu Szczur. Uzyskała wykształcenie podstawowe, z zawodu rolniczka. Pochodziła ze wsi Grabina. Wchodziła w skład zarządu Okręgowej Spółdzielni Mleczarskiej w Sandomierzu. Została członkiem Zjednoczonego Stronnictwa Ludowego. W 1965 uzyskała mandat posła na Sejm PRL z okręgu Ostrowiec Świętokrzyski. W trakcie kadencji zasiadała w Komisji Rolnictwa i Przemysłu Spożywczego.
Wchodziła w skład Komisji Rewizyjnej Rejonowego Związku Rolników, Kółek i Organizacji Rolniczych w Sandomierzu.
W 1979 wyróżniona wpisem do „Księgi zasłużonych dla województwa tarnobrzeskiego”. W 1997 otrzymała Krzyż Oficerski Orderu Odrodzenia Polski.

</doc>
<doc id="4350593" url="https://pl.wikipedia.org/wiki?curid=4350593" title="Atanazy (biskup koptyjski)">
Atanazy (biskup koptyjski)

Atanazy (imię świeckie Bernard Canepa, ur. 7 maja 1933 w Jullouville) – duchowny Koptyjskiego Kościoła Ortodoksyjnego, od 2016 metropolita Francji.
Życiorys.
Urodził się w katolickiej rodzinie. Po konwersji wstąpił 4 maja 1973 do monasteru św. Paisjusza. Święcenia kapłańskie przyjął 6 maja 1973. Sakrę biskupią otrzymał 19 czerwca 1994 jako biskup Francji z imieniem Atanazy. W 2016 został podniesiony do godności metropolity.
Zobacz też.
Koptyjski Kościół Ortodoksyjny we Francji

</doc>
<doc id="4350594" url="https://pl.wikipedia.org/wiki?curid=4350594" title="Staniław Biberstein-Starowiejski">
Staniław Biberstein-Starowiejski



</doc>
<doc id="4350597" url="https://pl.wikipedia.org/wiki?curid=4350597" title="Stanisław Cieślak (polityk)">
Stanisław Cieślak (polityk)

Stanisław Cieślak (ur. 11 sierpnia 1910 w Warszawie, zm. 18 października 1980) – polski filozof, dziennikarz i polityk ludowy, poseł do Krajowej Rady Narodowej, na Sejm Ustawodawczy oraz Sejm PRL I, II, III i IV kadencji.
Życiorys.
Uzyskał wykształcenie wyższe, z zawodu filozof i dziennikarz. Pracował na stanowisku redaktora „Gromady – Rolnika Polskiego” oraz redaktora naczelnego „Dziennika Ludowego”. Wstąpił do Stronnictwa Ludowego, a następnie do Zjednoczonego Stronnictwa Ludowego, wchodził w skład Naczelnego Komitetu ZSL.
29 grudnia 1945 objął mandat posła do Krajowej Rady Narodowej, został zgłoszony przez Związek Samopomocy Chłopskiej. Następnie był posłem na Sejm Ustawodawczy oraz Sejm PRL I, II, III i IV kadencji kolejno z listy państwowej oraz okręgów Oświęcim, Myślenice i dwukrotnie Wadowice. Sprawował funkcję przewodniczącego Komisji Planu Gospodarczego (Sejm Ustawodawczy), a także zastępcy przewodniczącego Komisji Planu Gospodarczego, Budżetu i Finansów (II–IV) oraz sekretarza klubu poselskiego ZSL (II) i Komisji Przemysłowej (Sejm Ustawodawczy).

</doc>
<doc id="4350598" url="https://pl.wikipedia.org/wiki?curid=4350598" title="Gramophone (czasopismo)">
Gramophone (czasopismo)

Gramophone – brytyjski miesięcznik wydawany w Londynie, poświęcony muzyce poważnej. Publikuje głównie recenzje nagrań płytowych. Pismo zostało założone w 1923 roku przez szkockiego pisarza Camptona Mackenziego. Od 2013 roku jego wydawcą jest Mark Allen Group. Miesięcznik corocznie przyznaje prestiżowe nagrody Gramophone Classical Music Awards za nagrania muzyki poważnej w różnych kategoriach.

</doc>
<doc id="4350601" url="https://pl.wikipedia.org/wiki?curid=4350601" title="Tadeusz Dzieduszycki (1841-1918)">
Tadeusz Dzieduszycki (1841-1918)



</doc>
<doc id="4350603" url="https://pl.wikipedia.org/wiki?curid=4350603" title="Armasz Nalbandian">
Armasz Nalbandian

Armasz (imię świeckie Hagob Nalbandian, ur. 29 stycznia 1973 w Aleppo) – duchowny Apostolskiego Kościoła Ormiańskiego, od 2006 biskup Damaszku.
Życiorys.
Święcenia kapłańskie przyjął 28 listopada 1998. Sakrę biskupią otrzymał 15 stycznia 2006.

</doc>
<doc id="4350605" url="https://pl.wikipedia.org/wiki?curid=4350605" title="Drenowec">
Drenowec

Drenowec () – wieś w Bułgarii, w obwodzie Widyń, w gminie Rużinci. Według Ujednoliconego Systemu Ewidencji Ludności oraz Usług Administracyjnych dla Ludności, 15 grudnia 2018 roku miejscowość liczyła 1364 mieszkańców.

</doc>
<doc id="4350607" url="https://pl.wikipedia.org/wiki?curid=4350607" title="Richard Upjohn">
Richard Upjohn

Richard Upjohn (ur. 22 stycznia 1802 w Shaftesbury, zm. 17 sierpnia 1878 w Garrison w stanie Nowy Jork) – amerykański architekt angielskiego pochodzenia.
Życiorys.
Wbrew życzeniom rodziców, którzy chcieli, by podjął się jakiegoś „uczonego zawodu”, został uczniem stolarza meblowego. W 1829 z powodu popadnięcia w długi wyjechał do USA i zamieszkał w New Bedford w stanie Massachusetts, wkrótce potem został architektem i 1934–1839 pracował w Bostonie, stosując różne style. Zaprojektował m.in. kościół w stylu gotyckim w Bangor w stanie Maine (1837). W 1839 przeniósł się do Nowego Jorku, gdzie wypracował własny, dojrzały styl historyczny. W latach 1839–1846 według jego projektu powstało najbardziej znane jego dzieło – kościół św. Trójcy w Nowym Jorku, który stał się znany z piękna i czystości prostopadłych gotyckich linii, później dzięki temu sukcesowi przewodził wieloma komisjami budowy kościołów, a także domów (m.in. rezydencja króla Edwarda w Newport w stanie Rhode Island z 1845) i biur (m.in. Trinity Building w Nowym Jorku z 1852), budowanych w stylu włoskiego renesansu. Z budowli sakralnych projektował głównie kościoły episkopalne, jednak kierował również m.in. budową Madison Square Presbyterian Church. Uważał styl gotycki za wyraz chrześcijańskiej architektury i m.in. odmówił zaprojektowania kościoła dla unitarian, których uznawał za antychrześcijańską sektę. Zwykle wnosił co najmniej jeden projekt kościoła misyjnego rocznie. W 1857 pomógł w zakładaniu American Institute of Architects i został jego przewodniczącym do swojej rezygnacji w 1876.

</doc>
<doc id="4350608" url="https://pl.wikipedia.org/wiki?curid=4350608" title="Szahan Sarkisjan">
Szahan Sarkisjan

Szahan Sarkisjan (ur. 1963 w Aleppo) – duchowny Apostolskiego Kościoła Ormiańskiego, od 2014 arcybiskup Aleppo.
Życiorys.
Święcenia kapłańskie przyjął w 1985. Sakrę biskupią otrzymał w 2005. W 2014 został podniesiony do godności arcybiskupa.

</doc>
<doc id="4350612" url="https://pl.wikipedia.org/wiki?curid=4350612" title="Czerno pole">
Czerno pole

Czerno pole () – wieś w Bułgarii, w obwodzie Widyń, w gminie Rużinci. Według Ujednoliconego Systemu Ewidencji Ludności oraz Usług Administracyjnych dla Ludności, 15 grudnia 2018 roku miejscowość liczyła 228 mieszkańców.

</doc>
<doc id="4350618" url="https://pl.wikipedia.org/wiki?curid=4350618" title="William Howard">
William Howard



</doc>
<doc id="4350626" url="https://pl.wikipedia.org/wiki?curid=4350626" title="Eugeniusz Witek (1921–2011)">
Eugeniusz Witek (1921–2011)

Eugeniusz Witek (ur. 11 czerwca 1921 w Potoku Wielkim, zm. w październiku 2011) – polski rolnik, poseł na Sejm PRL IV kadencji.
Życiorys.
Przed II wojną światową był członkiem Związku Młodzieży Wiejskiej RP „Wici”. Podczas okupacji niemieckiej walczył w Batalionach Chłopskich. W 1944 ukończył Państwową Szkołę Spółdzielczości Rolniczej w Nałęczowie. Po wojnie pracował przez kilka miesięcy jako milicjant w Gościeradowie, następnie powrócił do pracy na roli we własnym gospodarstwie rolnym. W latach 1945–1949 był członkiem Polskiego Stronnictwa Ludowego, z którym przystąpił do Zjednoczonego Stronnictwa Ludowego. W ZSL był sekretarzem gminnego komitetu w Potoku Wielkim, powiatowego komitetu w Janowie Lubelskim i członkiem komisji rewizyjnej wojewódzkiego komitetu partii w Lublinie. Pełnił mandat radnego gromadzkiej, powiatowej i wojewódzkiej rady narodowej. W 1965 uzyskał mandat posła na Sejm PRL z okręgu Kraśnik. W trakcie kadencji zasiadał w Komisji Planu Gospodarczego, Budżetu i Finansów.
Pochowany 2 listopada 2011. W pogrzebie uczestniczyli m.in. liczni działacze PSL, w tym poseł Jan Łopata.

</doc>
<doc id="4350643" url="https://pl.wikipedia.org/wiki?curid=4350643" title="Aszot Mnacakanjan">
Aszot Mnacakanjan

Aszot (imię świeckie Garun Mnacakanjan, ur. 4 listopada 1972 w Tatew) – duchowny Apostolskiego Kościoła Ormiańskiego, od 2006 biskup Egiptu.
Życiorys.
W 1995 został wyświęcony na diakona. Święcenia kapłańskie przyjął 2 czerwca 1996. Sakrę biskupią otrzymał 15 stycznia 2006.

</doc>
<doc id="4350647" url="https://pl.wikipedia.org/wiki?curid=4350647" title="Leuprorelina">
Leuprorelina

Leuprorelina () – wielofunkcyjny organiczny związek chemiczny, nonapeptyd, syntetyczny analog gonadoliberyny, stosowany w leczeniu raka gruczołu krokowego, endometriozy, mięśniaków macicy, przedwczesnego pokwitania oraz transseksualizmu.
Budowa i mechanizm działania.
Leuprorelina jest syntetycznym analogiem gonadoliberyny, agonistą o silniejszym od niej działaniu. W pierwszym okresie leczenia poziom hormonu folikulotropowego (FSH) oraz luteinizującego (LH) wzrasta, natomiast hamowanie wydzielania hormonów płciowych rozpoczyna się po 2–4 tygodniach.
Zastosowanie.
Wskazania pozarejestracyjne.
Leuprorelina znajduje się na wzorcowej liście podstawowych leków Światowej Organizacji Zdrowia ("") (2017).
Leuprorelina jest dopuszczona do obrotu w Polsce (2018).
Działania niepożądane.
Działania niepożądane u mężczyzn.
Leuprorelina może powodować następujące działania niepożądane u ponad 10% pacjentów: rozszerzenie naczyń krwionośnych, wybroczyny, rumień, uderzenia gorąca, zmęczenie, pieczenie w miejscu podania, zaburzenia czucia w miejscu podania, zwiększenie aktywności dehydrogenazy mleczanowej w osoczu.
Działania niepożądane u kobiet.
Leuprorelina może powodować następujące działania niepożądane u ponad 10% pacjentek: zwiększenie masy ciała, labilność emocjonalna, zmniejszenie libido, bezsenność, zaburzenia depresyjne, nerwowość, niepokój, zawroty głowy, ból głowy, rozszerzenie naczyń krwionośnych, nudności, tkliwość wątroby, trądzik.

</doc>
<doc id="4350649" url="https://pl.wikipedia.org/wiki?curid=4350649" title="William Hare">
William Hare



</doc>
<doc id="4350656" url="https://pl.wikipedia.org/wiki?curid=4350656" title="Wazgen Mirzachanjan">
Wazgen Mirzachanjan

Wazgen (imię świeckie Edward Mirzachanjan, ur. 21 lipca 1965 w Artimed) – duchowny Apostolskiego Kościoła Ormiańskiego, od 2003 biskup Gruzji.
Życiorys.
7 maja 1989 został wyświęcony na diakona. Święcenia kapłańskie przyjął 21 lipca 1991. 4 września 2002 został mianowany biskupem Gruzji. Sakrę biskupią otrzymał 23 lipca 2003.

</doc>
<doc id="4350657" url="https://pl.wikipedia.org/wiki?curid=4350657" title="Rowland Howard">
Rowland Howard



</doc>
<doc id="4350660" url="https://pl.wikipedia.org/wiki?curid=4350660" title="Sean O'Kelly">
Sean O'Kelly



</doc>
<doc id="4350661" url="https://pl.wikipedia.org/wiki?curid=4350661" title="Seán O’Kelly">
Seán O’Kelly



</doc>
<doc id="4350663" url="https://pl.wikipedia.org/wiki?curid=4350663" title="Spiros Arjiros">
Spiros Arjiros



</doc>
<doc id="4350668" url="https://pl.wikipedia.org/wiki?curid=4350668" title="Wahan Topalian">
Wahan Topalian

Wahan Topalian (ur. 1941 w Libanie) – duchowny Apostolskiego Kościoła Ormiańskiego, od 1998 arcybiskup Jordanii.
Życiorys.
W 1961 został wyświęcony na diakona. Święcenia kapłańskie przyjął 21 lipca 1963. Sakrę biskupią otrzymał 13 listopada 1988. W 1998 został podniesiony do godności arcybiskupa.

</doc>
<doc id="4350717" url="https://pl.wikipedia.org/wiki?curid=4350717" title="Cyneasz">
Cyneasz



</doc>
<doc id="4350721" url="https://pl.wikipedia.org/wiki?curid=4350721" title="I liga grecka w piłce nożnej mężczyzn">
I liga grecka w piłce nożnej mężczyzn



</doc>
<doc id="4350723" url="https://pl.wikipedia.org/wiki?curid=4350723" title="II liga grecka w piłce nożnej mężczyzn">
II liga grecka w piłce nożnej mężczyzn



</doc>
<doc id="4350728" url="https://pl.wikipedia.org/wiki?curid=4350728" title="Aharon">
Aharon



</doc>
<doc id="4350737" url="https://pl.wikipedia.org/wiki?curid=4350737" title="Anastasija">
Anastasija



</doc>
<doc id="4350739" url="https://pl.wikipedia.org/wiki?curid=4350739" title="Andrés">
Andrés



</doc>
<doc id="4350742" url="https://pl.wikipedia.org/wiki?curid=4350742" title="Jan Stanisław Bury">
Jan Stanisław Bury

Jan Stanisław Bury (ur. 1977) – polski politolog, arabista, dyplomata, nauczyciel akademicki. Od 2018 do 2022 ambasador RP w Arabii Saudyjskiej.
Życiorys.
Absolwent Instytutu Orientalistycznego Uniwersytetu Warszawskiego (2002), doktorat obroniony w 2006 (temat: "Obraz metod śledczych stosowanych przez szurtę-policję kalifatu - w średniowiecznej literaturze arabskiej"; promotorka – Danuta Madeyska). Studiował także w Uniwersytecie Kuwejckim, Oksfordzkim, El Manar w Tunisie oraz Uniwersytecie im. Radbouda w Nijmegen. W latach 2005–2008 analityk ds. bliskowschodnich w Polskim Instytucie Spraw Międzynarodowych.
Od 2008 do 2017 adiunkt w Instytucie Prawa Międzynarodowego, Unii Europejskiej i Stosunków Międzynarodowych Uniwersytetu Kardynała Stefana Wyszyńskiego. Wykładał również w Uniwersytecie Warszawskim, Akademii Dyplomatycznej PISM i Studium Polityki Zagranicznej PISM, Collegium Civitas, Uniwersytecie Technicznym w Dreźnie oraz w Ankarze. W pracy naukowej specjalizuje się w stosunkach międzynarodowych we współczesnym świecie arabskim oraz problematyce bezpieczeństwa międzynarodowego i teleinformatycznego. Zasiada w Radzie Redakcyjnej pisma naukowego „Cryptologia”. Jest autorem 100 artykułów, książek, analiz i recenzji, w tym współautorem monografii dotyczącej prawa karnego islamu.
W styczniu 2018 został ambasadorem RP w Arabii Saudyjskiej, z jednoczesną akredytacją na Oman i Jemen. Zakończył kadencję 31 maja 2022.
Zna języki: angielski, arabski i hiszpański oraz komunikatywnie: hebrajski i rosyjski. Jest żonaty, ma dwoje dzieci.

</doc>
<doc id="4350765" url="https://pl.wikipedia.org/wiki?curid=4350765" title="Ophelia Lovibond">
Ophelia Lovibond

Ophelia Lucy Lovibond (ur. 19 lutego 1986 w Londynie) – angielska aktorka, która wystąpiła m.in. w filmie "Strażnicy Galaktyki".

</doc>
<doc id="4350788" url="https://pl.wikipedia.org/wiki?curid=4350788" title="Applied Entomology and Zoology">
Applied Entomology and Zoology

Applied Entomology and Zoology – japońskie, anglojęzyczne, recenzowane czasopismo naukowe poświęcone zoologii stosowanej, zwłaszcza entomologii stosowanej.
Czasopismo to wydawane jest przez Springer Science+Business Media dla Japanese Society of Applied Entomology and Zoology. Ukazuje się od 1966 roku. Wychodzi cztery razy w roku: w lutym, maju, sierpniu i listopadzie. Publikuje głównie prace z zakresu entomologii stosowanej, zoologii stosowanej, chemii rolniczej i kontroli szkodników, obejmujące takie dziedziny jak biologię molekularną, nauki o środowisku, fizjologię, ekologię, etologię, taksonomię i toksykologię.
W 2017 roku jego wskaźnik cytowań według ISI Journal Citation Reports wyniósł 0,857 co dawało mu 45. miejsce wśród czasopism poświęconych entomologii, natomiast według Scimago Journal &amp; Country Rank wyniósł 0,422 co dawało mu 64. miejsce wśród czasopism poświęconych naukom o owadach.

</doc>
<doc id="4350791" url="https://pl.wikipedia.org/wiki?curid=4350791" title="Journal of Pesticide Sciences">
Journal of Pesticide Sciences

Journal of Pesticide Sciences – japońskie, anglojęzyczne, recenzowane czasopismo naukowe poświęcone ochronie roślin.
Czasopismo to wydawane jest przez Pesticide Science Society of Japan. Ukazuje się od 1995 roku. Wychodzi cztery razy w roku. Publikuje głównie prace poświęcone chemii stosowanej w ochronie roślin, produkcji roślin i kontroli wektorów, obejmując jej skład, metabolizm, toksykologię i wpływ na środowisko. Ponadto ukazują się w nim prace poświęcone biotechnologii i biologicznej kontroli szkodników.
W 2017 roku jego wskaźnik cytowań według Scimago Journal &amp; Country Rank wyniósł 0,398 co dawało mu 71. miejsce wśród czasopism poświęconych naukom o owadach.

</doc>
<doc id="4350799" url="https://pl.wikipedia.org/wiki?curid=4350799" title="Journal of Pest Science">
Journal of Pest Science

Journal of Pest Science – niemieckie, anglojęzyczne, recenzowane czasopismo naukowe poświęcone zoologii stosowanej.
Czasopismo to wydawane jest przez Springer Science+Business Media. Ukazuje się od 1927 roku z przerwami w latach 1944–1948 i 1972–2004. Wychodzi cztery razy w roku. Publikuje prace dotyczące szkodników rolniczych, ogrodniczych, sadowniczych, leśnych, miejskich i magazynowych oraz wektorów chorób, należących do różnych grup zwierząt: stawonogów, nicieni, mięczaków i kręgowców. Artykuły obejmują biologię, etologię, ekologię ich oraz organizmów używanych w ich biologicznej kontroli.
W 2017 roku jego wskaźnik cytowań według ISI Journal Citation Reports wyniósł 4,402.

</doc>
<doc id="4350801" url="https://pl.wikipedia.org/wiki?curid=4350801" title="Robin Vik">
Robin Vik

Robin Vik (ur. 19 maja 1993 w Hradcu Králové) – czeski tenisista.
Kariera tenisowa.
Zawodowym tenisistą Vik był w latach 1998–2010.
Zwyciężył w sześciu imprezach singlowych i trzech deblowych o randze ATP Challenger Tour. W cyklu ATP World Tour najdalej awansował do półfinału w Petersburgu (2005), eliminując m.in. w ćwierćfinale Michaiła Jużnego. Pojedynek o udział w finale przegrał z Nicolasem Kieferem.
W rankingu gry pojedynczej najwyżej był na 57. miejscu (9 stycznia 2006), a w klasyfikacji gry podwójnej na 74. pozycji (8 stycznia 2007).

</doc>
<doc id="4350810" url="https://pl.wikipedia.org/wiki?curid=4350810" title="Tijdschrift voor Entomologie">
Tijdschrift voor Entomologie

Tijdschrift voor Entomologie – holenderskie, recenzowane czasopismo naukowe publikujące w zakresie entomologii.
Czasopismo to wydawane jest przez Brill Academic Publishers dla Nederlandse Entomologische Vereniging. Ukazuje się od 1857 roku. Wychodzi dwa razy do roku. Publikuje artykuły dotyczące systematyki i biologii ewolucyjnej owadów, pajęczaków, wijów i innych stawonogów. Do 2007 roku owadom poświęcono 2107 artykułów, pajęczakom 133, wijom 10, skoczogonkom 7, kikutnicom 3, a skorupiakom 2 artykuły. Początkowo większość artykułów publikowana była w języku nideralndzkim, później zwiększył się znacznie udział niemieckiego, a od okolic setnego tomu dominującym językiem publikacji jest angielski.
Jako pierwszy funkcję redaktora naczelnego pełnił Samuel Constantinus Snellen van Vollenhoven. W 1880 zmienił go Frederik Maurits van der Wulp. Od 1894 do 1906 naczelnym był Antonius Franciscus Adolphus Leesberg, od 1906 do 1940 Johannes Cornelis Hendrik de Meijere, od 1940 do 1952 Johannes Bastiaan Corporaal, od 1952 do 1974 Aleksiej Diakonow, od 1975 do 1987 Peter van Helsdingen, a od 1988 do 1997 Jan van Tol. Od 1987 funkcję tę pełni Erik van Nieukerken.
W 2017 roku jego wskaźnik cytowań według Scimago Journal &amp; Country Rank wyniósł 0,331 co dawało mu 87. miejsce wśród czasopism poświęconych naukom o owadach.

</doc>
<doc id="4350812" url="https://pl.wikipedia.org/wiki?curid=4350812" title="Odonatologica">
Odonatologica

Odonatologica – holenderskie, anglojęzyczne, recenzowane czasopismo naukowe publikujące w zakresie odonatologii.
Czasopismo to wydawane jest przez Societas Internationalis Odonatologica. Ukazuje się od 1996 roku. Wychodzi dwa razy do roku: w czerwcu i grudniu. Publikuje artykuły dotyczące ważek.
W 2017 roku jego wskaźnik cytowań według Journal Citation Reports wyniósł 0,718, a według Scimago Journal &amp; Country Rank wyniósł 0,373 co dawało mu 77. miejsce wśród czasopism poświęconych naukom o owadach.

</doc>
<doc id="4350815" url="https://pl.wikipedia.org/wiki?curid=4350815" title="Calvin Hemery">
Calvin Hemery

Calvin Hemery (ur. 28 stycznia 1995 w Les Lilas) – francuski tenisista.
Kariera tenisowa.
Zawodowym tenisistą Hemery jest od 2013.
W zawodach ATP Challenger Tour wygrał jeden tytuł.
W rankingu gry pojedynczej najwyżej był na 116. miejscu (30 kwietnia 2018), a w klasyfikacji gry podwójnej na 252. pozycji (24 grudnia 2018).

</doc>
<doc id="4350818" url="https://pl.wikipedia.org/wiki?curid=4350818" title="International Journal of Odonatology">
International Journal of Odonatology

International Journal of Odonatology – brytyjskie, recenzowane czasopismo naukowe publikujące w zakresie odonatologii.
Czasopismo to wydawane jest przez Taylor &amp; Francis dla Worldwide Dragonfly Association. Ukazuje się od 1998 roku. Wychodzi cztery razy do roku. Publikuje artykuły dotyczące ekologii, etologii, fizjologii, genetyki, taksonomii, filogenezy i biogeografii ważek.
W 2017 roku jego wskaźnik cytowań według Journal Citation Reports wyniósł 0,600, a według Scimago Journal &amp; Country Rank wyniósł 0,340 co dawało mu 84. miejsce wśród czasopism poświęconych naukom o owadach.

</doc>
<doc id="4350819" url="https://pl.wikipedia.org/wiki?curid=4350819" title="Wacław Łypacewicz">
Wacław Łypacewicz

Wacław Wincenty Łypacewicz (ur. 27 stycznia 1871 w Idzikowicach, zm. 7 listopada 1951 w Warszawie) – polski adwokat, działacz społeczny, poseł na Sejm I kadencji.
Życiorys.
Syn Wojciecha, obywatela ziemskiego, i Walerii z Żelechowiczów. Od trzeciej klasy w gimnazjum w Warszawie należał do tajnych kółek samokształceniowych. Ukończył studia na Wydziale Prawa Uniwersytetu Warszawskiego w 1892. Następnie wyjechał do Rzymu jako korepetytor syna Henryka Siemiradzkiego. Tam ukończył studia ekonomiczne w 1894, a w latach 1894–1897 studiował w Szkole Nauk Politycznych w Paryżu.
Po powrocie do Polski otworzył kancelarię adwokacką. Jednocześnie prowadził działalność oświatową i społeczną, za co został zesłany do Odessy w 1903, skąd powrócił na mocy amnestii w 1905. Popierał żądania wprowadzenia języka polskiego do sądownictwa. W 1907 był współzałożycielem Polskiego Zjednoczenia Postępowców. Razem z Henrykiem Konicem uczestniczył w zjeździe słowiańskim w Pradze. Działacz Towarzystwa Kultury Polskiej (1906–1913).
Od 1908 do 1915 był współredaktorem i publicystą tygodnika „Prawda”. Publikował również w „Przeglądzie Porannym” i „Gazecie Sądowej Warszawskiej”.
W czasie I wojny światowej był radnym miasta Warszawy. Przez pewien czas był prezesem Polskiego Zjednoczenia Postępowców, a w 1918 wszedł w skład kierownictwa Komisji Porozumiewawczej Stronnictw Demokratycznych. Był w prezydium narady reprezentantów stronnictw demokratycznych w lutym 1918 w Krakowie. Opowiadał się m.in. za wywłaszczeniem wielkiej własności ziemskiej.
Od 1918 działał w Polskim Stronnictwie Ludowym „Wyzwolenie”. W latach 1920–1922 i 1923–1929 był członkiem komisji rewizyjnej zarządu głównego tej partii, a w latach 1922–1923 i 1928–1931 członkiem sądu partyjnego. Od 1929 do 1931 był skarbnikiem zarządu głównego. Po zjednoczeniu stronnictw ludowych w 1931 był do 1935 członkiem Rady Naczelnej Stronnictwa Ludowego. Wystąpił z tej partii w 1935 w proteście przeciwko uchwale o bojkocie wyborów parlamentarnych.
Był posłem do Sejmu I kadencji z ramienia PSL „Wyzwolenie” w latach 1922–1927. Działał w komisjach: budżetowej, kontroli długów państwa, oświatowej, prawniczej i skarbowej. Był członkiem specjalnej komisji do pociągnięcia przed Trybunał Stanu ministra Wacława Kucharskiego w sprawie tzw. afery żyrardowskiej.
3 maja 1928 został odznaczony Krzyżem Komandorskim Orderu Odrodzenia Polski.
Po wystąpieniu ze Stronnictwa Ludowego działał w ruchu pacyfistycznym. Był m.in. przewodniczącym Rady Polskich Stowarzyszeń Pacyfistycznych. Działał też w Lidze Obrony Praw Człowieka i Obywatela. W czasie okupacji był związany ze Stronnictwem Ludowym „Roch”.
Opublikował m.in. książkę "Stosunki polsko–czeskie" (wyd. 2. 1936).
Pochowany na cmentarzu ewangelicko-reformowanym w Warszawie (kwatera P-1-8).

</doc>
<doc id="4350820" url="https://pl.wikipedia.org/wiki?curid=4350820" title="Insect Systematics &amp; Evolution">
Insect Systematics &amp; Evolution

Insect Systematics &amp; Evolution – holenderskie, anglojęzyczne, recenzowane czasopismo naukowe publikujące w dziedzinie entomologii.
Czasopismo to wydawane jest przez Brill Academic Publishers. Ukazuje się od 1996 roku. Wychodzi 4–5 razy do roku. Publikuje artykuły dotyczące systematyki i biologii ewolucyjnej współczesnych i wymarłych grup owadów i pokrewnych stawonogów.
W 2017 roku jego wskaźnik cytowań wynosił według Journal Citation Reports 0,763, a według Scimago Journal &amp; Country Rank wyniósł 0,447 co dawało mu 58. miejsce wśród czasopism poświęconych naukom o owadach.

</doc>
<doc id="4350823" url="https://pl.wikipedia.org/wiki?curid=4350823" title="Acta Entomologica Musei Nationalis Pragae">
Acta Entomologica Musei Nationalis Pragae

Acta Entomologica Musei Nationalis Pragae (skrót: Acta Ent. Mus. Nat. Pra.) – czeskie, recenzowane czasopismo naukowe publikujące w zakresie entomologii.
Czasopismo to wydawane jest przez Muzeum Narodowe w Pradze. Ukazuje się od 1923 roku. Od 2008 wychodzi dwa razy do roku: w czerwcu i grudniu. Ponadto nieregularnie ukazują się suplementy. Publikuje artykuły o owadach, dotyczące ich systematyki, taksonomii, nomenklatury, morfologii imagines i stadiów rozwojowych z implikacjami dla filogenezy, przynajmniej częściowo bazujące na morfologii analizy filogenetyczne, katalogi oraz ogólne prace o metodologii badań nad owadami.
W 2017 roku jego wskaźnik cytowań według Journal Citation Reports wyniósł 0,632, a według Scimago Journal &amp; Country Rank wyniósł 0,477 co dawało mu 57. miejsce wśród czasopism poświęconych naukom o owadach.

</doc>
<doc id="4350825" url="https://pl.wikipedia.org/wiki?curid=4350825" title="The European Entomologist">
The European Entomologist

The European Entomologist – czeskie, recenzowane czasopismo naukowe publikujące w dziedzinie lepidopterologii.
Czasopismo to wydawane jest przez Ekologické centrum Orlov i Sphingidae Muzeum. Ukazuje się od 2007 roku. Wychodzi cztery razy do roku. Publikuje oryginalne prace badawcze dotyczące taksonomii, faunistyki i ekologii motyli.

</doc>
<doc id="4350828" url="https://pl.wikipedia.org/wiki?curid=4350828" title="Augustyn Kałuża">
Augustyn Kałuża

 
Augustyn Kałuża (ur. 1 listopada 1948 w Polanach, zm. 6 października 2017 w Będkowie) – matematyk (absolwent Uniwersytetu Marii Skłodowskiej-Curie w Lublinie), nauczyciel III Liceum Ogólnokształcącego im. Adama Mickiewicza we Wrocławiu oraz XIV Liceum Ogólnokształcącego im. Polonii Belgijskiej we Wrocławiu, wykładowca Instytutu Matematycznego Uniwersytetu Wrocławskiego, 
Był wychowawcą kilku pokoleń olimpijczyków, w tym medalistów Międzynarodowej Olimpiady Matematycznej (m.in. Tomasz Hrycak, Cezary Juszczak, Mateusz Kwaśnicki, Jerzy Marcinkowski, Ludomir Newelski, Adam Sikora, Michał Śliwiński, Jacek Świątkowski, Jarosław Wróblewski, Jacek Zienkiewicz). Laureat XVIII Olimpiady Matematycznej (1966/1967), jako uczeń I LO w Zamościu, gdzie zdał maturę w 1967. Trzykrotnie otrzymał nagrodę Ministra Edukacji Narodowej (dawniej Ministra Oświaty i Wychowania) za wybitne osiągnięcia w pracy dydaktycznej i wychowawczej (1982, 1985, 1994). Jego uczniami byli znani wrocławscy matematycy, między innymi profesorowie Jacek Dziubański, Waldemar Hebisch, Jerzy Marcinkowski, Ludomir Newelski, Piotr Śniady, Jacek Świątkowski, dr hab. Mateusz Kwaśnicki i Jacek Zienkiewicz, dr Jarosław Wróblewski, a także prof. Jacek Brodzki (University of Southampton) oraz kardiolog prof. Piotr Ponikowski (rektor wrocławskiego Uniwersytetu Medycznego w latach 2020-2024). W 2009 Augustyn Kałuża został odznaczony medalem LX-lecia Olimpiady Matematycznej. Pamięci i inspiracji Profesora Augustyna Kałuży są dedykowane trzy matematyczne manuskrypty:
[6] – Piotr Śniady;
[7] – Mateusz Kwaśnicki;
[4] – Adam Sikora, Jacek Zienkiewicz.
Wszyscy czterej autorzy są byłymi uczniami Kałuży z okresu edukacji licealnej.  

</doc>
<doc id="4350831" url="https://pl.wikipedia.org/wiki?curid=4350831" title="Elateridarium">
Elateridarium

Elateridarium – czeskie, internetowe czasopismo naukowe publikujące w dziedzinie koleopterologii.
Czasopismo to wydawane jest przez. Ukazuje się od 2007 roku, a jego poprzednikiem był biuletyn "Elater", którego pierwszy numer ukazał się w 1988 roku, a kolejne trzy w latach 1997–1998. Wychodzi raz do roku. Publikuje prace badawcze dotyczące chrząszczy z nadrodziny sprężyków (Elateroidea), zwłaszcza poświęcone ochronie ich i zamieszkiwanych przez nie biotopów.
Pismo indeksowane jest przez Zoological Record i archiwizowane w czeskiej Bibliotece Narodowej.

</doc>
<doc id="4350832" url="https://pl.wikipedia.org/wiki?curid=4350832" title="Mistrzostwa panamerykańskie w judo">
Mistrzostwa panamerykańskie w judo

Mistrzostwa panamerykańskie w judo – mistrzostwa rozegrane po raz pierwszy w Hawanie w 1952 roku. Od 1996 roku odbywają się corocznie.

</doc>
<doc id="4350839" url="https://pl.wikipedia.org/wiki?curid=4350839" title="Katie Piper">
Katie Piper

Kate Elizabeth Piper (ur. 12 października 1983 w Andover w hrabstwie Hampshire) – brytyjska filantropka, prezenterka telewizyjna, pisarka, osobowość telewizyjna i była modelka, która zdobyła rozgłos w mediach po tym, jak w 2009 opowiedziała publicznie o tym, jak rok wcześniej została poparzona kwasem przez swojego byłego partnera, wskutek czego musiała przejść operację plastyczną twarzy.
Życiorys.
Historia Katie Piper stała się inspiracją do filmu dokumentalnego Channel 4 "Katie: Moja piękna twarz", a także kilku kolejnych dokumentów tworzonych przez stację. Pod koniec 2009 założyła fundację własnego imienia, dzięki której pomaga ofiarom poparzeń i innych oszpecających obrażeń.
W lutym 2011 wydała książkę autobiograficzną pt. "Beautiful". W kolejnych latach wydała kilka innych książek: "Things Get Better: If you believe then you will survive" (2012), "Start Your Day with Katie" (2012), "Beautiful Ever After" (2014) i "Confidence: the Secret" (2016). W latach 2011–2012 była felietonistką magazynu „Reveal”, a w latach 2012–2014 pisała dla tygodnika „Now”. Pojawiała się gościnnie w wielu brytyjskich programach śniadaniowych, poza tym brała udział w reality show stacji Channel 4 "Hotel GB" (2012) i 16. edycji programu "Strictly Come Dancing" (2018). Od 2016 prowadzi program "Never Seen a Doctor".
Jest zamężna z Richardem Jamesem Suttonem; zaręczyli się w grudniu 2014, a 6 listopada 2015 wzięli ślub. Mają dwie córki, Belle Elizabeth (ur. w marcu 2014) i drugą, urodzoną 13 grudnia 2017.

</doc>
<doc id="4350840" url="https://pl.wikipedia.org/wiki?curid=4350840" title="Alvis TC 108G">
Alvis TC 108G

Alvis TC 108G – samochód luksusowy produkowany przez brytyjskiego producenta motoryzacyjnego Alvis Car and Engineering Company od 1956 do 1958 roku. Łącznie wyprodukowano jedynie 37 samochodów.
Alvis TC 108G został wyposażony w 3 litrowy silnik spalinowy R6, który osiąga 104 koni mechanicznych (78 kW) przy 4000 obr./min. Długość pojazdu wynosi 4801 mm, szerokość 1676 mm, wysokość 1588 mm, a rozstaw osi 2833 mm.

</doc>
<doc id="4350845" url="https://pl.wikipedia.org/wiki?curid=4350845" title="Gábor Bekiesz">
Gábor Bekiesz



</doc>
<doc id="4350846" url="https://pl.wikipedia.org/wiki?curid=4350846" title="Gabor Bekiesz">
Gabor Bekiesz



</doc>
<doc id="4350847" url="https://pl.wikipedia.org/wiki?curid=4350847" title="Scenariusz RCP">
Scenariusz RCP



</doc>
<doc id="4350852" url="https://pl.wikipedia.org/wiki?curid=4350852" title="Sarabamun (biskup)">
Sarabamun (biskup)

Sarabamun (ur. 30 marca 1954) – duchowny Koptyjskiego Kościoła Ortodoksyjnego, od 1993 biskup Omdurmanu.
Życiorys.
15 grudnia 1985 przyjął stan mniszy. Święcenia kapłańskie przyjął 8 stycznia 1989. Sakrę biskupią otrzymał 14 listopada 1993.

</doc>
<doc id="4350854" url="https://pl.wikipedia.org/wiki?curid=4350854" title="Revista Brasileira de Entomologia">
Revista Brasileira de Entomologia

Revista Brasileira de Entomologia (skrót: Rev. Bras. entomol.) – brazylijskie, recenzowane czasopismo naukowe otwartego dostępu publikujące w dziedzinie entomologii.
Czasopismo to wydawane jest przez Sociedade Brasileira de Entomologia. Ukazuje się od 1954 roku. Wychodzi cztery razy do roku. Publikuje oryginalne prace badawcze dotyczące systematyki, bioróżnorodności i biologii ewolucyjnej owadów, a także recenzje książek, krótkie komunikaty i ogłoszenia.
W 2017 roku jego wskaźnik cytowań wynosił według Journal Citation Reports 0,880, a według Scimago Journal &amp; Country Rank wyniósł 0,406 co dawało mu 70. miejsce wśród czasopism poświęconych naukom o owadach.

</doc>
<doc id="4350856" url="https://pl.wikipedia.org/wiki?curid=4350856" title="Linia kolejowa Genua–Mediolan">
Linia kolejowa Genua–Mediolan



</doc>
<doc id="4350857" url="https://pl.wikipedia.org/wiki?curid=4350857" title="Freya">
Freya



</doc>
<doc id="4350859" url="https://pl.wikipedia.org/wiki?curid=4350859" title="Dawid (biskup koptyjski)">
Dawid (biskup koptyjski)

Dawid (ur. 7 sierpnia 1967 w Kairze) – duchowny Koptyjskiego Kościoła Ortodoksyjnego, od 2013 biskup Nowego Jorku.
Życiorys.
22 stycznia 1995 przyjął stan mniszy. Święcenia kapłańskie przyjął 21 października 1995. Sakrę biskupią otrzymał 14 listopada 1999 jako egzarcha Ameryki Północnej. 16 listopada 2013 został mianowany biskupem nowo utworzonej diecezji Nowego Jorku.

</doc>
<doc id="4350861" url="https://pl.wikipedia.org/wiki?curid=4350861" title="Stanisław Plater">
Stanisław Plater

Stanisław Broel-Plater hrabia h. Plater (ur. 10 maja 1784 w Dawgieliszkach, Litwa, zm. 8 maja 1851 we Wroniawach) – polski historyk, geograf, tłumacz, pionier polskiej i światowej statystyki, kartograf oraz encyklopedysta, kapitan Wojska Polskiego.
Życiorys.
Urodził się w 1784 roku na Litwie w Rzeczypospolitej Obojga Narodów. Pochodził ze szlacheckiej rodziny Platerów herbu własnego Plater. Jego ojcem był Kazimierz Konstanty ostatni podkanclerz litewski, a matką Izabela z Borchów pierwsza w Polsce redaktorka pisma dla dzieci wydająca w Warszawie w latach 1789–1792 tygodnik „Przyjaciel Dzieci”. Stanisław miał dziesięcioro rodzeństwa 4. siostry i 6 braci. Jego bratem był np. Ludwik Plater (1775–1846) senator-kasztelan Królestwa Kongresowego, powstaniec kościuszkowski i listopadowy, działacz leśnictwa.
Był absolwentem Szkoły Głównej Wileńskiej. W okresie Księstwa Warszawskiego w latach 1806–1815 pełnił funkcję oficera w Polskim Wojsku, z którym odbył kampanię rosyjską awansując do stopnia porucznika. W 1815 roku został kapitanem w armii Królestwa Polskiego, ale wkrótce został zdymisjonowany. Przeniósł się do Wielkopolski, gdzie ożenił się z Antoniną z Gajewskich (1790-1866). Osiadł we Wroniawach, które jako posag wniosła jego żona. Przez długi czas mieszkał w Poznaniu, a później w Paryżu.
Był Kawalerem Orderu Wojskowego Księstwa Warszawskiego (Virtuti Militari) i pruskiego Order Orła Czerwonego.
Zmarł w 1851 roku i pochowany został w kościele parafialnym w Wolsztynie.
Dzieła.
Był publicystą, który napisał wiele artykułów w tygodniku Przyjaciel Ludu wydawanym w Lesznie w latach 1834–1850. Opublikował w języku polskim oraz francuskim szereg prac z zakresu geografii, wojskowości i historii. W 1827 roku wydał pionierskie dzieło statystyczne "Atlas statystyczny Polski i krajów okolicznych". Był encyklopedystą autorem dwutomowej Małej encyklopedii polskiej. Opublikował:

</doc>
<doc id="4350862" url="https://pl.wikipedia.org/wiki?curid=4350862" title="Neotropical Entomology">
Neotropical Entomology

Neotropical Entomology – brazylijskie, recenzowane czasopismo naukowe publikujące w dziedzinie entomologii i akarologii.
Czasopismo to wydawane jest przez Springer New York i stanowi oficjalne pismo Brazilian Entomological Society. Ukazuje się od 1972 roku. Początkowo nosiło nazwę "Anais da Sociedade Entomológica do Brasil". Wychodzi sześć razy do roku. Publikuje artykułu dotyczące ekologii, etologii, bionomii, morfologii, fizjologii i systematyki owadów i roztoczy, a także biologicznej kontroli szkodników należących do tych grup oraz entomologi i akarologii medycznej i weterynaryjnej. Szczególny nacisk położony jest na faunę krainy neotropikalnej.
W 2017 roku jego wskaźnik cytowań wynosił według Journal Citation Reports 0,886, a według Scimago Journal &amp; Country Rank wyniósł 0,437 co dawało mu 62. miejsce wśród czasopism poświęconych naukom o owadach.

</doc>
<doc id="4350864" url="https://pl.wikipedia.org/wiki?curid=4350864" title="Linia kolejowa Turyn–Genua">
Linia kolejowa Turyn–Genua



</doc>
<doc id="4350865" url="https://pl.wikipedia.org/wiki?curid=4350865" title="Anais da Sociedade Entomológica do Brasil">
Anais da Sociedade Entomológica do Brasil



</doc>
<doc id="4350867" url="https://pl.wikipedia.org/wiki?curid=4350867" title="Beło pole (obwód Widyń)">
Beło pole (obwód Widyń)

Beło pole () – wieś w Bułgarii, w obwodzie Widyń, w gminie Rużinci. Według Ujednoliconego Systemu Ewidencji Ludności oraz Usług Administracyjnych dla Ludności, 15 grudnia 2018 roku miejscowość liczyła 824 mieszkańców.

</doc>
<doc id="4350869" url="https://pl.wikipedia.org/wiki?curid=4350869" title="Abraham (biskup Los Angeles)">
Abraham (biskup Los Angeles)

Abraham (imię świeckie Ishak Bulus Azmi, ur. 11 października 1965 w Kairze) – duchowny Koptyjskiego Kościoła Ortodoksyjnego, od 2016 biskup pomocniczy Los Angeles.
Życiorys.
W 1988 został wyświęcony na diakona. Święcenia kapłańskie przyjął 31 maja 2001. Sakrę biskupią otrzymał 12 czerwca 2016.

</doc>
<doc id="4350870" url="https://pl.wikipedia.org/wiki?curid=4350870" title="Doping w Niemieckiej Republice Demokratycznej">
Doping w Niemieckiej Republice Demokratycznej

Doping w Niemieckiej Republice Demokratycznej – przymusowe poddawanie sportowców działaniu niedozwolonych środków farmakologicznych w Niemieckiej Republice Demokratycznej w latach 1974–1989. Proceder został wykryty po upadku muru berlińskiego.
Rola sportu w NRD.
Sport w Niemieckiej Republice Demokratycznej był ważną dziedziną życia, ze względu na jego możliwości wypromowania kraju i udowodnienie wyższości socjalizmu nad kapitalizmem. Władze kraju to dostrzegły i traktowały wyniki sportowe priorytetowo. Socjalistyczna Partia Jedności Niemiec opracowała wiele metod motywujących młodzież do uprawiania sportu, na przykład sportowcy byli jedną z nielicznych grup mogących swobodnie wyjeżdżać na Zachód i nie musieli przy tym uciekać się do współpracy ze Stasi. Preselekcję sportowców rozpoczynano już na etapie drugiej klasy szkoły podstawowej, kiedy dzieci były wybierane do szkół sportowych. Plan opieki nad utalentowanymi sportowcami nosił kryptonim „14.25”. W efekcie sportowcy z NRD na jedenastu igrzyskach olimpijskich zdobyli 519 medali, z czego 192 złote.
Stosowanie dopingu.
Oprócz odpowiedniego finansowania i pracy propagandowej, od połowy lat sześćdziesiątych XX wieku, w celu przygotowania reprezentacji kraju na igrzyska olimpijskie w Monachium stosowano doping; władzom NRD zależało, by uzyskać wynik lepszy od gospodarzy. Systemowo doping stosowano od roku 1974 uciekając się do stosowania przymusowego dopingu przy współpracy z trenerami, młodzieżowymi szkołami sportowymi oraz funkcjonariuszami Stasi. Proces obserwowało i wspierało 3000 nieoficjalnych współpracowników służb bezpieczeństwa. Dopingowaniem zawodników sterowano centralnie, system zabezpieczała Stasi, a kontrolę medyczną sprawowała Sportowa Służba Medyczna. Przymusowi poddano około 15 tysięcy sportowców, a całkowity plan obejmował 100 tysięcy osób. Szczególnie narażeni na doping byli młodzi łyżwiarze i gimnastycy. Zawodnicy najczęściej przyjmowali środki dopingowe nieświadomie, przekonani, że zażywają witaminy i inne dozwolone środki wspomagania medycznego. Najczęściej stosowaną substancją był steryd anaboliczny Oral-Turinabol produkowany przez VEB Jenapharm, dopuszczony na rynek, jednak nadużywany przez władze. Roczne zużycie tego leku określa się na 1,8 miliona tabletek, a sportowcy przyznają, że zażywali jednorazowo 10 tabletek, łącznie 30 w ciągu dnia. Przyjmowanie dopingu było obowiązkowe, a podawano go również dziesięcioletnim dzieciom. Efektem używania dopingu były między innymi zatrzymanie rozwoju płciowego, bezpłodność, impotencja, marskość wątroby, nowotwory, upośledzone działanie serca. W 2005 oceniono, że liczba żyjących poszkodowanych sięgała 10 tysięcy osób.
Władze Niemieckiej Republiki Demokratycznej zaprzeczały istnieniu dopingu i lekceważyły wszystkie zarzuty. Do anegdot przeszło zachowanie trenera pływaczek podczas igrzysk olimpijskich w Montrealu w roku 1976, który na pytanie, dlaczego jego zawodniczki mówią grubymi głosami, odpowiedział, że one nie mają śpiewać, a pływać.
Procesy sądowe.
Sportowcy pokrzywdzeni przez władze Niemieckiej Republiki Demokratycznej nie zostali uznani za ofiary systemu komunistycznego i nie otrzymali odszkodowań grupowo. W roku 2000 w Berlinie odbył się proces, w którym oskarżono byłego ministra sportu NRD Manfreda Ewalda i szefa medycyny sportowej Manfreda Höppnera. Skazano ich odpowiednio na 22 miesiące i 18 miesięcy pozbawienia wolności w zawieszeniu. Ogólnie w procesach o przymusowe stosowanie dopingu skazano 356 osób, najwyższy wyrok otrzymał przewodniczący wschodnioniemieckiej federacji pływackiej Lothar Kipke, nadzorujący program nielegalnego wspomagania medycznego w latach 1975–1985: skazano go na karę 6000 marek i karę pozbawienia wolności w zawieszeniu.
Krytyka.
Istnieją również krytycy przypisywania dopingu w NRD nadmiernego znaczenia. Argumentowano, że po upadku Niemiec Wschodnich sportowcy z byłej NRD zdobywali medale na igrzyskach olimpijskich w Barcelonie, Atlancie, Sydney i Atenach, co nie miałoby miejsca, gdyby byli wyniszczeni przez substancje chemiczne; ergo doping odgrywał marginalną rolę w przygotowaniu reprezentacji NRD do imprez sportowych.

</doc>
<doc id="4350871" url="https://pl.wikipedia.org/wiki?curid=4350871" title="Sleepaway Camp">
Sleepaway Camp



</doc>
<doc id="4350876" url="https://pl.wikipedia.org/wiki?curid=4350876" title="Teodor (biskup koptyjski)">
Teodor (biskup koptyjski)

Teodor (wł. Madżdi Sa’ad, ur. 1 lutego 1943) – duchowny Koptyjskiego Kościoła Ortodoksyjnego, od 1976 metropolita Port Said.
Życiorys.
5 maja 1974 stał się mnichem. Święcenia kapłańskie przyjął 18 kwietnia 1975. Sakrę biskupią otrzymał 14 listopada 1976. W 2016 został podniesiony do godności metropolity.

</doc>
<doc id="4350877" url="https://pl.wikipedia.org/wiki?curid=4350877" title="Brazilian Journal of Botany">
Brazilian Journal of Botany

Brazilian Journal of Botany (skrót: Br. J. Bot.) – brazylijskie, anglojęzyczne, recenzowane czasopismo naukowe publikujące w dziedzinie botaniki.
Czasopismo to utworzone zostało 26 września 1976 roku na dorocznym zjeździe znajdującej się w São Paulo sekcji Sociedade Botânica do Brasil. Jego założycielami byli Gil Martins Felippe, Walter Handro, Eurico Cabral de Oliveira, Sonia M.C. Dietrich, Therezinha Sant’Anna, Peter Gibbs, Nanuza Luiza de Menezes – wszyscy weszli w skład komitetu redakcyjnego, przy czym ten ostatni jako redaktor naczelny. Pierwsze dwa numery pod nazwą "Revista Brasileira de Botânica" (skrót: Revta. bras. Bot.) ukazały się w 1978 dzięki wsparciu Fundação de Amparo à Pesquisa do Estado de São Paulo. Od 1997 obok wersji papierowej pojawiła się elektroniczna, do 2012 hostowana przez Scielo. Od 2013 pismo wydawane jest przez Springer Verlag jako oficjalna publikacja Sociedade Botânica de São Paulo.
Pismo publikuje artykułu dotyczące biochemii, fizjologii, biotechnologii, ekologii, biogeografii, genetyki, biologii ewolucyjnej, biologii rozrodu, morfologii, systematyki i filogenezy roślin.
W 2017 roku jego wskaźnik cytowań wynosił według Journal Citation Reports 0,779.

</doc>
<doc id="4350881" url="https://pl.wikipedia.org/wiki?curid=4350881" title="Voncaria">
Voncaria

Voncaria (łac. "Diocesis Voncariensis") – stolica historycznej diecezji we Cesarstwie rzymskim w prowincji Mauretania Cezarensis, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4350885" url="https://pl.wikipedia.org/wiki?curid=4350885" title="Revista Brasileira de Botânica">
Revista Brasileira de Botânica



</doc>
<doc id="4350894" url="https://pl.wikipedia.org/wiki?curid=4350894" title="Wahan Howannisjan">
Wahan Howannisjan

Wahan Howannisjan (ur. 1 stycznia 1963 w Bagdadzie) – duchowny Apostolskiego Kościoła Ormiańskiego, od 2015 biskup Francji.
Życiorys.
1961 został wyświęcony na diakona. Święcenia kapłańskie przyjął w 1990. Sakrę biskupią otrzymał 6 listopada 2011 jako biskup Wielkiej Brytanii. W 2015 został mianowany biskupem Paryża.

</doc>
<doc id="4350895" url="https://pl.wikipedia.org/wiki?curid=4350895" title="Superpuchar Polski w piłce siatkowej mężczyzn (2013)">
Superpuchar Polski w piłce siatkowej mężczyzn (2013)

Superpuchar Polski w piłce siatkowej mężczyzn 2013 (od nazwy sponsora Enea Super Puchar 2013) – druga edycja rozgrywek o Superpuchar Polski rozegrana 16 października 2013 roku w hali Arena w Poznaniu, zorganizowana przez Profesjonalną Ligę Piłki Siatkowej (PLPS).
W meczu o Superpuchar udział wzięły dwa kluby: mistrz Polski w sezonie 2012/2013 - oraz zdobywca Pucharu Polski 2013 - . Po raz pierwszy zdobywcą Superpucharu Polski została , która oprócz pucharu otrzymała także nagrodę pieniężną w wysokości 30 tys. zł.
MVP spotkania wybrany został zawodnik Asseco Resovii - Dawid Konarski. Otrzymał on nagrodę w wysokości 5 tys. zł.

</doc>
<doc id="4350897" url="https://pl.wikipedia.org/wiki?curid=4350897" title="Most Generała Rafaela Urdanety">
Most Generała Rafaela Urdanety

Most Generała Rafaela Urdanety ("puente General Rafael Urdaneta", zwany również "puente sobre el Lago") – most przerzucony nad jeziorem Maracaibo, łączący miasto Maracaibo w Wenezueli z resztą kraju, zaprojektowany przez włoskiego architekta Riccarda Morandiego. 
Konstrukcja żelbetowa, nazwany na część jednego z ojców założycieli państw wchodzących w skład Wielkiej Kolumbii, generała Rafaela Urdanety. Jest to drugi co do długości most w Ameryce Południowej.
Katastrofa z 1964 roku.
W dwa lata po inauguracji, 6 kwietnia 1964 roku, wypełniony ładunkiem 236 tys. baryłek ropy naftowej tankowiec „Esso Maracaibo” zderzył się z filarem mostu powodując jego zawalenie się. W wyniku katastrofy zginęło 7 osób, wszystkie znajdowały się w pojazdach na moście, które runęły do wody. Nikt z członków załogi tankowca nie ucierpiał, nie doszło również do wycieku ropy. 
Stan po katastrofie Ponte Morandi w 2018 roku.
Po katastrofie mostu Ponte Morandi w Genui, władze Maracaibo zatroskały się o stan starszego o pięć lat mostu projektu tego samego architekta. W wyniku pożaru stacji zasilania znajdującej się na jednym z obrzeży konstrukcji, do którego doszło 17 sierpnia 2018, a także przez wzgląd na katastrofę włoskiego mostu, władze zdecydowały o tymczasowym zamknięciu przeprawy na czas koniecznych prac konserwatorskich. Inżynierowie i naukowcy z państwowego uniwersytetu Zulia w Maracaibo podjęli się kontroli technicznej mostu, by zapobiec powtórce tragedii z Genui. Wg profesor Oladys Troconis de Rincón, między amerykańskim a europejskim projektem Morandiego istnieją trzy znaczące różnice: filary mostu wenezuelskiego są wykonane ze stali, a nie z betonu (Genua); materiały użyte w konstrukcji mostu w Maracaibo zostały wybrane pod kątem tropikalnych warunków klimatycznych; wreszcie znacznie większa długość i liczba przęseł pozwala lepiej rozłożyć ciężar konstrukcji. Były szef Kolegium Inżynierskiego tego samego uniwersytetu i ekspert niezależny Marcelo Monot dodaje jednak, że prac konserwatorskich nie przeprowadzano od ponad trzynastu lat, co podnosi ryzyko zawalenia się tej konstrukcji w przyszłości.

</doc>
<doc id="4350899" url="https://pl.wikipedia.org/wiki?curid=4350899" title="Raul Czilaczawa">
Raul Czilaczawa



</doc>
<doc id="4350900" url="https://pl.wikipedia.org/wiki?curid=4350900" title="Siła strachu (film)">
Siła strachu (film)



</doc>
<doc id="4350902" url="https://pl.wikipedia.org/wiki?curid=4350902" title="Zamiana">
Zamiana



</doc>
<doc id="4350904" url="https://pl.wikipedia.org/wiki?curid=4350904" title="Karas (biskup koptyjski)">
Karas (biskup koptyjski)

Karas – duchowny Koptyjskiego Kościoła Ortodoksyjnego, od 2014 biskup Pensylwanii.
Życiorys.
Sakrę biskupią otrzymał 1 czerwca 2014. 11 listopada 2017 został mianowany zwierzchnikiem nowo utworzonej diecezji Pensylwanii.

</doc>
<doc id="4350906" url="https://pl.wikipedia.org/wiki?curid=4350906" title="Bonn zoological Bulletin">
Bonn zoological Bulletin

Bonn zoological Bulletin – niemieckie, anglojęzyczne, recenzowane czasopismo naukowe otwartego dostępu publikujące w dziedzinie zoologii.
Czasopismo to wydawane jest przez Zoologisches Forschungsmuseum Alexander Koenig w Bonn. Dawniej ukazywało się pod tytułem "Bonner zoologische Beiträge". Wychodzi dwa razy do roku. Ponadto regularnie ukazuje się seria suplementów (Supplement Series, w latach 1971–2011 pod nazwą Bonner zoologische Monographien). Publikuje oryginalne prace badawcze, prace przeglądowe i doniesienia naukowe dotyczące zoologii organizmalnej zwierząt lądowych i słodkowodnych. Tematyka skoncentrowana jest na taksopnomii, systematyce, biologii ewolucyjnej, bioróżnorodności i zoogeografii, ale publikowane są też prace dotyczące ekologii, etologii, morfologii, anatomii i fizjologii.
W 2017 roku jego wskaźnik cytowań wynosił według Scimago Journal &amp; Country Rank wyniósł 0,413.

</doc>
<doc id="4350908" url="https://pl.wikipedia.org/wiki?curid=4350908" title="Tobias Strobl">
Tobias Strobl

Tobias Strobl (ur. 12 maja 1990 w Monachium) – niemiecki piłkarz grający na pozycji pomocnika. Od 2016 roku zawodnik Borussii Mönchengladbach.
Życiorys.
Jest wychowankiem TSV 1860 Monachium. W czasach juniorskich trenował także w SV Aubing. W latach 2009–2011 był piłkarzem rezerw TSV 1860. 1 lipca 2011 odszedł do rezerw TSG 1899 Hoffenheim. 11 lutego 2012 zadebiutował w Bundeslidze w barwach pierwszego zespołu – miało to miejsce w zremisowanym 1:1 meczu z Werderem Brema. Do gry wszedł w 83. minucie, zmieniając Sebastiana Rudego. Od 1 lipca 2012 do 30 czerwca 2013 przebywał na wypożyczeniu w drugoligowym 1. FC Köln. 1 lipca 2016 odszedł na zasadzie wolnego transferu do Borussii Mönchengladbach.

</doc>
<doc id="4350909" url="https://pl.wikipedia.org/wiki?curid=4350909" title="Agnieszka Frydrychowicz-Tekieli">
Agnieszka Frydrychowicz-Tekieli

Agnieszka Frydrychowicz-Tekieli (ur. 1974 w Słupsku) – polska urzędniczka państwowa i dyplomatka w stopniu radcy-ministra, ambasador w Kolumbii (2016–2020).
Życiorys.
Uzyskała w 1998 tytuł magistra w Instytucie Stosunków Międzynarodowych Uniwersytetu Warszawskiego oraz ukończyła studia podyplomowe w Centrum Studiów Latynoamerykańskich Uniwersytetu Warszawskiego. Współpracowała z wydawnictwem PWN w przygotowaniu haseł encyklopedycznych dotyczących historii politycznej Argentyny i Wielkiej Encyklopedii PWN.
W 1999 wstąpiła do służby dyplomatycznej, gdzie przez pierwsze dwa lata odbyła aplikację dyplomatyczno-konsularną. W latach 2001–2004 pracowała w Departamencie Unii Europejskiej MSZ. Następnie (2004–2009) pełniła funkcję I sekretarza w wydziale politycznym Stałego Przedstawicielstwa RP przy Unii Europejskiej. W 2008 została mianowana Pełnomocnikiem Ministra ds. Procesu Barcelońskiego. Do 2009 pracowała w Departamencie Afryki i Bliskiego Wschodu, jako kierowniczka sekcji krajów Maghrebu i Maszreku. W latach 2009–2014 pełniła funkcję zastępcy szefa misji w Ambasadzie RP w Madrycie i Charg"é" d'affaires a.i. (2012–2013). Była następnie przez blisko 2 lata zastępczynią dyrektora Biura Infrastruktury MSZ. We wrześniu mianowana na stanowisko Ambasador RP w Kolumbii w 2016 (z krajami akredytacji: Saint Lucia, Antigua i Barbuda). 15 listopada 2016 złożyła listy uwierzytelniające na ręce prezydenta Juana Manuela Santosa. Kadencję zakończyła 31 sierpnia 2020.
Zna język hiszpański i angielski. Jest zamężna, ma syna.

</doc>
<doc id="4350910" url="https://pl.wikipedia.org/wiki?curid=4350910" title="Zamiana (film)">
Zamiana (film)



</doc>
<doc id="4350914" url="https://pl.wikipedia.org/wiki?curid=4350914" title="Alec Issigonis">
Alec Issigonis

Alec Issigonis, właśc. Alexander Arnold Constantine Issigonis (ur. 18 listopada 1906 w Smyrnie, zm. 2 października 1988 w Birmingham) – brytyjski inżynier i konstruktor samochodów, stworzył samochody Morris Minor i Mini.
Życiorys.
Urodził się 18 listopada 1906 roku w Smyrnie w Imperium Osmańskim. Był synem zamożnego budowniczego statków pochodzenia greckiego, który posiadał paszport brytyjski i jego żony, pochodzącej z Bawarii. W 1922 roku, podczas wojny grecko-tureckiej, rodzina wyjechała do Anglii. W trakcie podroży ojciec Issigonisa zmarł.
Issigonis od najmłodszych lat interesował się motoryzacją. W latach 1925–1928 studiował inżynierię w Battersea Polytechnic. Miał problemy z zaliczeniem matematyki – do egzaminu podchodził trzy razy, był za to bardzo dobry w rysunku technicznym. Kierunek jednak ukończył i zdobył dyplom, lecz nie został dopuszczony do dalszych studiów.
W 1928 roku rozpoczął pracę w biurze projektowym londyńskiej firmy inżynieryjnej Gillett. W 1934 roku przyjął pracę w biurze projektowym Humbera w Coventry. W tym czasie wraz z przyjacielem zaczął pracować nad projektem samochodu wyścigowego.
Od 1936 roku pracował dla Morris Motors jako projektant zawieszenia. Opracował wówczas projekt samochodu Morris Minor, który był produkowany przez ponad 20 lat (1948–1971) i jako pierwszy samochód brytyjski sprzedany został w ponad 1 milionie egzemplarzy.
W 1952 roku po fuzji Morrisa z Austinem i powstaniu British Motor Corporation (BMC), Issigonis opuścił przedsiębiorstwo i przeszedł do firmy Alvis. Tam pracował nad projektem samochodu luksusowego, lecz prace nad nim zostały przerwane z uwagi na wysokie koszty a Issigonis wrócił do BMC.
W 1959 roku, po kryzysie sueskim i w odpowiedzi na niemieckiego Volkswagena Garbusa zbudował Mini – mały, niedrogi i paliwooszczędny samochód. Praktyczny i tani Mini stał się bardzo popularny i do 1988 roku sprzedano ponad 5 milionów egzemplarzy.
22 lipca 1969 roku królowa brytyjska Elżbieta II uhonorowała go brytyjskim tytułem szlacheckim.
Alec Issigonis zmarł 2 października 1988 roku w Birmingham.

</doc>
<doc id="4350916" url="https://pl.wikipedia.org/wiki?curid=4350916" title="Bonner zoologische Beiträge">
Bonner zoologische Beiträge



</doc>
<doc id="4350917" url="https://pl.wikipedia.org/wiki?curid=4350917" title="Timothius Mousa Shamani">
Timothius Mousa Shamani

Tymoteusz (imię świeckie Moussa Shamani, ur. 1966) – duchowny Syryjskiego Kościoła Ortodoksyjnego, od 2005 arcybiskup diecezji Monasteru św. Tymoteusza. Sakrę biskupią otrzymał 16 grudnia 2005.

</doc>
<doc id="4350925" url="https://pl.wikipedia.org/wiki?curid=4350925" title="Wałentyn Moskwyn">
Wałentyn Moskwyn



</doc>
<doc id="4350928" url="https://pl.wikipedia.org/wiki?curid=4350928" title="Ihor Kutepow">
Ihor Kutepow



</doc>
<doc id="4350936" url="https://pl.wikipedia.org/wiki?curid=4350936" title="Ołeksandr Wenhłynski">
Ołeksandr Wenhłynski



</doc>
<doc id="4350939" url="https://pl.wikipedia.org/wiki?curid=4350939" title="Val d’Hérens">
Val d’Hérens

Val d'Hérens – dolina w Szwajcarii w kantonie Valais, w Alpach Pennińskich. Odchodzi od doliny Rodanu na południe w miejscowości Sion. Po kilku kilometrach, w miejscowości Hérémence, odchodzi od niej na południowy zachód boczna dolina Val d’Hérémence. Val d'Hérens natomiast idzie dalej na południowy wschód i w miejscowości Les Haudères rozdziela się na dwie doliny: wschodnią Val de Ferpècle i zachodnią Val d’Arolla.
Od wschodu dolinę ogranicza zachodnia grań masywu Dent Blanche - Cornier, która oddziela ją od doliny Val d'Anniviers z jej górną odnogą doliną Val de Moiry. Od zachodu, od doliny Val d’Hérémence, oddziela ją masyw Aiguilles Rouges d’Arolla.
Doliną płynie rzeka Borgne. Wpada ona do Rodanu.
W dolinie znajdują się m.in. miejscowości Hérémence, Euseigne, Evoléne i Les Haudères.
Jedną z większych atrakcji turystycznych są piramidy ziemne z Euseigne. Znajdują się one w okolicy wylotu bocznej doliny Val de Hérémence i powstały w końcowej fazie ostatniej epoki lodowcowej. Piramidy mają wysokość od 10 do 15 metrów. Ich kamienne filary wykonane są z masywnych głazów. Stanowią pomnik przyrody.

</doc>
<doc id="4350942" url="https://pl.wikipedia.org/wiki?curid=4350942" title="Andrij Sydelnykow">
Andrij Sydelnykow



</doc>
<doc id="4350945" url="https://pl.wikipedia.org/wiki?curid=4350945" title="Wiktor Smyhunow">
Wiktor Smyhunow



</doc>
<doc id="4350952" url="https://pl.wikipedia.org/wiki?curid=4350952" title="Nicodimus Dawood Sharaf">
Nicodimus Dawood Sharaf

Nikodem (imię świeckie Dawood Sharaf, ur. 1976 w Mosulu) – duchowny Syryjskiego Kościoła Ortodoksyjnego, od 2011 arcybiskup Mosulu.
Życiorys.
W 2000 przyjął stan mniszy, a rok później został wyświęcony na kapłana. Sakrę biskupią otrzymał 16 grudnia 2005.

</doc>
<doc id="4350953" url="https://pl.wikipedia.org/wiki?curid=4350953" title="Wim Sonneveld">
Wim Sonneveld

Willem Benedictus Augustinus „Wim” Sonneveld (ur. 28 czerwca 1917 w Utrechcie, zm. 8 marca 1974 w Amsterdamie) – holenderski artysta, aktor i piosenkarz kabaretowy.
Wcześnie stracił matkę. Ukończył szkołę handlową, w wieku 18 lat został sekretarzem znanego komika Louisa Davidsa, w którego kabarecie później śpiewał. W 1935 przeniósł się do Amsterdamu, gdzie został urzędnikiem w przedsiębiorstwie wydawniczym. W 1943 napisał swój pierwszy program kabaretowy – "Tylko dla pań" ("alleen voor dames"), który odniósł sukces. Odtąd występował z własnym Kabaretem Sonnevelda. W latach 1943–1971 opracował kilkadziesiąt programów kabaretowych – zarówno scenicznych, jak i radiowych i telewizyjnych. W swojej sztuce łączył liryzm z komizmem. Teksty skeczów i piosenek pisali dla niego m.in. S. Carmiggelt, H.S. Haasse, A.M.G. Schmidt i F. Wiegersma. W 1957 udał się na pewien czas do USA, spędził pewien czas w Hollywood, gdzie wystąpił m.in. w filmie "Jedwabne pończoszki" obok Freda Astaire'a i Cyd Charisse. Później występował też w angielskich programach telewizyjnych, a w 1960 w musicalu "My Fair Lady". Obok W. Kana i T. Hermansa jest zaliczany do tzw. wielkiej trójki XX-wiecznego holenderskiego kabaretu.

</doc>
<doc id="4350954" url="https://pl.wikipedia.org/wiki?curid=4350954" title="Konrad Eubel">
Konrad Eubel

Konrad Eubel, właśc. Sebastian Eubel (ur. 19 stycznia 1842 w Sinning, zm. 5 lutego 1923 w Würzburgu) – niemiecki prezbiter rzymskokatolicki i badacz historii Kościoła oraz zakonu franciszkańskiego.
Życiorys.
Urodził się 19 stycznia 1842 roku w Sinning, nieopodal Neuburgu nad Dunajem, jako syn Johanna Gärtnera i Ellis Maier. Na chrzcie otrzymał imię Sebastian. Po odebraniu podstawowej edukacji uczęszczał do gimnazjum humanistycznego w Dillingen nad Dunajem, a następnie rozpoczął studia w Wyższej Szkole Filozoficznej w Augsburgu. Podczas studiów podjął decyzję o wstąpieniu do stanu duchownego i złożył podanie o przyjęcie do zakonu franciszkanów konwentualnych jesienią 1861 roku, jednakże został pierwotnie odrzucony. Trzy lata później jednak został przyjęty. 30 lipca 1864 roku przyjął obłóczyny i przybrał imię zakonne Konrad, a 1 sierpnia następnego roku złożył profesję wieczystą.
Podjął studia teologiczne na Uniwersytecie Juliusza i Maksymiliana, które ukończył w 1868 roku i 18 marca przyjął święcenia kapłańskie. Podczas studiów zainteresował się historią Kościoła, dzięki swojemu nauczycielowi – Josephowi Hergenrötherowi. Po zakończeniu nauki został skierowany do Liznu nad Renem, do Ogghersheim, a w 1875 roku – do Würzburga. Na początku lat 80. XIX wieku rozpoczął pracę nad historią swojego zakonu i w 1886 roku opublikował swoją pierwszą pracę na ten temat – „Geschichte der oberdeutschen Minoritenprovinz”. Za swoje dokonania, trzy lata później otrzymał doktorat honoris causa od Wydziału Teologicznego Uniwersytetu w Würzburgu.
Jego działalność została doceniona także w Rzymie, bowiem został zaproszony do współpracy przez Penitencjarię Apostolską i Archiwa Watykańskie. Rozpoczął wówczas pracę nad nową publikacją opisującą historię franciszkanów, która została wydana jako trzytomowe dzieło (z jednym tomem uzupełniającym) pod tytułem „Bullarium Franciscanum”. Jednocześnie pracował nad swoim "magnum opus", czyli „Hierarchia Catholica Medii Aevi”, która stanowi zestawienie wszystkich papieży, kardynałów i biskupów od końca XII wieku. Praca ta została pozytywnie oceniona w Rzymie przez Franza Ehrle oraz Heinricha Deniflego. W 1898 roku kapituła generalna zakonu powołała go na dożywotnią funkcję definitora generalnego. Osiem lat później powrócił z Rzymu do Würzburga, gdzie osiadł w klasztorze. Zmarł 5 lutego 1923 roku w Würzburgu.
Publikacje.
Lista:

</doc>
<doc id="4350957" url="https://pl.wikipedia.org/wiki?curid=4350957" title="Armen Akopjan">
Armen Akopjan



</doc>
<doc id="4350960" url="https://pl.wikipedia.org/wiki?curid=4350960" title="Andrij Kyrłyk">
Andrij Kyrłyk



</doc>
<doc id="4350962" url="https://pl.wikipedia.org/wiki?curid=4350962" title="Jewhen Czawiłow">
Jewhen Czawiłow



</doc>
<doc id="4350964" url="https://pl.wikipedia.org/wiki?curid=4350964" title="Clemis Daniel Kourieh">
Clemis Daniel Kourieh

Klemens (imię świeckie Daniel Kourieh, ur. 1971 w Al-Kamiszli) – duchowny Syryjskiego Kościoła Ortodoksyjnego, od 2007 arcybiskup Bejrutu.
Życiorys.
12 marca 1995 został wyświęcony na diakona. Święcenia kapłańskie przyjął 24 listopada 1996. Sakrę biskupią otrzymał 18 lutego 2007.

</doc>
<doc id="4350965" url="https://pl.wikipedia.org/wiki?curid=4350965" title="Lew Browarski">
Lew Browarski



</doc>
<doc id="4350967" url="https://pl.wikipedia.org/wiki?curid=4350967" title="Müritz-Nationalpark">
Müritz-Nationalpark



</doc>
<doc id="4350969" url="https://pl.wikipedia.org/wiki?curid=4350969" title="Nationalpark Berchtesgaden">
Nationalpark Berchtesgaden



</doc>
<doc id="4350970" url="https://pl.wikipedia.org/wiki?curid=4350970" title="Ihor Myhałatiuk">
Ihor Myhałatiuk



</doc>
<doc id="4350972" url="https://pl.wikipedia.org/wiki?curid=4350972" title="Nationalpark Hunsrück-Hochwald">
Nationalpark Hunsrück-Hochwald



</doc>
<doc id="4350974" url="https://pl.wikipedia.org/wiki?curid=4350974" title="Nationalpark Niedersächsisches Wattenmeer">
Nationalpark Niedersächsisches Wattenmeer



</doc>
<doc id="4350975" url="https://pl.wikipedia.org/wiki?curid=4350975" title="Deutsche Entomologische Zeitschrift">
Deutsche Entomologische Zeitschrift

Deutsche Entomologische Zeitschrift – niemieckie, anglojęzyczne, recenzowane czasopismo naukowe otwartego dostępu publikujące w dziedzinie entomologii.
Czasopismo to wydawane jest przez Pensoft Publishers i Muzeum Historii Naturalnej w Berlinie. Ukazuje się od 1857 roku (do 1914 jako "Berliner Entomologische Zeitschrift"). Publikuje oryginalne prace badawcze dotyczące systematyki, taksonomii, filogenezy, morfologii porównawczej i zoogeografii owadów. Przez pierwsze 150 lat opublikowano w nim opisy ponad 22 tysiące nowych gatunków. 
W 2017 roku jego wskaźnik cytowań wyniósł według Journal Citation Reports 0,879, a według Scimago Journal &amp; Country Rank wyniósł 0,387, co dawało mu 74. miejsce wśród czasopism poświęconych naukom o owadach.

</doc>
<doc id="4350976" url="https://pl.wikipedia.org/wiki?curid=4350976" title="Nationalpark Jasmund">
Nationalpark Jasmund



</doc>
<doc id="4350979" url="https://pl.wikipedia.org/wiki?curid=4350979" title="Theophilos George Saliba">
Theophilos George Saliba

Teofil (imię świeckie George Saliba, ur. 31 marca 1945 w Al-Kamiszli) – duchowny Syryjskiego Kościoła Ortodoksyjnego, od 1981 arcybiskup Gór Libanu.
Życiorys.
Święcenia kapłańskie przyjął 23 marca 1969. Sakrę biskupią otrzymał 8 lutego 1981.

</doc>
<doc id="4350983" url="https://pl.wikipedia.org/wiki?curid=4350983" title="Gregorius Melki Ürek">
Gregorius Melki Ürek

Grzegorz (imię świeckie Melki Ürek, ur. 1 stycznia 1959 w Midin) – duchowny Syryjskiego Kościoła Ortodoksyjnego, od 2006 arcybiskup Adiyamanu.
Życiorys.
Święcenia kapłańskie przyjął 5 sierpnia 1985. Sakrę biskupią otrzymał 10 grudnia 2006.

</doc>
<doc id="4350984" url="https://pl.wikipedia.org/wiki?curid=4350984" title="Zoosystematics and Evolution">
Zoosystematics and Evolution

Zoosystematics and Evolution – niemieckie, anglojęzyczne, recenzowane czasopismo naukowe otwartego dostępu publikujące w dziedzinie zoologii.
Czasopismo to wydawane jest przez Pensoft Publishers i Muzeum Historii Naturalnej w Berlinie. Ukazuje się od 1898 roku (do 2007 jako "Mitteilungen aus der Zoologischen Sammlung des Museums für Naturkunde in Berlin"), a założone zostało przez Karla Augusta Möbiusa. Publikuje oryginalne prace badawcze i prace przeglądowe dotyczące taksonomii, systematyki, ewolucji, morfologii, biologii rozwoju i biogeografii zwierząt, ze szczególnym naciskiem na opisy i rewizje taksonomiczne, katalogi oraz historię i metodologię systematyki.
W 2017 roku jego wskaźnik cytowań wyniósł według Journal Citation Reports 0,862.

</doc>
<doc id="4350986" url="https://pl.wikipedia.org/wiki?curid=4350986" title="Muzeum Samochodów i Techniki w Sinsheim">
Muzeum Samochodów i Techniki w Sinsheim



</doc>
<doc id="4350990" url="https://pl.wikipedia.org/wiki?curid=4350990" title="Iomnium">
Iomnium

Iomnium (łac. "Diocesis Iomnitensis") – stolica historycznej diecezji w Cesarstwie rzymskim w prowincji Numidia zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4350992" url="https://pl.wikipedia.org/wiki?curid=4350992" title="Wspólnota administracyjna Gengenbach">
Wspólnota administracyjna Gengenbach



</doc>
<doc id="4350994" url="https://pl.wikipedia.org/wiki?curid=4350994" title="Fossil Record">
Fossil Record

Fossil Record – niemieckie, anglojęzyczne, recenzowane czasopismo naukowe otwartego dostępu publikujące w dziedzinie paleontologii.
Czasopismo to wydawane jest przez Copernicus Publications i Muzeum Historii Naturalnej w Berlinie. Ukazuje się od 1998 roku (początkowo pod tytułem "Mitteilungen aus dem Museum für Naturkunde Berlin, Geowissenschaftliche Reihe"). Wychodzi dwa razy w roku. Publikuje oryginalne prace badawcze dotyczące skamieniałości zwierząt, roślin i mikroorganizmów, w tym ich taksonomii, systematyki, ewolucji, filogenezy, morfologii, biologii rozwoju i bioróżnorodności. Pokrywa także tematykę biomineralizacji, biogeochemii i paleoklimatologii.
W 2016 roku jego wskaźnik cytowań wyniósł według Journal Citation Reports 1,250.

</doc>
<doc id="4350995" url="https://pl.wikipedia.org/wiki?curid=4350995" title="Eldżej">
Eldżej



</doc>
<doc id="4350998" url="https://pl.wikipedia.org/wiki?curid=4350998" title="Kościół św. Ubaldeski w Paoli">
Kościół św. Ubaldeski w Paoli

Kościół świętej Ubaldeski (, ) – barokowy kościół z XVII wieku, zbudowany w Paoli na Malcie. Budynek jest historycznym punktem orientacyjnym, będąc najstarszym kościołem w okolicy.
Historia kościoła.
Patronką kościoła jest św. Ubaldeska Taccini, urodzona w roku 1136 w Calcinaia, niedaleko Pizy, która wstąpiła do Zakonu św. Jana w wieku lat piętnastu. 
Budowa.
31 lipca 1629 papież Urban VIII wydał bullę, w której m.in. dał Zakonowi pozwolenie na wzniesienie kościoła poświęconego św. Ubaldesce, do której ówczesny Wielki Mistrz miał wielkie nabożeństwo. Odpowiedni fragment dokumentu brzmi: „(...) akceptujemy tę prośbę, i wyżej wspomnianemu Antoniusowi, z władzą apostolską udzieloną przez tę "bullę", dajemy prawo, że we wspomnianym mieście w miejscu przez niego wybranym, o ile jest to wygodne i sprawiedliwe, kościół może zbudować na cześć wspomnianej świętej”.
Już 12 listopada tego samego roku Zakon zatwierdził budowę kościoła. Jego kamień węgielny położony został 25 sierpnia 1630 przez Wielkiego Mistrza Antoine de Paule’a. Historyk Achille Ferres przypuszcza, że plany świątyni wykonał architekt Vittorio Cassar, syn Girolamo. Budynek miał wymiary wewnętrzne ok. 7,9 m × 8,2 m, co było wystarczające dla ówczesnej populacji wioski – 16 lat po wybudowaniu kościoła w Paoli mieszkało 160 osób.
Powiększenie.
W XIX wieku populacja wioski zaczęła wzrastać, kiedy w 1760 roku wynosiła około 200 mieszkańców, 115 lat później już blisko 850. Kościół powoli zaczynał być za mały. W roku 1883 arcybiskup otrzymał list od parafian, w którym wyrażali oni życzenie powiększenia świątyni, aby ta mogła sprostać rozwijającej się wspólnocie. 17 lipca 1901, na prośbę biskupa Pietro Pace, akt własności kościoła św. Ubaldeski został przeniesiony na władze kościelne, aby ten mógł służyć jako kościół parafialny. Należy zaznaczyć, że po usunięciu Joannitów z wyspy, budynek stał się własnością państwową. W tym samym roku założony został komitet pod przewodnictwem markiza Giorgio Crispo Barbaro di San Giorgio oraz ks. Francisa Attarda, który wziął na siebie zadanie zgromadzenia materiałów oraz dopilnowanie wykonania prac modernizacyjnych w kościele. Prace te zostały zakończone 15 września 1901 roku. Po ich ukończeniu kościół uzyskał nową fasadę, a jego wymiary wewnętrzne powiększono do około 15 m × 10 m. Oryginalne "retabulum", obraz pędzla Bartolomeo Garagony, zostało zastąpione pracą wykonaną przez Lazzaro Pisaniego.
Współcześnie.
Ponieważ z upływem czasu fasada kościoła uległa zniszczeniu, jak też uszkodzone zostały boczne ściany oraz dach, w latach 2007–2008 budynek przeszedł prace naprawcze. W roku 2009 usunięto powstałe w międzyczasie pęknięcia na fasadzie. Po rocznym monitorowaniu fasadę odnowiono, a pomiędzy wieżami postawiono na nowo drewniany krzyż.
Kościół nie jest w ciągłym użytkowaniu, jedynie w soboty odbywają się tam spotkania grupy charyzmatycznej, połączone z mszą świętą. Kościół używany jest też w okresie Wielkanocy: w Niedzielę Palmową rozpoczyna się stąd procesja z palmami do kościoła parafialnego.
Parafia.
W latach 1905–1910 kościół św. Ubaldeski pełnił rolę pomocniczego kościoła parafialnego. Wtedy też kościół został poświęcony Najświętszemu Sercu Jezusa, będącemu patronem Paoli. 
W roku 1910 Paola uzyskała status samodzielnej parafii.
Podczas I wojny światowej Paola przyjęła uciekinierów z Cottonery, którzy przynieśli tradycję obchodzenia świąt patronalnych swoich miast pochodzenia. 
Kościół przestał być kościołem parafialnym około roku 1928, kiedy rozpoczęto odprawianie mszy świętych w kościele Chrystusa Króla, zbudowanym w celu zaspokojenia potrzeb rosnącej liczby wiernych w mieście.
Wnętrze.
Jeśli spojrzeć na sufit kościoła, zauważyć można podział: część z widocznym spoiwem między kamiennymi blokami oraz część gładką. Ten gładki sufit znamionuje część, która została dobudowana w roku 1901. Data ta umieszczona jest na suficie świątyni.
Ołtarz główny.
Największym dziełem sztuki, jakie można znaleźć w tym kościele, jest obraz tytularny "Najświętsze Serce Jezusa", wykonany przez maltańskiego malarza przełomu XIX i XX wieku, Lazzaro Pisaniego. Obraz nosi datę 1911. Rama malowidła jest dziełem sztuki najwyższej klasy, wykonanym przez najlepszego w owym czasie stolarza-artystę, Emmanuela Buhagiara.
Na predelli ołtarza, z obu stron zakończonej wykonanymi z białego marmuru głowami aniołów, umieszczone są cztery, również marmurowe, symbole Ewangelistów. Na ołtarzu, w centralnym miejscu, znajduje się miedziane tabernakulum.
Ołtarze boczne.
W związku z tym, że wiele osób z "Three Cities" przeniosło się do Paoli, przywożąc ze sobą kult patronów swoich parafii, w kościele św. Ubaldeski znajdują się boczne ołtarze:
Inne dzieła sztuki.
W kościele znajduje się również chrzcielnica wykonana z wapienia, ozdobiona rzeźbami aniołów oraz innymi motywami. Nad wejściem znajduje się galeria organowa, wykonana mistrzowsko w drewnie.
Ochrona dziedzictwa kulturowego.
Kościół umieszczony jest na liście National Inventory of the Cultural Property of the Maltese Islands (NICPMI) pod nr. 00643. 

</doc>
<doc id="4351001" url="https://pl.wikipedia.org/wiki?curid=4351001" title="Big Poppa">
Big Poppa



</doc>
<doc id="4351003" url="https://pl.wikipedia.org/wiki?curid=4351003" title="Rozczarowani">
Rozczarowani

Rozczarowani () – amerykański serial animowany, wyprodukowany przez Netflixa, nadawany od 17 sierpnia 2018, którego twórcą jest Matt Groening. To trzeci, po "Simpsonach" i "Futuramie", serial stworzony przez Groeninga.
Scenariusze odcinków pisali m.in.: Matt Groening, Josh Weinstein, David X. Cohen, Patric Verrone i Bill Oakley, a reżyserami byli Wes Archer, Peter Avanzino i Brian Sheesley.
Premiera drugiego sezonu zaplanowana została na 20 września 2019 roku. 15 stycznia 2021 roku premierę miał 3 sezon.
Odcinki.
! Np !! Nazwa odcinka!! Polski tytuł!! Reżyseria!! Scenariusz!! Kod

</doc>
<doc id="4351009" url="https://pl.wikipedia.org/wiki?curid=4351009" title="Disenchantment">
Disenchantment



</doc>
<doc id="4351012" url="https://pl.wikipedia.org/wiki?curid=4351012" title="Teresa Driscoll">
Teresa Driscoll

Teresa Driscoll – brytyjska pisarka, dziennikarka i prezenterka wiadomości w BBC. Jej książki sprzedały się w nakładzie pół miliona egzemplarzy. Jej powieść pt. "Obserwuję cię" została przetłumaczona na szesnaście języków. Ponadto na platformie Kindle zajęła pierwsze miejsce na liście bestsellerów w Wielkiej Brytanii, USA oraz Australii, ostatecznie w trakcie podsumowania 2017 zajmując 14 miejsce. Autorka tworzy thrillery oraz literaturę kobiecą.
Życiorys.
Pochodzi z South West England, jednak obecnie mieszka w South Hams razem z mężem i dwójką dzieci. W latach 1985-1990 pracowała w Thames TV. Od 1990 do 2005 była jedną z głównych prezenterek programu "Spotlight", emitowanego przez stację BBC. Odeszła z pracy, aby móc spędzać więcej czasu z rodziną. Aktualnie zajmuje się wyłącznie pisarstwem.

</doc>
<doc id="4351014" url="https://pl.wikipedia.org/wiki?curid=4351014" title="Billy West">
Billy West



</doc>
<doc id="4351017" url="https://pl.wikipedia.org/wiki?curid=4351017" title="Olęderski Park Etnograficzny w Wielkiej Nieszawce">
Olęderski Park Etnograficzny w Wielkiej Nieszawce



</doc>
<doc id="4351021" url="https://pl.wikipedia.org/wiki?curid=4351021" title="Sport w Zawierciu">
Sport w Zawierciu

Historia sportu w Zawierciu sięga początków XX wieku, kiedy to w mieście powstały: Towarzystwo Cyklistów oraz gniazdo TG „Sokół”. Najważniejszym sportowym klubem miasta jest Warta Zawiercie.
Istniejące kluby sportowe.
Piłka nożna.
KP Warta Zawiercie – spadkobierca tradycji powstałej w 1921 roku Warty Zawiercie. W latach 1930 oraz 1932 zespół grał w barażach o I ligę. W okresie powojennym klub wielokrotnie występował na trzecim poziomie rozgrywek, a w sezonie 1963/1964 przegrał baraże o II ligę. W sezonie 1963/1964 Warta Zawiercie wystąpiła w 1/16 finału Pucharu Polski. W 2001 roku klub został rozwiązany. Reaktywowany w 2004 roku, upadły w 2006 roku, ponownie reaktywowany w 2009 roku jako JSP Warta Zawiercie. W 2011 roku przejęty przez nowy zarząd i przemianowany na KP Warta Zawiercie. W sezonie 2019/2020 klub występuje w IV lidze.
Źródło Kromołów – klub piłkarski założony w 1946 roku. Początkowo w zespole występowali uczniowie zawierciańskich liceów i osoby pracujące w zakładach pracy Zawiercia i Kromołowa. Do lat 60. klub występował w klasie C oraz B. W 1966 roku nastąpił awans do klasy A, powtórzony w 1973 roku. W 2002 roku klub awansował do klasy okręgowej, a rok później – do IV ligi. W tym okresie w klubie występowało wielu piłkarzy upadłej Warty Zawiercie. W sezonie 2004/2005 klub zajął trzecie miejsce w IV lidze. Z kolei w sezonie 2007/2008 zespół wywalczył Puchar Polski podokręgu Sosnowiec. W sezonie 2019/2020 klub występuje w klasie okręgowej.
JSP Warta Zawiercie – utworzony w 2007 roku klub piłkarski, w zamiarze będący kontynuacją KS Warta Zawiercie. Początkowo zespół prowadził jedynie drużyny juniorskie. W 2009 z inicjatywy Witolda Grima utworzono drużynę seniorów. W 2010 roku klub awansował do klasy A. W 2011 roku drużyna seniorów została przejęta przez nowy zarząd i przemianowana na KP Warta Zawiercie. W sezonie 2015/2016 wystawiono w III lidze drużynę żeńską. W 2017 roku reaktywowano seniorski zespół mężczyzn JSP. W sezonie 2019/2020 zespół występuje w klasie B.
Football Academy Zawiercie – założona w 2012 roku szkółka piłkarska dla dzieci w wieku 4–12 lat.
Piłka siatkowa.
Aluron Virtu CMC Zawiercie – spadkobierca tradycji sekcji siatkarskiej Warty Zawiercie, powstałej w 1972 roku. W 1984 roku klub uzyskał awans do klasy międzywojewódzkiej, W sezonie 1992/1993 wywalczono awans do II ligi. W sezonie 1993/1994 klub zajął drugie miejsce w lidze, a rok później – trzecie. W 1995 roku zespół został wycofany z ligi. Reaktywacja klubu nastąpiła w 2011 roku. W 2014 roku zespół awansował do I ligi. W sezonie 2016/2017 Warta Zawiercie wygrała baraż o PlusLigę z AZS Częstochowa. W sezonie 2018/2019 klub zajął czwarte miejsce w lidze, dotarł także do półfinału Pucharu Polski. W sezonie 2019/2020 klub występuje w PlusLidze.
MKS Dwójka Zawiercie – założony w 2010 roku klub siatkówki żeńskiej. W sezonie 2018/2019 zawodniczki awansowały do I ligi śląskiej. W sezonie 2019/2020 klub występuje w I lidze śląskiej. W sezonie 2015/2016 młodziczki klubu zdobyły mistrzostwo Śląska.
Piłka ręczna.
Viret CMC Zawiercie – klub piłki ręcznej, założony w 1994 roku. W sezonie 1997/1998 szczypiorniści awansowali do II ligi, natomiast w sezonie 2000/2001 po raz pierwszy awansowali do I ligi. W latach 2005–2007 trzy razy z rzędu Viret Zawiercie zajmował trzecie miejsce w I lidze. W sezonie 2019/2020 klub występuje w II lidze. Klub prowadzi również sekcję tenisa stołowego, która w sezonie 2017/2018 wygrała II ligę.
Sporty walki.
Klub Sportowy AniMMAls – klub założony w 2004 roku przez Krystiana Kwietnia. Prowadzi sekcje BJJ, no-gi, MMA, boksu tajskiego, boksu i kettlebell.
Klub Sportów Walki Arashi – klub specjalizujący się w jujitsu, założony przez Ryszarda Matuszczyka. W jego kadrze znajdują się medaliści mistrzostw Polski i mistrzostw świata.
Kick Boxing Małpka Zawiercie – klub prowadzący sekcje K-1, boksu i taekwondo. Juniorzy klubu zdobywali mistrzostwo Polski PUT.
Musubi Ryu Zawiercie – klub sportów walki (jujitsu, judo, taekwondo), założony przez Andrzeja Jabłońskiego. Członkowie klubu zdobywali medale w mistrzostwach Europy JiuJutsu oraz w mistrzostwach Polski w taekwondo (2005) i jujitsu-fighting (2006).
Orient Zawiercie – sekcja założonego w 1993 roku w Częstochowie KS Orient, powstała w 2006 roku. Prowadzi zajęcia z taekwondo i kickboxingu.
Zawierciański Klub Karate – klub kyokushin, założony w 1992 roku jako kontynuacja ogniska karate kyokushin przy TKKF Stadion, funkcjonującego od 1978 roku.
Brydż sportowy.
Magma Zawiercie – klub brydżowy. W 2017 roku Magma zadebiutowała w I lidze, uzyskując trzecie miejsce i uczestnicząc w barażach o ekstraklasę. Rok później zespół zajął piąte miejsce w lidze. W sezonie 2019/2020 klub występuje w I lidze.
7 Trefl Zawiercie – klub brydżowy, istniejący od 1999 roku. W 2002 roku brydżyści awansowali do II ligi. W sezonie 2002/2003 nastąpił spadek do III ligi. W sezonie 2004/2005 zawodnicy klubu ponownie awansowali do II ligi, aby ponownie spaść do III ligi rok później. W 2010 roku zespół ponownie awansował do II ligi, wywalczył ponadto złoty medal Mistrzostw Polski Teamów Open. Rok później zawodnicy klubu uzyskali awans do ekstraklasy brydża. W sezonie 2011/2012 zawodnicy 7 Trefl zajęli 13 miejsce w ekstraklasie brydża i spadli do I ligi, natomiast dwa lata później spadli do II ligi. W sezonie 2019/2020 klub występuje w III lidze.
Inne kluby.
Kaliber LOK Zawiercie – klub strzelecki.
Sengam Sport Racing Team – klub kolarski, zrzeszający lokalnych zawodników. W 2004 roku Tomasz Gocyla założył klub kolarski Des-Art Racing Team, następnie przekształcony w KTM Bajkszop.com Racing Team oraz Ridley Bajkszop.com Racing Team. Od 2014 roku drużyna ściga się pod nazwą Sengam Sport Racing Team.
UKS Jura Tenis Zawiercie – założony w 2013 roku klub tenisowy, szkolący juniorów i osoby dorosłe.
KJ Królmet Zawiercie – klub jeździecki.
Victoria Zawiercie – klub pływacki i triatlonowy. Klub powstał w 2009 roku. Jego zawodnicy uczestniczą w takich zawodach, jak: Jurajska Liga Pływacka, Turon Cup, Skała Cup czy Liga Klubów Śląskich. W 2014 roku utworzono sekcję triatlonową, a jej reprezentanci brali udział w mistrzostwach Polski.

</doc>
<doc id="4351022" url="https://pl.wikipedia.org/wiki?curid=4351022" title="Porozumienie czterech mocarstw w sprawie Berlina">
Porozumienie czterech mocarstw w sprawie Berlina

Porozumienie czterech mocarstw w sprawie Berlina (niem. "Viermächteabkommen über Berlin") – porozumienie, do którego doszło 3 września 1971 roku, między rządami państw alianckich z czasów II wojny światowej, które reprezentowali ministrowie spraw zagranicznych: Wielkiej Brytanii Alec Douglas-Home, Związku Radzieckiego Andriej Gromyko, Francji Maurice Schumann i Stanów Zjednoczonych William P. Rogers. Porozumienie negocjowano od marca 1970.
Sytuacja polityczna.
Od momentu powstania dwóch państw niemieckich, atmosfera między nimi była napięta, a Niemiecka Republika Demokratyczna nie uznawała Berlina Zachodniego. W roku 1970, aby złagodzić napięcia, kanclerz Republiki Federalnej Niemiec Willy Brandt zgodził się negocjować z Niemiecką Republiką Demokratyczną. Doszło do pierwszego od roku 1948 spotkania wysokich przedstawicieli państw: Willy’ego Brandta z premierem NRD Willi Stophem w Erfurcie. Doszło również do rozmów Brandta z rządem radzieckim, w których zrezygnowano z użycia siły względem siebie. RFN zobowiązała się uznać granicę na Odrze i Nysie i granicę wewnątrzniemiecką. Nie zmieniła się jednak pozycja RFN pod względem możliwości negocjowania zjednoczenia Niemiec. Ustalono również z władzami w Moskwie, iż konieczne jest porozumienie regulujące status Berlina Zachodniego. Państwa alianckie zdecydowały się podjąć negocjacje mające na celu ustalenie statusu Berlina Zachodniego.
Proces negocjacji.
Związek Radziecki zgodził się na kilka ważnych ustępstw: zrzeczenia się możliwości blokowania ruchu do i z Berlina Zachodniego oraz zaakceptowania związków Berlina Zachodniego i Republiki Federalnej Niemiec. Postawiono jednak warunek, że Berlin nie może być traktowany jako terytorium zachodnioniemieckie i być zarządzane przez RFN. Za negocjację warunków, na jakich miałby odbywać się ruch między RFN a Berlinem Zachodnim, odpowiedzialność ponosiły oba państwa.
Treść porozumienia.
Zadaniem porozumienia, którego tekst liczył 28 stron, było zapobieżenie konfliktom między Berlinem Zachodnim a władzami Niemieckiej Republiki Demokratycznej. Porozumienie ustalało następujące założenia:
Porozumienie zawierało trzy aneksy; jeden z nich zawierał obietnicę wymiany terytoriów między Berlinem Zachodnim i NRD, aby ułatwić berlińczykom dostęp do eksklaw zachodnioberlińskich na terenie NRD. Aneks radziecki obiecywał poprawę w łączności telefonicznej, telegraficznej i transporcie między Berlinem Zachodnim i NRD.
Inne okoliczności.
Podpisanie porozumienia przełożono o jeden dzień z powodu dyskusji nad tłumaczeniem. Jednym z problemów było przetłumaczenie wyrażenia „ruch tranzytowy” (ang. "transit traffic") – niemiecki odpowiednik różnił się w tekście przygotowanym dla NRD, tłumaczonym z rosyjskiego i RFN, tłumaczonym z angielskiego. Porozumienie podpisano w neoklasycystycznym budynku w zachodnioberlińskim Kleistpark.

</doc>
<doc id="4351023" url="https://pl.wikipedia.org/wiki?curid=4351023" title="Przydrożna kapliczka domkowa w Błażkowej">
Przydrożna kapliczka domkowa w Błażkowej

Przydrożna kapliczka domkowa w Błażkowej – rzymskokatolicka kapliczka parafii Wniebowzięcia Najświętszej Maryi Panny w Lubawce znajdująca się w Błażkowej w diecezji legnickiej.
W bezpośrednim sąsiedztwie zabudowań folwarku. Wedle daty umieszczonej nad wejściem wzniesiona w 1878 r. jako murowana, otynkowana budowla, na rzucie czworoboku, przekryta dwuspadowym dachem z drewnianą sygnaturką. 

</doc>
<doc id="4351024" url="https://pl.wikipedia.org/wiki?curid=4351024" title="Obserwuję cię">
Obserwuję cię

Obserwuję cię – brytyjska powieść z 2017 autorstwa Teresy Driscoll wydana przez Brilliance Audio. Jej gatunek można określić jako thriller psychologiczny. Polska wersja powieści ukazała się 19 września 2018 nakładem wydawnictwa SQN. Powieść wkrótce po wydaniu stała się międzynarodowym bestsellerem, zajmując pierwsze miejsce na liście Kindle w USA, Wielkiej Brytanii oraz Australii. Pod koniec 2017 plasowała się na czternastym miejscu. W Polsce zajęła czwarte miejsce na liście bestsellerów Empiku w kategorii "kryminał, sensacja, thriller". Została przetłumaczona na szesnaście języków. W pierwszych dziewięciu miesiącach od wydania sprzedano ponad czterysta tysięcy kopii książki. Powieść opowiada o Elli Longfield, która w trakcie podróżny pociągiem jest świadkiem rozmowy dwóch nastolatek z byłymi więźniami. Dzień później jedna z dziewczyn znika.
Fabuła.
Ella Longfield mieszka w Londynie, ma czterdzieści lat i nastoletniego syna. Podczas podróży pociągiem widzi, jak dwójka mężczyzn zaczyna rozmawiać z nastolatkami. Prędko okazuje się, że dziewczyny przyjechały do miasta, aby obejrzeć "Nędzników", a ich towarzysze dopiero co wyszli z więzienia. Następnego dnia Ella dowiaduje się, że jedna z nastolatek, Anna, zaginęła. Zgłasza się na policje jako świadek zdarzenia.

</doc>
<doc id="4351031" url="https://pl.wikipedia.org/wiki?curid=4351031" title="The $1,000,000 Reward">
The $1,000,000 Reward

The $1,000,000 Reward – amerykański serial obyczajowy w reżyserii George'a Lessey, którego premiera miała miejsce w styczniu 1920 roku. Produkcja uznawana jest za .

</doc>
<doc id="4351032" url="https://pl.wikipedia.org/wiki?curid=4351032" title="Arthropoda Selecta">
Arthropoda Selecta

Arthropoda Selecta – rosyjskie, recenzowane czasopismo naukowe otwartego dostępu publikujące w dziedzinie zoologii.
Czasopismo to wydawane jest przez KMK Scientific Press. Ukazuje się od 1992, cztery razy w roku. Artykuły są głównie w języku angielskim. Publikuje prace dotyczące morfologii, taksonomii, biologii rozwoju, zoogeografii, filogenezy i biologii ewolucyjnej współczesnych i kopalnych stawonogów, zwłaszcza z podrzędów skorupiaków, szczękoczułkowców i wijów.
W 2017 roku jego wskaźnik cytowań wynosił według Scimago Journal &amp; Country Rank wyniósł 0,325, co dawało 85. pozycję wśród czasopism poświęconych naukom o owadach.

</doc>
<doc id="4351036" url="https://pl.wikipedia.org/wiki?curid=4351036" title="Russian Entomological Journal">
Russian Entomological Journal

Russian Entomological Journal – rosyjskie, recenzowane czasopismo naukowe otwartego dostępu publikujące w dziedzinie entomologii.
Czasopismo to wydawane jest przez KMK Scientific Press. Ukazuje się od 1992, przy czym w 1992 było półrocznikiem, w 1993 dwumiesięcznikiem, a od 1994 jest kwartalnikiem. Artykuły są głównie w języku angielskim. Publikuje prace dotyczące morfologii, taksonomii, zoogeografii, biologii ewolucyjnej i biologii rozwoju współczesnych i kopalnych owadów oraz związane z nimi tematy dotyczące ochrony roślin.
W 2017 roku jego wskaźnik cytowań wynosił według Scimago Journal &amp; Country Rank wyniósł 0,264, co dawało 100. pozycję wśród czasopism poświęconych naukom o owadach.

</doc>
<doc id="4351038" url="https://pl.wikipedia.org/wiki?curid=4351038" title="Korzenie i kultura">
Korzenie i kultura

Korzenie i kultura – drugi album studyjny polskiego piosenkarza Basa Tajpana wydany w 2010 roku, będący jego pierwszym solowym albumem. Gościnnie na płycie wystąpili m.in. Bob One (który również jest producentem większości jego utworów), Miuosh, Junior Stress czy Bosski Roman.
Nazwa albumu nawiązuje do tematyki jednego z utworów: artysta w utworze „Korzenie i kultura” nawołuje do poszanowania dorobku kulturalnego oraz tradycji, uważając je za coś naturalnego w życiu każdego człowieka.
Lista utworów.
W wersji reedycji z 2013 roku na albumie pojawił się dodatkowy, piętnasty utwór o tytule „Świadomość”.

</doc>
<doc id="4351039" url="https://pl.wikipedia.org/wiki?curid=4351039" title="PythonAnywhere">
PythonAnywhere

PythonAnywhere – platforma hostingowa i środowisko programistyczne w modelu Platform as a Service umożliwiającym tworzenie aplikacji w języku Python poprzez dostęp do wiersza poleceń interpretera i powłoki systemowej bash oraz edytora kodu źródłowego z podświetlaniem składni za pośrednictwem przeglądarki. Aplikacje mogą być tworzone za pomocą platform zgodnych z WSGI.
Platforma PythonAnywhere została utworzona przez firmę Resolver Systems, która tworzyła także oparty o język Python arkusz kalakulacyjny Resolver One. 16 października 2012 usługa została wykupiona przez spółkę PythonAnywhere LLP, która przejęła także zespół programistów zajmujący się produktem.

</doc>
<doc id="4351040" url="https://pl.wikipedia.org/wiki?curid=4351040" title="Plebania w Chełmsku Śląskim">
Plebania w Chełmsku Śląskim

Plebania kościoła p.w. św. Rodziny – plebania się w powiecie kamiennogórskim, w Chełmsku Śląskim.
Barokowa plebania z 1748 r. Zabudowania wokół plebanii powstawały w latach 20. XVIII w., budynek na planie prostokąta, dwutraktowy, dwukondygnacyjne, nakryty czterospadowym łamanym dachem, poprzedzony bramą powstałą w 1730 r. Zachowała portal z kartuszem herbowym cystersów. W latach 1969-70 i 1977-78 była remontowana. 

</doc>
<doc id="4351043" url="https://pl.wikipedia.org/wiki?curid=4351043" title="Żeberko ochronne">
Żeberko ochronne

Żeberko ochronne – tor specjalnego przeznaczenia zakończony kozłem oporowym. Służy ono jako zabezpieczenie drogi przebiegu dla pociągów przed niespodziewanym najechaniem na nią z torów bocznych przez inne pociągi lub tabor kolejowy.
Żeberko ochronne może być również wykorzystywane jako tor magazynowy ładunkowy, i jako dodatkowy tor boczny.

</doc>
<doc id="4351048" url="https://pl.wikipedia.org/wiki?curid=4351048" title="Chynna Phillips">
Chynna Phillips

Gilliam Chynna Phillips (ur. 12 lutego 1968 w Los Angeles) – amerykańska piosenkarka folk i pop i aktorka. 
Biogram.
Urodziła się i dorastała w Los Angeles w Kalifornii jako córka Michelle Phillips i Johna Phillipsa, twórcy zespołu The Mamas &amp; the Papas. Jej rodzice spotkali się podczas trasy w Kalifornii ze swoją grupą The Journeymen. Następnie jej ojciec rozwiódł się z pierwszą żoną Susan Adams i 31 grudnia 1962 poślubił 18-letnią wówczas Michelle. 
W latach osiemdziesiątych Chynna Phillips uzależniła się od narkotyków i alkoholu. W 2003 nawróciła się na chrześcijaństwo.
W latach 1989-93 była członkiem grupy Wilson Phillips.
Jej ojciec zmarł 18 marca 2001 na zawał serca w wieku 65 lat.
9 września 1995 wyszła za mąż za aktora Williama Baldwina. Mają troje dzieci: dwie córki - Jamison Leon (ur. 27 lutego 2000) i Brooke Michelle (ur. 6 grudnia 2004) oraz syna Vance'a Alexandra (ur. 23 października 2001).

</doc>
<doc id="4351060" url="https://pl.wikipedia.org/wiki?curid=4351060" title="Euroasian Entomological Journal">
Euroasian Entomological Journal

Euroasian Entomological Journal – rosyjskie, recenzowane czasopismo naukowe otwartego dostępu publikujące w dziedzinie entomologii.
Czasopismo to wydawane jest przez KMK Scientific Press. Ukazuje się od 2002, przy czym w 2002 wyszły dwa numery, w latach 2003–2011 był kwartalnikiem, a od 2012 jest dwumiesięcznikiem. Ponadto nieregularnie ukazują się suplementy. Artykuły publikowane są języku angielskim i rosyjskim. Publikacje dotyczą taksonomii, ekologii, fizjologii, immunologii i paleontologii owadów.

</doc>
<doc id="4351062" url="https://pl.wikipedia.org/wiki?curid=4351062" title="Budynek starej plebanii w Chełmsku Śląskim">
Budynek starej plebanii w Chełmsku Śląskim

Budynek starej plebanii – znajdujący się w powiecie kamiennogórskim, w Chełmsku Śląskim.
Mieści się przy ul. Kościelnej 5. Stara plebania (dawna szkoła parafialna) została wzniesiona w 1575 r., w stylu renesansowym na planie prostokąta, murowana, ustawiona kalenicowo, dwukondygnacyjna, z dekoracyjnym szczytem, pokryta dekoracją sgraffitową z lat 20. XVII w., przebudowana około 1730 r. Sgraffita w formie pasów boni przekątniowych, fryzów plecionkowych, przestylizowanych motywów floralnych odkryte w trakcie prac konserwatorskich w 1934 i wtedy też częściowo zrekonstruowane przez wrocławskiego malarza Schneidera.

</doc>
<doc id="4351069" url="https://pl.wikipedia.org/wiki?curid=4351069" title="Invertebrate Zoology">
Invertebrate Zoology

Invertebrate Zoology (skrót: Inv. Zool.) – rosyjskie, recenzowane czasopismo naukowe otwartego dostępu publikujące w dziedzinie zoologii.
Czasopismo to wydawane jest przez KMK Scientific Press. Ukazuje się od 2004, w latach 2004–2017 dwa razy do roku, a od 2018 cztery razy do roku. Publikacje są głównie w języku angielskim. Publikowane są oryginalne prace badawcze, prace przeglądowe jak i krótkie doniesienia dotyczące morfologii, anatomii, embriologii, taksonomii, filogenezy i ekologii wszelkich grup bezkręgowców, z protistami włącznie.

</doc>
<doc id="4351070" url="https://pl.wikipedia.org/wiki?curid=4351070" title="Kościół Matki Bożej Różańcowej w Rudzie Śląskiej - Halemba">
Kościół Matki Bożej Różańcowej w Rudzie Śląskiej - Halemba

Kościół Matki Bożej Różańcowej – rzymskokatolicki kościół parafialny należący do dekanatu Kochłowice archidiecezji katowickiej. Znajduje się w Halembie, dzielnicy Rudy Śląskiej.
Kamień węgielny został poświęcony w dniu 23 czerwca 1889 roku. Z kolei w 1890 roku trwały prace wewnątrz kościoła, do września zostało wykonanych większość prac budowlanych, włączając w to tynki i posadzki, natomiast w prezbiterium został zamontowany ołtarz główny razem z pięknym obrazem przedstawiającym Matkę Boską Królową Różańca Świętego. Nowo zbudowana świątynia została poświęcona 29 września 1890 roku. Świątynię poświęcił w zastępstwie biskupa Georga Koppa, dziekan dekanatu bytomskiego, którym był proboszcz z Bielszowic, ksiądz Jan Wiktor Hruby. Przez cały 1891 roku, dzięki ofiarom wiernych z Halemby i okolic, trwało wyposażanie wnętrza kościoła. Zostały wstawione ławki, ambona, konfesjonały, okna witrażowe w prezbiterium, chrzcielnica itp. Pomoc została udzielona również przez sąsiednie parafie, na przykład organy zostały podarowane przez parafię z Bielszowic. W styczniu 1892 roku świątynia otrzymała, ufundowane przez rodzinę Labrygów, stacje Drogi Krzyżowej i dwa boczne ołtarze. Z kolei już w latach 1950–1952 bytomski artysta Denke wykonał na otynkowanym, drewnianym stropie świątyni, 15 fresków, przedstawiających sceny poszczególnych tajemnic różańca świętego. W tym czasie został również wymieniony ołtarz główny. Nowy został wykonany przez rybnickiego artystę Franciszka Masorza i został zamontowany i poświęcony w 1953 roku. W nastawie został umieszczony obraz Matki Boskiej Różańcowej znajdujący się dawniej w pierwotnym ołtarzu. Z lewej i prawej strony zostały umieszczone figury świętych, którzy w połowie XX wieku zostali wyniesieni na ołtarze. Kolejna zmiana wnętrza świątyni i jego wyposażenia miała miejsce w latach sześćdziesiątych XX wieku, kiedy to z powodu braku miejsca w świątyni zostały zbudowane wewnętrzne balkony (empory), poza tym zostały dostawione również dwie obszerne kaplice boczne: Miłosierdzia Bożego i Krzyża Świętego. W tym czasie zostały również zdemontowane ołtarze boczne oraz tradycyjna ambona, a w ich miejscu zostały ustawione ołtarz posoborowy i pulpit do sprawowania liturgii Słowa Bożego.

</doc>
<doc id="4351072" url="https://pl.wikipedia.org/wiki?curid=4351072" title="Ignacio Gil">
Ignacio Gil



</doc>
<doc id="4351076" url="https://pl.wikipedia.org/wiki?curid=4351076" title="Check Yo Self">
Check Yo Self

Check Yo Self – hip-hopowy utwór amerykańskiego rapera Ice Cube'a wydany w lipcu 1993 jako singel jego trzeciego albumu solowego, The Predator. Wersja zremiksowana pojawiła się w pierwszej kompilacji wykonawcy, Bootlegs &amp; B-Sides oraz albumie największych hitów Ice Cube’a. W utworze pojawił się gościnnie zespół hip-hopowy z Nowego Jorku, Das EFX.
Utwór znalazł się na szczycie listy "Billboard" R&amp;B/Hip-Hop and Rap oraz osiągnął 20. miejsce na liście Hot 100.
Zapożyczenia.
Utwór w oryginalnej wersji wykorzystuje podkłady muzyczne z utworów „The New Style” grupy muzycznej Beastie Boys oraz „I'm Blue” zespołu The Sweet Inspirations, a zremiksowana singla wykorzystuje podkłady z utworów „The Message” zespołu Grandmaster Flash and the Furious Five, „Deeez Nuuuts” Dr. Dre oraz „Before You Judge” Brysona Tillera.
Utwór w kulturze popularnej.
"Check Yo Self" w wersji zremiksowanej pojawiło się w jednej ze stacji radiowych w grze wraz z innym singlem wykonawcy, "It Was a Good Day" oraz w filmie Harold i Kumar uciekają z Guantanamo.

</doc>
<doc id="4351079" url="https://pl.wikipedia.org/wiki?curid=4351079" title="Deklaracja Bulońska">
Deklaracja Bulońska

Deklaracja o Istocie Esperantyzmu (esp. "Deklaracio pri la Esenco de la Esperantismo"), popularnie zwana Deklaracją Bulońską ("Bulonja Deklaracio") – dokument historyczny stojący u podwalin ruchu esperanckiego. Autorem tekstu deklaracji był Ludwik Zamenhof, inicjator języka. Została ona przyjęta przez uczestników I Światowego Kongresu Esperantystów 9 sierpnia 1905 r. w Boulogne-sur-Mer we Francji.
Treść.
Deklaracja Bulońska składa się ze wstępu i pięciu punktów.
Wstęp spisanej przez Zamenhofa deklaracji zawiera wyjaśnienie powodu jej przyjęcia ("na temat istoty esperantyzmu wiele osób ma nieprawdziwe wyobrażenie").
1. Esperantyzm (ruch na rzecz esperanta) wspiera rozpowszechnianie języka esperanto jako międzynarodowego języka pomocniczego. Ruch jest neutralny światopoglądowo i nie ma on na celu zastąpienia istniejących języków esperantem.
2. Osoby wspierające esperanto czynią to dlatego, że jest to najbardziej udany projekt języka sztucznego.
3. Esperanto nie należy i nie zależy od nikogo, łącznie z jego inicjatorem. Autorytet językowy należy do najlepiej znających esperanto pisarzy.
4. Jedynym nienaruszalnym dokumentem obowiązkowym dla wszystkich użytkowników języka jest "Fundamento de Esperanto". Oprócz tego esperanto nie zależy od żadnej instytucji ani osoby, w tym także od samego Zamenhofa. W przypadku problemu językowego, którego "Fundamento" nie rozstrzyga, esperantysta ma prawo do dowolnego rozwiązania tego problemu (jednakże zalecane jest stosowanie stylu Zamenhofa).
5. Esperantystą jest osoba używająca języka do dowolnych celów. Członkostwo w organizacjach esperanckich, choć nieobowiązkowe, jest wskazane.

</doc>
<doc id="4351081" url="https://pl.wikipedia.org/wiki?curid=4351081" title="Salina Cruz">
Salina Cruz

Salina Cruz – miasto w Meksyku, w stanie Oaxaca. 1 lipca 2014 jego ludność wynosiła 80 200 mieszkańców.

</doc>
<doc id="4351084" url="https://pl.wikipedia.org/wiki?curid=4351084" title="Morris Minor">
Morris Minor

Morris Minor – brytyjski samochód osobowy produkowany przez Morris Motor Company w latach 1948–1971, zaprojektowany przez Aleca Issigonisa (1906–1988).
Historia.
Prace nad przyszłym Morrisem Minor rozpoczęły się w latach 40. XX w., pomimo zakazu prac nad samochodami cywilnymi wydanym przez brytyjskie ministerstwo transportu w październiku 1940 roku. Ówczesny dyrektor Morris Motor Company – Miles Thomas (1897–1980) uważał za konieczne opracowanie modelu, który mógłby być produkowany po II wojnie światowej. W 1941 roku rozpoczął tajny program o kryptonimie "Mosquito", by opracować projekty małego, średniego i dużego samochodu osobowego.
Głównym projektantem w programie był Alec Issigonis. W 1943 roku, po zniesieniu zakazu prac nad pojazdami cywilnymi, na podstawie projektów Issigonisa zbudowano pierwszy prototyp EX/SX/86. Issigonisowi przydzielono wówczas do pomocy niewielki zespół pracowników, do którego należeli m.in. Jack Daniels (1912–2004) i Reginald Job oraz grupa mechaników. Prace kontynuowano w sekrecie. W latach 1943–1947 wybudowano w sumie osiem prototypów, z których wiele Issigonis testował osobiście.
Po przestudiowaniu rozmaitych rozwiązań technicznych zastosowanych w różnych ówczesnych modelach, takich jak włoski Fiat Topolino, francuski Citroën Traction Avant i austriacki Steyr, Issigonis wybrał najlepsze jego zdaniem elementy techniczne, by połączyć je w swoim projekcie – były to m.in.: lekkie nadwozie, silnik zamontowany z przodu, niezależne zawieszenie przednie i układ kierowniczy z zębatką. Jednocześnie, Issigonis pracował nad estetycznym kształtem wozu, inspirując się modelami amerykańskimi oraz nad jak najlepszym wykorzystaniem przestrzeni w środku.
Po wojnie, fabryka przywróciła produkcję modelu Morris Eight, a prace w ramach programu "Mosquito" przyspieszyły, by zaprezentować nowy model w 1947 roku. Wówczas jednak o programie dowiedział się właściciel Morris Motor William Richard Morris (1877–1963). Nowy model zupełnie się mu nie spodobał – określił go mianem „jajka w koszulce” (ang. "poached egg"). Nie widział też potrzeby wprowadzania na rynek nowego samochodu wobec bardzo dobrze sprzedających się modeli Morris Eight. W końcu jednak dał się przekonać i w listopadzie 1947 roku skierował dwu-drzwiowe modele sedana i tourera, wymuszając również zmiany w ich wnętrzach. Miles Thomas odszedł z firmy, a nowy dyrektor Riginald Hanks zaaprobował również nazwę zasugerowaną przez Morrisa – "Morris Minor".
Morris Minor został po raz pierwszy zaprezentowany w 1948 roku podczas Earls Court Motor Show w Londynie.
Samochód był produkowany przez ponad 20 lat (1948–1971) i jako pierwszy produkcji brytyjskiej sprzedany został w ponad 1 milionie egzemplarzy.

</doc>
<doc id="4351088" url="https://pl.wikipedia.org/wiki?curid=4351088" title="Fluktuacje próżni">
Fluktuacje próżni



</doc>
<doc id="4351090" url="https://pl.wikipedia.org/wiki?curid=4351090" title="Tromp (1937)">
Tromp (1937)



</doc>
<doc id="4351091" url="https://pl.wikipedia.org/wiki?curid=4351091" title="Val d’Hérémence">
Val d’Hérémence

Val d'Hérémence – dolina w Szwajcarii w kantonie Valais, w Alpach Pennińskich. Odchodzi na południowy zachód od doliny Val d'Hérens w miejscowości Hérémence. Od wschodu dolinę ogranicza masyw Aiguilles Rouges d’Arolla, który oddziela ją od doliny Val d'Hérens. Od zachodu, od doliny Val de Bagnes, oddziela ją masyw Pleureur.
Doliną płynie rzeka La Dixence. Wpada ona do rzeki Borgne płynącej przez dolinę Val d'Hérens.
Dużą atrakcją turystyczną w dolinie są znajdujące się u jej wylotu piramidy ziemne z Euseigne. Powstały one w końcowej fazie ostatniej epoki lodowcowej i mają wysokość od 10 do 15 metrów. Stanowią pomnik przyrody.
Mniej więcej w połowie długości doliny przegradza ją, zbudowana w 1965 roku, najwyższa w Europie i czwarta pod względem wysokości na świecie zapora wodna Grande Dixence. Ma 285 metrów wysokości, 200 metrów grubości, 695 metrów długości i jest najwyższą betonową zaporą na świecie. Stanowi kolejną dużą atrakcję turystyczną w dolinie. Prowadzi na nią kolejka gondolowa. Jej wnętrze można zwiedzać latem. Za zaporą znajduje się jezioro Lac des Dix, drugie pod względem wielkości jezioro w kantonie. Wody jeziora przez 100-kilometrowy, skomplikowany system tuneli i kanałów odprowadzane są do czterech elektrowni wodnych.
Za jeziorem dolina, już pod nazwą Val des Dix, ciągnie się dalej i dochodzi do szczytu Mont Blanc de Cheilon w masywie Ruinette. U jego podnóża znajduje się lodowiec Glacier de Cheilon.

</doc>
<doc id="4351092" url="https://pl.wikipedia.org/wiki?curid=4351092" title="Yostinos Boulos Safar">
Yostinos Boulos Safar

Justyn (imię świeckie Boulos Safar, ur. 1971 w Al-Kamiszli) – duchowny Syryjskiego Kościoła Ortodoksyjnego, od 2005 biskup Zahli. Sakrę biskupią otrzymał 17 kwietnia 2005.

</doc>
<doc id="4351093" url="https://pl.wikipedia.org/wiki?curid=4351093" title="Jan Špidlen">
Jan Špidlen

Jan Baptista Špidlen (ur. 12 listopada 1967 w Pradze) – czeski lutnik, innowator lutniczy.
Życiorys.
Studiował w Pradze (Szkoła Przemysłu Artystycznego). Podstaw lutnictwa nauczył się od ojca, Přemysla O. Špidlena, jak również w Międzynarodowej Szkole Lutniczej w Mittenwaldzie. Od 1989 był na praktykach zawodowych (restauracja skrzypiec, w tym rzadkich egzemplarzy) w przedsiębiorstwie J &amp; A Beare (Londyn). Od 1988 jest członkiem Koła Artystów Lutników ("Violin-Makers' Artists' Circle"). Bierze udział w konkursach lutniczych jako juror. W 2004 brał udział w "Amiata Summit", szczycie lutniczym poświęconym innowacyjności i udoskonalaniu skrzypiec. Był konstruktorem nowatorskiego instrumentu o indywidualnych walorach artystycznych i ulepszonym brzmieniu. W 2016 był jurorem na XIII Międzynarodowym Konkursie Lutniczym im. Henryka Wieniawskiego w Poznaniu. Na co dzień pracuje w rodzinnej pracowni lutniczej w Pradze.

</doc>
<doc id="4351094" url="https://pl.wikipedia.org/wiki?curid=4351094" title="Banckert (1929)">
Banckert (1929)



</doc>
<doc id="4351096" url="https://pl.wikipedia.org/wiki?curid=4351096" title="Widziane z Polski">
Widziane z Polski

Widziane z Polski – program nadawany w TVP Info w latach 2017-2019 o tematyce zagranicznej widzianej z polskiej perspektywy. Emitowany był od poniedziałku do piątku o 18:43 (wcześniej o 23.55). Zastąpiony na antenie programem "O tym się mówi".

</doc>
<doc id="4351098" url="https://pl.wikipedia.org/wiki?curid=4351098" title="Tanah Merah (Malezja)">
Tanah Merah (Malezja)

 
Tanah Merah – miasto w Malezji, w stanie Kelantan. Według danych szacunkowych na rok 2000 liczyło 24 834 mieszkańców.

</doc>
<doc id="4351099" url="https://pl.wikipedia.org/wiki?curid=4351099" title="Evertsen (1926)">
Evertsen (1926)



</doc>
<doc id="4351102" url="https://pl.wikipedia.org/wiki?curid=4351102" title="Filüksinos Saliba Özmen">
Filüksinos Saliba Özmen

Filoksenos (imię świeckie Saliba Özmen, ur. 17 lipca 1964 w Marbobo) – duchowny Syryjskiego Kościoła Ortodoksyjnego, od 2003 biskup Mardinu. Sakrę biskupią otrzymał 9 lutego 2003.

</doc>
<doc id="4351104" url="https://pl.wikipedia.org/wiki?curid=4351104" title="Kortenaer (1927)">
Kortenaer (1927)



</doc>
<doc id="4351108" url="https://pl.wikipedia.org/wiki?curid=4351108" title="Piet Hein (1927)">
Piet Hein (1927)



</doc>
<doc id="4351110" url="https://pl.wikipedia.org/wiki?curid=4351110" title="Wałerij Suszkewicz">
Wałerij Suszkewicz



</doc>
<doc id="4351113" url="https://pl.wikipedia.org/wiki?curid=4351113" title="Van Galen (1928)">
Van Galen (1928)



</doc>
<doc id="4351115" url="https://pl.wikipedia.org/wiki?curid=4351115" title="Van Ghent (1926)">
Van Ghent (1926)



</doc>
<doc id="4351117" url="https://pl.wikipedia.org/wiki?curid=4351117" title="Bartholomaus Nathanael Youssef">
Bartholomaus Nathanael Youssef

Bartłomiej (imię świeckie Nathanael Youssef) – duchowny Syryjskiego Kościoła Ortodoksyjnego, od 2012 biskup Zatoki Perskiej i Zjednoczonych Emiratów Arabskich. Sakrę biskupią otrzymał 26 października 2012.

</doc>
<doc id="4351121" url="https://pl.wikipedia.org/wiki?curid=4351121" title="Van Nes (1930)">
Van Nes (1930)



</doc>
<doc id="4351123" url="https://pl.wikipedia.org/wiki?curid=4351123" title="Toʻytepa">
Toʻytepa



</doc>
<doc id="4351124" url="https://pl.wikipedia.org/wiki?curid=4351124" title="Witte de With (1927)">
Witte de With (1927)



</doc>
<doc id="4351126" url="https://pl.wikipedia.org/wiki?curid=4351126" title="Pływanie synchroniczne na Igrzyskach Ameryki Południowej 2018">
Pływanie synchroniczne na Igrzyskach Ameryki Południowej 2018

Pływanie synchroniczne na Igrzyskach Ameryki Południowej 2018 odbywały się w dniach 3–6 czerwca 2018 roku w Centro Acuático G.A.M.C. w Cochabamba w dwóch konkurencjach.

</doc>
<doc id="4351128" url="https://pl.wikipedia.org/wiki?curid=4351128" title="De Zeven Provinciën (1909)">
De Zeven Provinciën (1909)



</doc>
<doc id="4351130" url="https://pl.wikipedia.org/wiki?curid=4351130" title="Nongstoin">
Nongstoin

 
Nongstoin – miasto w północno-wschodnich Indiach, w stanie Meghalaya. Według danych szacunkowych na rok 2011 liczyło 28 762 mieszkańców.

</doc>
<doc id="4351131" url="https://pl.wikipedia.org/wiki?curid=4351131" title="Andrea Vergani">
Andrea Vergani

Andrea Vergani (ur. 15 czerwca 1997 w Mediolanie) – włoski pływak specjalizujący się w stylu dowolnym, medalista mistrzostw Europy.
Kariera.
W 2017 roku na mistrzostwach Europy na krótkim basenie w Kopenhadze uczestniczył w wyścigach eliminacyjnych sztafet męskiej i mieszanej. Otrzymał odpowiednio srebrny i brązowy medal, kiedy Włosi w finale znaleźli się na podium.
Rok później, podczas mistrzostw Europy w Glasgow w półfinale 50 m stylem dowolnym ustanowił nowy rekord Włoch (21,37 s), a w finale tej konkurencji zdobył brązowy medal z czasem 21,68 s.
W kwietniu 2019 roku został zawieszony przez Włoską Agencję Antydopingową, kiedy w jego organizmie wykryto THC, związek będący składnikiem marihuany.

</doc>
<doc id="4351132" url="https://pl.wikipedia.org/wiki?curid=4351132" title="Fontanna Adolfa Bindera w Poznaniu">
Fontanna Adolfa Bindera w Poznaniu

Fontanna Adolfa Bindera – fontanna usytuowana na placu Marii Skłodowskiej-Curie na Wildzie w Poznaniu.
Wybudowana pod koniec XIX wieku, około 1898. Wzniesiona jeszcze przed włączeniem Wildy w obszar miasta, przed szkołą gminną (Margaretenschule), której była integralną częścią, na ówczesnym placu Gotthilfa Bergera. Stojąca do dzisiaj w tym samym miejscu od momentu ustawienia. Fontanna wykonana została w neogotyckich formach z czerwonego, sztucznego piaskowca, według projektu profesora Adolfa F. Bindera. Obecnie stanowi element kompozycyjny parku znajdującego się na placu.
Opis.
Składa się z ostrosłupa z ośmioma głowami lwów dookoła, z których paszcz tryska woda wpadająca do górnej, mniejszej misy. Następnie woda spływa do dolnej, znacznie większej misy. Górna misa osadzona jest na cokole z wyrzeźbionymi wokół niego tralkami. Po zmroku wodę oświetlają reflektory, które zamontowane są w dolnej misie fontanny. Fontannę poddano renowacji w 2005, została zdemontowana, a poszczególne jej elementy odnowione.

</doc>
<doc id="4351133" url="https://pl.wikipedia.org/wiki?curid=4351133" title="Hr. Ms. Marnix">
Hr. Ms. Marnix



</doc>
<doc id="4351134" url="https://pl.wikipedia.org/wiki?curid=4351134" title="Acystia">
Acystia

Acystia – wada wrodzona polegająca na całkowitym niewykształceniu się pęcherza moczowego.

</doc>
<doc id="4351141" url="https://pl.wikipedia.org/wiki?curid=4351141" title="Kopalnia Kleine Helene">
Kopalnia Kleine Helene

Kopalnia Kleine Helene – nieistniejąca już kopalnia węgla kamiennego w obecnych Katowicach, w rejonie dzisiejszej ulicy Załęska Hałda w dzielnicy Załęska Hałda-Brynów część zachodnia, funkcjonująca samodzielnie od 1842 roku do 1847.
Położenie.
Pole górnicze znajdowało się w Załężu, sąsiadowało z nadaniami Charlotte, Victor, Cleophas, Arcoma i Neu Beate. W pobliżu znajdowała się huta cynku Viktor. Między budynkiem cechowni a leżącą w pobliżu kolonią Załęska Hałda biegła polna droga, dziś ulica Dobrego Urobku.
Historia.
Szyb znaleźczy o głębokości 20,9 metrów został zgłębiony w 1842 roku. Drugi szyb, Antonie, miał głębokość 25 metrów. Za jego pośrednictwem wydobywano węgiel z pokładu Charlotte. Królewski Wyższy Urząd Górniczy we Wrocławiu ("Königlich Oberbergamt zu Breslau") nadał pole górnicze 25 września 1843, co zostało potwierdzone przez władze w Berlinie 7 października tego samego roku. Głównym właścicielem kopalni było gwarectwo, w którym zasiadali Aleksander Fryderyk von Bally i jego żona Józefina z domu Wallhofen, bankier Schutze oraz J. August Krauske – posiadali 90 kuksów. Kolejny szyb, Peppi, głęboki na 25,4 metra uruchomiono w latach 1844-1845. Nadanie powiększono do powierzchni 120 tys. m² 5 (lub 8) października 1844. Zanotowane w tym roku wydobycie wyniosło 5,3 tys. ton węgla. Prace przerwano w 1847 roku.
Przez kolejne lata następowały częste zmiany stosunków własnościowych. Od 1906 roku dyrektor generalny dóbr księcia Christiana Hohenlohego, Alfred Scheller, próbował nabyć od udziałowców kopalni prawa do wydobycia. Proces zakończył się w 1930 roku, kiedy Zakłady Hohenlohego stały się jedynym właścicielem Kleine Helene, dołączonej do skonsolidowanej kopalni Oheim.
W 1937 roku Wyższy Urząd Górniczy zmienił nazwę pola na Brynów VII. Podczas II wojny światowej władze niemieckie przywróciły nazwę Kleine Helene. 9 lutego 1948 roku ponownie nadano nazwę Brynów VII.

</doc>
<doc id="4351147" url="https://pl.wikipedia.org/wiki?curid=4351147" title="Mohnyin">
Mohnyin

 
Mohnyin – miasto w Mjanmie, w stanie Kaczin. Według danych na rok 2014 liczyło 33 290 mieszkańców.

</doc>
<doc id="4351149" url="https://pl.wikipedia.org/wiki?curid=4351149" title="Val d’Arolla">
Val d’Arolla

Val d'Arolla – dolina w Szwajcarii w kantonie Valais, w Alpach Pennińskich"." Jej wylot znajduje się w miejscowości Les Haudères, gdzie dolina Val d'Hérens rozdziela się na dwie doliny: zachodnią Val d'Arolla i wschodnią Val de Ferpècle. Stamtąd Val d'Arolla biegnie na południe. Od zachodu ogranicza ją masyw Aiguilles Rouges d’Arolla, za którym znajduje się dolina Val d’Hérémence, a od wschodu boczny grzbiet masywu Bouquetins. Oddziela on dolinę Val d'Arolla od doliny Val de Ferpècle.
Od południa dolinę zamyka 1200-metrowa ściana szczytu Mont Collon w masywie Mont Collon. Znajdują się tu lodowce Glacier d'Arolla, Haut Glacier d'Arolla i Glacier de Bertol.
Największą miejscowością w dolinie jest Arolla (1998 m), będąca dużym ośrodkiem turystyki i alpinizmu.

</doc>
<doc id="4351151" url="https://pl.wikipedia.org/wiki?curid=4351151" title="Zespół domów tkaczy w Chełmsku Śląskim">
Zespół domów tkaczy w Chełmsku Śląskim

Zespół domów tkaczy – znajdujący się w powiecie kamiennogórskim, w Chełmsku Śląskim przy ulicy Sądeckiej. 
Zespół dwunastu domów tzw. „Dwunastu Apostołów” z 1707 r., wybudowany z inicjatywy cystersów z Krzeszowa dla tkaczy płótna z Czech. W wieku XVIII miasto rozwijało się dynamicznie i było ukierunkowane na uprawę lnu, dzięki temu stało się ważnym ośrodkiem sukiennictwa, płóciennictwa oraz handlu w regionie.
Domy wybudowano w szeregu, parterowe, podcieniowe budynki, o konstrukcji ryglowej i zrębowej. Zwieńczone dwuspadowym dachem krytym gontem. Mieściły część mieszkalną oraz część do wykonywania zawodu. Z sieni obok izby mieszkalnej wąskie przejście prowadziło do ogrodu. Strych pełnił jedynie rolę magazynu i można się do niego dostać stromymi schodami. Len wykorzystywany przez tkaczy do przeróbki pochodził z miejscowych upraw. Dzięki osiągnięciom gospodarczym cesarz Rudolf II przyznał miejscowości liczne przywileje - organizację dwóch jarmarków w roku oraz cotygodniowych targów.
W szeregu domów obecnie mieści się Izba Tkacka. Można zapoznać się z działaniem krosna, czy kołowrotka, eksponowane są też inne narzędzia związane z tkactwem.

</doc>
<doc id="4351153" url="https://pl.wikipedia.org/wiki?curid=4351153" title="Let’s Dance (album Davida Bowiego)">
Let’s Dance (album Davida Bowiego)

Let’s Dance – piętnasty album studyjny brytyjskiego piosenkarza Davida Bowiego, nagrany w grudniu 1982 i wydany 14 kwietnia 1983 nakładem wytwórni EMI.
Lista utworów.
Spis sporządzono na podstawie materiału źródłowego
Personel.
Poniższy spis uwzględnia osoby, które wzięły udział w nagraniu materiału.

</doc>
<doc id="4351154" url="https://pl.wikipedia.org/wiki?curid=4351154" title="Zespół dawnego ewangelickiego ośrodka opiekuńczego „Ostoja Pokoju”">
Zespół dawnego ewangelickiego ośrodka opiekuńczego „Ostoja Pokoju”

Zespół dawnego ewangelickiego ośrodka opiekuńczego „Ostoja Pokoju” – zakład opiekuńczy i ewangelicki diakonat znajdujący się w Bytomiu-Miechowicach przy ul. Matki Ewy 1.
Historia.
Historia Zakładu „Ostoja Pokoju” związana jest z Ewą von Tiele Winckler, córką Valeski i Huberta, urodzoną w 1866 roku, znaną później jako Matka Ewa. W wieku dwudziestu lat Ewa zorganizowała w Miechowicach, w obecnej dzielnicy Bytomia, w pałacu swojego ojca ośrodek pomocy dla ubogich tzw. Schronisko Ewy (Evas Herberge), w skład którego wchodziły ambulatoriom, szwalnia dla dziewcząt i stołówka. Ojciec widząc zaangażowanie córki w pielęgnację chorych sprezentował jej w 1888 roku na Święta Bożego Narodzenia projekt domu opieki. Budynek otwarto w 1890 roku i otrzymał nazwę „Ostoja Pokoju”. W wieku 25 lat Ewa otrzymała spadek po zmarłej matce, który umożliwił rozbudowę zakładu opiekuńczego o kolejne obiekty. W 1893 roku powstał „Szpital Walewska” i dom dla małych dzieci „Jaskółcze gniazdo”. Po założeniu w Miechowicach w 1882 r. żeńskiego diakonatu, Matka Ewa została wyświęcona na diakonisę. W latach 1896–1898 na terenie zakładu wybudowano kościół, wzniesiono młyn, piekarnię, szklarnie i niewielki drewniany domek w którym matka Ewa zamieszkała do śmierci. Pod koniec jej życia miechowicka „Ostoja Pokoju” liczyła 28 budynków. Większość obiektów została zniszczona z powodu szkód górniczych. W 1988 roku parafia Świętego Krzyża w Bytomiu-Miechowicach rozebrała budynki: „Pliszki”, „Gniazdo Jaskółcze”, „Radość Matki”, a uzyskaną cegłę wykorzystała do budowy domów katechetycznych na potrzeby tejże parafii. 
Działalność.
W zakładzie opiekuńczym „Ostoja Pokoju” zapewniano pomoc i opiekę dorosłym i dzieciom wychowywanym w niewielkich grupach zwanych „Rodzinkami”. Zakład prowadził również działania resocjalizacyjne, organizowane w nim były różnego rodzaju kursy oraz nauka zawodu. „Ostoja Pokoju” wydawała również własne czasopismo. Nowatorskie metody wychowywania dzieci stosowane w zakładzie stały się wzorem dla kolejnych 40 domów wychowawczych założonych przez Matkę Ewę.
Zakład opiekuńczy „Ostoja Pokoju” działał do II wojny światowej, w 1945 roku przejęła go parafia ewangelicko-augsburska w Bytomiu, a w 1950 przeszedł pod zarząd państwowy. Parafia ewangelicko-augsburska odzyskała część budynków w 1990 roku. Dzieło Matki Ewy kontynuowane jest obecnie między innymi poprzez prowadzenie przez parafię ewangelicko-augsburską DPS – Ewangelickiego Domu Opieki „Ostoja Pokoju”, mieszczącego się w nowo wybudowanym budynku na terenie zakładu.
Obiekty na terenie zakładu.
Zabytki.
Obiekty wpisane do rejestru zabytków nieruchomych województwa śląskiego:

</doc>
<doc id="4351158" url="https://pl.wikipedia.org/wiki?curid=4351158" title="Aso (1900)">
Aso (1900)



</doc>
<doc id="4351159" url="https://pl.wikipedia.org/wiki?curid=4351159" title="Absarokee">
Absarokee

Absarokee – jednostka osadnicza w Stanach Zjednoczonych, w stanie Montana, w hrabstwie Stillwater.

</doc>
<doc id="4351161" url="https://pl.wikipedia.org/wiki?curid=4351161" title="Kakching">
Kakching

 
Kakching – miasto w północno-wschodnich Indiach, w stanie Manipur. Według danych szacunkowych na rok 2011 liczyło 32 138 mieszkańców.

</doc>
<doc id="4351164" url="https://pl.wikipedia.org/wiki?curid=4351164" title="Georges Kourieh">
Georges Kourieh

Jerzy (imię świeckie Georges Kourieh) – duchowny Syryjskiego Kościoła Ortodoksyjnego, od 2017 biskup Belgii, Francji i Luksemburga. Sakrę biskupią otrzymał 29 czerwca 2015.

</doc>
<doc id="4351165" url="https://pl.wikipedia.org/wiki?curid=4351165" title="Park City (Montana)">
Park City (Montana)

Park City – jednostka osadnicza w Stanach Zjednoczonych, w stanie Montana, w hrabstwie Stillwater.

</doc>
<doc id="4351166" url="https://pl.wikipedia.org/wiki?curid=4351166" title="Próba Addisa">
Próba Addisa



</doc>
<doc id="4351169" url="https://pl.wikipedia.org/wiki?curid=4351169" title="Reed Point">
Reed Point

Reed Point – jednostka osadnicza w Stanach Zjednoczonych, w stanie Montana, w hrabstwie Stillwater.

</doc>
<doc id="4351170" url="https://pl.wikipedia.org/wiki?curid=4351170" title="Adencja">
Adencja



</doc>
<doc id="4351171" url="https://pl.wikipedia.org/wiki?curid=4351171" title="Huta cynku Viktor">
Huta cynku Viktor

Huta Viktor – zlikwidowana huta cynku w Katowicach, istniejąca u zbiegu dzisiejszych ulic Załęska Hałda i Feliksa Bocheńskiego, działająca w latach 1840–1877.
Historia.
Budowę rozpoczęto w 1840 roku za sprawą Karla Neumanna. Był to jeden z efektów kryzysu jaki dotknął przemysł cynkowy Prus oraz rosnących cen surowca. Huta powstała na parceli wydzierżawionej w 1842 roku od Aleksanda Fryderyka von Bally'ego z Chutowa, który został jej współwłaścicielem – von Bally i Neumann posiadali po 63 kuksy. Kredyt na budowę huty zaciągnięto u wrocławskiego bankiera Louisa Theodora Moritza Eichborna. Aby spłacić swoje zadłużenie, von Bally chciał przekazać udziały swojej siostrze Amalii, jednak ostatecznie w 1843 roku wydzierżawili je Friedrich Wilhelm Schultze i Karl Albrecht. Na sytuację własnościową wpłynął fakt, że Eichborn w 1850 roku upomniał się o zwrot pożyczki, natomiast von Bally zmarł w 1854 roku. Decyzją sądu w Raciborzu z 8 września 1855, huta w całości została przekazana bakierowi, który z kolei sprzedał zakład Gustawowi von Kramsta. Von Kramsta był właścicielem również kopalni Victor, która dostarczała węgiel do huty. Ze względu na niewysokie wydobycie (w 1862 roku 242 tony, co stanowiło 0,6% całej górnośląskiej produkcji), w 1865 roku połączono hutę Viktor z hutą Johanna. Po śmierci von Kramsty w 1869 roku udziały przejęło Gwarectwo von Kramsta, założone przez Paulinę Schmidt (żonę), Georga von Kramsta (syna), Paulinę Johston (córkę) i Leopolda von Kramsta (syna). W 1876 roku łączna produkcja obu kopalń wyniosła 608 ton. Ze względu na przestarzałą technologię, w 1877 podjęto decyzję o zamknięciu huty.

</doc>
<doc id="4351174" url="https://pl.wikipedia.org/wiki?curid=4351174" title="Greycliff">
Greycliff

Greycliff – jednostka osadnicza w Stanach Zjednoczonych, w stanie Montana, w hrabstwie Sweet Grass.

</doc>
<doc id="4351175" url="https://pl.wikipedia.org/wiki?curid=4351175" title="Zabytkowy cmentarz w Chełmsku Śląskim">
Zabytkowy cmentarz w Chełmsku Śląskim

Zabytkowy cmentarz – znajduje się w powiecie kamiennogórskim w Chełmsku Śląskim.
Na cmentarzu znajduje się murowana kaplica z ok. 1915 r. Cmentarz otacza mur z bramami z końca XVIII w., początku XIX w. i ok. 1900 r. Brama główna pochodzi z 1658 r. Na cmentarzu stoi kamienny krzyż z XIX w. oraz pomnik w kształcie smukłego obelisku, poświęcony ofiarom wojny z 1866 r., który ustawiony został w 1871 r. Na cmentarzu rośnie sosna czarna (Pinus nigra) - pomnik przyrody. Zachowała się część zabytkowych niemieckich grobów z końca XIX i początku XX w. 

</doc>
<doc id="4351176" url="https://pl.wikipedia.org/wiki?curid=4351176" title="Dionysius Jean Kawak">
Dionysius Jean Kawak

Dionizy (imię świeckie Jean Kawak, ur. 3 maja 1965) – duchowny Syryjskiego Kościoła Ortodoksyjnego, od 1996 biskup wschodnich Stanów Zjednoczonych. Sakrę biskupią otrzymał 28 stycznia 1996.

</doc>
<doc id="4351177" url="https://pl.wikipedia.org/wiki?curid=4351177" title="Bynum (Montana)">
Bynum (Montana)

Bynum – jednostka osadnicza w Stanach Zjednoczonych, w stanie Montana, w hrabstwie Teton.

</doc>
<doc id="4351178" url="https://pl.wikipedia.org/wiki?curid=4351178" title="Power (Montana)">
Power (Montana)

Power – jednostka osadnicza w Stanach Zjednoczonych, w stanie Montana, w hrabstwie Teton.

</doc>
<doc id="4351179" url="https://pl.wikipedia.org/wiki?curid=4351179" title="Yaqub Eduardo Aguirre Oestmann">
Yaqub Eduardo Aguirre Oestmann

Jakub (imię świeckie Eduardo Aguirre Oestmann) – duchowny Syryjskiego Kościoła Ortodoksyjnego, od 2013 biskup Ameryki Środkowej.
Życiorys.
Święcenia kapłańskie przyjął w 1974 jako ksiądz katolicki. Sakrę biskupią otrzymał 27 października 2007 w lokalnym Kościele starokatolickim. W 2012 konwertował do Syryjskiego Kościoła Ortodoksyjnego. Jego sakra (dokonana przez biskupa z katolickiej linii sukcesji) została uznana przez Kościół syryjski. 6 marca 2013 został intronizowany jako biskup Gwatemali przez patriarchę Ignacego Zakkę I Iwasa przyjmując imię Jakub na cześć Jakuba Baradeusza, jednego z ważniejszych syryjskoprawosławnych świętych.

</doc>
<doc id="4351180" url="https://pl.wikipedia.org/wiki?curid=4351180" title="Chrysostomos Youhanna Ghassali">
Chrysostomos Youhanna Ghassali

Chryzostom (imię świeckie Youhanna Ghassali) – duchowny Syryjskiego Kościoła Ortodoksyjnego, od 2013 biskup Argentyny. Sakrę biskupią otrzymał 28 lutego 2013.

</doc>
<doc id="4351181" url="https://pl.wikipedia.org/wiki?curid=4351181" title="Dom przy ul. Kamiennogórskiej 21 w Chełmsku Śląskim">
Dom przy ul. Kamiennogórskiej 21 w Chełmsku Śląskim

Dom przy ul. Kamiennogórskiej 21 w Chełmsku Śląskim – znajdujący się w powiecie kamiennogórskim, w Chełmsku Śląskim.
Pochodzi XVIII w. z zespołu domów tkaczy tzw. "Siedmiu Braci" - dawnej osady tkaczy adamaszku sprowadzonych z Bawarii. Mieszkalny, drewniany, częściowo murowany, w większości tynkowany, szczytowy, z dwuspadowym dachem przykrytym papą, parterowy poddaszem. Fasada z podcieniem na trzech drewnianych kanelowanych kolumnach wspartych na kamiennych bazach, szczyt odeskowany z dwoma prostokątnymi oknami i trójkątnym prześwitem.
Zobacz też.
Zespół domów tkaczy w Chełmsku Śląskim

</doc>
<doc id="4351182" url="https://pl.wikipedia.org/wiki?curid=4351182" title="Sweet Grass">
Sweet Grass

Sweet Grass – jednostka osadnicza w Stanach Zjednoczonych, w stanie Montana, w hrabstwie Toole.

</doc>
<doc id="4351185" url="https://pl.wikipedia.org/wiki?curid=4351185" title="Militius Malki Lahdo">
Militius Malki Lahdo

Melecjusz (imię świeckie Malki Lahdo, ur. 3 stycznia 1971) – duchowny Syryjskiego Kościoła Ortodoksyjnego, od 2003 biskup Australii i Nowej Zelandii. Sakrę biskupią otrzymał 7 września 2003.

</doc>
<doc id="4351186" url="https://pl.wikipedia.org/wiki?curid=4351186" title="Frazer (Montana)">
Frazer (Montana)

Frazer – jednostka osadnicza w Stanach Zjednoczonych, w stanie Montana, w hrabstwie Valley.

</doc>
<doc id="4351187" url="https://pl.wikipedia.org/wiki?curid=4351187" title="Champion of Champions">
Champion of Champions

Champion of Champions – nierankingowy turniej snookerowy rozgrywany w Anglii w latach 1978, 1980, oraz od 2013. Najwięcej zwycięstw w tej imprezie posiada Ronnie O’Sullivan, który wygrał ten turniej czterokrotnie.

</doc>
<doc id="4351189" url="https://pl.wikipedia.org/wiki?curid=4351189" title="Adoleskaria">
Adoleskaria

Adoleskaria – typ metacerkarii (tj. larw przywr wnętrzniaków), których występowanie ograniczone jest wyłącznie do środowiska zewnętrznego.

</doc>
<doc id="4351190" url="https://pl.wikipedia.org/wiki?curid=4351190" title="Maurice Amsih">
Maurice Amsih

Maurycy (imię świeckie Maurice Amsih) – duchowny Syryjskiego Kościoła Ortodoksyjnego, od 2017 arcybiskup Eufratu i Dżaziry. Sakrę biskupią otrzymał 29 czerwca 2015.

</doc>
<doc id="4351191" url="https://pl.wikipedia.org/wiki?curid=4351191" title="Hinsdale (Montana)">
Hinsdale (Montana)

Hinsdale – jednostka osadnicza w Stanach Zjednoczonych, w stanie Montana, w hrabstwie Valley.

</doc>
<doc id="4351192" url="https://pl.wikipedia.org/wiki?curid=4351192" title="Szymon Dziedzic">
Szymon Dziedzic

Szymon Dziedzic (ur. 27 października 1917 w Bytomsku, zm. 20 marca 1992 w Boleścinie) – polski rolnik, księgowy i polityk, poseł na Sejm PRL III i IV kadencji.
Życiorys.
W 1932 został członkiem koła Związku Młodzieży Wiejskiej RP „Wici” w Bytomsku, a w 1935 Stronnictwa Ludowego. W 1942 został przewodniczącym Gminnego Kierownictwa Ruchu Ludowego (Stronnictwa Ludowego „Roch”), a rok później kierownictwa organizacji „Młody Las” (lokalnej przybudówki młodzieżowej Batalionów Chłopskich). Organizował w gminie Trzciana Bataliony Chłopskie, Ludowy Związek Kobiet i Zielony Krzyż. Potem był współorganizatorem struktur SL w gminie. Został członkiem Zarządu Powiatowego „Wici” i ZP SL, a w 1945 zarządu powiatowego Polskiego Stronnictwa Ludowego w Bochni. Po roku odszedł z partii i objął gospodarstwo rolne w Boleścinie. W 1950 został członkiem tamtejszej spółdzielni produkcyjnej, w latach 1954–1966 był jej księgowym. Od 1952 do 1968 przewodniczył prezydium Powiatowego Związku Rolniczych Spółdzielni Produkcyjnych w Świdnicy, był także członkiem prezydium Wojewódzkiego ZRSP we Wrocławiu. Należał też do zarządu oddziału powiatowego Związku Bojowników o Wolność i Demokrację i do Ogólnopolskiego Komitetu Frontu Jedności Narodu.
Wstąpił do Zjednoczonego Stronnictwa Ludowego, był prezesem (1952–1960) i wiceprezesem (1960–1975) Powiatowego Komitetu w Świdnicy, członkiem Wojewódzkiego Komitetu Wykonawczego (od 1954), wiceprezesem Wojewódzkiego Komitetu we Wrocławiu (1959–1973) oraz członkiem Naczelnego Komitetu (1956–1973). Był radnym Powiatowej Rady Narodowej w Bochni. W 1961 i 1965 uzyskiwał mandat posła na Sejm PRL w okręgu Wałbrzych. W parlamencie zasiadał kolejno w Komisji Handlu Wewnętrznego oraz w Komisji Rolnictwa i Przemysłu Spożywczego.

</doc>
<doc id="4351193" url="https://pl.wikipedia.org/wiki?curid=4351193" title="Chrysostomos Michael Shimon">
Chrysostomos Michael Shimon

Chryzostom (imię świeckie Michael Shimon) – duchowny Syryjskiego Kościoła Ortodoksyjnego, od 2011 biskup kierownik instytucji patriarchalnych w Libanie. Sakrę biskupią otrzymał 11 marca 2011.

</doc>
<doc id="4351194" url="https://pl.wikipedia.org/wiki?curid=4351194" title="St. Marie (Montana)">
St. Marie (Montana)

St. Marie – jednostka osadnicza w Stanach Zjednoczonych, w stanie Montana, w hrabstwie Valley.

</doc>
<doc id="4351195" url="https://pl.wikipedia.org/wiki?curid=4351195" title="Ławeczka Stanisława Staszica w Pile">
Ławeczka Stanisława Staszica w Pile

Ławeczka Stanisława Staszica w Pile – pomnik w formie ławeczki usytuowany na placu Konstytucji 3 Maja w Pile.
Historia.
Ławeczka początkowo miała stanąć na pilskim deptaku z okazji obchodów 500-lecia Piły. Konkurs na projekt ławeczki został ogłoszony dwukrotnie, jednak nie przyniósł rozstrzygnięcia i w 2013 projekt został zawieszony. Dopiero zgłoszony przez mieszkańców miasta w ramach budżetu obywatelskiego w roku 2017, został przyjęty do realizacji. Zwycięski projekt był jednym z czterech nadesłanych na konkurs. Autorem ławeczki jest absolwent Akademii Sztuk Pięknych, obecnie Uniwersytetu Artystycznego w Poznaniu, na Wydziale Malarstwa, Grafiki i Rzeźby dr Norbert Sarnecki.
Odsłonięcie.
Odsłonięcie ławeczki odbyło się w poniedziałek 9 października 2017 na placu Konstytucji 3 Maja w Pile. W uroczystości odsłonięcia uczestniczyli inicjatorzy powstania ławeczki, parlamentarzyści, samorządowcy z przewodniczącym Rafałem Zdzierelą i prezydentem Piły Piotrem Głowskim, oraz młodzież szkół podstawowych i seniorzy.
Opis.
Odlew pomnika wykonano w całości z brązu. Na ławeczce umieszczono siedzącą postać Stanisława Staszica i napis na oparciu, w górnej części: "1755 Stanisław Staszic 1826" oraz w dolnej części oparcia: "Być Narodowi Użytecznym". Stanisław Staszic przedstawiony jest jako zamyślony mężczyzna, który przegląda pierwsze wydanie swojego dzieła: "Przestrogi dla Polski" i unosi zamyślony wzrok znad lektury w stronę osoby, który przysiada obok niego, co ma "przybliżyć postać utrwaloną w brązie jako człowieka, który żył w odległej czasowo epoce, ale był takim samym człowiekiem jak współcześni". Stanisław Staszic nie przez przypadek ubrany jest w strój francuski, model z roku 1812, co ma nawiązywać do faktu, że kształcił się w Paryżu. Natomiast sama konstrukcja ławki nawiązuje do ikonografii Ogrodów Łazienkowskich ujętych na akwarelach Zygmunta Vogla z 1795 oraz pałacu w Nieborowie.

</doc>
<doc id="4351196" url="https://pl.wikipedia.org/wiki?curid=4351196" title="Shawmut">
Shawmut

Shawmut – jednostka osadnicza w Stanach Zjednoczonych, w stanie Montana, w hrabstwie Wheatland.

</doc>
<doc id="4351197" url="https://pl.wikipedia.org/wiki?curid=4351197" title="Piotr Kucharski (1896–1940)">
Piotr Kucharski (1896–1940)

Piotr Kucharski (ur. 27 czerwca 1896 w Hrubieszowie, zm. między 4 a 7 kwietnia 1940 w Katyniu) – kapitan artylerii Wojska Polskiego, ofiara zbrodni katyńskiej.
Życiorys.
Urodził się w rodzinie Wincentego i Katarzyny z Pawłowskich.
Żołnierz I Korpusu Polskiego w Rosji. Uczestnik wojny polsko-bolszewickiej. Po ukończeniu 22. klasy Szkoły Podchorążych Piechoty w Warszawie otrzymał nominację na stopień podporucznika z dniem 1 sierpnia 1920 i 55 lokatą. Był wtedy przydzielony do batalionu zapasowego 63 pułku piechoty.
W okresie międzywojennym pozostał w wojsku. W 1923 w stopniu porucznika ze starszeństwem z dniem 1 lutego 1921 i 7 lokatą w korpusie oficerów piechoty służył w 42 pułku piechoty. Z dniem 18 listopada 1923 został odkomenderowany (bez prawa należności za przeniesienie służbowe) na dwuletni Kurs Normalny 1923–1925 do Oficerskiej Szkoły Topografów. Po ukończeniu kursu 1 października 1925 przydzielony do WIG i skierowany celem przeszkolenia do 4 pułku artylerii ciężkiej. W grudniu 1926 roku został przeniesiony z korpusu oficerów piechoty do korpusu oficerów artylerii i wcielony do 4 pułku artylerii ciężkiej. W 1933 został przydzielony do dyspozycji inspektora armii gen. Berbeckiego, pozostając oficerem 4 pac. W 1935 został przydzielony do WIG na okres od 14 maja do 30 października,pozostając oficerem 4 pac. Koszty delegacji pokrył Wojskowy Instytut Geograficzny. Następnie pełnił służbę w 1 pułku artylerii najcięższej. W 1930 zostało mu udzielone prawo do noszenia medalu „Médaille Interalliée”. W 1936, jako absolwent OST otrzymał prawo noszenia „znaku naukowego”. Na stopień kapitana został mianowany ze starszeństwem z 19 marca 1937 w korpusie oficerów artylerii. W marcu 1939 był adiutantem 1 pułk artylerii najcięższej,
Podczas kampanii wrześniowej walczył w dywizjonie artylerii najcięższej które rozwinął 1 pan. Mógł to być 12 lub 13 dywizjon artylerii najcięższej. W trakcie kampanii został wzięty do niewoli radzieckiej. Według stanu na kwiecień 1940 był jeńcem obozu w Kozielsku. Między 3 a 5 kwietnia 1940 przekazany do dyspozycji naczelnika smoleńskiego obwodu NKWD – lista wywózkowa bez numeru poz. 20 z 2.04.1940. Został zamordowany między 4 a 7 kwietnia 1940 przez NKWD w lesie katyńskim. Nie został zidentyfikowany podczas ekshumacji prowadzonej przez Niemców w 1943.
Życie prywatne.
Żonaty z Haliną z Zalasów.

</doc>
<doc id="4351198" url="https://pl.wikipedia.org/wiki?curid=4351198" title="Deogratias Muganwa Byabazaire">
Deogratias Muganwa Byabazaire

Deogratias Muganwa Byabazaire (ur. 9 października 1941 w Karujubu-Masindi, zm. 8 lutego 2014) – ugandyjski duchowny rzymskokatolicki, biskup Hoima.

</doc>
<doc id="4351199" url="https://pl.wikipedia.org/wiki?curid=4351199" title="Ballantine">
Ballantine

Ballantine – jednostka osadnicza w Stanach Zjednoczonych, w stanie Montana, w hrabstwie Yellowstone.

</doc>
<doc id="4351201" url="https://pl.wikipedia.org/wiki?curid=4351201" title="Elias Mor Julios">
Elias Mor Julios

Elias Mor Julios (ur. 18 sierpnia 1971) – duchowny Malankarskiego Syryjskiego Kościoła Ortodoksyjnego (autonomiczna struktura Syryjskiego Kościoła Ortodoksyjnego), od 2012 biskup pomocniczy Angamali odpowiedzialny za górskie obszary tej diecezji. Sakrę biskupią otrzymał 2 stycznia 2012.

</doc>
<doc id="4351203" url="https://pl.wikipedia.org/wiki?curid=4351203" title="Custer (Montana)">
Custer (Montana)

Custer – jednostka osadnicza w Stanach Zjednoczonych, w stanie Montana, w hrabstwie Yellowstone.

</doc>
<doc id="4351204" url="https://pl.wikipedia.org/wiki?curid=4351204" title="Zacharias Mor Polycarpus">
Zacharias Mor Polycarpus

Zacharias Mor Polycarpus (wł. Zacharias Kochillom, ur. 23 lipca 1970) – duchowny Malankarskiego Syryjskiego Kościoła Ortodoksyjnego (autonomiczna struktura Syryjskiego Kościoła Ortodoksyjnego), od 2012 biskup Malabaru.
Życiorys.
Sakrę biskupią otrzymał 2 stycznia 2012.

</doc>
<doc id="4351206" url="https://pl.wikipedia.org/wiki?curid=4351206" title="Huntley (Montana)">
Huntley (Montana)

Huntley – jednostka osadnicza w Stanach Zjednoczonych, w stanie Montana, w hrabstwie Yellowstone.

</doc>
<doc id="4351207" url="https://pl.wikipedia.org/wiki?curid=4351207" title="Ulica Trocka w Warszawie">
Ulica Trocka w Warszawie

Ulica Trocka w Warszawie – jedna z ulic Targówka Mieszkaniowego, biegnąca od ulicy Radzymińskiej do ulicy Borzymowskiej.
Historia.
Pierwotnie ulica nosiła nazwę Żerańska, a następnie Nowożerańska i dochodziła do Drogi Lampego (późniejsza ulica Pratulińska). Obecna nazwa pochodzi od miasta Troki na Litwie i pojawiła się na planie miasta Feliksa Kasprzykiewicza z 1920 roku.
Od połowy XIX wieku w rejonie późniejszej ulicy Trockiej (strona parzysta) mieściła się posiadłość ziemska Adolfa Hipsza (Hiebscha/Hubscha) zwana Hipszówką (kolonie nr 9 i 10 na Targówku). Znajdował się tam murowany pałacyk otoczony parkiem i przylegające doń zabudowania gospodarcze i pola uprawne. Na terenie Hipszówki, zgodnie z wolą właściciela, Towarzystwo Opieki nad Zwierzętami zorganizowało pierwsze w Warszawie schronisko dla psów, kotów i chorych koni, zniszczone w 1939 roku. Zabudowania majątku widoczne są na niemieckich zdjęciach lotniczych z 1944 r. Zostały rozebrane dopiero wraz z rozbudową nowego osiedla mieszkaniowego.
Po przyłączeniu Targówka do Warszawy w 1916 roku ulica stanowiła ówczesną granicę miasta. W 1936 r. do warszawskiego magistratu wpłynął niezrealizowany projekt Związku Stowarzyszeń Przyjaciół Wielkiej Warszawy w sprawie przedłużenia linii tramwajowej z Cmentarza Bródnowskiego przez Borzymowską i Trocką do Radzymińskiej lub zastąpienie jej komunikacją autobusową. Do 1939 roku zabudowanych było 18 posesji na rozparcelowanych dawnych gruntach Dóbr Ziemskich Targówek (strona nieparzysta). W okresie powojennym rozebrano całą przedwojenną zabudowę ulicy a nowe budynki mieszkalne, powstałe w drugiej połowie lat 70. XX wieku, przyporządkowano do adresów sąsiednich ulic. Przy ulicy Trockiej powstała również szkoła imienia majora Henryka „Hubala” Dobrzańskiego (pod nr 4) oraz pętla autobusowa. 25 października 1987 roku u zbiegu ulic Radzymińskiej i Trockiej poświęcono plac pod budowę kościoła pw. św. Marka Ewangelisty, świątynię konsekrowano 25 czerwca 2000 roku.
W latach 1992–2016 u zbiegu ulic Trockiej i Pratulińskiej znajdował się bazar, który w związku z budową stacji Trocka drugiej linii metra został przeniesiony bliżej Radzymińskiej, na wysokość ulicy Zamiejskiej. Stacja została oddana do użytku 15 września 2019

</doc>
<doc id="4351208" url="https://pl.wikipedia.org/wiki?curid=4351208" title="Lockwood (Montana)">
Lockwood (Montana)

Lockwood – jednostka osadnicza w Stanach Zjednoczonych, w stanie Montana, w hrabstwie Yellowstone.

</doc>
<doc id="4351209" url="https://pl.wikipedia.org/wiki?curid=4351209" title="Maria Aurora von Spiegel">
Maria Aurora von Spiegel



</doc>
<doc id="4351210" url="https://pl.wikipedia.org/wiki?curid=4351210" title="Shepherd (Montana)">
Shepherd (Montana)

Shepherd – jednostka osadnicza w Stanach Zjednoczonych, w stanie Montana, w hrabstwie Yellowstone.

</doc>
<doc id="4351211" url="https://pl.wikipedia.org/wiki?curid=4351211" title="Eparchia kamieniecko-podolska">
Eparchia kamieniecko-podolska



</doc>
<doc id="4351213" url="https://pl.wikipedia.org/wiki?curid=4351213" title="Worden (Montana)">
Worden (Montana)

Worden – jednostka osadnicza w Stanach Zjednoczonych, w stanie Montana, w hrabstwie Yellowstone.

</doc>
<doc id="4351216" url="https://pl.wikipedia.org/wiki?curid=4351216" title="Subkowy Centrum">
Subkowy Centrum

Subkowy Centrum – przystanek kolejowy w Subkowach, w województwie pomorskim, w Polsce na linii linii kolejowej nr 131; oddany do użytku 9 grudnia 2018 roku.

</doc>
<doc id="4351217" url="https://pl.wikipedia.org/wiki?curid=4351217" title="Piotr Ciećwierz">
Piotr Ciećwierz

Piotr Tadeusz Ciećwierz (ur. 30 czerwca 1962 w Warszawie) – polski dyplomata, arabista. Urzędnik mianowany służby cywilnej i służby zagranicznej. Ambasador RP w Libii (2013–2017). 
Życiorys.
Absolwent stosunków międzynarodowych o specjalizacji Afryka Północna i Bliski Wschód w Państwowym Moskiewskim Instytucie Stosunków Międzynarodowych (1988; praca magisterska nt. Libii). Ukończył również studia podyplomowe w Polskim Instytucie Spraw Międzynarodowych (Studium Służby Zagranicznej, 1989) oraz na Akademii Obrony Narodowej (Studium Obronności Państwa, 2001). W 2008 uzyskał dyplomy MBA w zakresie finansów międzynarodowych i marketingu międzynarodowego.
W służbie dyplomatycznej od 1988. Pracował na placówce w Libii. Po zakończeniu operacji „Pustynna Burza” otwierał ambasadę RP w Kuwejcie, gdzie do 1997 pełnił funkcję zastępcy szefa misji. W latach 1997–1999 pracował w misjach ONZ w Iraku i UNCTAD w Nigerii. W 2001 rozpoczął pracę jako radca w Departamencie Spraw Zagranicznych Kancelarii Prezesa Rady Ministrów, a potem dyrektor Departamentu Inwestycji Zagranicznych i Promocji Eksportu w Ministerstwie Gospodarki i Pracy. W 2005 wrócił do centrali MSZ – pełnił m.in. funkcję zastępcy dyrektora Departamentu Zagranicznej Polityki Ekonomicznej i zastępcy dyrektora Departamentu Dyplomacji Ekonomicznej. W latach 2013–2017 ambasador RP w Libii. Członek założyciel i honorowy prezes Polsko-Arabskiej Izby Gospodarczej.
Żonaty, ojciec córki.

</doc>
<doc id="4351218" url="https://pl.wikipedia.org/wiki?curid=4351218" title="George Nevill">
George Nevill



</doc>
<doc id="4351222" url="https://pl.wikipedia.org/wiki?curid=4351222" title="Bernard Fitzalan-Howard">
Bernard Fitzalan-Howard



</doc>
<doc id="4351224" url="https://pl.wikipedia.org/wiki?curid=4351224" title="Frederick Ponsonby (1. baron Sysonby)">
Frederick Ponsonby (1. baron Sysonby)



</doc>
<doc id="4351225" url="https://pl.wikipedia.org/wiki?curid=4351225" title="Eparchia kamieniecko-podolska (greckokatolicka)">
Eparchia kamieniecko-podolska (greckokatolicka)

Eparchia kamieniecko-podolska – katolicka eparchia obrządku bizantyjsko-ukraińskiego z siedzibą w Chmielnickim, na Ukrainie. Biskupstwo jest sufraganią archieparchii tarnopolsko-zborowskiej.
Historia.
11 grudnia 2015 papież Franciszek zatwierdził decyzję Synodu Biskupów Ukraińskiego Kościoła greckokatolickiego o powołaniu eparchii kamieniecko-podolskiej. Wydzielono ją z terytorium archieparchii tarnopolsko-zborowskiej. Jest kontynuatorką greckokatolickiej diecezji o tej samej nazwie, istniejącej w latach 1789–1793. W latach 2004–2015 tytuł biskupa kamieniecko-podolskiego nosili arcybiskupi więksi Kijowa-Halicza, zwierzchnicy Ukraińskiego Kościoła Greckokatolickiego.

</doc>
<doc id="4351227" url="https://pl.wikipedia.org/wiki?curid=4351227" title="Bemwa (biskup)">
Bemwa (biskup)

Bemwa (imię świeckie Arsenious Al-Abnoby, ur. 6 czerwca 1970) – duchowny Koptyjskiego Kościoła Ortodoksyjnego, od 2014 biskup Suezu. 
Życiorys.
W 1996 wstąpił do zakonu. 29 września 1999 ofucjalnie przyjął stan mniszy. Święcenia kapłańskie przyjął 22 listopada 2000. Sakrę biskupią otrzymał 1 czerwca 2014 przyjmując egipskie imię Bemwa.

</doc>
<doc id="4351228" url="https://pl.wikipedia.org/wiki?curid=4351228" title="Frederick Ponsonby">
Frederick Ponsonby



</doc>
<doc id="4351234" url="https://pl.wikipedia.org/wiki?curid=4351234" title="Marian Rostkowski">
Marian Rostkowski

Marian Rostkowski – polski artysta fotograf, uhonorowany tytułem Artiste FIAP (AFIAP). Członek rzeczywisty i Artysta Fotoklubu Rzeczypospolitej Polskiej (AFRP). Członek Jastrzębskiego Klubu Fotograficznego "Niezależni".
Życiorys.
Marian Rostkowski związany z górnośląskim środowiskiem fotograficznym – mieszka i tworzy w Rybniku. Miejsce szczególne w jego twórczości zajmuje fotografia krajobrazowa, fotografia pejzażowa oraz fotografia reportażowa. Od 1987 roku jest członkiem rzeczywistym Jastrzębskiego Klubu Fotograficznego "Niezależni" w Jastrzębiu Zdroju, klubu będącego członkiem zbiorowym Fotoklubu Rzeczypospolitej Polskiej Stowarzyszenia Twórców. 
Marian Rostkowski jest autorem i współautorem wielu wystaw fotograficznych; indywidualnych, zbiorowych, poplenerowych, pokonkursowych. Brał aktywny udział w Międzynarodowych Salonach Fotograficznych, organizowanych (m.in.) pod patronatem FIAP, zdobywając wiele akceptacji, nagród, wyróżnień, dyplomów, listów gratulacyjnych. Jego fotografie były prezentowane m.in. w Hiszpanii, Niemczech, Stanach Zjednoczonych oraz w Polsce. 
W 1999 roku został przyjęty w poczet członków Fotoklubu Rzeczypospolitej Polskiej Stowarzyszenia Twórców. Decyzją Komisji Kwalifikacji Zawodowych Fotoklubu RP, otrzymał dyplom potwierdzający kwalifikacje do wykonywania zawodu artysty fotografa, fotografika (legitymacja nr 113). Pokłosiem udziału w Międzynarodowych Salonach Fotograficznych (pod patronatem FIAP) było przyznanie Marianowi Rostkowskiemu (w 2001 roku) tytułu honorowego Artiste FIAP (AFIAP) – tytułu nadanego przez Międzynarodową Federację Sztuki Fotograficznej FIAP, z siedzibą w Luksemburgu.

</doc>
<doc id="4351241" url="https://pl.wikipedia.org/wiki?curid=4351241" title="Puchar Lavera 2019">
Puchar Lavera 2019

Puchar Lavera 2019, ang. The 2019 Laver Cup – trzecia edycja międzynarodowego, drużynowego turnieju tenisowego o Puchar Lavera, która odbył się 20–22 września 2019 roku w Palexpo w Genewie w Szwajcarii.
W turnieju brało udział dwunastu zawodników, podzielonych na Drużynę Europejską i Drużynę Światową, których kapitanami byli Björn Borg i John McEnroe. Po raz pierwszy w historii zawody te rozgrywane były w ramach kalendarza ATP Tour, a udział w nich nagradzany był punktami rankingowymi.
Po raz trzeci z rzędu Puchar Lavera wywalczyła Drużyna Europejska w składzie: Roger Federer, Fabio Fognini, Rafael Nadal, Stefanos Tsitsipas, Dominic Thiem i Alexander Zverev.
Okoliczności i przebieg turnieju.
24 sierpnia 2016 w czasie konferencji prasowej dotyczącej powstania turnieju o Puchar Lavera ustanowiono, że kapitanami Drużyny Europejskiej i Drużyny Światowej do 2019 roku będą Björn Borg i John McEnroe.
23 sierpnia 2018 ogłoszono, że gospodarzem trzeciej edycji rozgrywek będzie obiekt Palexpo w szwajcarskiej Genewie.
13 grudnia 2018 swój udział w zawodach potwierdzili Roger Federer i Rafael Nadal.
8 lutego 2019 Federer i Borg pojawili się w Genewie i rozpoczęto sprzedaż biletów na mecze trzeciej edycji.
24 maja ogłoszono, że organizatorzy zawodów podpisali porozumienie z władzami ATP, na mocy którego Puchar Lavera został włączony do oficjalnego kalendarza ATP Tour.
Na udział w rozgrywkach w Genewie nie zdecydował się Stan Wawrinka. Szwajcar zgłosił się do turnieju w Sankt Petersburgu, który odbywać się będzie w tym samym czasie.
14 czerwca do Drużyny Europejskiej dołączyli Dominic Thiem, Alexander Zverev i Fabio Fognini.
3 lipca kapitan Drużyny Światowej podał nazwiska czterech graczy, których zaprosił do swojego zespołu. Zostali nimi: Kevin Anderson, Denis Shapovalov, Milos Raonic i John Isner.
13 sierpnia Stefanos Tsitsipas uzupełnił skład Drużyny Europejskiej, a do Drużyny Światowej po raz trzeci z rzędu powołany został Nick Kyrgios.
10 września z rywalizacji wycofał się Kevin Anderson, który postanowił zakończyć występy w 2019 roku z powodu kontuzji kolana. Dwa ostatnie miejsca w Grupie Światowej zajęli Taylor Fritz i Jack Sock.
Félix Auger-Aliassime i Kei Nishikori nie zgodzili się na udział w zmaganiach z powodu zobowiązań w turniejach azjatyckich.
Zawodnikami rezerwowymi zostali Roberto Bautista-Agut i Jordan Thompson. Po raz pierwszy w dziejach tenisiści rezerwowali notowani byli w singlowym rankingu ATP wyżej niż regularni uczestnicy turnieju (Bautista Agut i Fognini oraz Thompson i Sock).
Organizatorzy przekazali 100 tysięcy franków szwajcarskich, spośród pieniędzy zarobionych na sprzedaży biletów, na rzecz Geneva University Hospital i Child and Adolescent House.
Prawa do transmisji zawodów na żywo nabył Eurosport.
20 września, w meczu otwarcia turnieju, Dominic Thiem triumfował nad Denisem Shapovalovem 6:4, 5:7, 13–11, otwierając wynik dla Drużyny Europejskiej. W kolejnym pojedynku singlowym Jack Sock pokonał Fabio Fogniniego. Dla Amerykanina był to pierwszy wygrany mecz w grze pojedynczej w całym sezonie 2019. Dwa ostatnie punkty tego dnia zostały zapisane na konto Europejczyków po tym, jak Tsitspas ograł Fritza, a debel Federer–Zverev okazał się lepszy od Socka i Shapovalova.
Na otwarcie drugiego dnia rozgrywek John Isner ograł w singlu Alexandra Zvereva, wyrównując stan konfrontacji. Cztery punkty dla Drużyny Europejskiej zdobyli Federer i Nadal po zwycięstwach odpowiednio nad Kyrgiosem i Raonicem. Zwycięzcami konfrontacji deblowej okazali się Kyrgios i Sock, którzy w mistrzowskim tie-breaku rozprawili się z Nadalem i Tsitsipasem. Po drugim dniu rywalizacji Drużyna Europejska prowadziła wynikiem 7–5.
22 września Rafael Nadal, który tego dnia miał rozegrać dwa mecze, wycofał się z turnieju z powodu stanu zapalnego w lewym nadgarstku. Drużyna Światowa objęła prowadzenie wynikiem 8–7 po tym, jak debel Isner, Sock zwyciężył duet Federer, Tsitsipas 5:7, 6:4, 10–8. Po południu z dalszego udziału w zmaganiach zrezygnował Nick Kyrgios, któremu dokuczał ból stawu ramiennego. Taylor Fritz w mistrzowskim tie-breaku ograł Dominica Thiema i tym samym Drużyna Światowa miała na swoim koncie jedenaście punktów. Roger Federer poprawił rezultat Europejczyków na dziesięć punktów zwycięstwem nad Johnem Isnerem 6:4, 7:6(3).
Puchar Lavera po raz trzeci z rzędu zdobyła Drużyna Europejska. Zwycięstwo w turnieju zapewniła im wygrana Alexandra Zvereva z Milosem Raonicem 6:4, 3:6, 10–4.
Roger Federer i Alexander Zverev triumfowali w turnieju po raz trzeci w swoich karierach; natomiast Jack Sock, John Isner i Nick Kyrgios po raz trzeci zakończyli udział w zmaganiach jako pokonani.

</doc>
<doc id="4351244" url="https://pl.wikipedia.org/wiki?curid=4351244" title="Jill Janus">
Jill Janus

Jill Janus (ur. 2 września 1975 w Portland, zm. 14 sierpnia 2018 tamże) – amerykańska wokalistka heavy metalowa, członkini zespołów Huntress, The Starbreakers, Chelsea Girls.
Jill Janus rozpoznawalność przyniosła współpraca z zespołem Huntress, którego była wokalistką. Była niezwykle kreatywna, jako wokalistka występowała też w zespołach The Starbreakers i Chelsea Girls. Ponadto była współkompozytorką rock opery "Victory".
W jednym z wywiadów wokalistka przyznała otwarcie, że zmagała się z chorobą dwubiegunową, schizofrenią i zaburzeniem dysocjacyjnym tożsamości, prawdopodobnie problemy ze zdrowiem psychicznym przyczyniły się do samobójstwa wokalistki 14 sierpnia 2018 roku.

</doc>
<doc id="4351245" url="https://pl.wikipedia.org/wiki?curid=4351245" title="Krążowniki typu Aoba">
Krążowniki typu Aoba



</doc>
<doc id="4351249" url="https://pl.wikipedia.org/wiki?curid=4351249" title="Czesław Jakubowski (podpułkownik)">
Czesław Jakubowski (podpułkownik)

Czesław Jakubowski (ur. 15 sierpnia 1882 w Łodzi, zm. 18 listopada 1932) – podpułkownik lekarz Wojska Polskiego, działacz niepodległościowy.
Życiorys.
Urodził się 15 sierpnia 1882 w Łodzi, w rodzinie Teofila i Marii z Biernackich. Został lekarzem, uzyskał stopień doktora. Po odzyskaniu przez Polskę niepodległości został przyjęty do Wojska Polskiego. Pełnił służbę na stanowisku zastępcy dowódcy Szpitala Ujazdowskiego w Warszawie. Na tym stanowisku 24 czerwca 1920 został zatwierdzony z dniem 1 kwietnia 1920 w stopniu podpułkownika, w Korpusie Lekarskim, w grupie oficerów byłych Korpusów Wschodnich i byłej armii rosyjskiej.
3 maja 1922 został zweryfikowany w stopniu podpułkownika ze starszeństwem od 1 czerwca 1919 i 58. lokatą w korpusie oficerów sanitarnych (lekarzy). Jako oficer nadetatowy 1 Batalionu Sanitarnego służył w Centralnej Składnicy Sanitarnej, gdzie w 1923 był kierownikiem, a w 1924 lekarzem.
Był żonaty ze Stefanią z Grabowskich (ur. 24 marca 1884 w Piotrkowie Trybunalskim). Dzieci nie miał. 31 sierpnia 1929 przeprowadził się z Chodzieży do Poznania na ul. Matejki 56. Do końca życia był dyrektorem kasy chorych w Poznaniu. Zmarł 18 listopada 1932 w Poznaniu w wieku 50 lat. Został pochowany na cmentarzu Powązkowskim w Warszawie (pod murem ul. Tatarskiej, grób 304).
Ordery i odznaczenia.
Był odznaczony lub przedstawiony do odznaczenia Orderem Odrodzenia Polski.

</doc>
<doc id="4351250" url="https://pl.wikipedia.org/wiki?curid=4351250" title="Menas (biskup koptyjski)">
Menas (biskup koptyjski)

Menas (ur. 30 września 1952 w Kairze) – duchowny Koptyjskiego Kościoła Ortodoksyjnego, od 2013 biskup Missisaugi.
Życiorys.
Święcenia kapłańskie przyjął 3 stycznia 2003. Sakrę biskupią otrzymał 6 czerwca 2009 jako biskup pomocniczy Patriarchatu. W 2013 został mianowany biskupem Missisaugi w Kanadzie.

</doc>
<doc id="4351251" url="https://pl.wikipedia.org/wiki?curid=4351251" title="Krążowniki typu Furutaka">
Krążowniki typu Furutaka



</doc>
<doc id="4351254" url="https://pl.wikipedia.org/wiki?curid=4351254" title="Signal (komunikator internetowy)">
Signal (komunikator internetowy)

Signal – otwartoźródłowa, niekomercyjna, szyfrowana aplikacja komunikacyjna dla systemów Android i iOS. Wersja desktopowa jest również dostępna dla Linuksa, macOS i Windows. Wykorzystuje Internet do wysyłania wiadomości w trybie indywidualnym i grupowym, które mogą zawierać pliki, notatki głosowe, obrazy i wideo, a także do wykonywania połączeń głosowych i wideo w trybie indywidualnym.
Signal wykorzystuje standardowe komórkowe numery telefonu jako identyfikatory i używa szyfrowania od końca do końca do zabezpieczenia łączności z innymi użytkownikami Signal. Aplikacje zawierają mechanizmy, za pomocą których użytkownicy mogą niezależnie weryfikować tożsamość swoich rozmówców oraz integralność kanału przekazu informacji.
Wersja Android Signal może również opcjonalnie działać jako aplikacja SMS, dzięki czemu jej funkcjonalność jest w przybliżeniu porównywalna z iMessage.
Signal jest opracowywany przez Open Whisper Systems. Oprogramowanie klienckie udostępnione jest na wolnej i otwartej licencji GPLv3. Kod serwera publikowany jest na licencji AGPLv3. W lutym 2018 roku powołana została fundacja non-profit Signal Foundation z początkowym finansowaniem w wysokości 50 milionów dolarów.
Historia.
Signal został wydany w 2014, a jego popularność znacznie wzrosła w 2019 i 2020.
2010–2013: Początki.
Signal jest następcą aplikacji RedPhone oraz TextSecure. Wersje beta tych aplikacji zostały wydane w 2010 przez Whisper Systems, firmę częściowo ufundowaną przez Moxiego Marlinspike’a oraz Stuarta Andersona. Whisper Systems wyprodukowali także firewall oraz narzędzia do szyfrowania innych rodzajów danych. Na początku, wszystkie z tych aplikacji miały zamknięte źródło oraz były dostępne wyłącznie na Androida.
W listopadzie 2011 roku Whisper Systems ogłosiło, że zostali nabyci przez Twittera. Żadna z firm nie udostępniła warunków finansowych transakcji. Niedługo po nabyciu, aplikacja RedPhone stała się niedostępna. Wielu użytkowników krytykowało usunięcie aplikacji, mówiąc, że „pomagała ludziom pod autorytarnymi reżimami” oraz że pozostawiała ludzi jak Egipcjan „w niebezpiecznej pozycji” podczas rewolucji egipskiej w 2011 r.
Twitter wypuścił TextSecure na licencji GPLv3 w grudniu 2011 roku. RedPhone został wydany na tej samej licencji w lipcu 2012 roku. Marlinspike opuścił Twittera i założył Open Whisper Systems, jako społeczny projekt o otwartym źródle, mający na celu rozwój aplikacji TextSecure oraz RedPhone.
2013–2018: Open Whisper Systems.
Strona internetowa Open Whisper Systems została utworzona w styczniu 2013 r.
W lutym 2014 r. Open Whisper Systems przedstawiło drugą wersję protokołu TextSecure (aktualnie protokołu Signal), która dodawała szyfrowane grupy oraz wiadomości błyskawiczne do aplikacji TextSecure. Pod koniec lipca 2014 r., OWS ogłosiło plany na połączenie aplikacji RedPhone oraz TextSecure pod nową nazwą – Signal. Ogłoszenie to zbiegło się z wypuszczeniem aplikacji Signal na platformę iOS jako odpowiednika aplikacji RedPhone na Androidzie. Autorzy mówili, że następnymi krokami będzie zapewnienie wiadomości błyskawicznych na platformie iOS, połączenie TextSecure oraz RedPhone w jedną aplikację na Androidzie oraz wypuszczenie klienta internetowego. Signal był pierwszą aplikacją na iOS która oferowała połączenia szyfrowane metodą end-to-end za darmo.
Od wypuszczenia w maju 2010 r. do marca 2015 r. Signal na Androida (wtedy nazywany TextSecure) wspierał szyfrowane wiadomości SMS/MMS. Od wersji 2.7.0 aplikacja wspierała wyłącznie szyfrowane wiadomości przekazywane przez Internet z powodu wad bezpieczeństwa protokołu SMS/MMS oraz problemami z wymianą kluczy. Opuszczenie SMS/MMS przez Open Whisper Systems skutkowało stworzeniem forka zwanego Silence (na początku nazwanego SMSSecure) który miał za zadanie wspierać wyłącznie szyfrowane wiadomości SMS oraz MMS.
W listopadzie 2015 r. TextSecure oraz RedPhone zostały połączone w Signal na Androidzie. Miesiąc później Open Whisper Systems ogłosiło Signal Desktop, aplikację Chrome która mogła łączyć się z klientem Signal na telefonach. Na początku aplikacja mogła łączyć się wyłącznie z klientem na Androidzie. 26 września 2016 r. Open Whisper Systems ogłosiło, że Signal Desktop może łączyć się także z klientem mobilnym Signala na iOS. 31 października 2017 r., OWS ogłosiło, że aplikacja Chrome nie będzie dłużej rozwijana. Niedługo potem ogłoszona została osobna aplikacja (napisana na platformie Electron) na systemy Windows, MacOS oraz niektóre dystrybucje Linuksa.
4 października 2016 r. American Civil Liberties Union (ACLU) oraz Open Whisper Systems wypuścili dokumenty ukazujące, że OWS otrzymało wezwanie sądowe nakazujące przekazanie informacji dotyczących dwóch numerów telefonów zarejestrowanych na Signalu. Wyłącznie jedno konto wyszczególnione w wezwaniu było zarejestrowane w Signalu, a z powodu sposobu, w jaki aplikacja była zrobiona, OWS mógł przekazać wyłącznie datę stworzenia konta oraz datę ostatniego połączenia z serwerami Signala. Razem z nakazem sądowym, OWS otrzymało zakaz wyjawiania, że nakaz sądowy został wydany przez okres jednego roku. ACLU pomogło OWS znieść zakaz wyjawiania. OWS twierdziło, że to pierwszy raz kiedy otrzymali nakaz sądowy oraz że będą traktowali przyszłe nakazy w ten sam sposób.
W marcu 2017 r., Open Whisper Systems zmieniło system połączeń głosowych w aplikacji Signal z RedPhone do WebRTC, tym samym dodając możliwość połączeń wideo do aplikacji mobilnych.
2018-dziś: Signal Technology Foundation.
21 lutego 2018, Moxie Marlinspike oraz współzałożyciel WhatsAppa, Brian Acton, ogłosili założenie fundacji Signal Technology Foundation. Misją organizacji było „wspieranie, przyspieszanie oraz poszerzanie misji Signala aby upowszechnić prywatną komunikację”. Acton zainwestował w fundację 50 milionów dolarów po opuszczeniu Facebooka we wrześniu 2017 r. Według ogłoszenia Acton jest prezesem fundacji, a Marlinspike kontynuuje pracę jako dyrektor generalny Signala. W 2020 jedyne przychody Signala pochodziły z dotacji.
Między listopadem 2019 r. a lutym 2020 r. Signal zaczął wspierać iPady oraz dodał obrazki jednorazowe, naklejki i reakcje. Ogłoszono także plany na nowy system grup oraz eksperymentalną metodę przechowywania zaszyfrowanych kontaktów w chmurze.
Signal został spopularyzowany w Stanach Zjednoczonych podczas protestów Georga Floyda. Zwiększona aktywność policji poskutkowała w podwyższeniu liczby protestujących używających Signala do komunikacji. W pierwszym tygodniu czerwca, aplikacja ta została pobrana pięć razy więcej razy niż w tygodniu poprzedzającym zabicie Georga Floyda. W czerwcu 2020 r., fundacja Signal ogłosiła nową funkcję pozwalającą użytkownikom zamazywanie twarzy na zdjęciach w odpowiedzi na zwiększenie starań w monitorowaniu protestów przez media społecznościowe.
7 stycznia 2021 r. Signal zaobserwował wzrost w rejestracjach nowych użytkowników, co tymczasowo przytłoczyło możliwości Signala w dostarczaniu wiadomości weryfikacyjnych. CNN oraz MacRumors połączyło wzrost ze zmianą polityki prywatności WhatsAppa oraz poleceniem Signala przez Elona Muska oraz Edwarda Snowdena na Twitterze. Międzynarodowe agencje prasowe zgłosiły podobne zachowania w Zjednoczonych Emiratach Arabskich. Reuters zgłosił, że ponad 100 000 ludzi zainstalowało aplikację Signal między 7 a 8 stycznia.
Między 12 a 14 stycznia 2021, liczba instalacji Signala w Google Play zwiększyła się z 10 do 50 milionów. 15 stycznia 2021 r., Signal nie działał z powodu nagłego napływu nowych użytkowników, co skutkowało przeładowaniem serwerów. 16 stycznia, Signal ogłosił na Twitterze, że usługa została przywrócona.

</doc>
<doc id="4351256" url="https://pl.wikipedia.org/wiki?curid=4351256" title="Krążowniki typu Myōkō">
Krążowniki typu Myōkō



</doc>
<doc id="4351265" url="https://pl.wikipedia.org/wiki?curid=4351265" title="Kawęczyn (Dębica)">
Kawęczyn (Dębica)

Kawęczyn – dawne miasto (1879–1890), od 1927 południowo-zachodnia część Dębicy nad Potokiem Wolickim. Obecnie Kawęczyn stanowi część Osiedla Kawęczyn-Pana Tadeusza, jednostki pomocniczej miasta Dębicy.
Na terenie Kawęczyna znajduje się firma oponiarska „Stomil”, Zakłady Mięsne z dzielnicą przemysłową, Szpital Powiatowy, Dom Pomocy Społecznej, dwie szkoły, dom kultury wraz z kinem „Kosmos” oraz klub sportowy „Wisłoka”
Historia.
Kawęczyn figuruje jako miasteczko w latach 1879–1890. W 1880 roku liczył 1264 mieszkańców.
Po utracie statusu miasteczka w 1890 roku stał się jednostkową gminą wiejską w powiecie ropczyckim, od 1920 w województwie krakowskim. W 1921 roku liczył 1520 mieszkańców.
1 kwietnia 1927 Kawęczyn włączono do Dębicy, a gminę Kawęczyn rozwiązano formalnie 20 lipca 1927.
Znani ludzie.
W mieście Kawęczynie urodził się 18 września 1886 Michał Urbanek, polski nauczyciel filolog, pedagog, harcmistrz, działacz oświatowy, harcerski i społeczny, podczas II wojny światowej organizator tajnego nauczania.

</doc>
<doc id="4351268" url="https://pl.wikipedia.org/wiki?curid=4351268" title="Władimir Kazienas">
Władimir Kazienas

Władimir Longinowicz Kazienas, ros. Владимир Лонгинович Казенас (ur. 14 kwietnia 1941) – kazachstański i radziecki entomolog, doktor nauk biologicznych, znany specjalista od "Crabronidae", hymenopterolog, profesor, kierownik laboratorium entomologii w Instytucie Zoologii Kazachstańskiej Narodowej Akademii Nauk odkrywca kilkudziesięciu nowych gatunków owadów, autor ponad 30 książek naukowych i naukowo-popularnych.

</doc>
<doc id="4351276" url="https://pl.wikipedia.org/wiki?curid=4351276" title="Daniel (biskup koptyjski)">
Daniel (biskup koptyjski)

Daniel (imię świeckie Mettaous El Antony, ur. 7 marca 1959 w Atbarze) – duchowny Koptyjskiego Kościoła Ortodoksyjnego, od 2006 biskup Sydney.
Życiorys.
Pochodzi z Sudanu. Święcenia kapłańskie przyjął 17 grudnia 1985. Sakrę biskupią otrzymał 23 czerwca 2006.

</doc>
<doc id="4351286" url="https://pl.wikipedia.org/wiki?curid=4351286" title="Agaton (biskup koptyjski)">
Agaton (biskup koptyjski)

Agaton (ur. 12 listopada 1955) – duchowny Koptyjskiego Kościoła Ortodoksyjnego, od 2006 biskup São Paulo.
Życiorys.
Święcenia kapłańskie przyjął 10 czerwca 1993. Sakrę biskupią otrzymał 11 czerwca 2006.

</doc>
<doc id="4351289" url="https://pl.wikipedia.org/wiki?curid=4351289" title="Siarczek selenu">
Siarczek selenu

Siarczek selenu () – nieorganiczny związek chemiczny z grupy siarczków. Stosowany jest w leczeniu łupieżu, łojotokowym zapaleniu skóry oraz łupieżu pstrym.
Mechanizm działania.
Siarczek selenu ma działanie cytostatyczne na komórki naskórka oraz mieszki włosowe, a także działanie przeciwgrzybicze i przeciwbakteryjne.
Zastosowanie.
Skuteczność szamponu zawierającego 1% roztworu siarczku selenu (Selsun Blue) w leczeniu łupieżu została potwierdzona w badaniu klinicznym.
Siarczek selenu znajduje się na wzorcowej liście podstawowych leków Światowej Organizacji Zdrowia ("") (2017).
Siarczek selenu nie jest zarejestrowany jako lek w Polsce (2018), natomiast jest stosowany jako składnik szamponów.
Działania niepożądane.
Może powodować następujące działania niepożądane: podrażnienie skóry głowy, pęcherze szczególnie w przypadku stosowania dłuższego niż zalecane, przejściowe zwiększone wypadanie włosów, przesuszanie lub przetłuszczanie włosów, odbarwienie włosów, wysypkę oraz pokrzywkę.
Struktura.
Wbrew stosowanej nazwie, siarczek selenu wykorzystywany komercyjnie w medycynie czy kosmetykach nie jest czystym związkiem chemicznym o wzorze , a stanowi mieszaninę różnych związków, której przybliżony skład można opisać takim wzorem. W stanie stałym siarka i selen tworzą cykliczne, zazwyczaj ośmioczłonowe cząsteczki o wzorze ogólnym , przy czym możliwe są również struktury cykliczne złożone z mniejszej lub większej liczby atomów. Skład produktów komercyjnych opisywany jest przeważnie w literaturze jako mieszanina monosiarczku selenu (SeS) i różnych cyklicznych związków selenu z siarką.

</doc>
<doc id="4351290" url="https://pl.wikipedia.org/wiki?curid=4351290" title="Józef (biskup koptyjski)">
Józef (biskup koptyjski)

Józef (wł. Filib Fajiz, ur. 1 lutego 1959) – duchowny Koptyjskiego Kościoła Ortodoksyjnego, od 1995 biskup południowych Stanów Zjednoczonych.
Życiorys.
Święcenia kapłańskie przyjął 3 lipca 1988. Sakrę biskupią otrzymał 14 czerwca 1992. 14 listopada 1995 został mianowany biskupem południowych Stanów Zjednoczonych.

</doc>
<doc id="4351295" url="https://pl.wikipedia.org/wiki?curid=4351295" title="ChAI-3">
ChAI-3

ChAI-3 (ros. ХАИ-3) – radziecki, pierwszy na świecie motoszybowiec pasażerski zbudowany w układzie latającego skrzydła w połowie lat 30. XX wieku.
Historia.
Dużym problemem komunikacyjnym Związku Radzieckiego były jego ogromne przestrzenie ze słabo rozwiniętą siecią drogową i kolejową. W latach 30. jedną z rozpatrywanych koncepcji poprawienia sytuacji była lotnicza komunikacja pasażerska. Miała ona opierać się na tanich w produkcji i eksploatacji samolotach, zdolnych do operowania z lotnisk o ubogiej infrastrukturze i trawiastych pasach startowych lub zgoła braku jakiejkolwiek infrastruktury. Maszyną mającym spełnić wymienione wymagania był motoszybowiec ChAI-3, zaprojektowany przez zespół studentów Charkowskiego Instytutu Lotniczego pod kierunkiem A.A. Łazariewa. W pracach wykorzystano doświadczenia zdobyte przy pracach nad mającym wyższy numer porządkowy, ale wcześniejszym samolocie ChAI-4. Zastosowano ten sam układ konstrukcyjny latającego skrzydła o prostej krawędzi spływu i dużym skosie. Na końcach skrzydeł znajdowały się przerywacze, które wychylały się po naciśnięciu na pedał orczyka. Dzięki temu wzrastał opór powietrza na wybranej przez pilota stronie, a maszyna łatwiej i szybciej wykonywała skręt. Zewnętrzne konsole skrzydeł miały skręcenie aerodynamiczne do 8 stopni na końcach. Motoszybowiec, w owym okresie nazywany szybolotem, napędzany był pojedynczym, umieszczonym pośrodku centropłata silnikiem gwiazdowym M-11. Za jednostką napędową znajdował się duży, pojedynczy statecznik pionowy ze sterem kierunku. Centropłat o konstrukcji metalowej, zewnętrzne kesony płata o konstrukcji drewnianej. Poszycie duralowo-sklejkowe. Po obu stronach silnika umieszczono długie gondole, w których umieszczono miejsca dla jedenastu pasażerów i jednego pilota. Gondole w celu ochrony przed warunkami atmosferycznymi były zakryte, a pilot zajmował miejsce w prawej. Maszyna wyposażona była w stałe podwozie z kółkiem ogonowym. 14 września 1934 roku ukończony prototyp został oblatany. Za jego sterami siedział pilot W.A. Borodin. 23 września tego samego roku wykonano lot po okręgu. Maszyna pomyślnie przeszła próby fabryczne, prawidłowo zachowując się w powietrzu, będąc, pomimo awangardowej konstrukcji, stabilną w locie i łatwą w pilotażu. Pomimo tego, ChAI-3 nie został skierowany do produkcji seryjnej. Jedyny prototyp był jeszcze przez jakiś czas wykorzystywany do komercyjnych lotów na krajowych liniach. Doświadczenia zdobyte podczas prac i eksploatacji ChAI-3 miały zostać wykorzystane podczas prac nad jego wersją rozwojową, oznaczoną jako ChAI-8. Miało być to również latające skrzydło, ale z dwoma silnikami M-11, umieszczonymi na wysięgnikach nad skrzydłem. Rozpoczęto jego budowę, którą prowadzono w latach 1936-1937 ale nie doprowadzono jej do końca.

</doc>
<doc id="4351303" url="https://pl.wikipedia.org/wiki?curid=4351303" title="Zamach bombowy na kolejkę S-Bahn w Berlinie">
Zamach bombowy na kolejkę S-Bahn w Berlinie



</doc>
<doc id="4351310" url="https://pl.wikipedia.org/wiki?curid=4351310" title="Małgorzata Galińska-Tomaszewska">
Małgorzata Galińska-Tomaszewska

Małgorzata Galińska-Tomaszewska (ur. w Warszawie) – emerytowana polska dyplomatka, w latach 2011–2015 ambasador w Republice Kuby.
Życiorys.
Studiowała na Wydział Neofilologii Uniwersytetu Warszawskiego ze specjalizacją ogólną w zakresie języka francuskiego i hiszpańskiego, a następnie na Wydziale Lingwistyki Stosowanej, ze specjalizacją w zakresie języka hiszpańskiego. Ukończyła również Podyplomowe Studium Służby Zagranicznej Polskiego Instytutu Spraw Międzynarodowych.
Po studiach podjęła pracę na UW w Katedrze Iberystyki, prowadząc nauczanie z zakresu historii języka hiszpańskiego i gramatyki historycznej. W 1975 rozpoczęła pracę w MSZ. Pracowała w Departamencie Ameryki Północnej i Południowej, zajmując się problematyką Kuby, Ameryki Środkowej i Meksyku. W 1988 została I sekretarz ambasady RP w Budapeszcie oraz wicedyrektorką Instytutu Kultury w Budapeszcie. Po powrocie do kraju została skierowana na stanowisku radcy-ministra do pracy w Departamencie Ameryki Północnej i Południowej, obejmując problematykę Ameryki Środkowej.
W 1995 wyjechała na placówkę do Peru, gdzie pracowała w pionach politycznym oraz konsularnym. Po powrocie z Peru pracowała w Protokole Dyplomatycznym w randze I radcy, pełniąc funkcję naczelniczki wydziału wizyt oficjalnych. W 2004 została skierowana na placówkę w Meksyku, gdzie jako I radca kierowała wydziałem konsularnym. Po powrocie z placówki została skierowana do Departamentu Konsularnego i Polonii. W 2008 w randze charge d’affaires likwidowała ambasadę w Montevideo. Od 2011 do 2015 była ambasadorem RP na Kubie. Listy uwierzytelniające złożyła na ręce wiceprezydent Kuby Gladys Maríi Bejerano Portela 1 kwietnia 2011.
Zna biegle język hiszpański, francuski i portugalski. Jej mąż, Wojciech Tomaszewski, był ambasadorem w Peru i Meksyku.

</doc>
<doc id="4351311" url="https://pl.wikipedia.org/wiki?curid=4351311" title="Formula One eSports Series">
Formula One eSports Series

Formula One eSports Series – profesjonalna seria e-sportowa, promowana przez Formułę 1.
Historia.
Do e-sportowych zawodów o tematyce sportów motorowych, powstałych przed Formula One eSports Series, wliczają się Nissan GT Academy, "World's Fastest Gamer" (inicjatywa McLarena) oraz eRace Vegas 2017 – e-sportowy wyścig Formuły E. Zawiązanie e-sportowej serii o tematyce Formuły 1 nastąpiło 21 sierpnia 2017 roku. Seria była wynikiem współpracy Formuły 1, Codemasters oraz Gfinity. Kwalifikacje do pierwszego sezonu rozpoczęły się we wrześniu. Mistrz serii zapewniał sobie miejsce w półfinale sezonu 2018 oraz profil w grze "F1 2018".
Format.
W 2017 roku seria podzielona była na trzy etapy: kwalifikacje, półfinały i finał. Kwalifikacje trwały miesiąc i miały na celu wyłonienie 40 najlepszych kierowców. Półfinały odbywały się w dniach 10–11 października w Londynie i wyłaniały 20 kierowców, którzy uczestniczyli w finale. Finał składał się z trzech wyścigów i odbywał się podczas Grand Prix Abu Zabi.

</doc>
<doc id="4351313" url="https://pl.wikipedia.org/wiki?curid=4351313" title="Gjurgicz">
Gjurgicz

Gjurgicz () – wieś w Bułgarii, w obwodzie Widyń, w gminie Rużinci. Według Ujednoliconego Systemu Ewidencji Ludności oraz Usług Administracyjnych dla Ludności, 15 grudnia 2016 roku miejscowość liczyła 170 mieszkańców.

</doc>
<doc id="4351314" url="https://pl.wikipedia.org/wiki?curid=4351314" title="Eschaton (ujednoznacznienie)">
Eschaton (ujednoznacznienie)



</doc>
<doc id="4351315" url="https://pl.wikipedia.org/wiki?curid=4351315" title="Dinkowo">
Dinkowo

Dinkowo () – wieś w Bułgarii, w obwodzie Widyń, w gminie Rużinci. Według Ujednoliconego Systemu Ewidencji Ludności oraz Usług Administracyjnych dla Ludności, 15 grudnia 2018 roku miejscowość liczyła 110 mieszkańców.

</doc>
<doc id="4351316" url="https://pl.wikipedia.org/wiki?curid=4351316" title="Henryk Sytner">
Henryk Sytner

Henryk Jerzy Sytner (ur. w 1937 w Kaliszu) – polski dziennikarz radiowy, promotor uprawiania sportu i turystyki.
Życiorys.
Urodzony w rodzinie żydowskiej. Syn Leona. W okresie II wojny światowej, będąc dzieckiem, przebywał w niemieckim w obozie pracy w Pionkach, skąd po ukończeniu 7 lat, został wywieziony do obozu koncentracyjnego Auschwitz, gdzie doczekał wyzwolenia przez Armię Czerwoną.
Pracował m.in. w dziale miejskim i sportowym czasopisma „Sztandar Młodych”. Studiował też aktorstwo. Od 1962 związany z Polskim Radiem, początkowo pracował w Programie I, od 1982 w Programie III (Trójce). 
Od 1970 (początkowo w „Studiu Młodych”, później w Programie III) popularyzuje jazdę na rowerze. Organizator m.in. corocznej akcji-konkursu dla młodzieży "Wakacje na dwóch kółkach", podczas których namawia do wycieczek rowerowych i przesyłania z nich sprawozdań. Zwycięzcy – autorzy najlepszych relacji w nagrodę wyjeżdżają na rowerach w ciekawe rejony świata. W 2018 r. odbyła się 48. edycja konkursu. Inne autorskie radiowe audycje to "Gimnastyka Henryka", "Medal dla każdego" i "Wiadomości dla narciarzy".
Jest też instruktorem narciarskim. Od 1981 organizator „trójkowych” obozów narciarsko-tanecznych na Hali Szrenickiej w Karkonoszach. Inspirator związków Trójki ze Szklarską Porębą, nazywaną Zimową Stolicą Trójki. W 2001 otrzymał tytuł Honorowego Obywatela Szklarskiej Poręby.
Wystąpił w filmie Tadeusza Chmielewskiego "Nie lubię poniedziałku". Juror tanecznego Konkursu rock'n'rolla im. Billa Haleya. W 2014 ukazała się jego książka pt. "Henryka Sytnera wakacje na dwóch kółkach".
Odznaczony Złotym Krzyżem Zasługi (1998), Krzyżem Kawalerskim (2005) i Oficerskim (2015) Orderu Odrodzenia Polski, Złotym Medalem za Długoletnią Służbę (2012) i Złotym Mikrofonem Polskiego Radia (2014).

</doc>
<doc id="4351317" url="https://pl.wikipedia.org/wiki?curid=4351317" title="Drażinci">
Drażinci

Drażinci () – wieś w Bułgarii, w obwodzie Widyń, w gminie Rużinci. Według Ujednoliconego Systemu Ewidencji Ludności oraz Usług Administracyjnych dla Ludności, 15 grudnia miejscowość liczyła 154 mieszkańców.

</doc>
<doc id="4351318" url="https://pl.wikipedia.org/wiki?curid=4351318" title="Plesziwec">
Plesziwec

Plesziwec () – wieś w Bułgarii, w obwodzie Widyń, w gminie Rużinci. Według Ujednoliconego Systemu Ewidencji Ludności oraz Usług Administracyjnych dla Ludności, 15 grudnia 2018 roku miejscowość liczyła 184 mieszkańców.

</doc>
<doc id="4351321" url="https://pl.wikipedia.org/wiki?curid=4351321" title="Roglec">
Roglec

Roglec () – wieś w Bułgarii, w obwodzie Widyń, w gminie Rużinci. Według Ujednoliconego Systemu Ewidencji Ludności oraz Usług Administracyjnych dla Ludności, 15 grudnia 2018 roku miejscowość liczyła 22 mieszkańców.

</doc>
<doc id="4351329" url="https://pl.wikipedia.org/wiki?curid=4351329" title="1 Dywizjon Taborów">
1 Dywizjon Taborów

1 Dywizjon Taborów – oddział taborów Wojska Polskiego w II Rzeczypospolitej.
W okresie swojego istnienia jednostka przechodziła kilkakrotnie reorganizację. W 1923 dywizjon stacjonował w Warszawie, a w 1939 kadra 1 dywizjonu taborów stacjonowała w Małkini.
Forowanie i zmiany organizacyjne.
W 1923 dywizjon podlegał Dowództwu Okręgu Korpusu Nr I i stacjonował w Warszawie . Dowódca dywizjonu pełnił jednocześnie funkcję szefa taborów Okręgu Korpusu Nr I.
1 października 1925, w „związku z reorganizacją wojsk taborowych”, dywizjon został przeformowany w „1. Szwadron Taborów”. Jednocześnie zostało utworzone Szefostwo Taborów Dowództwa Okręgu Korpusu Nr I. W lipcu 1926, „w związku z redukcją stanów liczebnych formacji taborowych (rozkaz MSWojsk. Oddz. I Szt. Gen. L. 2579/org. i rozporządzenie wykonawcze Dep. II L. 1600/tab. tjn.)” szwadron został skadrowany.
12 września 1930 roku została wydana „Organizacja taborów na stopie pokojowej. Przepisy służbowe”, a 18 września 1930 roku został wydany rozkaz o wprowadzeniu w życie organizacji formacji taborowych. 1 szwadron taborów został przeformowany w kadrę 1 dywizjonu taborów.
W 1939 kadra 1 dywizjonu taborów stacjonowała w Małkini.
Struktura organizacyjna.
Organizacja dywizjonu w 1923
Obsada personalna.
Żołnierze dywizjonu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"

</doc>
<doc id="4351330" url="https://pl.wikipedia.org/wiki?curid=4351330" title="2 Dywizjon Taborów">
2 Dywizjon Taborów

2 Dywizjon Taborów – oddział taborów Wojska Polskiego w II Rzeczypospolitej.
W okresie swojego istnienia jednostka przechodziła kilkakrotnie reorganizację. W 1923 dywizjon stacjonował w Lublinie, a w 1939 kadra 2 dywizjonu taborów stacjonowała w Tomaszowie.
Forowanie i zmiany organizacyjne.
W 1923 dywizjon podlegał Dowództwu Okręgu Korpusu Nr II i stacjonował w Lublinie. Dowódca dywizjonu pełnił jednocześnie funkcję szefa taborów Okręgu Korpusu Nr II.
1 października 1925, w związku z reorganizacją wojsk taborowych, dywizjon został przeformowany w 2 szwadron taborów. Jednocześnie zostało utworzone Szefostwo Taborów Dowództwa Okręgu Korpusu Nr II. W lipcu 1926, „w związku z redukcją stanów liczebnych formacji taborowych (rozkaz MSWojsk. Oddz. I Szt. Gen. L. 2579/org. i rozporządzenie wykonawcze Dep. II L. 1600/tab. tjn.)” szwadron został skadrowany.
12 września 1930 roku została wydana „Organizacja taborów na stopie pokojowej. Przepisy służbowe”, a 18 września 1930 roku został wydany rozkaz o wprowadzeniu w życie organizacji formacji taborowych. 2 szwadron taborów został przeformowany w kadrę 2 dywizjonu taborów.
W 1939 kadra 2 dywizjonu taborów stacjonowała w Tomaszowie Lubelskim.
Struktura organizacyjna.
Organizacja dywizjonu w 1923
Obsada personalna.
Żołnierze dywizjonu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"

</doc>
<doc id="4351331" url="https://pl.wikipedia.org/wiki?curid=4351331" title="3 Dywizjon Taborów">
3 Dywizjon Taborów

3 Dywizjon Taborów – oddział taborów Wojska Polskiego w II Rzeczypospolitej.
W okresie swojego istnienia jednostka przechodziła kilkakrotnie reorganizację. W 1923 dywizjon stacjonował w Sokółce, a w 1939 stacjonowała tam kadra 3 dywizjonu taborów.
Forowanie i zmiany organizacyjne.
W 1923 dywizjon podlegał Dowództwu Okręgu Korpusu Nr III i stacjonował w Sokółce z wyjątkiem Kadry Szwadronu Zapasowego, która znajdowała się w Grodnie. Dowódca dywizjonu pełnił jednocześnie funkcję szefa taborów Okręgu Korpusu Nr III.
1 października 1925, w związku z reorganizacją wojsk taborowych, dywizjon został przeformowany w 3 szwadron taborów. Jednocześnie zostało utworzone Szefostwo Taborów Dowództwa Okręgu Korpusu Nr III. W lipcu 1926, „w związku z redukcją stanów liczebnych formacji taborowych (rozkaz MSWojsk. Oddz. I Szt. Gen. L. 2579/org. i rozporządzenie wykonawcze Dep. II L. 1600/tab. tjn.)” szwadron został skadrowany.
12 września 1930 roku została wydana „Organizacja taborów na stopie pokojowej. Przepisy służbowe”, a 18 września 1930 roku został wydany rozkaz o wprowadzeniu w życie organizacji formacji taborowych. 3 szwadron taborów został przeformowany w kadrę 3 dywizjonu taborów.
W 1939 kadra 3 dywizjonu taborów stacjonowała w Sokółce.
Struktura organizacyjna.
Organizacja dywizjonu w 1923
Obsada personalna.
Żołnierze dywizjonu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"

</doc>
<doc id="4351334" url="https://pl.wikipedia.org/wiki?curid=4351334" title="4 Dywizjon Taborów">
4 Dywizjon Taborów

4 Dywizjon Taborów – oddział taborów Wojska Polskiego w II Rzeczypospolitej.
W okresie swojego istnienia jednostka przechodziła kilkakrotnie reorganizację. W 1923 dywizjon stacjonował w Łodzi, a w 1939 kadra 4 dywizjonu taborów stacjonowała w Łęczycy.
Forowanie i zmiany organizacyjne.
W 1923 dywizjon podlegał dowództwu Okręgu Korpusu Nr IV i stacjonował w Łodzi. Dowódca dywizjonu pełnił jednocześnie funkcję szefa taborów Okręgu Korpusu Nr IV.
1 października 1925, w związku z reorganizacją wojsk taborowych, dywizjon został przeformowany w 4 Szwadron Taborów. Jednocześnie zostało utworzone Szefostwo Taborów Dowództwa Okręgu Korpusu Nr IV. W lipcu 1926, „w związku z redukcją stanów liczebnych formacji taborowych (rozkaz MSWojsk. Oddz. I Szt. Gen. L. 2579/org. i rozporządzenie wykonawcze Dep. II L. 1600/tab. tjn.)” szwadron został skadrowany.
12 września 1930 roku została wydana „Organizacja taborów na stopie pokojowej. Przepisy służbowe”, a 18 września 1930 roku został wydany rozkaz o wprowadzeniu w życie organizacji formacji taborowych. 4 szwadron taborów został przeformowany w kadrę 4 dywizjonu taborów.
W 1939 kadra 4 dywizjonu taborów stacjonowała w Łęczycy.
Struktura organizacyjna.
Organizacja dywizjonu w 1923
Obsada personalna.
Żołnierze dywizjonu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"

</doc>
<doc id="4351335" url="https://pl.wikipedia.org/wiki?curid=4351335" title="Dyrektor Generalny Służby Zagranicznej">
Dyrektor Generalny Służby Zagranicznej



</doc>
<doc id="4351336" url="https://pl.wikipedia.org/wiki?curid=4351336" title="5 Dywizjon Taborów">
5 Dywizjon Taborów

5 Dywizjon Taborów – oddział taborów Wojska Polskiego w II Rzeczypospolitej.
W okresie swojego istnienia jednostka przechodziła kilkakrotnie reorganizację. W 1923 dywizjon stacjonował w Krakowie, a w 1939 w Bochni.
Forowanie i zmiany organizacyjne.
W 1923 dywizjon podlegał Dowództwu Okręgu Korpusu Nr V i stacjonował w Krakowie. Dowódca dywizjonu pełnił jednocześnie funkcję szefa taborów Okręgu Korpusu Nr V.
1 października 1925, w związku z reorganizacją wojsk taborowych, dywizjon został przeformowany w 5 szwadron taborów. Jednocześnie zostało utworzone Szefostwo Taborów Dowództwa Okręgu Korpusu Nr V. W lipcu 1926, „w związku z redukcją stanów liczebnych formacji taborowych (rozkaz MSWojsk. Oddz. I Szt. Gen. L. 2579/org. i rozporządzenie wykonawcze Dep. II L. 1600/tab. tjn.)” szwadron zmienił swoją organizację.
W 1939 dowództwo 5 dywizjonu taborów stacjonowało w Bochni.
Struktura organizacyjna.
Organizacja dywizjonu w 1923
Obsada personalna.
Żołnierze dywizjonu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"

</doc>
<doc id="4351338" url="https://pl.wikipedia.org/wiki?curid=4351338" title="7 Dywizjon Taborów">
7 Dywizjon Taborów

7 Dywizjon Taborów – oddział taborów Wojska Polskiego w II Rzeczypospolitej.
W okresie swojego istnienia jednostka przechodziła kilkakrotnie reorganizację. W 1923 dywizjon stacjonował w Poznaniu, a w 1939 kadra 7 dywizjonu taborów stacjonowała w Koninie.
Forowanie i zmiany organizacyjne.
W 1923 dywizjon podlegał Dowództwu Okręgu Korpusu Nr VII i stacjonował w Poznaniu. Dowódca dywizjonu pełnił jednocześnie funkcję szefa taborów Okręgu Korpusu Nr VII.
1 października 1925, w związku z reorganizacją wojsk taborowych, dywizjon został przeformowany w 7 szwadron taborów. Jednocześnie zostało utworzone Szefostwo Taborów Dowództwa Okręgu Korpusu Nr VII. W lipcu 1926, „w związku z redukcją stanów liczebnych formacji taborowych (rozkaz MSWojsk. Oddz. I Szt. Gen. L. 2579/org. i rozporządzenie wykonawcze Dep. II L. 1600/tab. tjn.)” szwadron został skadrowany.
12 września 1930 roku została wydana „Organizacja taborów na stopie pokojowej. Przepisy służbowe”, a 18 września 1930 roku został wydany rozkaz o wprowadzeniu w życie organizacji formacji taborowych. 7 szwadron taborów został przeformowany w kadrę 7 dywizjonu taborów.
W 1939 kadra 7 dywizjonu taborów stacjonowała w Koninie.
Struktura organizacyjna.
Organizacja dywizjonu w 1923
Obsada personalna.
Żołnierze dywizjonu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"

</doc>
<doc id="4351339" url="https://pl.wikipedia.org/wiki?curid=4351339" title="Szef Służby Cywilnej">
Szef Służby Cywilnej



</doc>
<doc id="4351341" url="https://pl.wikipedia.org/wiki?curid=4351341" title="8 Dywizjon Taborów">
8 Dywizjon Taborów

8 Dywizjon Taborów – oddział taborów Wojska Polskiego w II Rzeczypospolitej.
W okresie swojego istnienia jednostka przechodziła kilkakrotnie reorganizację. W 1923 dywizjon stacjonował w Toruniu, a w 1939 kadra 8 dywizjonu taborów stacjonowała w Lipnie.
Forowanie i zmiany organizacyjne.
W 1923 dywizjon podlegał Dowództwu Okręgu Korpusu Nr VIII i stacjonował w Toruniu. Dowódca dywizjonu pełnił jednocześnie funkcję szefa taborów Okręgu Korpusu Nr VIII.
1 października 1925, w związku z reorganizacją wojsk taborowych, dywizjon został przeformowany w 8 szwadron taborów. Jednocześnie zostało utworzone Szefostwo Taborów Dowództwa Okręgu Korpusu Nr VIII. W lipcu 1926, „w związku z redukcją stanów liczebnych formacji taborowych (rozkaz MSWojsk. Oddz. I Szt. Gen. L. 2579/org. i rozporządzenie wykonawcze Dep. II L. 1600/tab. tjn.)” szwadron został skadrowany.
12 września 1930 roku została wydana „Organizacja taborów na stopie pokojowej. Przepisy służbowe”, a 18 września 1930 roku został wydany rozkaz o wprowadzeniu w życie organizacji formacji taborowych. 8 szwadron taborów został przeformowany w kadrę 8 dywizjonu taborów.
W 1939 kadra 8 dywizjonu taborów stacjonowała w Lipnie.
Struktura organizacyjna.
Organizacja dywizjonu w 1923
Obsada personalna.
Żołnierze dywizjonu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"

</doc>
<doc id="4351342" url="https://pl.wikipedia.org/wiki?curid=4351342" title="9 Dywizjon Taborów">
9 Dywizjon Taborów

9 Dywizjon Taborów – oddział taborów Wojska Polskiego w II Rzeczypospolitej.
W okresie swojego istnienia jednostka przechodziła kilkakrotnie reorganizację. W 1923 dywizjon stacjonował w Brześciu. W 1939 w Brześciu stacjonowała kadra 9 dywizjonu taborów.
Forowanie i zmiany organizacyjne.
W 1923 dywizjon podlegał Dowództwu Okręgu Korpusu Nr IX i stacjonował w Brześciu. Dowódca dywizjonu pełnił jednocześnie funkcję szefa taborów Okręgu Korpusu Nr IX.
1 października 1925, w „związku z reorganizacją wojsk taborowych”, dywizjon został przeformowany w „9. Szwadron Taborów”. Jednocześnie zostało utworzone Szefostwo Taborów Dowództwa Okręgu Korpusu Nr IX. W lipcu 1926, „w związku z redukcją stanów liczebnych formacji taborowych (rozkaz MSWojsk. Oddz. I Szt. Gen. L. 2579/org. i rozporządzenie wykonawcze Dep. II L. 1600/tab. tjn.)” szwadron został skadrowany.
12 września 1930 roku została wydana „Organizacja taborów na stopie pokojowej. Przepisy służbowe”, a 18 września 1930 roku został wydany rozkaz o wprowadzeniu w życie organizacji formacji taborowych. 9 skadrowany szwadron taborów został przeformowany w kadrę 9 dywizjonu taborów.
W 1939 kadra 9 dywizjonu taborów stacjonowała nadal w Brześciu.
Struktura organizacyjna.
Organizacja dywizjonu w 1923
Obsada personalna.
Żołnierze dywizjonu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"

</doc>
<doc id="4351344" url="https://pl.wikipedia.org/wiki?curid=4351344" title="10 Dywizjon Taborów">
10 Dywizjon Taborów

10 Dywizjon Taborów – oddział taborów Wojska Polskiego w II Rzeczypospolitej.
W okresie swojego istnienia jednostka przechodziła kilkakrotnie reorganizację. Stacjonował w Przemyślu, a od 1933 w Radymnie.
Forowanie i zmiany organizacyjne.
W 1923 dywizjon podlegał Dowództwu Okręgu Korpusu Nr X i stacjonował w Przemyślu. Dowódca dywizjonu pełnił jednocześnie funkcję szefa taborów Okręgu Korpusu Nr X.
1 października 1925, w związku z reorganizacją wojsk taborowych, dywizjon został przeformowany w 10 szwadron taborów. Jednocześnie zostało utworzone Szefostwo Taborów Dowództwa Okręgu Korpusu Nr X. W lipcu 1926, „w związku z redukcją stanów liczebnych formacji taborowych (rozkaz MSWojsk. Oddz. I Szt. Gen. L. 2579/org. i rozporządzenie wykonawcze Dep. II L. 1600/tab. tjn.)” szwadron zmienił organizację.
23 września 1933 dywizjon został przeniesiony do Radymna, w którym stacjonował do 1939.
Struktura organizacyjna.
Organizacja dywizjonu w 1923
Obsada personalna.
Żołnierze dywizjonu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"

</doc>
<doc id="4351345" url="https://pl.wikipedia.org/wiki?curid=4351345" title="Carencro">
Carencro

Carencro – miasto w Stanach Zjednoczonych, w stanie Luizjana, w parafii Lafayette. Miejscowość zamieszkuje 7634 mieszkańców.

</doc>
<doc id="4351361" url="https://pl.wikipedia.org/wiki?curid=4351361" title="USS S-47 (SS-158)">
USS S-47 (SS-158)

USS S-47 (SS-158) – amerykański jednokadłubowy okręt podwodny o wyporności podwodnej 1126 ton typu "S-42", uchodzącego za najlepszy typ okrętów serii S. Zwodowany został 5 stycznia 1924 w stoczni Quincy Shipbuilding, do służby zaś w marynarce amerykańskiej wszedł 16 września 1925 roku, gdzie służył do wycofania z użytku 25 października 1945 roku. Podczas II wojny światowej S-47 uczestniczył w wojnie na Pacyfiku, nie odniósł jednak żadnego sukcesu.

</doc>
<doc id="4351362" url="https://pl.wikipedia.org/wiki?curid=4351362" title="USS S-46 (SS-157)">
USS S-46 (SS-157)

USS S-46 (SS-157) – amerykański jednokadłubowy okręt podwodny o wyporności podwodnej 1126 ton typu "S-42", uchodzącego za najlepszy typ okrętów serii S. Zwodowany został 11 września 1923 roku w stoczni Quincy Shipbuilding, do służby zaś w marynarce amerykańskiej wszedł 5 czerwca 1925, gdzie służył do wycofania z użytku 2 listopada 1945 roku.

</doc>
<doc id="4351363" url="https://pl.wikipedia.org/wiki?curid=4351363" title="USS S-45 (SS-156)">
USS S-45 (SS-156)

USS S-45 (SS-156) – amerykański jednokadłubowy okręt podwodny o wyporności podwodnej 1126 ton typu "S-42", uchodzącego za najlepszy typ okrętów serii S. Zwodowany został 26 czerwca 1923 roku w stoczni Quincy Shipbuilding, do służby zaś w marynarce amerykańskiej wszedł 31 marca 1925 roku, gdzie służył do wycofania z użytku 30 października 1945 roku.

</doc>
<doc id="4351364" url="https://pl.wikipedia.org/wiki?curid=4351364" title="USS S-43 (SS-154)">
USS S-43 (SS-154)

USS S-43 (SS-154) – amerykański jednokadłubowy okręt podwodny o wyporności podwodnej 1126 ton typu "S-42", uchodzącego za najlepszy typ okrętów serii S. Zwodowany został 31 marca 1923 roku w stoczni Quincy Shipbuilding, do służby zaś w marynarce amerykańskiej wszedł 31 grudnia 1924 roku, gdzie służył do wycofania z użytku 10 października 1945 roku.

</doc>
<doc id="4351367" url="https://pl.wikipedia.org/wiki?curid=4351367" title="Winston-Salem Open 2018">
Winston-Salem Open 2018

Winston-Salem Open 2018 – tenisowy turniej ATP rangi ATP World Tour 250 w sezonie 2018 z cyklu Winston-Salem Open zaliczany do US Open Series rozgrywany w dniach 19–25 sierpnia 2018 roku w Winston-Salem na kortach twardych o puli nagród wynoszącej 778 070 dolarów amerykańskich.

</doc>
<doc id="4351381" url="https://pl.wikipedia.org/wiki?curid=4351381" title="USS N-1 (SS-53)">
USS N-1 (SS-53)

USS N-1 (SS-53) – amerykański okręt podwodny o wyporności podwodnej 414 ton typu "N", zbudowany w Seattle Construction and Drydock według projektu stoczni Electric Boat. Wodowanie okrętu nastąpiło 30 grudnia 1916 roku, po czym 26 września 1917 roku jednostka została przyjęta do służby w marynarce amerykańskiej, którą pełniła do 30 kwietnia 1926 roku.
Okręt o wyporności nawodnej 347 ton wyposażony został w 4 wyrzutnie dla 8 torped kalibru 450 mm, nie był natomiast wyposażony w działo pokładowe. Układ dwóch silników spalinowych oraz 2 silników elektrycznych, zapewniał mu prędkość maksymalną 13 węzłów na powierzchni oraz 11 węzłów w zanurzeniu.

</doc>
<doc id="4351384" url="https://pl.wikipedia.org/wiki?curid=4351384" title="USS N-3 (SS-55)">
USS N-3 (SS-55)

USS N-3 (SS-55) – amerykański okręt podwodny o wyporności podwodnej 414 ton typu "N", zbudowany w Seattle Construction and Drydock według projektu stoczni Electric Boat. Wodowanie okrętu nastąpiło 21 lutego 1917 roku, po czym 26 września 1917 roku jednostka została przyjęta do służby w marynarce amerykańskiej, którą pełniła do 30 kwietnia 1926 roku.
Okręt o wyporności nawodnej 347 ton wyposażony został w 4 wyrzutnie dla 8 torped kalibru 450 mm, nie był natomiast wyposażony w działo pokładowe. Układ dwóch silników spalinowych oraz 2 silników elektrycznych, zapewniał mu prędkość maksymalną 13 węzłów na powierzchni oraz 11 węzłów w zanurzeniu.

</doc>
<doc id="4351387" url="https://pl.wikipedia.org/wiki?curid=4351387" title="USS N-2 (SS-54)">
USS N-2 (SS-54)

USS N-2 (SS-54) – amerykański okręt podwodny o wyporności podwodnej 414 ton typu "N", zbudowany w Seattle Construction and Drydock według projektu stoczni Electric Boat. Wodowanie okrętu nastąpiło 16 stycznia 1917 roku, po czym 26 września 1917 roku jednostka została przyjęta do służby w marynarce amerykańskiej, którą pełniła do 30 kwietnia 1926 roku.
Okręt o wyporności nawodnej 347 ton wyposażony został w 4 wyrzutnie dla 8 torped kalibru 450 mm, nie był natomiast wyposażony w działo pokładowe. Układ dwóch silników spalinowych oraz 2 silników elektrycznych, zapewniał mu prędkość maksymalną 13 węzłów na powierzchni oraz 11 węzłów w zanurzeniu.

</doc>
<doc id="4351397" url="https://pl.wikipedia.org/wiki?curid=4351397" title="BOK-5">
BOK-5

BOK-5 (ros. БОК-5) – radziecki, eksperymentalny samolot o konstrukcji bezogonowej, zbudowany w drugiej połowie lat 30. XX wieku.
Historia.
Maszyna została zaprojektowana przez Władymira Antonowicza Czyżewskiego, w założonym w 1930 roku Biurze Konstrukcji Doświadczalnych ("Biuro Osobych Konstrukcji" - "бюро особых конструкций"). Zbudowano niewielki, jednoosobowy samolot ze stałym podwoziem, zapożyczonym z maszyny Po-2 z tylną płozą ogonową, z trapezowym skrzydłem o metalowej konstrukcji z prostą krawędzią spływu. Płat pokryty był płótnem. Krótki, również metalowy kadłub samolotu zakończony był dużym statecznikiem pionowym. Samolot napędzany był silnikiem gwiazdowym M-11. Gotowy prototyp ukończono w 1937 roku i we wrześniu tego samego roku dokonano oblotu maszyny. Za sterami samolotu siedział wówczas I.F. Pietrow. BOK-5 okazał się być maszyną stabilną w locie, posiadającą bardzo dobrą sterowność i zwrotność, oraz charakteryzującą się łatwością pilotażu. We wnioskach z prób stwierdzono, że za sterami samolotu może usiąść również pilot o kwalifikacjach niższych niż średnie.

</doc>
<doc id="4351398" url="https://pl.wikipedia.org/wiki?curid=4351398" title="Chilevisión">
Chilevisión

Chilevisión – chilijska stacja telewizyjna, założona w 1960 roku. Siedziba stacji znajduje się w Santiago.

</doc>
<doc id="4351400" url="https://pl.wikipedia.org/wiki?curid=4351400" title="USS Grayback (SSG-574)">
USS Grayback (SSG-574)

USS Grayback (SSG-574) – amerykański okręt podwodny, jednostka wiodąca typu "Grayback". Zwodowana 2 lipca 1957 roku jednostka, była wczesnej generacji okrętem podwodnym wyposażonym w pociski manewrujące. „Grayback” wszedł do służby strategicznej w marynarce amerykańskiej 7 marca 1958 roku, którą pełnił do 25 maja 1964, kiedy został po raz pierwszy wycofany ze służby. 9 maja 1969 roku został ponownie wprowadzony do służby jako okręt transportowy. Ostatecznie służbę zakończył 15 stycznia 1984 roku, a 13 kwietnia 1986 roku został zatopiony w Subic Bay niedaleko Filipin jako okręt-cel.

</doc>
<doc id="4351421" url="https://pl.wikipedia.org/wiki?curid=4351421" title="BICz-3">
BICz-3

BICz-3 (ros. БИЧ-3) – radziecki, eksperymentalny samolot o konstrukcji bezogonowej, zbudowany pod koniec lat 20. XX wieku.
Historia.
Prekursorem i liderem w konstrukcji i budowie samolotów bezogonowych w Związku Radzieckim był Borys Iwanowicz Czeranowski. Był on autorem około trzydziestu konstrukcji samolotów i szybowców. Wśród nich znalazły się maszyny o awangardowej, jak na czasy w których powstały, konstrukcji ze skrzydłami o parabolicznym kształcie i brakiem klasycznego ogona. Już w 1921 roku Czeranowski przedstawił projekt bezogonowego samolotu ze skrzydłem o parabolicznym kształcie na krawędzi natarcia i bardzo grubym profilu. Prace prowadzone na modelach w tunelu aerodynamicznym Centralnego Instytutu Aero i Hydrodynamicznego w Moskwie, zaowocowały budową drewnianych szybowców BICz-1 i BICz-2. BICz-1 okazał się być porażką, szybowiec nie był w stanie oderwać się od ziemi podczas odbywających się w Związku Radzieckim w 1923 roku I Wszechzwiązkowych Zawodach Szybowcowych. Z kolei BICz-2 okazał się być sukcesem konstruktora, który z powodzeniem startował rok później, w 1924 roku na II Wszechzwiązkowych Zawodach Szybowcowych. Było to latające skrzydło, na którym wykonano 27 lotów. Najdłuższy z nich trwał 1 minutę i 20 sekund. Naturalnym dalszym krokiem Czeranowskiego po zdobyciu niezbędnego doświadczenia w budowie i eksploatacji bezogonowych maszyn była budowa samolotu. W 1926 roku powstał samolot oznaczony jako BICz-3. Posiadał on drewnianą konstrukcję pokrytą płótnem. Samolot napędzany był pojedynczym widlastym silnikiem Blackburne Tomtit w układzie V2 o mocy 18 KM. Samolot wyposażony był w stałe podwozie z płozą ogonową. Podwozie główne składało się z pojedynczego koła osłoniętego masywną owiewką, zabudowanego w osi samolotu. Na końcach skrzydeł, pod nimi, znajdowały się kolejne płozy, zapobiegające uszkodzeniu płata podczas startu i lądowania. Skrzydło o parabolicznym kształcie i grubym profilu posiadało prostą krawędź spływu. Kabina pilota otwarta, za nią umieszczone był usterzenie pionowe ze sterem kierunku. Jego duża powierzchnia i niewielka odległość od silnika sprawiała, iż operując w strumieniu zaśmigłowym samolotu, ster był bardzo efektywny. Ukończony prototyp wzbił się do swojego pierwszego lotu na początku 1926 roku. Przeprowadzone na przełomie stycznia i lutego tego samego roku loty badawcze pozwoliły określić charakterystyki samolotu. Najdłuższy lot, trwający 8 minut, wykonano 3 lutego. Za sterami samolotu siedział pilot B.N. Kudrin. Maszyna okazała się być bardzo zwrotna w powietrzu ale równolegle mało stabilna. Charakteryzowała się również małą prędkością lądowania. Zebrane w trakcie prób doświadczenie zostało wykorzystane przez Czeranowskiego przy budowie kolejnych maszyn w tym układzie konstrukcyjnym. 

</doc>
<doc id="4351423" url="https://pl.wikipedia.org/wiki?curid=4351423" title="Piotr Rudomina-Dusiacki (starosta starodubowski)">
Piotr Rudomina-Dusiacki (starosta starodubowski)

Piotr Rudomina-Dusiacki (zm. 1684) – oficer wojska Wielkiego Księstwa Litewskiego, pułkownik, chorąży oszmiański (1661–1667), starosta starodubowski (1663-1684), poseł na sejmy, członek Rady Konsultacyjnej Litwy Szwedzkiej w latach 1655–1656 z powiatu brasławskiego.
Życiorys.
Przedstawiciel rodziny Rudominów herbu Trąby. Syn Krzysztofa, wojewody mińskiego, oraz Elżbiety z Tyzenhauzów.
Brał udział w elekcji Jana Kazimierza, którą podpisał z województwem wileńskim. Następnie walczył przeciwko powstaniu Chmielnickiego, rozpoczynając tym samym swoją wieloletnią karierę wojskową.
Prawdopodobnie 14 sierpnia 1652 został mianowany stolnikiem brasławskim. W 1655 był deputatem Trybunału Litewskiego z powiatu brasławskiego. Od 1657 – porucznik chorągwi kozackiej Wincentego Gosiewskiego; walczył przeciwko Szwedom na Żmudzi, w Inflantach i w Kurlandii.
Następnie występuje jako rotmistrz, a już w 1660 jako pułkownik Jego Królewskiej Mości posłował z ramienia dywizji lewego skrzydła na konwokację warszawską zwołaną na 14 czerwca w celu ratyfikacji pokoju oliwskiego i zreformowania sposobu sejmowania. Jesienią tegoż roku uczestniczył w wojnie z Moskwą, m.in. walcząc w biwie nad Basią, zaś pod koniec roku ponownie reprezentował swoją dywizję, przedstawiając Janowi Kazimierzowi skargi na hetmana Pawła Sapiehę o jej dyskryminację i z prośbą o przydział leż zimowych na Żmudzi. Przy tej okazji uzyskał od króla (14 stycznia 1661) moratorium na trzy lata od spłacania długów.
Następnie latem i jesienią walczył przeciwko Chowańskiemu na Połocczyźnie, biorąc m.in. udział w bitwie pod Kuszlikami. Towarzysze broni ponownie okazali mu zaufanie, wybierając go jednym z konsyliarzy z lewego skrzydła do pomocy marszałkowi Związku Braterskiego Kazimierzowi Chwalibogowi Żeromskiemu (11 września 1661).
Prawdopodobnie pod koniec 1661 roku król nadał Piotrowi Rudominie urząd chorążego oszmiańskiego, aby pozyskać jego przychylność.
Rudomina był jednym z delegatów konfederacji wojska litewskiego, którzy 20 kwietnia 1662 w Końskowoli podpisali układ z konfederacją koronną (Związek Święcony) o wzajemnej współpracy.
W czerwcu 1662 wojsko wybrało Rudominę jednym z delegatów na komisję skarbowo-wojskową w Wilnie obradującą pod przewodnictwem hetmana Wincentego Gosiewskiego. Prawdopodobnie został przekupiony przez Gosiewskiego, ponieważ zamordowaniu hetmana przez konfederowanych żołnierzy uciekł z Wilna w obawie o swoje życie. Powrócił jednak, by przyłączyć się do spiskowców zamierzających pomścić zabitego hetmana i zlikwidować związek żołnierski. Wyróżnił się w akcji aresztowania radykalnych konfederatów. Wraz z Albrychtem Konstantym Ciechanowieckim został wybrany „starszym” i przyczynił się do rozwiązania związku (5 V 1663 w Szadowie). Po zakończeniu rokowań z komisarzem królewskim, biskupem wileńskim Jerzym Białłozorem podpisał manifest potępiający zabójstwo Gosiewskiego. Za zasługi w likwidacji Związku Braterskiego Michał Pac wysunął jesienią 1663 roku kandydaturę Piotra Rudominy do urzędu starosty starodubowskiego, powierzył mu porucznikostwo swojej chorągwi husarskiej oraz przekazał chorągiew kozacką po Gosiewskim (której Rudomina był dotąd porucznikiem) i dragońską po Kazimierzu Żeromskim. Urząd starosty starodubowskiego dla Piotra Rudominy Jan Kazimierz zaaprobował ostatecznie zapewne w grudniu 1663 roku.
Na przełomie 1663/1664 roku Piotr Rudomina walczył w kolejnej kampanii przeciwko Moskwie, m.in. dwukrotnie dowodził nieudaną próbą zdobycia Staroduba. Występował również nadal jako rzecznik interesów żołnierskich, podpisując w Prudkach układ z komisarzami królewskimi w sprawie pozostania wojska w służbie do lutego 1664 r.
Był posłem na sejm 1665, na którym podpisał upoważnienie Krzysztofowi Pacowi w sprawie konieczności zwołania konwokacji litewskiej. Z rozkazu hetmana Michała Paca wyruszył 20 września 1665 roku na czele 18 chorągwi pod Dyneburg przeciw oddziałom Chowańskiego, którego nie zdołał rozbić.
W lutym 1666 mimo opozycji sapieżyńskiej, a dzięki poparciu Michała Paca został wybrany posłem na sejm, gdzie wyróżniał się regalistyczną postawą. Poseł sejmiku oszmiańskiego powiatu oszmiańskiego na sejm wiosenny 1666 roku. Mimo to jego starania o urząd starosty oszmiańskiego okazały się nieskuteczne.
W styczniu 1667 sprawował naczelne dowództwo nad armią litewską na froncie moskiewskim. W wyniku redukcji armii litewskiej zlikwidowana została jego chorągiew kozacka. W wojsku pozostał tylko jako porucznik husarii M. Paca.
6 lutego 1667 w obozie pod Tołoczynem został obrany na jednego z posłów wojskowych na sejm. Poseł sejmiku starodubowskiego na sejm nadzwyczajny 1668 roku. Będąc podwójnym posłem, wojska oraz powiatu starodubowskiego, podpisał abdykację Jana Kazimierza w 1668. Jako członek koterii Paców na sejmie elekcyjnym 1669 popierał zapewne kandydaturę Karola Lotaryńskiego, jednak ostatecznie wraz z województwem smoleńskim podpisał obiór Michała Korybuta Wiśniowieckiego.
Z ramienia Michała Paca sprawował funkcję podwojewodziego wileńskiego w latach 1669–82. Był posłem od wojska na koronację Michała Korybuta oraz na sejm wiosenny 1670. Na pierwszym sejmie 1672 r. reprezentował wojsko, a w maju tegoż roku został marszałkiem prokrólewskiej konfederacji żołnierskiej zawiązanej w trakcie odbywającej się w Wilnie komisji skarbowo-wojskowej. W czasie sejmu elekcyjnego 1674 jako poseł wileński protestował przeciwko kandydaturze Piasta Sobieskiego, ale ostatecznie zrezygnował z opozycji i wraz z innymi stronnikami Paców podpisał wybór Sobieskiego na króla. Poseł na sejm koronacyjny 1676 roku. Na sejmie koronacyjnym został wyznaczony na deputata u boku hetmanów litewskich w celu przydzielenia wojsku hibern. Poseł sejmiku starodubowskiego na sejm zwyczajny 1677 roku. W 1679 został marszałkiem Trybunału Litewskiego. W 1683 wystawił 60-osobową chorągiew pieszą w armii Wielkiego Księstwa Litewskiego na odsiecz Wiednia.
Piotr Rudomina posiadał następujące majątki: Komaje w powiecie oszmiańskim (częściowo odziedziczone po ojcu, częściowo odkupione), Pokrewno w powiecie wiłkomierskim (królewszczyzna otrzymana za zasługi prawem wieczystym), Muśniki (sprzedane w 1670 wojewodzie smoleńskiemu Grzegorzowi Podbereskiemu), Krewo w powiecie wiłkomierskim, Dudy (Koziczyzna) w powiecie brasławskim, Surwiliszki, Syrenczany, Dąbrowszczyzna, Hryszkowszczyzna (kupiona od brata Krzysztofa, sprzedaną w r. 1673 bratu stryjecznemu Gabrielowi), Żurowszczyzna, Żary, oraz Dudziary i Poźniakowicze (dobra zastawne w powiecie orszańskim). Żona wniosła mu w posagu Rykiszki pod Wilnem (sprzedane bratu Zygmuntowi).
Zmarł między lutym a czerwcem 1684. W testamencie zapisał 5 tys. złotych kościołowi w Komajach. Z małżeństwa z Elżbietą (Halszką) Sulistrowską miał syna Jerzego Wojciecha (zm. 18 listopada 1688), stolnika mińskiego, oraz córkę Katarzynę (zm. po 1716), "primo voto" żonę chorążego grodzieńskiego Władysława Antoniego Kierdeja, "secundo voto" Marcina Michała Kryszpina Kirszenszteina, kasztelana trockiego, "tertio voto" Aleksandra Ogińskiego, starosty uświackiego.

</doc>
<doc id="4351433" url="https://pl.wikipedia.org/wiki?curid=4351433" title="Michałów (Wymysłów)">
Michałów (Wymysłów)

Michałów – przysiółek wsi Wymysłów w Polsce, położony w województwie świętokrzyskim, w powiecie włoszczowskim, w gminie Włoszczowa.
W latach 1975–1998 przysiółek należał administracyjnie do województwa kieleckiego.
Przysiółek był dobrami pobliskiego folwarku Nieznanowice.

</doc>
<doc id="4351435" url="https://pl.wikipedia.org/wiki?curid=4351435" title="USS Sailfish (SSR-572)">
USS Sailfish (SSR-572)

USS Sailfish (SSR-572) – amerykański okręt podwodny typu "Sailfish" o wyporności nawodnej 1990 ton standardowych, przeznaczony do dozoru radarowego obszaru powietrznego. Zwodowany 7 września 1955 roku okręt, został włączony do służby w marynarce amerykańskiej 14 kwietnia 1956 roku, z wyposażeniem w postaci umieszczonego w kiosku radaru obserwacji przestrzeni powietrznej AN/BPS-2 oraz posadowionego za kioskiem namiernika wysokości AN/BPS-3. 1 marca 1961 roku okręt został zmodyfikowany i przeklasyfikowany do pełnienia klasycznej roli okrętu myśliwskiego (SSK). Służbę pełnił do 29 września 1978 roku.

</doc>
<doc id="4351454" url="https://pl.wikipedia.org/wiki?curid=4351454" title="Kadra 1 Dywizjonu Taborów">
Kadra 1 Dywizjonu Taborów



</doc>
<doc id="4351456" url="https://pl.wikipedia.org/wiki?curid=4351456" title="Kadra 2 Dywizjonu Taborów">
Kadra 2 Dywizjonu Taborów



</doc>
<doc id="4351457" url="https://pl.wikipedia.org/wiki?curid=4351457" title="Kadra 3 Dywizjonu Taborów">
Kadra 3 Dywizjonu Taborów



</doc>
<doc id="4351458" url="https://pl.wikipedia.org/wiki?curid=4351458" title="Kadra 4 Dywizjonu Taborów">
Kadra 4 Dywizjonu Taborów



</doc>
<doc id="4351459" url="https://pl.wikipedia.org/wiki?curid=4351459" title="Kadra 7 Dywizjonu Taborów">
Kadra 7 Dywizjonu Taborów



</doc>
<doc id="4351461" url="https://pl.wikipedia.org/wiki?curid=4351461" title="Kadra 8 Dywizjonu Taborów">
Kadra 8 Dywizjonu Taborów



</doc>
<doc id="4351463" url="https://pl.wikipedia.org/wiki?curid=4351463" title="Kadra 9 Dywizjonu Taborów">
Kadra 9 Dywizjonu Taborów



</doc>
<doc id="4351472" url="https://pl.wikipedia.org/wiki?curid=4351472" title="Jan Mikołaj Rudomina-Dusiacki">
Jan Mikołaj Rudomina-Dusiacki

Jan Mikołaj Rudomina-Dusiacki (ur. 1615, zm. 1651) – starosta uświacki, poseł na sejm.
Życiorys.
Przedstawiciel rodziny Rudominów herbu Trąby. Syn Piotra, kasztelana smoleńskiego, bratanek Jana, kasztelana nowogródzkiego, i Krzysztofa, wojewody mińskiego. 
Studiował w Akademii Wileńskiej i Krakowskiej oraz na Uniwersytecie Lejdeńskim i Bolońskim.
Po ojcu był chorążym brasławskim (1639-1645). W 1645 został wybrany marszałkiem brasławskim. W 1648 roku był elektorem Jana II Kazimierza Wazy z województwa wileńskiego. Poseł na sejm w 1648, deputat Trybunału Litewskiego w 1640 i 1645.
Po ojcu dzierżawił starostwo uświackie.

</doc>
<doc id="4351482" url="https://pl.wikipedia.org/wiki?curid=4351482" title="Val de Ferpècle">
Val de Ferpècle

Val de Ferpècle – dolina w Szwajcarii w kantonie Valais, w Alpach Pennińskich"." Jej wylot znajduje się w miejscowości Les Haudères, gdzie dolina Val d'Hérens rozdziela się na dwie doliny: zachodnią Val d’Arolla i wschodnią Val de Ferpècle. Stamtąd Val de Ferpècle biegnie na południowy wschód. Od wschodu ogranicza ją zachodnia grań masywu Dent Blanche - Cornier, za którym znajdują się doliny Val de Moiry i Val de Zinal, a od zachodu i południa masyw Bouquetins. Od zachodu oddziela on dolinę Val d'Arolla od doliny Val de Ferpècle, a na południe od włoskiej doliny Valpelline.
Górną część Val de Ferpècle zajmują duże lodowce: Glacier de Ferpècle, Glacier du Mont Miné i Glacier des Manzettes. Wypływa z nich potok La Borgne de Ferpècle, który wpada do rzeki Borgne w dolinie Val d'Hérens. Na potoku znajduje się zapora tworząca niewielki zbiornik retencyjny.
Jedyną miejscowością w dolinie jest Ferpècle. 

</doc>
<doc id="4351483" url="https://pl.wikipedia.org/wiki?curid=4351483" title="Cyryl (biskup koptyjski)">
Cyryl (biskup koptyjski)

Cyryl (imię świeckie John Paul Abdelsayed) – duchowny Koptyjskiego Kościoła Ortodoksyjnego, od 2016 biskup pomocniczy Los Angeles.
Życiorys.
Święcenia kapłańskie przyjął 20 października 2002. Sakrę biskupią otrzymał 12 czerwca 2016. Jest pierwszym biskupem urodzonym w amerykańskiej diasporze koptyjskiej.

</doc>
<doc id="4351485" url="https://pl.wikipedia.org/wiki?curid=4351485" title="Sveti Nikola (wyspa)">
Sveti Nikola (wyspa)

Sveti Nikola (Wyspa św. Mikołaja) – wyspa na Morzu Adriatyckim u południowo-zachodnich wybrzeży Czarnogóry, blisko linii brzegowej Czarnogóry. Jest jedną z dwóch wysepek u wybrzeży miasta Budva (drugą jest dużo mniejsza Wyspa św. Stefana). Obydwie wyspy należą do tzw. Riwiery Budwańskiej.
Wyspa św. Mikołaja to wyspa naturalna o długości około 2 km, znajdująca się w odległości 830-1000 m od wybrzeża Czarnogóry. Jej nazwa pochodzi od znajdującego się na niej kościoła św. Mikołaja. Pochodzi on z XVI wieku i otoczony jest cmentarzem. Prawdopodobnie zbudowany został na ruinach starszego kościoła, pochodzącego jeszcze z czasów wypraw krzyżowych. Mieszkańcy Budvy nazywają wyspę "Hawajami". Nazwę tę utworzyli od znajdującej się na północnym cyplu wyspy restauracji i kawiarni "Havaj".
Bezpośrednio na Wyspę św. Mikołaja kursują stateczki z miejskiego portu. Kursują także statki opływające jej wybrzeże. Wybrzeże jest częściowo skaliste i urwiste. Najwyższy klif ma wysokość 121 m. Są trzy skaliste plaże o łącznej długości 840 m. Ponadto istnieją liczne plaże wzdłuż wybrzeża, ale dostępne tylko od strony morza. Dzięki temu są niezatłoczone i atrakcyjne dla żeglarzy.
Całe wnętrze wyspy porasta las iglasty. Żyją w nim rzadkie gatunki ptaków, jelenie i drobne zwierzęta, a z roślin rzadki gatunek lilii. 

</doc>
<doc id="4351486" url="https://pl.wikipedia.org/wiki?curid=4351486" title="Wyspa św. Mikołaja">
Wyspa św. Mikołaja



</doc>
<doc id="4351489" url="https://pl.wikipedia.org/wiki?curid=4351489" title="Obszar oddziaływania obiektu">
Obszar oddziaływania obiektu

Obszar oddziaływania obiektu – teren wyznaczony w otoczeniu obiektu budowlanego na podstawie przepisów wprowadzających związane z tym obiektem ograniczenia w zagospodarowaniu, w tym zabudowy, tego terenu.

</doc>
<doc id="4351490" url="https://pl.wikipedia.org/wiki?curid=4351490" title="Makary (biskup koptyjski)">
Makary (biskup koptyjski)

Makary (imię świeckie Makram Ayyad, ur. 10 czerwca 1958) – duchowny Koptyjskiego Kościoła Ortodoksyjnego, od 2004 biskup pomocniczy Al-Minja.
Życiorys.
Święcenia kapłańskie przyjął 30 czerwca 1988 z imieniem Cyryl. Sakrę biskupią otrzymał 30 maja 2004 z imieniem Makary. Jest znany z konserwatywnych poglądów, wyróżnił się m.in. jako przeciwnik ruchu ekumenicznego (promowanego przez większość episkopatu i patriarchę).

</doc>
<doc id="4351491" url="https://pl.wikipedia.org/wiki?curid=4351491" title="Mistrzostwa Świata w Biathlonie Letnim 2018">
Mistrzostwa Świata w Biathlonie Letnim 2018

22. Mistrzostwa Świata w Biathlonie Letnim odbyły się w dniach 21 – 26 sierpnia 2018 w czeskim Nowym Mieście na Morawach.
Rozegrane zostały zawody dla seniorów oraz juniorów.
Odbyło się 10 konkurencji: sprint kobiet i mężczyzn, bieg pościgowy kobiet i mężczyzn oraz sztafeta mieszana dla seniorów i juniorów.

</doc>
<doc id="4351496" url="https://pl.wikipedia.org/wiki?curid=4351496" title="Suzuya (1900)">
Suzuya (1900)



</doc>
<doc id="4351497" url="https://pl.wikipedia.org/wiki?curid=4351497" title="Tsugaru (1899)">
Tsugaru (1899)



</doc>
<doc id="4351498" url="https://pl.wikipedia.org/wiki?curid=4351498" title="Piotr (biskup Karoliny i Kentucky)">
Piotr (biskup Karoliny i Kentucky)

Piotr (ur. 1974) – duchowny Koptyjskiego Kościoła Ortodoksyjnego, od 2016 biskup Karoliny i Kentucky.
Życiorys.
Święcenia kapłańskie przyjął po wstąpieniu do zakonu w 2005 z imieniem Mojżesz. Sakrę biskupią otrzymał 12 czerwca 2016 z imieniem Piotr jako zwierzchnik nowo utworzonej diecezji Karoliny i Kentucky.

</doc>
<doc id="4351502" url="https://pl.wikipedia.org/wiki?curid=4351502" title="Jan Barcicki">
Jan Barcicki

Jan Barcicki (ur. ok. 1750, zm. przed 1812 prawdop. w Chwałowicach koło Sandomierza) – polski pianista, kapelmistrz i kompozytor.
Życiorys.
Od 1784 był nauczycielem gry na fortepianie i członkiem kapeli kolegiackiej w Lublinie przy kościele św. Michała Archanioła, prowadzonej przez Józefa Miklasiewicza. Miklasiewicz wpadł w długi i w 1791 decyzją komisji królewskiej kapela została rozwiązana, a instrumenty przekazane wierzycielom. Na skutek starań Barcickiego w tym samym roku przejął on kierownictwo nad kapelą wraz z jej zobowiązaniami i prowadził kapelę do 1792 oraz ponownie w latach 1794–1802.
W 1792 został sędzią gminnym. Na przełomie 1793 i 1794 wyjechał do Opola Lubelskiego, gdzie został kapelmistrzem kapeli dworskiej i nauczycielem muzyki na dworze Lubomirskich. Przebywał tam to połowy 1794, następnie wrócił do Lublina. W 1802 wyjechał do Terespola; zmarł 10 lat później.
Działalność kapelmistrzowska Barcickiego przyczyniła się do podniesienia poziomu życia muzycznego w Lublinie.
Czasem jest mylony ze swoim synem Adamem Janem (ur. w 1784 w Lublinie), działającym w Wielkopolsce.
Jan Barcicki jest patronem ulicy na lubelskim Czechowie.
Twórczość.
Skomponował "Symfonię B-dur" i utwory fortepianowe, w tym "Fantaisie–Polonaise g-moll", "Fantaisie–Polonaise D-dur" i "Quadrille de contredanses" oraz pozostały w rękopisie zbiór sześciu polonezów "Polonaisso pour Forte Piano a comp. J. Barcicki". Przypisuje mu się autorstwo melodii tzw. "Poloneza Kościuszki" śpiewanej z różnymi tekstami, m.in. "Podróż twoja nam nie miła" z 1792 oraz "Patrz Kościuszko na nas z nieba" – bardzo popularnej swego czasu pieśni do słów Rajnolda Suchodolskiego z 1830 roku.

</doc>
<doc id="4351505" url="https://pl.wikipedia.org/wiki?curid=4351505" title="Henri Treial">
Henri Treial

Henri Treial (ur. 28 maja 1992 w Võru) – estoński siatkarz, grający na pozycji środkowego. 
Sukcesy klubowe.
Schenker League:
Liga estońska:
Liga czeska:
Liga belgijska:

</doc>
<doc id="4351509" url="https://pl.wikipedia.org/wiki?curid=4351509" title="Soya (1899)">
Soya (1899)



</doc>
<doc id="4351512" url="https://pl.wikipedia.org/wiki?curid=4351512" title="Grzegorz Kozłowski">
Grzegorz Kozłowski

Grzegorz Kozłowski (ur. 31 marca 1974 w Warszawie) – polski dyplomata, urzędnik państwowy, ekonomista, od 14 lutego 2018 ambasador RP w Estonii.
Życiorys.
Absolwent Wydziału Prawa Uniwersytetu w Białymstoku (1998) oraz finansów i bankowości Szkoły Głównej Handlowej (1999). W 2007 otrzymał na SGH stopień doktora nauk ekonomicznych na podstawie napisanej pod kierunkiem dysertacji "Struktura finansowania Organizacji Traktatu Północnoatlantyckiego ze szczególnym uwzględnieniem wspólnego finansowania". W 2022 uzyskał na Uniwersytecie Warmińsko-Mazurskim stopień doktora habilitowanego nauk społecznych, w dyscyplinie nauk o polityce i administracji, przedstawiwszy dzieło "Smart not Small. Polityka bezpieczeństwa Republiki Estońskiej". 
Pracę w administracji rozpoczął w 1997 w Departamencie Finansowania Bezpieczeństwa Państwa Ministerstwa Finansów, gdzie zajmował się m.in. analizą kosztów członkostwa Polski w NATO. W Ministerstwie Spraw Zagranicznych od 1999; najpierw w Departamencie Polityki Bezpieczeństwa Europejskiego, a następnie (od sierpnia 1999 do 2004) w Stałym Przedstawicielstwie RP przy NATO w Brukseli. W latach 2004–2008 był pracownikiem Departamentu Polityki Bezpieczeństwa, zaangażowanym m.in. w negocjacje polsko-amerykańskie dot. rozmieszczenia elementów systemu obrony przeciwrakietowej na terytorium RP. W 2008 objął stanowisko kierownika wydziału ekonomicznego Ambasady RP w Waszyngtonie. W 2012 objął stanowisko zastępcy dyrektora Departamentu Współpracy Ekonomicznej, a następnie – od maja 2013 – dyrektora Departamentu Ameryki, które pełnił do stycznia 2018. 14 lutego 2018 został Ambasadorem Nadzwyczajnym i Pełnomocnym RP w Republice Estońskiej. W grudniu 2021 wyróżniony nagrodą Ministra Spraw Zagranicznych „Amicus Oeconomiae” za wkład w promocję polskiej gospodarki i wsparcie polskiego biznesu na rynkach zagranicznych.
Członek Polsko-Amerykańskiej Rady Innowacyjności (2014–2016), Rady Polskiej Agencji Kosmicznej (2017–2018), Stowarzyszenie Euro-Atlantyckiego (2014–2021), Polskiego Towarzystwa Nauk Politycznych (od 2021). W latach 2013–2016 zasiadał także w Radzie Fundacji Fulbrighta. Autor kilkudziesięciu publikacji naukowych poświęconych zagadnieniom bezpieczeństwa, ekonomii oraz stosunków międzynarodowych.
Żonaty z Jolantą Kozłowską, ma troje dzieci. Posługuje się językami: angielskim, francuskim i rosyjskim.

</doc>
<doc id="4351520" url="https://pl.wikipedia.org/wiki?curid=4351520" title="Prawo i Więź">
Prawo i Więź

Prawo i Więź – polski kwartalnik prawniczy założony w 2012 i wydawany przez Spółdzielczy Instytut Wydawniczy G. Bierecki Sp. J. z siedzibą w Sopocie. Czasopismo znajduje się w wykazie czasopism punktowanych przez Ministerstwo Nauki i Szkolnictwa Wyższego. Nosi angielskojęzyczny podtytuł "Law &amp; Social Bonds".
Powstanie czasopisma i jego profil merytoryczny.
Czasopismo powstało w 2012 jako kwartalnik. Wydawcą jest Spółdzielczy Instytut Wydawniczy G. Bierecki Sp. J. związany z systemem SKOK. Redakcja ma siedzibę w Sopocie.
Zgodnie z jego autoprezentacją „W czasopiśmie publikowane są artykuły ze wszystkich dziedzin prawa materialnego i procesowego, a także z teorii, filozofii i socjologii prawa. Kwartalnik jest miejscem publikacji: artykułów, glos i komentarzy poruszających aktualne problemy związane przede wszystkim ze stosowaniem prawa, w tym także postulatów "de lege ferenda" i opracowań krytycznych, a także sprawozdań z konferencji naukowych, recenzji monografii, omówień propozycji legislacyjnych itp.” W 2015 periodyk został wpisany do wykazu czasopism punktowanych Ministerstwa Nauki i Szkolnictwa Wyższego. Autor tekstu zamieszczonego na jego łamach otrzymuje za publikację 100 punktów.
Czasopismo indeksowane jest w międzynarodowych bazach SCOPUS i European Reference Index for the Humanities and Social Sciences (ERIH PLUS) oraz The Central European Journal of Social Sciences and Humanities (CEJSH).
Do grudnia 2021 r., w ciągu dziewięciu lat wydawania czasopisma, ukazało się 37 jego zeszytów.
Rada Naukowa.
W skład Rady Naukowej czasopisma weszli: Zbigniew Cieślak, Henryk Cioch, Antoni Dębiński, Andrzej Dzięga, Jolanta Jabłońska-Bonca, Tadeusz Jasudowicz, Jarosław Majewski, Marek Michalski, Cezary Mik, Krzysztof Pietrzykowski, Justyn Piskorski, Jadwiga Potrzeszcz, Zbigniew Rau, Marcin Romanowski, Krzysztof Warchałowski, Przemysław Dąbrowski, Jarosław Dobkowski, Marcin Glicz, Dariusz Szpoper.

</doc>
<doc id="4351525" url="https://pl.wikipedia.org/wiki?curid=4351525" title="Dekanat klecki">
Dekanat klecki

Dekanat klecki – jeden z siedmiu dekanatów wchodzących w skład eparchii słuckiej Egzarchatu Białoruskiego Patriarchatu Moskiewskiego.

</doc>
<doc id="4351527" url="https://pl.wikipedia.org/wiki?curid=4351527" title="A Mediterranean Odyssey">
A Mediterranean Odyssey

A Mediterranean Odyssey – dwupłytowe wydawnictwo muzyczne kanadyjskiej wykonawczyni muzyki folkowej i celtyckiej Loreeny McKennitt wydane w 2009 roku, nakładem Quinland Road.
Pierwsza płyta składa się z nagrań koncertowych, zebranych w czasie światowego tournée artystki w 2009 roku. Druga płyta jest składanką utworów studyjnych z poprzednich albumów studyjnych, dobranych według klucza śródziemnomorskich motywów w karierze McKennitt.
Spis utworów.
W nawiasie podano nazwy albumów, z których pochodzi dana piosenka. Wszystkie utwory skomponowała Loreena McKennitt, chyba że zaznaczono inaczej:

</doc>
<doc id="4351529" url="https://pl.wikipedia.org/wiki?curid=4351529" title="PTY">
PTY



</doc>
<doc id="4351537" url="https://pl.wikipedia.org/wiki?curid=4351537" title="Jahfarr Wilnis">
Jahfarr Wilnis

Jahfarr Wilnis (ur. 26 lutego 1986 w Utrechcie) – holenderski kick-boxer surinamskiego pochodzenia, zwycięzca turnieju Kunlun Fight wagi super ciężkiej z 2015 oraz mistrz świata Enfusion w wadze ciężkiej z 2016. Zawodnik GLORY.
Kariera sportowa.
Od 22 roku życia wraz z młodszym bratem Jasonem trenuje kickboxing. Po roku treningów stoczył swoją pierwszą walkę.. Przez następne lata walczył głównie w Belgii, Holandii i Surinamie. W 2012 związał się z Glory World Series, debiutując dla niej 6 października tego samego roku w wygranym pojedynku na punkty przeciwko Marokańczykowi Jamalowi Ben Saddikowi. Po dwóch kolejnych zwycięstwach w organizacji nad Oguzen Ovguerem i Bricem Guidonem – obu nokautując, przyszedł czas na dwie porażki z rzędu, z Czechem Tomášem Hronem na punkty i Mladenem Brestovacem przez KO w pierwszej rundzie. Po porażce z tym drugim nie walczył prawie dziewięć miesięcy. Do ringu wrócił 3 stycznia 2015 roku podczas chińskiego turnieju Kunlun Fight wagi super ciężkiej. W przeciągu sześciu miesięcy stoczył cztery zwycięskie pojedynki (m.in. pokonując Romana Kryklie i w finale 7 czerwca Hesdy'ego Gergesa) wygrywając tym samym ostatecznie całe zawody.
9 października 2015 wrócił do Glory biorąc udział w turnieju pretendentów wagi ciężkiej. W półfinale pokonał Bena Edwardsa przez TKO po niskich kopnięciach, natomiast w finale uległ niejednogłośnie na punkty Benjaminowi Adegbuyiowi. 9 stycznia 2016 przegrał w rewanżu z Ukraińcem Romanem Kryklią, również na punkty na gali Kunlun Fight 36. Niecałe dwa miesiące później 27 lutego zmierzył się o mistrzostwo organizacji Enfusion wagi ciężkiej z obrońcą tytułu Marokańczykiem Ismaelem Lazaarem. Wilnis ostatecznie pokonał go jednogłośnie na punkty, odbierając mu tytuł.
16 kwietnia 2016 ponownie wziął udział w turnieju Glory, gdzie po pierwszej zwycięskiej walce, po raz kolejny przegrał w finale, tym razem z Ismaelem Londtem na punkty. Pod koniec roku 5 listopada na gali Glory 35 jeszcze raz spróbował wygrać turniej, jednak tym razem poszło mu jeszcze gorzej, gdyż odpadł już w pierwszym pojedynku przegrywając w rewanżowym starciu z Mladenem Brestovacem przez TKO w pierwszej rundzie. Trzecią porażkę z rzędu zaliczył 30 września 2017 w obronie mistrzostwa Enfusion, które stracił na rzecz Luisa Tavaresa ulegając mu na punkty.
Zwycięską niemoc przełamał 12 maja 2018 podczas Glory 53 pokonując jednogłośną decyzją sędziów w rewanżu Jamala Ben Saddika.

</doc>
<doc id="4351540" url="https://pl.wikipedia.org/wiki?curid=4351540" title="Northern Ireland Open">
Northern Ireland Open

Northern Ireland Open – profesjonalny, rankingowy turniej snookerowy. Pierwszy raz został rozegrany w sezonie 2016/17.
Jest to pierwszy w historii turniej rozgrywany w Irlandii Północnej. Obecnie jest rozgrywany w Waterfront Hall w Belfaście.

</doc>
<doc id="4351548" url="https://pl.wikipedia.org/wiki?curid=4351548" title="LJU">
LJU



</doc>
<doc id="4351549" url="https://pl.wikipedia.org/wiki?curid=4351549" title="Frank Beard">
Frank Beard

Frank Lee Beard (ur. 11 czerwca 1949) – perkusista amerykańskiego trio rockowego ZZ Top, kompozytor i autor tekstów, były członek zespołów The Cellar Dwellers, The Hustlers, The Warlocks i American Blues.
Życiorys.
Frank Beard urodził się w Frankston w stanie Teksas, gdzie uczęszczał do Irving High School w Irving. Pod koniec 1969 roku dołączył do gitarzysty i wokalisty ZZ Top – Billy'ego Gibbonsa, którego przedstawił także basiście Dusty'emu Hillowi. Beard i Hill grali ze sobą już dużo wcześniej w kilku różnych formacjach. Współpraca trójki muzyków zaowocowała pierwszym albumem długogrającym grupy zatytułowanym "ZZ Top's First Album". Płyta została wydana nakładem London Records w styczniu 1971 roku. Wówczas ukształtował się również charakterystyczny styl zespołu oscylujący wokół "Texas boogie-blues-rock". Początkowo Beard występował w zespole pod pseudonimem "Rube" (Rube Beard). Od albumu "Fandango!" wydanego 18 kwietnia 1975 roku jego pełne imię i nazwisko widnieje na prawie wszystkich albumach zespołu.
Muzyk jest współautorem wielu przebojów grupy, w tym takich utworów jak „Gimmie All Your Lovin'”, „Sharp Dressed Man” oraz „Tush”.
Życie osobiste.
Beard był żonaty z Catherine Alexander od kwietnia 1978 do lipca 1981 roku, kiedy się rozwiedli. W listopadzie 1982 roku ożenił się z Debbie Meredith, z którą jest związany do dzisiaj – mają troje dzieci. Mieszka w Richmond w Teksasie, gdzie jest właścicielem i operatorem Top 40 Ranch. Jest golfistą, znanym lokalnie z udziału w turniejach i imprezach społecznościowych.

</doc>
<doc id="4351550" url="https://pl.wikipedia.org/wiki?curid=4351550" title="Val d’Entremont">
Val d’Entremont

Val d’Entremont – dolina w Szwajcarii w kantonie Valais, w Alpach Pennińskich. Odchodzi od doliny Rodanu na południe w miejscowości Martigny. Po kilku kilometrach, w miejscowości Sembrancher, odchodzi od niej na południowy wschód dolina Val de Bagnes. Val d’Entremont natomiast idzie dalej na południe. W miejscowości Orsières odchodzi od niej na południowy zachód boczna dolina Val Ferret.
Od wschodu dolinę ogranicza masyw Grand Combin, która oddziela ją od doliny Val de Bagnes. Od zachodu, od doliny Val Ferret, oddziela ją masyw Grand Golliat. Na południu dochodzi do masywu Mont Vèlan i głównej grani Alp Pennińskich z Wielką Przełęczą Świętego Bernarda.
Doliną płynie rzeka Drance d’Entremont, która po połączeniu z płynącą przez dolinę Val de Bagnes rzeką Drance de Bagnes zmienia nazwę na Drance i wpada do Rodanu. Na rzece, w górnej części doliny, znajduje się zbiornik retencyjny Lac des Toules.
Przez dolinę przechodzi droga, jedna z największych arterii komunikacyjnych Alp, łącząca przez tunel pod Wielką Przełęczą Świętego Bernarda (5,8 km długości) Szwajcarię z Włochami.
W dolinie znajdują się m.in. miejscowości Sembrancher, Orsières, Liddes i Bourg-St-Pierre.

</doc>
<doc id="4351552" url="https://pl.wikipedia.org/wiki?curid=4351552" title="Helmut F. Spinner">
Helmut F. Spinner

Helmut F. Spinner (* 28 stycznia 1937 roku w Offenburgu) – niemiecki filozof, filozof nauki i socjolog.
Do zainteresowań naukowych Spinnera należą zagadnienia badań naukowych, racjonalności i techniki. Jego podejście jest zbliżone do krytycznego racjonalizmu, który – zainspirowany przez Paula Feyerabenda – rozwijał w kierunku fallibilizmu i pluralizmu.
Życie.
Helmut F. Spinner studiował na uniwersytetach w Mannheim, Kolonii, Heidelbergu i Londynie (1970/71 London School of Economics, Leverhulme European Research Fellow at The Department of Philosophy, jak wcześniej Karl R. Popper, a później Imre Lakatos, J. N. Watkins) ekonomię, prawo i psychologię (dyplom), a także filozofię, filozofię nauki i socjologię (doktorat i habilitacja). W 1970 r. uzyskał stopień doktora filozofii, w 1979 habilitację z filozofii i socjologii nauki, a w 1983 habilitację z socjologii.
Pracował naukowo i dydaktycznie na uczelniach w Mannheim, Londynie, Bambergu, Gießen, Heidelbergu, Marburgu i Karlsruhe.
Helmut Spinner w 1985 roku został mianowany profesorem na Uniwersytecie w Mannheim, a w 1987 roku powołany jako dyrektor Studium Generale na katedrę filozofii w Uniwersytecie w Karlsruhe. Przeszedł na emeryturę 31 marca 2002 roku i mieszka w Brühl koło Mannheim.

</doc>
<doc id="4351557" url="https://pl.wikipedia.org/wiki?curid=4351557" title="Zbigniew Buraczyński">
Zbigniew Buraczyński

Zbigniew Buraczyński (ur. 1966) – polski siatkarz, występujący na pozycji rozgrywającego.
Kariera.
Jest wychowankiem MDK Warszawa. Grał również w juniorach Baildonu Katowice. W 1988 roku został zawodnikiem Górnika Kazimierz. W 1989 roku awansował z tym klubem do I ligi. Na najwyższym szczeblu rozgrywek wystąpił w 40 spotkaniach. W sezonie 1992/1993 występował w Baildonie Katowice, natomiast w latach 1993–1995 był zawodnikiem Warty Zawiercie. Po rozwiązaniu zawierciańskiego klubu został siatkarzem Okocimskiego Brzesko, w którym występował do 1999 roku. W latach 1999–2001 występował w Energetyku Jaworzno. Lata 2001–2002 spędził na wypożyczeniu do KP Polskiej Energii Sosnowiec, gdzie zastępował kontuzjowanego Svena Dörendahla.

</doc>
<doc id="4351559" url="https://pl.wikipedia.org/wiki?curid=4351559" title="Sveti Nikola">
Sveti Nikola



</doc>
<doc id="4351560" url="https://pl.wikipedia.org/wiki?curid=4351560" title="Ch’oe Kwang">
Ch’oe Kwang

Ch’oe Kwang (ur. 1918, zm. 1997) – koreański wojskowy, uczestnik wojny koreańskiej, marszałek Koreańskiej Armii Ludowej.
Życiorys.
Urodził się w 1918 roku w mieście Rajin. W młodości zajmował się antyjapońskimi działaniami. Przez pewien czas mieszkał w ZSRR, gdzie przeszedł szkolenie wojskowe, później wstąpił do oddziałów partyzanckich.
Po 1948 został wybitnym wojskowym w Korei, dowodził 13 dywizją podczas wojny koreańskiej. W 1960 otrzymał stopień generała-pułkownika. Na IV Kongresie PPK został członkiem Komitetu Centralnego. W 1963 został awansowany do stopnia generała armii. Od 1988 - szef Sztabu generalnego. W 1992 awansowany do stopnia wicemarszałka, a w 1995 został jednym z trzech dowódców, którzy otrzymali tytuł Marszałka Koreańskiej Armii Ludowej. Zmarł w 1997 roku.

</doc>
<doc id="4351566" url="https://pl.wikipedia.org/wiki?curid=4351566" title="Parafia św. Stanisława w Rabie Wyżnej">
Parafia św. Stanisława w Rabie Wyżnej



</doc>
<doc id="4351567" url="https://pl.wikipedia.org/wiki?curid=4351567" title="Roman Socha">
Roman Socha

Roman Socha (ur. 16 marca 1964) – polski siatkarz, występujący na pozycji przyjmującego.
Kariera.
Jest wychowankiem Górnika Kazimierz. Grał również w seniorskiej kadrze tego klubu. W 1989 roku awansował z Górnikiem Kazimierz do I ligi. W 1992 roku został siatkarzem Płomienia Sosnowiec po połączeniu tego klubu z Górnikiem Kazimierz. Ogółem w najwyższej klasie rozgrywkowej w barwach Górnika Kazimierz i Płomienia wystąpił w 69 spotkaniach. W 1993 roku przeszedł do Warty Zawiercie. Po rozwiązaniu zawierciańskiego klubu w 1995 roku został zawodnikiem Okocimskiego Brzesko. Na dalszym etapie kariery występował również w AZS Katowice, Beskidzie Andrychów i Kłosie Olkusz. Był również trenerem Kłosa.

</doc>
<doc id="4351568" url="https://pl.wikipedia.org/wiki?curid=4351568" title="ZPB Frotex">
ZPB Frotex



</doc>
<doc id="4351570" url="https://pl.wikipedia.org/wiki?curid=4351570" title="Microcyclops ceibaensis">
Microcyclops ceibaensis

Microcyclops ceibaensis – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1919 roku na podstawie prac naukowych amerykańskiego zoologa Charlesa Dwighta Marsha. Gatunek ten został ujęty w Katalogu Życia.

</doc>
<doc id="4351571" url="https://pl.wikipedia.org/wiki?curid=4351571" title="Karol Marciak">
Karol Marciak

Karol Franciszek Marciak (ur. 31 maja 1910 we Lwowie, zm. wiosną 1940 w Katyniu) – podporucznik piechoty Wojska Polskiego, ofiara zbrodni katyńskiej.
Życiorys.
Syn Antoniego i Eleonory z Dulskich. Absolwent seminarium nauczycielskiego (1931) i dywizyjnego kursu podchorążych rezerwy piechoty, przydzielony do 6 pułku strzelców podhalańskich. Podporucznik mianowany ze starszeństwem 1 stycznia 1936. Od 1937 w 43 pułku piechoty Strzelców Kresowych. Żonaty.
W kampanii wrześniowej wzięty do niewoli radzieckiej, osadzony w Kozielsku. Został zamordowany wiosną 1940 w lesie katyńskim. Figuruje na liście wywózkowej LW 025/1 z 9 kwietnia 1940 r., poz. 60.

</doc>
<doc id="4351573" url="https://pl.wikipedia.org/wiki?curid=4351573" title="Wodność">
Wodność

Wodność – parametr określający stan chmury lub mgły. Została ona zdefiniowana jako masa ciekłej lub zestalonej wody przypadająca na jednostkę objętości chmury (lub na jednostkę masy powietrza – wodność właściwa).

</doc>
<doc id="4351574" url="https://pl.wikipedia.org/wiki?curid=4351574" title="Val de Bagnes">
Val de Bagnes

Val de Bagnes – dolina w Szwajcarii w kantonie Valais, w Alpach Pennińskich. W miejscowości Sembrancher odchodzi na południowy wschód od doliny Val d’Entremont. Od wschodu dolinę ograniczają masywy Ruinette i Pleureur, które oddzielają ją od dolin Val d'Hérémence i Val de Nendaz. Od zachodu, od doliny Val d’Entremont, oddziela ją masyw Grand Combin. Na południu dochodzi do masywu Mont Gèle.
Doliną płynie rzeka Drance de Bagnes, która po połączeniu z płynącą przez dolinę Val d’Entremont rzeką Drance d’Entremont zmienia nazwę na Drance i wpada do Rodanu. Na rzece, w górnej części doliny, znajduje się zapora wodna o wysokości 237 metrów ze sztucznym zbiornikiem zaporowym zwanym Lac de Mauvoisin. Po wschodniej stronie jeziora znajduje się duży lodowiec Glacier du Giétro, a na południu lodowce Glacier de Tsessette i Glacier du Mont Durand.
W dolinie znajdują się m.in. miejscowości Sembrancher, Le Châble, Verbier i Fionnay.

</doc>
<doc id="4351577" url="https://pl.wikipedia.org/wiki?curid=4351577" title="Kościół imienia Krzyża Chrystusa w Lubawce">
Kościół imienia Krzyża Chrystusa w Lubawce

Kościół Imienia Krzyża Chrystusa – neogotycka budowla sakralna znajdująca się w Lubawce przy ul. Wojska Polskiego.
Historia.
Wybudowany w stylu neogotyckim z piaskowca w latach 1847–1848, dzięki wsparciu Fundacji Gustawa Adolfa, według projektu Karla Häuslera z Medziboru. Murowany, na planie prostokąta, salowy, z piętrowymi emporami, nakryty 4-spadowym dachem. Wieżę dobudowano w 1853 r., a nowy hełm założono w 1903 r. Użytkowany do 1946 r., potem opuszczony. Został przejęty przez zakład „Gambit” w l. 70 XX w. W latach 1977-79 adaptowany na salę gimnastyczną. W czasie adaptacji zdjęto z wieży hełm. Obecnie służy jako magazyn.
Obok teren dawnego cmentarza ewangelickiego z kostnicą z ok. 1850 r. - również adaptowaną na magazyn. W skład zespołu wchodzi jeszcze budynek administracyjny z ok. 1880 r.

</doc>
<doc id="4351580" url="https://pl.wikipedia.org/wiki?curid=4351580" title="Glacier de Giétroz">
Glacier de Giétroz



</doc>
<doc id="4351586" url="https://pl.wikipedia.org/wiki?curid=4351586" title="Mercedes 35 PS">
Mercedes 35 PS

Mercedes 35 PS – innowacyjny samochód z 1900 roku zaprojektowany przez Wilhelma Maybacha (1846–1929) i wyprodukowany przez Daimler-Motoren-Gesellschaft dla austriackiego przedsiębiorcy Emila Jellinka (1853–1918).
Pierwszy automobil, w którym zastosowano techniczne rozwiązania nowoczesnego samochodu, pierwsze auto marki Mercedes.
Historia.
Mercedes 35 PS był pierwszym automobilem, w którym zastosowano techniczne rozwiązania nowoczesnego samochodu i pierwszym autem marki Mercedes.
Austriacki przedsiębiorca Emil Jellinek (1853–1918), który był przedstawicielem Daimlera na Lazurowym Wybrzeżu, zagwarantował firmie sprzedaż 36 samochodów pod warunkiem, że Daimler wyprodukuje nowe auto według jego specyfikacji, zdolne do wygrania wyścigu z konkurencyjnymi autami francuskimi. Jellinek wymagał lekkiego silnika, dłuższego rozstawu osi i niżej osadzonego środka ciężkości samochodu. Ponadto aby nie zrazić francuskich klientów niemiecką nazwą, nowy wóz miał nazywać się "Mercedes" od imienia córki Jellinka – Mercédès Jellinek (1889–1929), która słynęła z piękności wśród zamożnych Francuzów na riwierze. Sam Jellinek uczestniczył w wyścigach pod pseudonimem "Mercedes" od 1889 roku.
Firma przystała na warunki i skonstruowała samochód z czterosuwowym silnikiem o mocy 35 koni mechanicznych, innowacyjnym systemem chłodzenia i skrzynią biegów (które używane są do dziś).
Nowy, lekki, czterosuwowy silnik o zapłonie iskrowym (230 kg) został skonstruowany przez Wilhelma Maybacha (1846–1929). Do budowy skrzyni korbowej po raz pierwszy zastosowano aluminium, cylindry wykonano z szarego żeliwa. Każda para cylindrów miała własny, osobny gaźnik. Całkowita objętość skokowa silnika wynosiła 5913 cm³. Łożyska wykonano z magnalu – aluminium z 5% domieszką magnezu. Samochód został wyposażony w kompaktowe sprzęgło. Skrzynia biegów obsługiwała cztery biegi do przodu i bieg wsteczny. W układzie kierowniczym zastosowano przekładnię ślimakową. Rozstaw osi miał 2245 mm długości (wersja sportowa 2325 mm) a rozstaw kół 1400 mm, co zapewniło lepszą stabilność pojazdu. Hamulce były dostosowane do silnika, na tylnych kołach zamontowano hamulce bębnowe obsługiwane ręcznie i zainstalowany dodatkowy hamulec obsługiwany pedałem.
Najbardziej innowacyjnym elementem była chłodnica o strukturze plastra miodu – przełomowy wynalazek, stosowany do dziś. Maybach zbudował chłodnicę z ponad 8 tys. kanalików (6 x 6 mm) zespawanych razem w prostopadłościan. Pozwoliło to na zwiększenie wydajności chłodzenia i zmniejszenie użycia wody o połowę. Z tyłu chłodnicy zamontowano wentylator, co poprawiło chłodzenie przy mniejszych prędkościach.
Mercedes 35 PS rozwijał prędkość 70–75 km/h a jego wersja sportowa 86 km/h.
Samochód został przetestowany 22 listopada 1900 roku i pierwszy egzemplarz w wersji sportowej został dostarczony Jellinkowi miesiąc później. W marcu 1901 roku Jellinek wygrał wyścig w Nicei a samochód szybko zyskał popularność. Wśród pierwszych prominentnych kupców byli m.in. John D. Rockefeller (1839–1937), John Pierpont Morgan (1837–1913).

</doc>
<doc id="4351588" url="https://pl.wikipedia.org/wiki?curid=4351588" title="Ernest Mesmin Lucien Cabo">
Ernest Mesmin Lucien Cabo



</doc>
<doc id="4351590" url="https://pl.wikipedia.org/wiki?curid=4351590" title="Fritz Siemens">
Fritz Siemens

Fritz Siemens (ur. 4 lutego 1849 w Erwitte, zm. 19 maja 1935 w Słupsku) – niemiecki lekarz psychiatra, dyrektor zakładu psychiatrycznego w Lęborku, tajny radca medyczny.
Życiorys.
Studiował na Uniwersytecie w Greifswaldzie i Uniwersytecie w Marburgu, tytuł doktora medycyny otrzymał w 1874. Po studiach pracował w poliklinice w Marburgu i jako asystent w klinice psychiatrycznej u Heinricha Cramera. W 1883 powołany na dyrektora prowincjalnego zakładu psychiatrycznego w Ueckermünde, w 1887 powołany na dyrektora nowo utworzonego zakładu psychiatrycznego w Lęborku (Lauenburgu). W 1914 roku przeszedł na emeryturę.

</doc>
<doc id="4351594" url="https://pl.wikipedia.org/wiki?curid=4351594" title="Teodozjusz (biskup koptyjski)">
Teodozjusz (biskup koptyjski)

Teodozjusz (ur. 1 stycznia 1956) – duchowny Koptyjskiego Kościoła Ortodoksyjnego, od 2013 biskup Gizy.
Życiorys.
Święcenia kapłańskie przyjął 23 maja 1989. Sakrę biskupią otrzymał 7 czerwca 2009 jako biskup pomocniczy Gizy. W 2013 został mianowany biskupem diecezjalnym.

</doc>
<doc id="4351595" url="https://pl.wikipedia.org/wiki?curid=4351595" title="Zmierzch bożyszcz">
Zmierzch bożyszcz

Zmierzch bożyszcz, czyli Jak filozofuje się młotem () – dzieło filozoficzne Friedricha Nietzschego z roku 1888, wydane po raz pierwszy rok później w wydawnictwie Constantina Georga Naumanna. Pierwszy szkic utworu ukończył w niewiele ponad tydzień (od 26 sierpnia do 3 września 1888). Utwór stanowi prawdopodobnie zamierzony przez Nietzschego wstęp do własnej filozofii. Tytuł jest grą słów na temat nazwy dramatu muzycznego Richarda Wagnera "Zmierzch bogów" (niem. "Götterdämmerung"), ostatniego z cyklu "Pierścień Nibelunga".
Na całość składają się kilkustronicowe rozdziały:

</doc>
<doc id="4351596" url="https://pl.wikipedia.org/wiki?curid=4351596" title="Wniezapnyj (1944)">
Wniezapnyj (1944)



</doc>
<doc id="4351597" url="https://pl.wikipedia.org/wiki?curid=4351597" title="Oskoł (1944)">
Oskoł (1944)



</doc>
<doc id="4351598" url="https://pl.wikipedia.org/wiki?curid=4351598" title="Nagroda Brunona Kreisky’ego">
Nagroda Brunona Kreisky’ego



</doc>
<doc id="4351603" url="https://pl.wikipedia.org/wiki?curid=4351603" title="The Buddha of Suburbia">
The Buddha of Suburbia

The Buddha of Suburbia – dwudziesty pierwszy album studyjny Davida Bowiego nagrany i wydany w 1993. Płyta pozostaje stosunkowo mało znana w dyskografii Bowiego i często jest nieprawidłowo uważana za ścieżkę dźwiękową do serialu BBC pod tym samym tytułem. Płyta uznawana jest za ważny etap kariery Bowiego, łączący "Black Tie, White Noise" i późniejszą awangardową "1.Outside". Album dzieli zarówno krytyków, jak i publiczność, przez niektórych krytyków uważany jest za jeden z najlepszych albumów Bowiego i jego „zaginiony klasyk”, ale część krytyków oceniało go jako co najwyżej przeciętny album, a dla niektórych jest to nawet jeden z najgorszych – jeżeli nie najgorszy – album w dyskografii Bowiego.
Tło historyczne.
W lutym 1993 Hanif Kureishi przeprowadził wywiad z Davidem Bowiem dla jednego z ulubionych magazynów Bowiego, założonego przez Andy’ego Warhola “Interview”. Pod koniec wywiadu Kureishi poprosił Bowiego o zgodę na użycie kilku wczesnych utworów Bowiego w powstającym wówczas serialu BBC Two „The Buddha Of Suburbia” na podstawie powieści Kureishiego o tym samym tytule. Bowie wyraził zgodę na prośbę Kureishego, który zachęcony pozytywną odpowiedzią Bowiego, poprosił go także o napisanie kilku nowych utworów do serialu, na co Bowie także przystał.
Na potrzeby serialu Bowie skomponował ponad 40 krótkich utworów ilustracyjnych które zostały nagrane w Mountain Studios w Montreux na początku 1993. Kompozycje Bowiego nie zostały wydane na płycie, można je usłyszeć tylko w serialu do którego zostały skomponowane. W 1993 płyta została nominowana do nagrody BAFTA w kategorii najlepsza ścieżka dźwiękowa i zwyciężyła w tej kategorii.
Stworzenie podkładu muzycznego zainspirowało Bowiego do napisania nowych utworów luźno opartych na kilku zapożyczonych motywach i melodiach użytych w ścieżce dźwiękowej serialu. Według Kureishiego, Bowie miał także motywację finansową by nagrać nowy album po stworzeniu ścieżki dźwiękowej – Bowie zwierzył się Kureishiemu, że „BBC gówno płaci i zrobię z tego (ścieżki dźwiękowej) nowy album”.
Nagrywanie.
Bowie skomponował i nagrał nowy album w zaledwie sześć dni, jego miksowanie zabrało następnych 15 dni – według notatek Bowiego dołączonych do płyty trwałoby to krócej gdyby nie jakieś bliżej niezidentyfikowane „problemy techniczne”. Do współpracy w studiu Bowie zaprosił początkowo tylko multiinstrumentalistę Erdala Kuzilcaya z którym wcześniej nagrał między innymi album "Never Let Me Down". Bowie podszedł do procesu twórczego w eksperymentalny sposób, używając metody Oblique Strategies, zbliżony do tego w jaki sposób nagrywał jego powszechnie uznane płyty z tzw. „trylogii berlińskiej” ("Low", "„Heroes”" i "Lodger").
Na przykład Bowie brał on już wcześniej nagrany utwór ze ścieżki dźwiękowej, wybierał z niego jedynie elementy perkusyjne i nakładał na sekcję rytmiczną kolejne warstwy instrumentalne bez odniesienia do wcześniejszej melodii. Z odtworzonych razem wszystkich warstw instrumentalnych Bowie wybierał najciekawsze fragmenty, według jego własnych słów także „najbardziej niebezpieczne”, i używał ich do dalszych eksperymentów dźwiękowych. Jedynym utworem z oryginalnej ścieżki dźwiękowej była inspirowana latami 60. tytułowa piosenka „The Buddha of Suburbia”, w której Bowie dyskretnie nawiązał do jego własnych wcześniejszych utworów takich jak „Space Oddity” czy „Starman”.
Był to pierwszy album Bowiego od czasu "The Man Who Sold the World" który zawierał wyłącznie kompozycje Bowiego i na którym Bowie grał na wszystkich utworach.
Utwory.
Muzyka zawarta na albumie, zarówno utwory instrumentalne, jak i piosenki, nie mogą być łatwo zaklasyfikowane jako należące do jednego gatunku muzyki; mieszanka stylów na płycie została opisana jako "genre-defying" – muzyka nie nadająca się do prostej kategoryzacji.
„Sex and the Church” zawiera elementy acid house, a tytuł i słowa utworu nawiązują do głównych motywów powieści Kureishiego – seksualności i duchowości. Zniekształcony przez vocoder głos Bowiego powtarza wielokrotnie tytuł utworu oraz słowa "give me freedom of the spirit and the joys of the flesh" („daj mi wolność ducha i rozkosze ciała”).
Drugi utwór płyty „South Horizon”, to mieszanka acid house i jazzu, Bowie uważał go za jego najbardziej ulubiony utwór z całej płyty. Do nagrania tego utworu został zaproszony długoletni współpracownik Bowiego, pianista Mike Garson. Bowie przesłał Garsonowi ukończony przez niego podkład muzyczny do którego Garson improwizował część fortepianową w czasie 3-godzinnej sesji w Los Angeles.
„The Mysteries” jest klasyfikowane jako ambient. Jeden z recenzentów porównał ten utwór do najwybitniejszych osiągnięć Bowiego z płyt "Low" i "„Heroes”". „Bleed Like a Craze, Dad” jest przykładem muzyki klubowej początku lat 90. – przypominając przebój „Connected” Stereo MC's.
„Strangers When We Meet” to prosty utwór rockowy z linią basową zapożyczoną z piosenki „Gimme Some Lovin’” The Spencer Davis Group. Utwór muzycznie porównywany jest z „«Heroes»”, ale z bardziej tajemniczymi i osobistymi słowami. Większość krytyków i fanów uznała tę piosenkę za najmniej udany z całej płyty.
„Dead Against It” to klubowy utwór w stylu Pet Shop Boys, następującym po nim „Untitled No. 1” jest wielowątkowym utworem instrumentalnym.
Tytuł przedostatniej kompozycji „Ian Fish, UK Heir” jest anagramem imienia i nazwiska Hanifa Kureishiego. Kompozycja w stylu ambient powstała poprzez spowolnienie tempa oryginalnego utworu na którym bazuje „Ian” i dodania efektu skrzypiącej igły gramofonowej.
Płytę zamyka druga wersja utworu tytułowego z gościnnie grającym na gitarze Lennym Kravitzem.
W krótkim eseju dołączonym do płyty Bowie wyliczył wszystkie inspiracje które towarzyszyły mu w czasie tworzenia tej muzyki; wolne skojarzenia, Pink Floyd, Harry Partch, kostiumy, kluby bluesowe, Unter den Linden, Brücke-Museum w Berlinie, "Pet Sounds", przyjaciele braci Krays, Roxy Music, T-Rex, "casserole", Neu!, Kraftwerk, Bromley, Croydon, Brian Eno, prostytutki i Soho, Ronnie Scott's Jazz Club, podróże przez Rosję, samotność, The O’Jays, Philip Glass w nowojorskich klubach, Die Mauer, narkotyki. W eseju Bowie poświęcił cztery paragrafy opisując jego wcześniejszego współpracownika Briana Eno. Napisał on o nim między innymi „wnikliwość Briana na formy i przesłania współczesnej sztuki pozostawia większość innych krytyków niebezpiecznie blisko przepaści z której emanują prawie tylko i wyłącznie modne i bezsensowne jęki”.
Wydanie i przyjęcie krytyczne.
Początkowo album pozostał prawie nie zauważony zarówno przez krytyków, jak i przez fanów Bowiego. Album nie był prawie w ogóle reklamowy, na jego okładce nie było żadnego zdjęcia Bowiego i z wyjątkiem jednej sesji zdjęciowej Bowiego z Kureishim, nawet sam artysta nie promował aktywnie jego albumu. Recenzje w ówczesnej prasie muzycznej były bardzo pozytywne („Q” nagrodził go czterema gwiazdkami), ale było ich niewiele, album nie przebił się do świadomości fanów. Tydzień po wydaniu albumu wytwórnia płytowa EMI wypuściła na rynek kompilację singli Bowiego która przykryła wydanie "Buddhy". "The Single Collection" weszła do pierwszej dziesiątki brytyjskiej listy przebojów, "Buddha" doszedł do miejsca 87.
W późniejszym czasie Bowie bardzo pozytywnie wypowiadał się o swoim albumie. W wywiadach podkreślał, że był to jego ulubiony projekt studyjny z którego był bardzo zadowolony, wielokrotnie chwalił także multiinstrumentalne umiejętności Kizilcaya.
Album został wznowiony w 2007 – w tym wydaniu zmieniono okładkę i bardziej eksponowano nazwisko Bowiego. Wznowienie płyty zostało tym razem zauważone przez krytykę i część fanów, ale zarówno opinia krytyczna, jak i publiczna na temat tego albumu są bardzo podzielone.
Biograf Bowiego Paul Trynka określa album jako jeden z najlepszych w dyskografii Bowiego i uważa, że „podobnie jak wiele triumfów Bowiego, od "The Idiot" do „Absolute Beginners”, płyta wiele zawdzięcza spontanicznej atmosferze w jakiej powstała”.
Według serwisu BBC Music (w recenzji opublikowanej w 2007) „jest to pod wieloma względami najważniejsza płyta Bowiego nagrana w latach 90. Nie jest to jego najlepsza płyta z tego okresu (do tego miana pretenduje "Earthling"), ale jest to płyta na której Bowie przestał próbować za bardzo, po wcześniejszej dekadzie kiedy nie próbował wystarczająco dużo”. Recenzent zauważa, że „gdyby tytuł płyty nie łączył się z powieścią Kureishiego i byłaby zatytułowana np. "Strangers", to poświęcono by jej znacznie więcej uwagi jako spóźnionej kontynuacji do "Low" czy "„Heroes”"”. Według autora recenzji „Bowie powrócił do dziwnych, obcych klimatów. [...] (Ten album) obudził Bowiego z drzemki; w następnej dekadzie odzyskał koronę króla art-rocka”.
Recenzent The Guardian opisuje płytę jako „wspaniale eksperymentalny groch z kapustą złożony z jego inspiracji lat 70.” Mark Hooper uważa, że jest to „zagubiony klasyk Bowiego” i jego to według niego jego najlepszy album Bowiego od czasu "Scary Monsters" wydanego w 1980.
Recenzent Sputnikmusic wycenił album na 3,5/4 ("great" – „wspaniały”) pisząc o nim jako o „wspaniałym zaginionym i nieznanym dziele Bowiego”, ale wypadkowa ocena albumu dokonana przez użytkowników tego serwisu wynosi tylko 3/4 ("good" – „dobry”).
W odróżnieniu od Sputnikmusic serwis AllMusic ocenił ten album niżej niż jego użytkownicy – na 3/5, podczas gdy ogólna ocena użytkowników była nieco wyższa – 3,5/5. W serwisie PopMatters album został oceniony jako bardzo przeciętny (6/10) i opisany jako „rarytas, ale tylko dla zagorzałych fanów”. Podobnie, 3/5, album został oceniony w Record Collector, gdzie w ogólnie pozytywnej recenzji został określony jako „uwolniony z komercyjnej przebojowości jest nieustannie kuszący”. Podobnie, 3/5, płyta została oceniona w Teraz Muzyka – „"Buddha" przepowiada ponowny zwrot Bowiego ku trudniejszej muzyce, ku eksperymentalnym brzmieniom znanym z albumów "Low" i "Heroes". I – rzecz jasna – odwrót od pisania zwykłych przebojowych piosenek”.
Album został oceniony bardzo nisko przez stereogum.com, gdzie w rankingu albumów Bowiego został umieszczony na trzecim miejscu od końca i opisany jako „błądzący, nielogiczny i nie łączący się w sensowną całość”. Jeszcze niżej został oceniony w serwisie Consequence of Sound, gdzie na liście 28 albumów studyjnych Bowiego znalazł się na miejscu przedostatnim. Według recenzenta CoS „kiepski Bowie jest nadal lepszy od większości innych artystów, ale w tym albumie nie ma nic co mogło zainteresować osoby które nie są zagorzałymi fanami”. W opracowaniu "The Rolling Stone Album Guide" album otrzymał jedną gwiazdkę z pięciu i został opisany jako „zapchajdziura”. Najniższą z możliwych ocen przydzielił mu Robert Christgau, który oznaczył go jako „bubel” ("dud")
Lista utworów.
Wszystkie utwory, słowa i muzyka, zostały skomponowane przez Davida Bowiego:
Muzycy:

</doc>
<doc id="4351610" url="https://pl.wikipedia.org/wiki?curid=4351610" title="Kościół św. Józefa Oblubieńca w Starych Bogaczowicach">
Kościół św. Józefa Oblubieńca w Starych Bogaczowicach

Kościół św. Józefa Oblubieńca – rzymskokatolicki kościół parafialny mieszczący się w Starych Bogaczowicach w dekanacie Wałbrzych-Zachód w diecezji świdnickiej.
Historia.
Barokowy kościół wybudowany w latach 1685-1689 na wzgórzu stanowiącym dominantę okolicy, według projektu Marcina Urbana z Lubawki. Przebudowany został w 1826.
Architektura.
Kościół jest murowany, orientowany, jednonawowy, wzniesiony na planie prostokąta. Od zachodu przylega doń oskarpowana wieża, a od wschodu trójbocznie zamknięte prezbiterium. Elewacje są dzielone lizenami i pilastrami, a zwieńczone gzymsem podokapowym. Okna rozmieszczono w dwóch rzędach. Górne są eliptyczne, a dolne szersze od nich, zamykane łukami pełnymi. Korpus nakryty jest dachem dwuspadowym, a prezbiterium trójspadowym. Portal główny ujęty jest zdwojonymi pilastrami i zwieńczony naczółkiem zamkniętym.
Wnętrze i wyposażenie.
We wnętrzu emporowo-halowym zachowały się m.in.: ołtarz główny dwukondygnacyjny z XVII/XVIII w., chrzcielnica barokowa z XVII w. i obraz "Narodzenia" przypisywany Michaelowi Willmannowi. Płytkie boczne kaplice umieszczone są między przyporami. Wokół całego wnętrza ciągną się empory z ażurową balustradą. Nawa przykryta jest sklepieniem kolebkowym z lunetami. Sklepienie dekorowane jest malowidłami z przedstawieniami świętych umieszczonych w owalnych sztukatorskich obramieniach. 
Otoczenie.
Kościół otacza cmentarz z licznymi starymi nagrobkami. Do ściany świątyni przylega okazałe mauzoleum Bimmerów. Oprócz tego wielkością charakteryzują się m.in. grobowce Schubertów i Englerów. W elewację kościoła wmurowano tablice ku czci proboszczów Romanusa Rothera i Florianusa Weissa, a także Karola Wojtyły, który modlił się tutaj 2 października 1958. Obok kościoła posadowiono głaz z tablicą pamiątkowa upamiętniającą "wszystkich zmarłych Polaków których mogiły znajdują się w różnych miejscach świata". Do świątyni prowadzą od wsi reprezentacyjne schody do budynku bramnego.

</doc>
<doc id="4351612" url="https://pl.wikipedia.org/wiki?curid=4351612" title="Honorowi Obywatele Miasta Lwowa">
Honorowi Obywatele Miasta Lwowa



</doc>
<doc id="4351613" url="https://pl.wikipedia.org/wiki?curid=4351613" title="Tadeusz (Woldeselassie)">
Tadeusz (Woldeselassie)

Tadeusz (imię świeckie Wolde Gabriel Woldeselassie, ur. 18 maja 1942 w Wollo) – duchowny Etiopskiego Kościoła Ortodoksyjnego, od 1998 arcybiskup Karaibów i Ameryki Południowej.
Życiorys.
Święcenia kapłańskie przyjął 3 lutego 1958. Sakrę biskupią otrzymał 7 lutego 1993. W 1998 został mianowany arcybiskupem Karaibów i Ameryki Południowej.

</doc>
<doc id="4351617" url="https://pl.wikipedia.org/wiki?curid=4351617" title="Honorowi Obywatele Królewskiego Wolnego Miasta Sanoka">
Honorowi Obywatele Królewskiego Wolnego Miasta Sanoka



</doc>
<doc id="4351618" url="https://pl.wikipedia.org/wiki?curid=4351618" title="Antoni (Hailu)">
Antoni (Hailu)

Antoni (imię świeckie Ghebreselassie Hailu, ur. 12 stycznia 1955) – duchowny Etiopskiego Kościoła Ortodoksyjnego, od 2008 biskup Europy Zachodniej.
Życiorys.
Święcenia kapłańskie przyjął w 1969. Sakrę biskupią otrzymał 26 marca 2008.

</doc>
<doc id="4351620" url="https://pl.wikipedia.org/wiki?curid=4351620" title="Członkowie Honorowi Polskiego Towarzystwa Turystyczno-Krajoznawczego">
Członkowie Honorowi Polskiego Towarzystwa Turystyczno-Krajoznawczego



</doc>
<doc id="4351628" url="https://pl.wikipedia.org/wiki?curid=4351628" title="Kaplica św. Anny w Starych Bogaczowicach">
Kaplica św. Anny w Starych Bogaczowicach

Kaplica św. Anny – rzymskokatolicki kościół pomocniczy z XVIII wieku w Starych Bogaczowicach w powiecie wałbrzyskim, wpisany do rejestru zabytków nieruchomych województwa dolnośląskiego.
Wzniesiona w latach 1734-1736 wg proj. Josepha Antona Jentscha restaurowana w 1827 r. Murowana na rzucie zbliżonym do elipsy, nakryta kopułą z freskami z 1736 r. We wnętrzu zachowało się m.in.: ołtarz główny z XVIII w., freski na sklepieniach - "Radości św. Anny", krzyz żelazny z XIX w. 

</doc>
<doc id="4351631" url="https://pl.wikipedia.org/wiki?curid=4351631" title="Kewestos (Habtemariam)">
Kewestos (Habtemariam)

Kewestos (imię świeckie Zekarias Habtemariam, ur. 1930) – duchowny Etiopskiego Kościoła Ortodoksyjnego, od 2013 arcybiskup Selallie. Sakrę biskupią otrzymał 15 czerwca 1987.

</doc>
<doc id="4351632" url="https://pl.wikipedia.org/wiki?curid=4351632" title="S/y Kołobrzeg">
S/y Kołobrzeg

s/y Kołobrzeg – . . Zbudowany został w 1934 w Hamburgu, natomiast od 1952 cumuje w Bazie Żeglarskiej AZS Poznań. Jacht przeznaczony jest do pływania przybrzeżnego i zatokowego. Jest jachtem mieczowym. Wymaga doskonale wyszkolonej 10-osobowej złogi.
Historia.
s/y Kołobrzeg został znaleziony przez żeglarza i sternika Bogdana Koszewskiego w 1949 w Porcie w Kołobrzegu. Jacht sprowadzono do Poznania rok później i poddano gruntownemu remontowi zgodnie z projektem m.in. Sylwina Zinnera. W 1952 jacht Kołobrzeg wziął udział w pochodzie pierwszomajowym w Poznaniu. Pierwsze regaty, w których popłynął w Polsce odbyły się jednak na jeziorach mazurskich – o Błękitną Wstęgę Mazur. W kolejnych latach "Kołobrzeg" wielokrotnie wygrywał regaty o Błękitną Wstęgę Jeziora Kierskiego. Pierwszymi Bosmanami jachtu byli Bolesłam Zawodniak i Andrzej Duchowski. W latach 1999–2000 ówczesna załoga jachtu pod kierunkiem Bogdana Zacharowa postanowiła przeprowadzić jego gruntowny remont. Obecnie "Kołobrzeg" uczestniczy we wszystkich okolicznościowych paradach jachtów żaglowych. Jako jacht drewniany stale wymaga profesjonalnej opieki, aby mógł służyć kolejnym pokoleniom żeglarzy.

</doc>
<doc id="4351636" url="https://pl.wikipedia.org/wiki?curid=4351636" title="Ernst von Glasersfeld">
Ernst von Glasersfeld

Ernst von Glasersfeld (ur. 1917, zm. 2010) – niemiecki filozof i biolog, profesor University of Georgia oraz Scientific Reasoning Research Institute na University of Massachusetts, uważany za współtwórcę radykalnego konstruktywizmu. Interesował się przede wszystkim epistemologią. W swoich badaniach i rozważaniach inspirował się pracami szwajcarskiego psychologa i pedagoga Jeana Piageta. Na jego sposób myślenia wywarli wpływ inni radykalni konstruktywiści: Heinz von Foerster i Humberto Maturana.

</doc>
<doc id="4351639" url="https://pl.wikipedia.org/wiki?curid=4351639" title="Ogródki działkowe w Warszawie">
Ogródki działkowe w Warszawie



</doc>
<doc id="4351640" url="https://pl.wikipedia.org/wiki?curid=4351640" title="Hotel Jingxi">
Hotel Jingxi

Hotel Jingxi () – luksusowy partyjno-wojskowy kompleks hotelowy w Pekinie, położony w dzielnicy Haidian, przy ulicy Yangfangdian 1, naprzeciwko centrum Centralnej Telewizji Chińskiej (przy ulicy Fuxing), Muzeum Wojska i Ministerstwa Obrony, około 8 km od placu Niebiańskiego Spokoju. Jest silnie strzeżony i niedostępny dla gości indywidualnych. 
Budowę hotelu Jingxi podjęto na zlecenie Komitetu Centralnego Komunistycznej Partii Chin w 1959 z okazji 10. rocznicy utworzenia ChRL, zaś w 1964 nastąpiło jego otwarcie. Wybudowany obiekt, wraz z dużym zapleczem konferencyjnym, był przeznaczony głównie dla kadry partyjno-dowódczej tego kraju i obsługi ważnych wydarzeń politycznych, między innymi posiedzeń różnych gremiów parlamentu, Komitetu Centralnego, rządu i wojska. Zarządzany jest przez zmieniające się struktury organów resortu obrony, obecnie przez Centralną Komisję Wojskową. Hotel wielokrotnie zapisał się na kartach chińskiej historii, także w okresie rewolucji kulturalnej. 

</doc>
<doc id="4351641" url="https://pl.wikipedia.org/wiki?curid=4351641" title="Western &amp; Southern Open 2018 (kobiety)">
Western &amp; Southern Open 2018 (kobiety)

Western &amp; Southern Open 2018 – tenisowy turniej WTA kategorii WTA Premier Series rangi WTA Premier 5 w sezonie 2018 z cyklu Western &amp; Southern Open zaliczany do US Open Series rozgrywany w dniach 13–19 sierpnia 2018 roku w Cincinnati na kortach twardych o puli nagród wynoszącej 2 874 299 dolarów amerykańskich.

</doc>
<doc id="4351644" url="https://pl.wikipedia.org/wiki?curid=4351644" title="Kościół Narodzenia Najświętszej Maryi Panny w Sadach Górnych">
Kościół Narodzenia Najświętszej Maryi Panny w Sadach Górnych

Kościół Narodzenia Najświętszej Maryi Panny w Sadach Górnych – rzymskokatolicki kościół parafialny mieszczący się w Sadach Górnych w dekanacie Bolków w diecezji świdnickiej.
Historia.
Wzmiankowany w 1318 r. Obecny wzniesiony w I połowie XIV w., gotycki z późniejszymi dobudówkami. Od końca XIX w., pozostawał w ruinie, odbudowany w 1900 r. We wnętrzu zachowały się m.in.: renesansowa ambona z 2 poł. XVI w. oraz barokowy krucyfiks z XVIII w. Zabytkowy portal, w dawnej kaplicy grobowej liczne płyty nagrobne.

</doc>
<doc id="4351646" url="https://pl.wikipedia.org/wiki?curid=4351646" title="Artuss Kaimiņš">
Artuss Kaimiņš

Artuss Kaimiņš (ur. 3 listopada 1980 w Bausce jako Arturs Kaimiņš) – łotewski polityk, dziennikarz i aktor, poseł na Sejm, założyciel i były lider partii KPV LV.
Życiorys.
W 1999 ukończył szkołę średnią w Rydze, a w 2003 studia aktorskie w Łotewskiej Akademii Kultury. Zajął się aktorstwem, wystąpił w kilkunastu produkcjach filmowych. Grał także w Łotewskim Teatrze Narodowym. Prowadził następnie w stacji radiowej Boom FM program "Suņu būda’" (pol. "Psia buda"), co przyniosło mu popularność i rozpoznawalność.
W 2014 wystartował do Sejmu z ramienia ugrupowania Łotewskie Zjednoczenie Regionów, uzyskując z niskiego miejsca na liście stołecznej mandat deputowanego. Już po wyborze do parlamentu oficjalnie zmienił swoje imię na Artuss. W maju 2016 założył własną formację polityczną KPV LV. W czerwcu 2018 został objęty postępowaniem antykorupcyjnym w związku z podejrzeniem nielegalnego finansowania swojej partii.
W wyborach parlamentarnych w październiku 2018 kierowana przez niego KPV LV wywalczyła 16 mandatów poselskich, z których jeden przypadł jej liderowi. W 2020 zrezygnował z członkostwa w KPV LV.

</doc>
<doc id="4351647" url="https://pl.wikipedia.org/wiki?curid=4351647" title="Arturs Kaimiņš">
Arturs Kaimiņš



</doc>
<doc id="4351648" url="https://pl.wikipedia.org/wiki?curid=4351648" title="Connecticut Open 2018">
Connecticut Open 2018

Connecticut Open 2018, właśc. Connecticut Open presented by United Technologies 2018 – tenisowy turniej WTA kategorii WTA Premier Series rangi WTA Premier w sezonie 2018 z cyklu Connecticut Open zaliczany do US Open Series rozgrywany w dniach 19–25 sierpnia 2018 roku w New Haven na kortach twardych o puli nagród wynoszącej 799 000 dolarów amerykańskich.

</doc>
<doc id="4351649" url="https://pl.wikipedia.org/wiki?curid=4351649" title="Wiktor Junosza-Dąbrowski">
Wiktor Junosza-Dąbrowski

Wiktor Junosza-Dąbrowski (ur. 12 października 1896 w Taszkencie, zm. 22 czerwca 1981) – porucznik rezerwy artylerii Wojska Polskiego. Pięściarz, trener i działacz bokserski, dziennikarz, publicysta i literat sportowy.
Życiorys.
Urodził się 12 października 1896. Ukończył studia prawnicze, kształcił się na Uniwersytecie w Odessie oraz w na Sorbonie w Paryżu. 
Po odzyskaniu przez Polskę niepodległości został przyjęty do Wojska Polskiego. Został awansowany na stopień porucznika artylerii ze starszeństwem z dniem 1 czerwca 1919. W latach 20. był oficerem 4 Pułku Artylerii Polowej w Inowrocławiu. W 1924 jako były oficer zawodowy był w rezerwie ww. pułku. W 1934 był oficerem rezerwowym 29 Pułku Artylerii Lekkiej i pozostawał wówczas w ewidencji Powiatowej Komendy Uzupełnień Warszawa Miasto III.
Pełniąc służbę wojskową w Inowrocławiu w 1921 był założycielem Kujawskiego Klubu Bokserskiego, w którym został również trenerem (zawodnicy klubu byli medalistami pierwszych mistrzostw Polski w 1924). W 1922 zdobył tytuł mistrza Polski armii. Opracował regulamin rozgrywek pięściarskich oraz był współzałożycielem Polskiego Związku Bokserskiego. Powołał do życia turniej pięściarski pod tytułem Pierwszy Krok Bokserski. Na przełomie lat 20./30. był kierownikiem Referatu Wychowani Fizycznego w Wydziale Wyszkolenia Państwowego Urzędu Wychowania Fizycznego i Przysposobienia Wojskowego. Pełnił funkcję sekretarza Polskiego Komitetu Olimpijskiego. Ponadto udzielał się jako dziennikarz, publicysta i pisarz sportowy. Jako pierwszy otrzymał wyróżnienie „Złote Pióro”. Zmarł 22 czerwca 1981.

</doc>
<doc id="4351650" url="https://pl.wikipedia.org/wiki?curid=4351650" title="Microcyclops panamensis">
Microcyclops panamensis

Microcyclops panamensis – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1913 roku na podstawie prac naukowych amerykańskiego zoologa Charlesa Dwighta Marsha. 

</doc>
<doc id="4351656" url="https://pl.wikipedia.org/wiki?curid=4351656" title="Imran Khan">
Imran Khan

Imran Ahmad Khan Niazi (; ur. 5 października 1952 w Lahaur) – pakistański polityk i były krykiecista, premier Pakistanu od 18 sierpnia 2018 do 10 kwietnia 2022.
Życiorys.
W swojej karierze sportowej jego największym sukcesem było zdobycie Pucharu Świata w 1992 roku, gdy pełnił funkcję kapitana reprezentacji Pakistanu.
25 kwietnia 1996 założył własną partię polityczną – Pakistański Ruch na rzecz Sprawiedliwości (PTI), obejmując jednocześnie stanowisko przewodniczącego ugrupowania.

</doc>
<doc id="4351664" url="https://pl.wikipedia.org/wiki?curid=4351664" title="Imran Khan (krykiecista)">
Imran Khan (krykiecista)



</doc>
<doc id="4351668" url="https://pl.wikipedia.org/wiki?curid=4351668" title="Simonas Paulius">
Simonas Paulius

Simonas Paulius (ur. 12 maja 1991 roku w Kretyndze) – litewski piłkarz grający jako defensywny pomocnik.
Kariera klubowa.
Paulius w seniorskiej piłce zadebiutował 16 lipca 2009 roku w barwach litewskiego FBK Kaunas w wyjazdowym meczu 2 rundy eliminacji Ligi Europy przeciwko serbskiej Slobodzie Uzice. Pomocnik w 82 minucie zmienił Tomasa Miklineviciusa, a mecz zakończył się bezbramkowym remisem. Do 1 marca 2012 roku, czyli dnia, kiedy opuścił FBK Kaunas rozegrał w pierwszej drużynie 30 meczów zdobywając cztery bramki (29 meczów i 4 gole w litewskiej ekstraklasie). Jego następnym klubem była Dainava Atylus, w barwach której w A Lydze zagrał 15 razy. 1 lipca 2012 roku podpisał kontrakt z łotewską Windawą, w barwach której grał przez następne 5,5 roku. Ogólnie z tym klubem dwukrotnie zostawał mistrzem Łotwy (2013 i 2014) i 2 razy wygrywał krajowy puchar (2013 i 2017). W barwach Windawy Paulius zagrał w 167 oficjalnych meczach i zdobył 15 bramek. Na ten dorobek składa się 134 mecze i 13 bramek w Virslidze, 16 meczów w Pucharze Łotwy, 5 meczów w eliminacjach Ligi Mistrzów oraz 12 meczów i 2 bramki w eliminacjach Ligi Europy. 13 lutego 2018 roku Paulius powrócił do ojczyzny do klubu Kauno Žalgiris, w barwach którego zagrał 10 razy w A Lydze. 16 lipca 2018 podpisał 2-letni kontrakt z Widzewem Łódź występującym w polskiej II Lidze. W nowym klubie zadebiutował w wygranym 4:0 wyjazdowym meczu z Rozwojem Katowice. Po sezonie 2018/19 rozwiązał kontrakt z Widzewem.

</doc>
<doc id="4351669" url="https://pl.wikipedia.org/wiki?curid=4351669" title="Hechalutz">
Hechalutz



</doc>
<doc id="4351670" url="https://pl.wikipedia.org/wiki?curid=4351670" title="Makary (biskup erytrejski)">
Makary (biskup erytrejski)

Makary (imię świeckie Kyrillos Menghistu, ur. 5 maja 1931) – duchowny Erytrejskiego Kościoła Ortodoksyjnego posługujący również w Kościele koptyjskim, biskup Ameryki w strukturach Kościoła erytrejskiego i przedstawiciel patriarchy Antoniego (więzionego przez erytrejskie władze). Jest również członkiem Świętego Synodu Kościoła koptyjskiego. Święcenia kapłańskie przyjął w 1956. Sakrę biskupią otrzymał 26 maja 1991.

</doc>
<doc id="4351672" url="https://pl.wikipedia.org/wiki?curid=4351672" title="Chapelcross">
Chapelcross



</doc>
<doc id="4351673" url="https://pl.wikipedia.org/wiki?curid=4351673" title="Soldier’s Medal">
Soldier’s Medal



</doc>
<doc id="4351676" url="https://pl.wikipedia.org/wiki?curid=4351676" title="Anna Nowakowska (dyplomata)">
Anna Nowakowska (dyplomata)

Anna Nowakowska (ur. 12 listopada 1969) – polska dyplomatka, od 29 stycznia 2018 konsul generalna RP w Kaliningradzie, zaś w latach 2010–2015 konsul generalna RP w Brześciu.
Życiorys.
Ukończyła studia historyczne oraz studia podyplomowe w zakresie integracji europejskiej oraz rachunkowości i zarządzania finansami w jednostkach sektora finansów publicznych.
Pracę zawodową podjęła w 1995 jako starszy referent w regionalnym ośrodku szkolenia Zakładzie Ubezpieczeń Społecznych. Systematycznie awansowała. W 1998 powierzono jej kierowanie wiodącym ośrodkiem przetwarzania danych ZUS, utworzonym w związku z wprowadzeniem reformy ubezpieczeń społecznych.
W 1999 Anna Nowakowska wyjechała do Federacji Rosyjskiej wraz z oddelegowanym do pracy przy ambasadzie RP w Moskwie mężem i podjęła tam pracę jako kierowniczka kancelarii stałego przedstawiciela PAN przy Rosyjskiej Akademii Nauk. W latach 2000–2002 pracowała w wydziale konsularnym ambasady RP w Moskwie jako referent. W 2003 wyjechała jako II sekretarz do pracy w Konsulacie Generalnym RP w Kijowie, gdzie początkowo zajmowała się sprawami polonijnymi, zaś po wejściu w życie tzw. nowej polityki wizowej, do głównych jej obowiązków należały sprawy wizowe. Od listopada 2004 zaczęła kierować działem wizowo-paszportowym. Przypadło to na okres implementacji dorobku prawnego Schengen. W trakcie pobytu na placówce została wpisana do państwowego zasobu kadrowego. W Kijowie dwukrotnie awansowała – na I sekretarza, a następnie na radcę. Po powrocie do Polski w kwietniu 2008 objęła stanowisko dyrektora Biura Dyrektora Generalnego w Kancelarii Prezesa Rady Ministrów. W 2010 została Konsul Generalną RP w Brześciu, którą to funkcję pełniła do 2015. W latach 2015–2017 zastępca dyrektora Biura Spraw Osobowych MSZ. Od stycznia 2018 kieruje Konsulatem Generalnym RP w Kaliningradzie.

</doc>
<doc id="4351679" url="https://pl.wikipedia.org/wiki?curid=4351679" title="Annan (miasto)">
Annan (miasto)

Annan (gael. "Inbhir Anainn") – miasto w południowej Szkocji, w hrabstwie Dumfries and Galloway (historycznie w Dumfriesshire), położone na wschodnim brzegu rzeki Annan, nieopodal jej ujścia do zatoki Solway Firth. W 2011 roku liczyło 8960 mieszkańców.
W XIII wieku znajdował się tu zamek należący do klanu Bruce. Położenie blisko granicy angielskiej, przy głównej drodze wiodącej do Dumfries sprawiło, że do XVI wieku miasto wielokrotnie najeżdżane i niszczone było przez Anglików. Współczesna zabudowa miasta w przeważającej części pochodzi z XIX i XX wieku.
Na północny wschód od Annan znajduje się elektrownia jądrowa Chapelcross, wykorzystywana także do produkcji plutonu dla celów wojskowych, czynna w latach 1959-2004.

</doc>
<doc id="4351680" url="https://pl.wikipedia.org/wiki?curid=4351680" title="Annan">
Annan



</doc>
<doc id="4351682" url="https://pl.wikipedia.org/wiki?curid=4351682" title="Imran Khan (ujednoznacznienie)">
Imran Khan (ujednoznacznienie)



</doc>
<doc id="4351685" url="https://pl.wikipedia.org/wiki?curid=4351685" title="Dżebe-nojon">
Dżebe-nojon



</doc>
<doc id="4351687" url="https://pl.wikipedia.org/wiki?curid=4351687" title="Marble Halls">
Marble Halls

Marble Halls – singiel irlandzkiej wokalistki i kompozytorki Enyi, z trzeciego albumu studyjnego "Shepherd Moons", wydany nakładem Warner Music w 1994 r.
Wydawnictwo wydane na rynkach azjatyckich i amerykańskich, w celu promocji albumu i filmu "Wiek niewinności" Martina Scorsese na podstawie powieści amerykańskiej pisarki z przełomu XIX i XX wieku Edith Wharton.
Utwór jest interpretacją fragmentu opery „Cyganka” irlandzkiego kompozytora i śpiewaka operowego Michaela Williama Bafle’a do słów Alfreda Bunna.
Historia nagrania.
„Marble Halls” został nagrany przez Enyę na potrzeby albumu "Shepherd Moons". Jest to jeden z dwóch coverów, które znalazły się na albumie i ostatni niebędący kolędą cover nagrany przez Enyę w jej dotychczasowej karierze.
Według słów samej Enyi, nagranie to było sporym wyzwaniem, ponieważ dotychczas utwór wykonywany był jedynie operowym głosem na scenie. Enya zwróciła uwagę na utwór najprawdopodobniej za pośrednictwem swej matki, która śpiewała ją w prowadzonym przez siebie chórze.
Utwór został wykorzystany przez Martina Scorsese do filmu "Wiek Niewinności", nakręconego na podstawie powieści Edith Wharton o tym samym tytule i znalazł się na oficjalnej ścieżce dźwiękowej do filmu.
Dostępne wydania.
Singiel wydano w wersji promocyjnej na rynek amerykański oraz w wersji komercyjnej na rynek południowokoreański i tajwański. Wersja tajwańska zawierała dodatkowo dwie kartki promocyjne z filmu Martina Scorsese.
Promocja.
Do utworu nie nagrano oficjalnego teledysku.
Utwór nie był notowany na listach w żadnym kraju.
Jeśli chodzi o wykonania promocyjne, Enya wykonała utwór raz, w 1997 roku, w irlandzkim programie telewizyjnym „The Kenny Show”, przy okazji promocji kompilacji największych przebojów, "Paint the Sky with Stars""."

</doc>
<doc id="4351688" url="https://pl.wikipedia.org/wiki?curid=4351688" title="Marble Halls (singiel Enyi)">
Marble Halls (singiel Enyi)



</doc>
<doc id="4351691" url="https://pl.wikipedia.org/wiki?curid=4351691" title="Genelia D'Souza">
Genelia D'Souza



</doc>
<doc id="4351693" url="https://pl.wikipedia.org/wiki?curid=4351693" title="Henry D'Souza">
Henry D'Souza



</doc>
<doc id="4351694" url="https://pl.wikipedia.org/wiki?curid=4351694" title="Danny D'Souza">
Danny D'Souza



</doc>
<doc id="4351696" url="https://pl.wikipedia.org/wiki?curid=4351696" title="Frances D'Souza">
Frances D'Souza



</doc>
<doc id="4351698" url="https://pl.wikipedia.org/wiki?curid=4351698" title="Aloysius Paul D'Souza">
Aloysius Paul D'Souza



</doc>
<doc id="4351699" url="https://pl.wikipedia.org/wiki?curid=4351699" title="Jaane Tu... Ya Jaane Na">
Jaane Tu... Ya Jaane Na



</doc>
<doc id="4351700" url="https://pl.wikipedia.org/wiki?curid=4351700" title="Instytut Nauk Politycznych Wydziału Nauk Politycznych i Stosunków Międzynarodowych Uniwersytetu Warszawskiego">
Instytut Nauk Politycznych Wydziału Nauk Politycznych i Stosunków Międzynarodowych Uniwersytetu Warszawskiego



</doc>
<doc id="4351702" url="https://pl.wikipedia.org/wiki?curid=4351702" title="Ulica Tykocińska w Warszawie">
Ulica Tykocińska w Warszawie

Ulica Tykocińska w Warszawie – jedna z ulic Targówka Mieszkaniowego biegnąca od ulicy Myszkowskiej do Pratulińskiej w Warszawie.
Historia.
Pierwotnie ulica nosiła nazwę Julianówka i była drogą przechodzącą przez kolonię o tej samej nazwie. Ich nazwa wywodziła się od imienia właścicielki, Julii (Julianny) z Krauzów, primo voto Wiśniewskiej, secundo voto Gradeckiej, tertio voto Krzeszewskiej (ok. 1825–1912). Była to wówczas typowa posiadłość ziemska, z czasem rozparcelowana na mniejsze działki. Przed I wojną światową w domu Krzeszewskich przy Julianówce mieściła się siedziba ówczesnej gminy Bródno. W 1914 roku przy ulicy wystawiono nowy, neorenesansowy gmach (obecnie nr 32/34), który pomieścił urząd gminy wraz z sądem grodzkim. Był to pierwszy, nie licząc zabudowań fabrycznych, murowany budynek na Targówku Mieszkaniowym. W rejonie dzisiejszych ulic: Tykocińskiej i Myszkowskiej istniała ponadto kolonia Pracówka, stanowiąca folwark rodziny Prackich, sprzedana w 1913 roku propinatorowi Szymonowi Eisenbergowi, a następnie Pinkasowi Pracowitemu.
Po przyłączeniu Targówka do Warszawy ulicę przemianowano na Julianowską. Obecna nazwa ulicy pochodzi od miejscowości Tykocin na Podlasiu i po raz pierwszy pojawiła się na planie Warszawy w 1920 roku. Międzywojenna Tykocińska była jedną z ważniejszych ulic Targówka, łączącą dwie główne arterie dzielnicy – Radzymińską i św. Wincentego. Do 1930 roku przy ulicy Tykocińskiej znajdowało się 18 nieruchomości, w 1939 roku 34. W 1930 roku pod nr 15 (część dawnej kolonii Pracówka) powstała willa architekta Bolesława Pietrusińskiego, która zapoczątkowała nowoczesną architekturę mieszkaniową w tej części dzielnicy. W tym okresie Roch Krzeszewski (1867–1951), były wójt gminy Bródno, wystawił po parzystej stronie ulicy kilka kamienic czynszowych. Ufundował również (wraz z trzecią żoną Florentyną) plac pod budowę kościoła Chrystusa Króla w nowo erygowanej parafii. Budowa świątyni rozpoczęła się w 1932 roku, ze względu na działania wojenne budowę zakończono dopiero w 1953 roku. Przy ulicy Tykocińskiej działało powołane około 1929 roku Towarzystwo Miłośników Targówka, któremu przewodniczył proboszcz parafii Chrystusa Króla ks. Jan Golędzinowski.
W trakcie powstania warszawskiego w gmachu pod nr 32/34 działał punkt sanitarny II Rejonu 6-XXVI Obwodu Armii Krajowej.
W okresie powojennym, wraz z budową blokowisk, ulicę Tykocińską znacznie skrócono, zachowując jedynie fragment jej środkowego odcinka. Ocalała również ukryta między blokami willa Pietrusińskiego, ze względu na zasługi właściciela przy odbudowie miasta. Wraz z likwidacją gminy Bródno w 1951 roku gmach urzędu został przekształcony w przychodnię zdrowia dla dzieci. Ulica pojawiła się w 2 filmach: „Cafe Pod Minogą” (1959) i „Dyrygent” (1979).

</doc>
<doc id="4351705" url="https://pl.wikipedia.org/wiki?curid=4351705" title="Janusz Kapka">
Janusz Kapka

Janusz Kapka (ur. 1961 w Wałbrzychu) – polski siatkarz, występujący na pozycji przyjmującego.
Kariera.
W 1977 roku zdobył wicemistrzostwo Polski juniorów. W sezonie 1981/1982 występował w zespole Chełmiec Wałbrzych. W 1982 przeszedł do Płomienia Sosnowiec, gdzie grał do 1992 roku. W tym okresie rozegrał 230 spotkań w I lidze. W latach 1992–1995 reprezentował barwy Warty Zawiercie.
Po zakończeniu kariery zawodniczej był trenerem (jako II trener zdobył mistrzostwo Polski z Płomieniem Sosnowiec w sezonie 1995/1996). Pełni funkcję komisarza PLPS.

</doc>
<doc id="4351706" url="https://pl.wikipedia.org/wiki?curid=4351706" title="Leszek Rychły">
Leszek Rychły

Leszek Rychły (ur. 1963) – polski siatkarz, występujący na pozycji rozgrywającego.
Kariera.
Występował w Górniku Kazimierz. W 1989 roku awansował z tym klubem do I ligi. Na najwyższym szczeblu rozgrywek wystąpił w 38 spotkaniach. W latach 1993–1995 był zawodnikiem Warty Zawiercie.

</doc>
<doc id="4351707" url="https://pl.wikipedia.org/wiki?curid=4351707" title="Letnie Grand Prix kobiet w skokach narciarskich 2018 – Czajkowskij">
Letnie Grand Prix kobiet w skokach narciarskich 2018 – Czajkowskij

Czwarte zawody Letniego Grand Prix kobiet w skokach narciarskich 2018 odbyły się w Czajkowskim w dniach 8–9 września.
Kwalifikacje do konkursu indywidualnego nie zostaną przeprowadzone co związane jest ze zbyt małą liczbą uczestniczek na liście startowej.
Konkurs drużyn mieszanych wygrała reprezentacja Japonii, którą reprezentowali Nozomi Maruyama, Yukiya Satō, Sara Takanashi oraz Junshirō Kobayashi. Uzyskali wynik łączny o ponad jedenaście punktów lepszy od sklasyfikowanej na drugiej pozycji reprezentacji Słowenii, która po pierwszej serii zajmowała trzecią lokatę. Podium tego konkursu uzupełnili reprezentanci Norwegii. Rekord skoczni do tej pory nieustanowiony przez kobiety ustanowiła Słowenka Jerneja Brecl uzyskując 140 metrów.. Na liście startowej tego konkursu zameldowało się osiem drużyn, a w związku z tym każda z nich automatycznie kwalifikowała się do serii finałowej. Dwukrotnie została zdyskwalifikowana Kazaszka Alina Tuchtajewa z powodu nieodpowiedniej długości nart. Panowie swoje próby oddawali z belek dwunastej, trzynastej oraz czternaste, a panie z dwudziestej pierwszej oraz z dwudziestej szóstej.
Konkurs indywidualny został ograniczony do jednej serii, czego powodem były niesprzyjające warunki wietrzne. Zawody te wygrała reprezentantka Słowenii Ema Klinec pokonując o równe dziewięć punktów drugą Maren Lundby. Skład podium uzupełniła jak dotąd niepokonana w tym sezonie Japonka Sara Takanashi. Najlepszą wśród zawodniczek gospodarzy była sklasyfikowana dopiero na dziesiątej pozycji Irina Awwakumowa. Punktów w konkursie nie zdobyły dwie zawodniczki, a mianowicie Kazaszka Alina Tuchtajewa, oraz zdyskwalifikowana za nieprzepisowy kombinezon Amerykanka Tara Geraghty-Moats. Zawody odbyły się z belek siedemnastej oraz dziewiętnastej.
Jury.
Dyrektorem konkursów podczas zawodów Letniego Grand Prix kobiet w Czajkowskim był Siergiej Żyrianow oraz, z ramienia Międzynarodowej Federacji Narciarskiej, dyrektorka zawodów Pucharu Świata, Chika Yoshida. Jej asystentem był, podobnie jak w innych oficjalnych zawodach organizowanych przez FIS, Miran Tepeš. Kontrolą sprzętu zajmowała się Agnieszka Baczkowska.

</doc>
<doc id="4351709" url="https://pl.wikipedia.org/wiki?curid=4351709" title="Val Ferret (Szwajcaria)">
Val Ferret (Szwajcaria)

Val Ferret – dolina w Szwajcarii w kantonie Valais. W miejscowości Orsières odchodzi na południowy zachód od doliny Val d’Entremont. Stanowi umowną granicę między Alpami Pennińskimi a Masywem Mont Blanc. 
Od wschodu i południa dolinę ogranicza masyw Grand Golliat w Alpach Pennińskich, który oddziela ją od doliny Val d’Entremont i włoskiej doliny Val Ferret. Od zachodu i południowego zachodu, od doliny Vallée de Chamonix we Francji i doliny Val Ferret we Włoszech, oddziela ją grupa Trient i grupa Argentière w Masywie Mont Blanc. Na południu dolina dochodzi do przełęczy Col du Grand Ferret.
Doliną płynie potok Drance de Ferret, który wpada do płynącej przez dolinę Val d’Entremont rzeki Drance d’Entremont.
W dolinie znajdują się m.in. miejscowości La Fouly i Praz-de-Fort.

</doc>
<doc id="4351713" url="https://pl.wikipedia.org/wiki?curid=4351713" title="Osvaldo de León">
Osvaldo de León

Osvaldo de León (ur. 6 maja 1984 w Brownsville) – meksykański aktor telewizyjny, filmowy i teatralny. 
Wychował się w Matamoros w stanie Tamaulipas. Studiował aktorstwo w Centro de Educación Artística (CEA). Grał na scenie w sztukach teatralnych: "Sen nocy letniej" (2005), "Nasze miasto" Thorntona Wildera (2006), "Ah, Wilderness!" O’Neilla (2007), "Escenas de Amor Shakespeare" (2007) czy "Otello" (2009) jako Casio.

</doc>
<doc id="4351716" url="https://pl.wikipedia.org/wiki?curid=4351716" title="Powiat frydlądzko-bartoszycki">
Powiat frydlądzko-bartoszycki



</doc>
<doc id="4351717" url="https://pl.wikipedia.org/wiki?curid=4351717" title="Łukasz Kaczorowski">
Łukasz Kaczorowski

Łukasz Kaczorowski (ur. 12 maja 1988) – polski siatkarz, grający na pozycji atakującego. Od sezonu 2021/2022 jest zawodnikiem II ligowej drużyny UKS Sparta Grodzisk Mazowiecki.
Kariera.
Jest wychowankiem MDK Warszawa. W 2004 roku zdobył brązowy medal mistrzostw Polski kadetów. W latach 2006–2010 grał w Jokerze Piła, zaś w sezonie 2010/2011 – w Ślepsku Suwałki. W 2011 roku przeszedł do Campera Wyszków. W sezonie 2013/2014 wraz z drużyną wywalczył mistrzostwo I ligi. W 2015 roku został zawodnikiem Aluronu Virtu Warty Zawiercie. Z zawierciańskim klubem awansował w 2017 roku do PlusLigi. W sezonie 2017/2018 na tym szczeblu rozgrywek rozegrał w barwach Aluronu Virtu Warty 27 spotkań. W 2018 roku przeszedł do Stali AZS PWSZ Nysa.
Sukcesy klubowe.
Mistrzostwo I Ligi:

</doc>
<doc id="4351718" url="https://pl.wikipedia.org/wiki?curid=4351718" title="Ludwik Skibiński">
Ludwik Skibiński



</doc>
<doc id="4351721" url="https://pl.wikipedia.org/wiki?curid=4351721" title="Kościół Najświętszego Serca Pana Jezusa w Rudzie Śląskiej">
Kościół Najświętszego Serca Pana Jezusa w Rudzie Śląskiej

Kościół Najświętszego Serca Pana Jezusa – rzymskokatolicki kościół parafialny należący do dekanatu Kochłowice archidiecezji katowickiej. Znajduje się w Bykowinie, dzielnicy Rudy Śląskiej.
Świątynia została zaprojektowana przez budowniczego diecezjalnego Jana Affę. Kościół został zbudowany w ciągu czterech miesięcy 1935 roku. Świątynia została wzniesiona na najwyższym okolicznym wzniesieniu – na tzw. „skałce” (296 m n.p.m.). Budowla jest trzynawowa, pseudohalowa, posiada korpus nawowy czteroprzęsłowy. Nawy są oddzielone prostymi murowanymi filarami na planie kwadratu podtrzymującymi w drugiej kondygnacji chóry boczne. W partii zachodniej na całej szerokości korpusu nawowego znajduje się murowany chór muzyczny, podtrzymywany przez cztery słupy, łączący się z chórami bocznymi. Chóry mają prostą balustradę od dołu i góry wzbogaconą profilowaniem. Ściany nawy i prezbiterium są zwieńczone prostym gzymsem koronującym. Cała świątynia posiada formę surowej bryły wybudowanej na zasadzie dodawania form kubicznych. Elewacje są otynkowane i posiadają bardzo skromny detal architektoniczny w kształcie cokołu obłożonego kamieniem łamanym i profilowanego gzymsu wieńczącego. Fasada jest ściśle symetryczna i dośrodkowa, na jej osi jest umieszczona dominująca wieża. Świątynia została wzniesiona w stylu modernistycznym.

</doc>
<doc id="4351722" url="https://pl.wikipedia.org/wiki?curid=4351722" title="Myrolubne">
Myrolubne

Myrolubne (ukr. Миролюбне, do 1966 ukr. Вища і Нижча Погоріла, pol. "Pohoryła Wyższa" i "Niższa") – wieś na Ukrainie w rejonie starokonstantynowskim obwodu chmielnickiego. W 2001 roku liczyła 760 mieszkańców.
Wieś położona nad rzeką Ikwą na południe od Starokonstantynowa i na południowy wschód od miejscowości Kuźmin.
Miejscowość opisana w książce Zofii Kossak-Szczuckiej pt. "Pożoga".

</doc>
<doc id="4351723" url="https://pl.wikipedia.org/wiki?curid=4351723" title="Nissan Motorsport International Limited">
Nissan Motorsport International Limited



</doc>
<doc id="4351724" url="https://pl.wikipedia.org/wiki?curid=4351724" title="Filippo Sega">
Filippo Sega

Filippo Sega (ur. 22 sierpnia 1537 w Bolonii, zm. 29 maja 1596 w Rzymie) – włoski kardynał.
Życiorys.
Urodził się 22 sierpnia 1537 roku w Bolonii. Studiował na Uniwersytecie Bolońskim, gdzie uzyskał stopień doktorat utroque iure. Po zakończeniu nauki pełnił rolę gubernatora Ceseny, Forli, Imoli, Romanii i Marchii Ankońskiej. 20 maja 1575 roku został wybrany biskupem Ripatransone, a 29 czerwca przyjął sakrę. W latach 1577–1581 pełnił rolę nuncjusza apostolskiego w Hiszpanii, natomiast 3 października 1578 roku został biskupem Piacenzy. W czasie pobytu w Hiszpanii, usiłował przekonać tamtejszy dwór królewski do poparcia zorganizowania Ligi Świętej przeciwko Turkom. W latach 1586–1587 był nuncjuszem przy cesarzu rzymskim. 18 grudnia 1591 roku został kreowany kardynałem prezbiterem i otrzymał kościół tytularny Sant’Onofrio. W tym samym roku został legat "a latere" we Francji, gdzie w latach 1592–1594 był pełniącym obowiązki nuncjusza. Zmarł 29 maja 1596 roku w Rzymie.

</doc>
<doc id="4351728" url="https://pl.wikipedia.org/wiki?curid=4351728" title="Pohoryła Wyższa">
Pohoryła Wyższa



</doc>
<doc id="4351730" url="https://pl.wikipedia.org/wiki?curid=4351730" title="Imran Khan (premier)">
Imran Khan (premier)



</doc>
<doc id="4351737" url="https://pl.wikipedia.org/wiki?curid=4351737" title="Imran Khan (polityk)">
Imran Khan (polityk)



</doc>
<doc id="4351747" url="https://pl.wikipedia.org/wiki?curid=4351747" title="China Championship">
China Championship

China Championship – profesjonalny, rankingowy turniej snookerowy. Od 2016 r. odbywa się w Kantonie w Chinach.

</doc>
<doc id="4351756" url="https://pl.wikipedia.org/wiki?curid=4351756" title="Kamil Długosz">
Kamil Długosz

Kamil Długosz (ur. 20 marca 1992) – polski siatkarz, grający na pozycji przyjmującego. 
Życiorys.
Jest wychowankiem Resovii. W 2009 roku został mistrzem Polski kadetów. W Resovii występował w rozgrywkach Młodej Ligi. W sezonie 2011/2012 grał w AKS Rzeszów, zaś sezon 2012/2013 spędził w KPS Siedlce. W latach 2013–2015 występował w Stali AZS PWSZ Nysa. Z klubem tym w sezonie 2014/2015 wywalczył mistrzostwo I ligi. W 2015 roku został zawodnikiem Aluronu Virtu Warty Zawiercie. Z zawierciańskim klubem awansował w 2017 roku do PlusLigi. W sezonie 2017/2018 na tym szczeblu rozgrywek rozegrał w barwach Aluronu Virtu Warty 21 spotkań. W 2018 roku przeszedł do Stali AZS PWSZ Nysa.
Sukcesy klubowe.
Mistrzostwo I Ligi:

</doc>
<doc id="4351762" url="https://pl.wikipedia.org/wiki?curid=4351762" title="Wacław Filochowski">
Wacław Filochowski

Wacław Filochowski (ur. 28 lutego 1889 w Rutkach, zm. 29 września 1944 w Warszawie) – polski dziennikarz oraz pisarz także literatury fantastycznej.
Życiorys.
Urodził się 28 lutego 1889 w Rutkach. Jego ojciec, Tomasz, był sędzią Sądu Najwyższego. Matka Wacława nazywała się Aniela Wielońska. Uczęszczał do gimnazjum w Łomży aż do 1905, kiedy to wybuchł strajk szkolny. Następnie uczył się w Carskim Siole oraz Warszawie. Maturę zdawał w Petersburgu, aby w 1911 roku dostać się na studia w Nancy na wydział fizyczno-matematyczny. Porzucił je jednak z myślą o karierze literackiej. W trakcie studiów powstały jego dwa pierwsze dramaty: "Jesień" i "Majowe Nabożeństwo".
W 1913 roku w Łomży ożenił się z Wandą Nowacką. Rok później z powodu wybuchu I wojny światowej wstąpił do legionu Witodla Gorczyńskiego. Następnie służył w korpusie gen. Józefa Dowbór-Muśnickiego, aby w końcu jako oficer pracować w Biurze Prasowym Ministerstwa Spraw Zagranicznych. Służbę zakończył w 1920.
Po zakończeniu wojny mieszkał i pracował w Warszawie, całkowicie poświęcając się pracy dziennikarskiej. Pracował m.in. w „Gazecie Warszawskiej” (gdzie przez lata kierował działem literackim) i „Warszawskim Dzienniku Narodowym”, czasem publikując pod własnym nazwiskiem, jednak zwykle wykorzystując pseudonimy (m.in. Vacat, v-t, Philo Philonides, Gwiazdosław Ostry, Alm Anatol, Autor Pamiątek Rupiecia). Zajmował się publikowaniem reportaży, sprawozdań, felietonów oraz publikowaniem w odcinkach swojej prozy.
Jako pisarz zadebiutował w 1921 zbiorem nowel "Chińskie cienie". W swojej twórczości często sięgał do wątków baśniowych i okultystycznych.
Często przerywał swoją pracę w redakcji, podróżując między innymi do Włoch, Jugosławii, Czechosłowacji, czy Algieru.
Gdy rozpoczęła się II wojna światowa zaczął współpracę z prasą podziemną. Zmarł 29 września 1944 z powodu nękającej go od lat choroby. Po ekshumacji z tymczasowej mogiły, został pochowany w 1946 na Starych Powązkach w Warszawie.
Wszystkie jego rękopisy zostały spalone w trakcie pożaru Warszawy.

</doc>
<doc id="4351764" url="https://pl.wikipedia.org/wiki?curid=4351764" title="Ławeczka Wisławy Szymborskiej w Kórniku">
Ławeczka Wisławy Szymborskiej w Kórniku

Ławeczka Wisławy Szymborskiej w Kórniku – uliczny pomnik polskiej poetki, laureatki Nagrody Nobla w dziedzinie literatury z 1996 Wisławy Szymborskiej. Znajduje się w Kórniku na Prowencie, przy promenadzie jej imienia, nad Jeziorem Kórnickim.
Opis.
Pomnik znajduje się w pobliżu domu urodzin Wisławy Szymborskiej, niedaleko budynku Kórnickiego Ośrodka Kultury.
Wykonana z brązu naturalnej wielkości figura stojącej Wisławy Szymborskiej w płaszczu i kapelusz posadowiona jest przy ławce o metalowym szkielecie oraz drewnianym siedzeniu i oparciu. Poetka w prawej ręce trzyma schowaną do tyłu kartkę z tytułem wiersza „Kot w pustym mieszkaniu”.
Kompozycję dopełnia rzeźba kota na ławeczce, wykonana również z brązu. Zwierzę siedzi na trzech metalowych kartkach, na których znajdują się fragmenty wiersza „Kot w pustym mieszkaniu”.
Na tyle oparcia ławeczki znajduje się mała metalowa tabliczka w kształcie prostokąta z inskrypcją: "Ławeczka Wisławy Szymborskiej / Z okazji 90. urodzin. / Kórnik 2013 r. / Autorzy: / Piotr Mastalerz / Dawid Szafrański".
Odsłonięcie.
Odsłonięcie pomnika odbyło się 29 czerwca 2013. W uroczystości wziął udział m.in. Michał Rusinek, wieloletni sekretarz Wisławy Szymborskiej.

</doc>
<doc id="4351769" url="https://pl.wikipedia.org/wiki?curid=4351769" title="Kościół św. Stanisława Biskupa Męczennika w Kaliszu">
Kościół św. Stanisława Biskupa Męczennika w Kaliszu



</doc>
<doc id="4351770" url="https://pl.wikipedia.org/wiki?curid=4351770" title="Parafia św. Stanisława w Kaliszu">
Parafia św. Stanisława w Kaliszu



</doc>
<doc id="4351771" url="https://pl.wikipedia.org/wiki?curid=4351771" title="Ławeczka ks. Augustyna Szamarzewskiego w Środzie Wielkopolskiej">
Ławeczka ks. Augustyna Szamarzewskiego w Środzie Wielkopolskiej

Ławeczka ks. Augustyna Szamarzewskiego w Środzie Wielkopolskiej – uliczny pomnik polskiego działacza społecznego i księdza rzymskokatolickiego związanego z Wielkopolską, Augustyna Szamarzewskiego. Znajduje się w Środzie Wielkopolskiej, na skwerze pomiędzy ul. Ratuszową i Sejmikową. Został odsłonięty 8 października 2016 z inicjatywy Średzkiego Towarzystwa Kulturalnego.
Opis.
Pomnik zlokalizowany jest w pobliżu Kolegiaty Najświętszej Maryi Panny Wniebowziętej w Środzie Wielkopolskiej, w której prawie 30 lat pełnił swoją posługę duszpasterską ks. Augustyn Szamarzewski. 
Na granitowym walcu posadowiona jest wykonana z brązu figura siedzącego ks. Augustyna Szamarzewskiego w sutannie, trzymającego brewiarz w prawej ręce. Figura jest patynowana. Na prawo od figury znajduje się granitowa ławeczka w kształcie łuku. Na monumencie znajduje się inskrypcja: "KS. AUGUSTYN SZAMARZEWSKI 1832–1891".
Pomnik został wykonany według projektu Chrystiana Gomolca. Odlew rzeźby wykonała firma Brązart z Pleszewa, natomiast elementy z granitu Eryk Radek ze Środy Wielkopolskiej. Na ławeczce upamiętnia to inskrypcja: "PROJEKT: CH. GOMOLEC / WYKONAWCA: ERYK RADEK ”FENIX”".
Odsłonięcie.
Odsłonięcie pomnika odbyło się 8 października 2016. W uroczystości wziął udział m.in. burmistrz Środy Wielkopolskiej Wojciech Ziętkowski, Radna Sejmiku Województwa Wielkopolskiego Mirosława Katarzyna Kaźmierczak, wiceprzewodniczący Rady Miejskiej Bartosz Wieliński oraz prezes Średzkiego Towarzystwa Kulturalnego Bożenna Urbańska. Poświęcenia dokonał ks. kanonik Janusz Śmigiel, proboszcz parafia Wniebowzięcia Najświętszej Maryi Panny.

</doc>
<doc id="4351772" url="https://pl.wikipedia.org/wiki?curid=4351772" title="USS Salmon (SSR-573)">
USS Salmon (SSR-573)

USS Salmon (SSR-573) – amerykański okręt podwodny typu "Sailfish" o wyporności nawodnej 1990 ton standardowych, drugi z dwóch okrętów dozoru radarowego tego samego typu. Zwodowany 25 lutego 1956 roku okręt, został włączony do służby w marynarce amerykańskiej 15 kwietnia 1956 roku, z wyposażeniem w postaci umieszczonego w kiosku radaru obserwacji przestrzeni powietrznej AN/BPS-2 oraz posadowionego za kioskiem namiernika wysokości AN/BPS-3.
1 marca 1961 roku okręt został zmodyfikowany i przeklasyfikowany do pełnienia klasycznej roli okrętu myśliwskiego (SS). 29 czerwca 1968 roku został ponownie zmodyfikowany i przeklasyfikowany do roli okrętu doświadczalnego (AGSS) – przenosił wówczas pojazd ratowniczy głębokiego zanurzania (DSRV), już jednak 1 czerwca następnego roku został ponownie przeklasyfikowany na okręt myśliwski. 1 października 1977 został ostatecznie wycofany ze służby.

</doc>
<doc id="4351776" url="https://pl.wikipedia.org/wiki?curid=4351776" title="Ławeczka ks. Wojciecha Raczkowskiego w Środzie Wielkopolskiej">
Ławeczka ks. Wojciecha Raczkowskiego w Środzie Wielkopolskiej

Ławeczka ks. Wojciecha Raczkowskiego w Środzie Wielkopolskiej – uliczny pomnik polskiego księdza, w latach 1980–2002 proboszcza parafii Najświętszego Serca Jezusa w Środzie Wielkopolskiej, Wojciecha Raczkowskiego. Znajduje się w Środzie Wielkopolskiej przy ul. Wiosny Ludów, przed Kościołem Najświętszego Serca Jezusa. Powstał z inicjatywy Józefa Odalanowskiego i został sfinansowany w ramach Średzkiego Budżetu Obywatelskiego 2016. Odsłonięty 22 kwietnia 2018.
Opis.
Pomnik zlokalizowany jest przed kościołem, w którym pełnił swoją posługę duszpasterską ks. Wojciech Raczkowski. 
Na ławce o metalowym szkielecie oraz drewnianym siedzeniu i oparciu, o szerokości 150 cm, posadowiona jest wykonana z brązu naturalnej wielkości figura siedzącego ks. Wojciecha Raczkowskiego w sutannie, trzymającego w rękach laskę. Na prawo od figury, na oparciu, znajduje się owalna tabliczka z inskrypcją: "Ks. Kanonik / Wojciech Raczkowski / 1932 - 2013". 
Kompozycję dopełniają rzeźby trzech gołębi: jednego z rozwiniętymi skrzydłami na oparciu ławeczki oraz dwóch na lewo od ławeczki, stojących na granitowym bruku.
Figura została wykonana według pomysły Józefa Odalanowskiego, średzkiego fotografa, na podstawie zdjęcia jego autorstwa, przez Adama Wójkiewicza ze Środy Wielkopolskiej. Odlew rzeźby wykonano w pracowni Piotra Garstki w Szymanowie koło Śremu. Przed ławeczką, w bruku znajduje się mała metalowa tabliczka w kształcie prostokąta z inskrypcją: "Projekt wykonany w ramach / Budżetu Obywatelskiego 2016 / Pomysłodawca / Józef Odalanowski / Wykonanie / Adam Wójkiewicz".
Odsłonięcie.
Ławeczka została posadowiona 15 listopada 2017. Pomnik został odsłonięty 22 kwietnia 2018.

</doc>
<doc id="4351782" url="https://pl.wikipedia.org/wiki?curid=4351782" title="Decio Carafa">
Decio Carafa

Decio Carafa (ur. w 1556 w Neapolu, zm. 23 albo 24 stycznia 1626 tamże) – włoski kardynał.
Życiorys.
Urodził się w 1556 roku w Neapolu, jako syn Ottavia Carafy i Marzii Mormile. Jego nauczycielem był jego wujek Mario Carafa, arcybiskup Neapolu. Po jego śmierci w 1576 roku, Decio udał się do Rzymu, gdzie został referendarzem Najwyższego Trybunału Sygnatury Apostolskiej i skarbnikiem generalnym Królestwa Portugalii. 17 maja 1606 roku został tytularnym arcybiskupem Damaszku, a 4 czerwca przyjął sakrę. W latach 1606–1607 był nuncjuszem apostolskim we Flandrii, a w okresie 1607–1611 – w Hiszpanii. 17 sierpnia 1611 roku został kreowany kardynałem prezbiterem i otrzymał kościół tytularny San Lorenzo in Panisperna. 7 stycznia 1613 roku został arcybiskupem Neapolu. Zmarł 23 albo 24 stycznia 1626 roku w rodzinnym mieście.

</doc>
<doc id="4351788" url="https://pl.wikipedia.org/wiki?curid=4351788" title="Simone Segouin">
Simone Segouin

Simone Segouin ps. "Nicole Minet" (ur. 3 października 1925 w Thivars, zm. 21 lutego 2023 w Courville-sur-Eure) – bojowniczka francuskiego ruchu oporu. Sławę przyniosło jej zdjęcie z czasów okupacji, na którym trzyma zdobyczny MP 40.
Życiorys.
Pochodzi z rodziny rolniczej (miała trzech braci). Jej ojciec, radny miejski, zaangażował się w ruch oporu. Dzięki niemu Simone została krawcową, co uratowało ją przed wpisaniem do niemieckiej ewidencji wiejskich dziewcząt jakich poszukiwano do pracy. Sama zaczęła działać w młodzieżowej grupie zajmującej się kolportażem propagandowych ulotek antynazistowskich. W 1944 wstąpiła do FTP-FFI. Wzięła udział m.in. w wyzwoleniu Chartres 23 sierpnia 1944 (wzięła do niewoli 25 żołnierzy niemieckich), a dwa dni później jej dwudziestoosobowy oddział partyzancki wszedł do wyzwolonego Paryża.
Nigdy nie wyszła za mąż, a szóstka jej dzieci nosi panieńskie nazwisko matki. Stała się symbolem udziału kobiet w ruchu oporu dzięki zdjęciom z okresu wyzwolenia Francji, których autorem jest węgierski fotograf Robert Capa.
Unikalne kolorowe fotografie Simone Segouin wykonał George Stevens w Paryżu w 1944.

</doc>
<doc id="4351791" url="https://pl.wikipedia.org/wiki?curid=4351791" title="Prittwitz">
Prittwitz

Prittwitz - nazwisko starej, bardzo szeroko rozgałęzionej śląskiej rodziny szlacheckiej. Po raz pierwszy pojawia się w dokumentach w 1283 roku  jako wzmianka o postaci "Petrus de Prawticz "oraz w polskim herbie rodowym "Wczele". Jednolite nazwisko "Prittwitz und Gaffron" pojawiło się po raz pierwszy zgodnie z dekretem pruskiej Heroldii w 1882.
Herb.
Emblemat to szachownica w kolorach czarnym i złotym. Na hełm garnczkowy z czarno-złotą labrą nałożony korpus nagiej murzynki z okaleczonymi rękami i złotą przepaską (bandażem) na głowie. 

</doc>
<doc id="4351796" url="https://pl.wikipedia.org/wiki?curid=4351796" title="Paweł Lechowicz">
Paweł Lechowicz

Paweł Lechowicz – polski oficer i dyplomata, od grudnia 2017 jest ambasadorem RP w Kuwejcie, akredytowanym także w Bahrajnie.
Życiorys.
W 1991 ukończył historię na Uniwersytecie Łódzkim, specjalizując się w historii stosunków międzynarodowych. Po uzyskaniu tytułu magistra rozpoczął służbę w Urzędzie Ochrony Państwa. Od 2001 pracował w Najwyższej Izbie Kontroli, gdzie w 2004 ukończył aplikację kontrolerską.
W latach 2006–2008 piastował funkcję zastępcy szefa Agencji Wywiadu w stopniu pułkownika. W latach 2009–2013 pracował jako radca-minister w ambasadzie RP w Waszyngtonie, gdzie zajmował się głównie kwestiami związanymi z bezpieczeństwem, zwłaszcza w rejonie państw Zatoki Perskiej. Po powrocie do kraju objął stanowisko zastępcy dyrektora Inspektoratu Służby Zagranicznej MSZ, a następnie dyrektora Biura Ochrony Informacji Niejawnych. Od grudnia 2017 ambasador RP w Kuwejcie z akredytacją także na Bahrajn.

</doc>
<doc id="4351797" url="https://pl.wikipedia.org/wiki?curid=4351797" title="Alan Wasilewski">
Alan Wasilewski

Alan Wasilewski (ur. 23 lipca 1991) – polski siatkarz, grający na pozycji środkowego. Od sezonu 2020/2021 występuje w austriackiej drużynie VCA Niederösterreich.
Jego żoną jest siatkarka Iga Wasilewska.
Kariera.
Syn siatkarza Piotra Wasilewskiego. Jest wychowankiem MOS Wola Warszawa. Uprawianie siatkówki rozpoczął w ostatniej klasie liceum. Do seniorskiej drużyny MOS Woli, prowadzonej przez Krzysztofa Wójcika, został włączony w 2010 roku. W 2012 roku przeszedł do beniaminka Bundesligi, VC Dresden. W klubie tym występował do momentu jego rozwiązania, tj. do grudnia 2014 roku. Po tym fakcie jego usługami były zainteresowane AZS Politechnika Warszawska i Stal AZS PWSZ Nysa, jednak Wasilewski nie trafił do żadnego z tych klubów. W związku z tym siatkarz zdecydował się na powrót do MOS Wola Warszawa. Jednakże z uwagi na kontuzje podstawowych graczy, w lutym 2015 Wasilewskiego zakupił wicemistrz Niemiec, VfB Friedrichshafen. Polski siatkarz wraz z tym klubem zdobył mistrzostwo kraju. W 2015 roku podpisał kontrakt z pierwszoligowym Aluronem Virtu Wartą Zawiercie. W 2016 roku przeszedł do niemieckiego Bergische Volleys. Dwa lata później został siatkarzem belgijskiego klubu Axis Guibertin.
Sukcesy klubowe.
Mistrzostwo Niemiec:

</doc>
<doc id="4351798" url="https://pl.wikipedia.org/wiki?curid=4351798" title="Pure Steel Records">
Pure Steel Records

Pure Steel Records jest niezależną wytwórnią płytową założoną w 2006 r. w mieście Schwarzenberg/Erzgeb przez Kaya Andersa i Andreasa Lorenza. Specjalizuje się w hard rocku i heavy metalu.
W 2011 roku "Pure Steel Records" przejęła wytwórnię muzyczną "Karthago Records". Nie została ona zamknięta, ale jest kontynuowana jako własna wytwórnia muzyczna. "Pure Steel Records" założyła również kolejne spółki zależne. Ich zadaniem jest specjalizacja w określonych dziedzinach (Hard Rock/Melodic Metal, Progressive, Doom, hard rock, glam metal).
Od 2014 roku sprzedaż płyt jest obsługiwana przez Soulfood Music Distribution, co zapewnia ich dystrybucję na całym świecie.
W grudniu 2008 roku wydała pierwszy oficjalny album z hołdem dla Warlock/ Doro (między innymi Crystal Viper i Sabaton).
Lista artystów.
As Darkness Dies, Agamendon, Alltheniko, Angband, Artizan, Arctic Flame, A Tortured Soul, Attick Demons, Blazing Rust, Boomerang, Cage, Conjuring Fate, Chimaera, Commandment, Crom, Crystal Tears, Custard, Deathfist, Desert Sin, Destructor, Dragonsfire, Emerald, Enchanter, Eternal Reign, Exxplorer, Eynomia, Fatal Embrace, Firewind, Gorgons Eyes, Helvetest Port, Halloween, Hjallarhorn, Holy Cross, Icy Steel, Ice Vinland, In Solitude, Ivory Tower, Jackal, Lanfear, Mortician, Omen, Overdrive U.K. Pandea, Phantom-X, Power Theory (US band), Primeval Realm, Project Terror, Rage, Razorfist, Salem, Savage Blade, Sencirow, Shadowkeep, Skullview, Split Heaven, Steel Raiser, Stormrider, The Prowlers, Thunderblast, Titan Steele, Trauma, Ursus, Valkyrie's Cry, Warcry, Warrant (German band), Widow, Wolfs Moon, Wretch (US), Zandelle
Aska, Avenger, Cage, Crescent Shield, Emerald, Fatal Embrace, Pharaoh, Sacred Steel, Salem, Seasons of the Wolf, Shadowkeep, Steel Prophet, Trauma

</doc>
<doc id="4351804" url="https://pl.wikipedia.org/wiki?curid=4351804" title="Nowa Demokratyczna Partia Kanady">
Nowa Demokratyczna Partia Kanady



</doc>
<doc id="4351807" url="https://pl.wikipedia.org/wiki?curid=4351807" title="Aeroembolia">
Aeroembolia



</doc>
<doc id="4351815" url="https://pl.wikipedia.org/wiki?curid=4351815" title="Kacper Popik">
Kacper Popik

Kacper Popik (ur. 19 października 1992 w Bielsku-Białej) – polski siatkarz, grający na pozycji rozgrywającego.
Kariera.
Jest wychowankiem BBTS Bielsko-Biała. W latach 2008–2011 występował w Norwidzie Częstochowa. Następnie reprezentował barwy takich klubów, jak BBTS Bielsko-Biała, Energetyk Jaworzno, Kęczanin Kęty i KPS Siedlce. W sezonie 2015/2016 występował w Ishøj Volley, z którym zdobył trzecie miejsce w mistrzostwach Danii. W 2016 roku został siatkarzem Aluronu Virtu Warty Zawiercie. Z zawierciańskim klubem awansował w 2017 roku do PlusLigi. W sezonie 2017/2018 na tym szczeblu rozgrywek rozegrał w barwach Aluronu Virtu Warty 19 spotkań. W 2018 roku odszedł z klubu.
Sukcesy klubowe.
Liga duńska:
I liga polska:
Sukcesy reprezentacyjne.
Letnia Uniwersjada:

</doc>
<doc id="4351823" url="https://pl.wikipedia.org/wiki?curid=4351823" title="Kościół Świętych Apostołów Piotra i Pawła w Ciechocinku">
Kościół Świętych Apostołów Piotra i Pawła w Ciechocinku



</doc>
<doc id="4351827" url="https://pl.wikipedia.org/wiki?curid=4351827" title="O ludzką Łotwę">
O ludzką Łotwę

O ludzką Łotwę (łot. "Par cilvēcīgu Latviju", PCL; do 2020 roku pod nazwą KPV LV, czyli Do kogo należy państwo, łot. "Kam pieder valsts", KPV LV) – łotewska partia polityczna założona w 2016 roku przez Artussa Kaimiņša. W latach 2019–2021 jedna z partii tworzących rząd Artursa Krišjānisa Kariņša.
Historia.
Kariera polityczna kontrowersyjnego dziennikarza i aktora Artussa Kaimiņša zaczęła się od wyborów w 2014, gdy uzyskał mandat posła z ramienia Łotewskiego Zjednoczenia Regionów. Wkrótce opuścił jednak frakcję poselską ugrupowania. W lutym 2016 ogłosił powstanie własnej partii pod nazwą Do kogo należy państwo (KPV LV), która została oficjalnie zarejestrowana cztery miesiące później. Eksperci określili jej program jako typowo populistyczny. W 2017 partia zaprezentowała swój program wyborczy, w którym domaga się zmniejszenia liczby ministrów, odpolitycznienia administracji, zwiększenia dochodów urzędników. Zaproponowano także obniżenie cen leków, a także zwiększenie pensji pracowników służby zdrowia. Mimo oskarżeń o populizm wskazuje się, że partia nie ma wyraźnie określonej ideologii.
Partia wystartowała w wyborach lokalnych wiosną 2017 zgłaszając swoje listy w 15 samorządach. Ostatecznie reprezentację uzyskano m.in. w miastach Jełgawie i Jēkabpils. Partia zarejestrowała swoją listę w wyborach sejmowych w 2018. Ugrupowanie za swój cel uznało przejęcie władzy i uzyskanie 10–15 posłów na Sejm. Kandydatem na premiera został prawnik Aldis Gobzems. Ostatecznie wyborach z jesieni 2018 roku na partię zagłosowało 14,25% wyborców, co dało szesnaście mandatów w Sejmie.
Początkowo przewodniczącym partii pozostawał jej założyciel Artuss Kaimiņš. Później na czele ugrupowania stali trzej współprzewodniczący Artuss Kaimiņš, Linda Liepiņa oraz Atis Zakatistovs. W czerwcu 2018 Artuss Kaimiņš został objęty postępowaniem antykorupcyjnym w związku z podejrzeniem nielegalnego finansowania swojej partii. 
W styczniu 2019 partia weszła w skład rządu Artursa Krišjānisa Kariņša, delegując do niego trzech ministrów. W lutym 2021 partia na krótki okres zmieniła nazwę na "O ludzką Łotwę" (łot. "Par cilvēcīgu Latviju"). Miesiąc później na nową przewodniczącą ugrupowania została wybrana Ieva Krapāne. W czerwcu 2021 partia opuściła koalicję rządzącą. W tym samym miesiącu ponownie zmieniła nazwę na O ludzką Łotwę.

</doc>
<doc id="4351830" url="https://pl.wikipedia.org/wiki?curid=4351830" title="Leon Kroll">
Leon Kroll

Abraham Leon Kroll (ur. 4 grudnia 1884 w Nowym Jorku, zm. 25 października 1974 w Gloucester) – amerykański malarz, przedstawiciel malarstwa realistycznego, najbardziej znany ze swych portretów, aktów kobiecych i pejzaży, mających za temat sceny miejskie Nowego Jorku oraz północno-wschodnie wybrzeża Stanów Zjednoczonych.
Był członkiem wielu organizacji, w tym National Academy of Design i American Academy of Arts &amp; Letters. Otrzymał liczne nagrody i odznaczenia, w tym Legię Honorową (1950).
Życiorys.
Młodość i edukacja.
Leon Abraham Kroll urodził się w Nowym Jorku w 1884 roku, W wieku piętnastu lat podjął pracę jako asystent prezesa Art Students League of New York, Charlesa Yardleya Turnera, pomagając mu w rysowaniu planów terenów i elewacji budynków dla potrzeb Panamerykańskiej Wystawy w Buffalo w 1901 roku. Po zakończeniu wystawy Turner skierował go na studia w Art Students League oraz pomógł mu w znalezieniu pracy biurowej na uczelni, aby pokryć koszty studiow. W 1903 roku Kroll zapisał się na zajęcia w National Academy of Design, gdzie po roku studiów zdobył brązowy medal za swoją martwą naturę. W tym samym roku zdobył cztery nagrody, a w roku następnym uczelnia zakwalifikowała jego 5 obrazów na swoją wystawę. Dzięki uzyskanemu stypendium Kroll mógł spędzić lato 1906 roku w Woodstock, gdzie malował z Johnem Borroughsem i Paulem Doughertym. Lato 1907 roku spędził razem ze swoim bliskim przyjacielem, George’em Bellowsem w stanie Maine. Skaliste wybrzeża Maine przyciągały w tym czasie amerykańskich artystów. Ulubioną siedzibą lidera Ashcan School, Roberta Henriego i jego uczniów stał się Monhegan. W czasie studiów w National Academy of Design otrzymał stypendium Mooneya, dzięki któremu mógł wyjechać do Europy, aby rozwijać swoje umiejętności malarskie.
Wyjazd do Europy.
Po przybyciu w 1908 roku do Paryża Kroll zapisał się do Académie Julian, gdzie studiował pod kierunkiem Jeana-Paula Laurensa. Tworzył wpływem impresjonistów: Cézanne’a, Pierre’a-Auguste’a Renoira, Claude’a Moneta i Camille’a Pissarra. Wziął udział w kilku znaczących wystawach paryskich, a w Académie Julian zdobył kilka nagród. W 1908 roku jeden z jego aktów zdobył nagrodę Grand Prix w Paryżu.
Powrót do Ameryki.
Po powrocie do Ameryki w 1910 roku National Academy of Design zorganizowała wystawę jego paryskich prac. Pokaz ten okazał się artystycznym i finansowym sukcesem. W tym samym roku Kroll objął stanowisko wykładowcy w National Academy of Design pełniąc tę funkcję do 1918 roku. Na początku 1913 roku ponownie odwiedził, wspólnie z Bellowsem, Monhegan, gdzie obaj pracowali razem z Henrim i innymi członkami jego ugrupowania. Kroll zaprzyjaźnił się z kilkoma z nich: Johnem Frenchem Sloanem, Williamem Glackensem, George’em Luksem i Arthurem Bowenem Daviesem. W 1913 roku został zaproszony na wystawę Armory Show. Rozpoczął karierę artystyczną zdobywając pozycję jednego z najbardziej znanych malarzy-realistów w Ameryce.
W 1914 roku, dzięki udanej sprzedaży swoich obrazów, mógł ponownie wyjechać do Europy, gdzie malował w Fontainebleau i Barbizon. Odwiedził też Hiszpanię. W 1917 wyjechał do Santa Fe, gdzie wspólnie z Robertem Henrim i George’em Bellowsem uczestniczył w warsztatach malarskich. Podczas tego krótkiego pobytu namalował barwne, południowo-zachodnie scenerie w tym samym stylu, który stosował w swoich, lepiej znanych, nowojorskich obrazach i portretach. Jego twórczość w drugiej dekadzie XX wieku obejmowała, poza widokami Nowego Jorku (zwłaszcza jego mostami oraz Central Park) również portrety zmysłowych, nagich lub półnagich kobiet w naturalistycznych sceneriach, zwłaszcza w kamieniołomach Rockport i ich okolicach.
Lata 20. XX wieku.
Kroll spędził lata 20. XX wieku podróżując między Europą i Stanami Zjednoczonymi. W 1920 roku został członkiem stowarzyszonym National Academy od Design. W 1923 roku przebywał w Europie w towarzystwie Roberta Delaunaya. W tym samym roku we Francji poznał, dzięki Robertowi i Sonii Delaunay Genevieve- Marię-Therese Domec, z którą następnie się ożenił. W1924 roku w Art Institute of Chicago zorganizowana została indywidualna wystawa jego prac. Kolejne dwa lata spędził we Francji. W 1927 roku został akademikiem National Academy of Design. W latach 1927 i 1930 zdobył nagrody Pennsylvania Academy of the Fine Arts. W tym ostatnim roku zdobył również National Arts Club Maida Gregg Memorial Prize oraz Indianapolis Art Institute Purchase Prize. Równolegle do działalności artystycznej prowadził działalność pedagogiczną wykładając w: Maryland Institute (1919–1923), Art Institute of Chicago (1924–1925) i Pennsylvania Academy of the Fine Arts (1929–1930).
Lata 30. XX wieku.
Jego popularność osiągnęła szczyt w latach 30. Zdobył wówczas liczne nagrody, a największe muzea organizowały wystawy jego prac. W 1936 roku na International Exhibition of paintings w Carnegie Institute of Technology zdobył pierwszą nagrodę za obraz "Droga z Cove". W połowie lat 30. Kroll po zaangażował się w federalne programy artystyczne malując na zlecenie szereg murali, w tym: "Klęska Sprawiedliwości" i "Triumf Sprawiedliwości" w pokoju Prokuratora Generalnego w budynku Robert F. Kennedy Department of Justice Building Departamentu Sprawiedliwości (1935–1937) i mural w Izbie Pamięci I Wojny Światowej w Worcester Memorial Auditorium (1939–1941).
W latach 1931–1938 Kroll ponownie wykładał w National Academy of Design. W latach 1931–1935 był prezesem American Society of Painters, Sculptors and Engravers. Został wybrany do National Institute of Arts and Letters (zostając w 1943 roku jej wiceprezesem).
W 1937 roku Worcester Art Museum w uznaniu jego zasług zorganizowało retrospektywną wystawę jego prac.
Lata późniejsze.
W latach 50. otrzymał zlecenia na wykonanie mozaiki na kopule kaplicy World War II Normandy American Cemetery and Memorial na Plaży Omaha we Francji oraz malowideł w izbie senackiej w Indiana State House w Indianapolis.
W 1950 roku Kroll został dyrektorem oraz przewodniczącym komisji artystycznej American Academy of Arts &amp; Letters. W tym samym roku został kawalerem Legii Honorowej.
Działalność artystyczną kontynuował do późnych lat swojego życia malując obrazy w swoim nowojorskim studiu. W 1971 roku otrzymał Medal Prezesa za całokształt twórczości, przyznany mu przez National Academy of Design. Zmarł w 1974 roku w Gloucester w stanie Massachusetts.
Twórczość.
W czasach gdy amerykański świat sztuki szybko zmierzał w kierunku abstrakcji i innych stylów, określanych ogólnie mianem modernizmu Leon Kroll pozostawał malarzem realistycznym Był czołowym artystą swoich czasów, malującym bujne pejzaże, postacie i martwe natury. Inne jego tematy, takie jak sceny przemysłowe i miejskie, zawierające elementy stylu social realism, były malowane grubszymi pociągnięciami pędzla niż inne jego prace. Szczególną uwagę artysta poświęcał ludzkim postaciom, z których liczne przypominały senne zjawy w przejrzystych strojach, leżące na tle pejzażu.
Zbiory.
Prace Leona Krolla znajdują się w zbiorach głównych amerykańskich muzeów sztuki, w tym: Art Institute of Chicago, Baltimore Museum of Art, Cleveland Museum of Art, Corcoran Gallery of Art, Detroit Institute of Arts, Indianapolis Museum of Art, Los Angeles County Museum of Art, Metropolitan Museum of Art, National Academy of Design, New Mexico Museum of Art, Pennsylvania Academy of the Fine Arts, Princeton University Art Museum, Smithsonian American Art Museum i Whitney Museum of American Art.

</doc>
<doc id="4351840" url="https://pl.wikipedia.org/wiki?curid=4351840" title="Prowincjonalny Park Dinozaurów">
Prowincjonalny Park Dinozaurów



</doc>
<doc id="4351842" url="https://pl.wikipedia.org/wiki?curid=4351842" title="USS Porpoise (SS-172)">
USS Porpoise (SS-172)

USS Porpoise (SS-172) – amerykański okręt podwodny z czasów drugiej wojny światowej o wyporności podwodnej 1965 ton. Okręt wiodący typu "Porpoise" i pierwsza jednostka z kilku typów jednostek określanych jako "fleet submarine".
Stępkę pod okręt położono 27 października 1933 roku w stoczni Portsmouth Naval Shipyard w Kittery, w stanie Maine, gdzie został zwodowany 20 czerwca 1935 roku. Po przekazaniu jednostki marynarce amerykańskiej wszedł do służby 15 sierpnia tego samego roku, po czym 1 września 1936 roku wszedł w skład Floty Pacyfiku. Podczas działań podwodnych w trakcie wojny na Pacyfiku zatopił – według JANAC – dwa statki transportowe „Renzan Maru” i „Koa Maru” oraz statek pasażersko-transportowy „Mikage Maru Nr 20”, o łącznej pojemności 9741 ton.
Po zakończeniu wojny 15 listopada 1945 został przeniesiony do rezerwy, następnie 8 maja 1947 roku przywrócony do służby, którą ostatecznie zakończył w lutym 1956 roku. 16 maja 1957 roku okręt został sprzedany na złom. 

</doc>
<doc id="4351844" url="https://pl.wikipedia.org/wiki?curid=4351844" title="Teatralne przedstawienie telewizyjne">
Teatralne przedstawienie telewizyjne



</doc>
<doc id="4351846" url="https://pl.wikipedia.org/wiki?curid=4351846" title="USS Pike (SS-173)">
USS Pike (SS-173)

USS Pike (SS-173) – amerykański okręt podwodny z czasów drugiej wojny światowej o wyporności podwodnej 1965 ton typu "Porpoise".
Stępkę pod okręt położono 20 grudnia 1933 roku w stoczni Portsmouth Naval Shipyard w Kittery, w stanie Maine, gdzie został zwodowany 12 września 1935 roku. Po przekazaniu jednostki marynarce amerykańskiej wszedł do służby 2 grudnia 1935 roku, po czym w 1937 roku wszedł w skład Floty Pacyfiku. Podczas działań podwodnych w trakcie wojny na Pacyfiku zatopił – według JANAC – jeden statek pasażersko-transportowy „Shoju Maru” o pojemności 2022 ton.
Po zakończeniu wojny, 15 listopada 1945 roku został przeniesiony do rezerwy, następnie 31 lipca 1947 roku przywrócony do służby, którą ostatecznie zakończył w 17 lutego 1956 roku.

</doc>
<doc id="4351848" url="https://pl.wikipedia.org/wiki?curid=4351848" title="Park dinozaurów w Polsce">
Park dinozaurów w Polsce



</doc>
<doc id="4351851" url="https://pl.wikipedia.org/wiki?curid=4351851" title="BICz-21">
BICz-21

BICz-21 (ros. БИЧ-21) – radziecki, eksperymentalny samolot wyścigowy, konstrukcji Borysa Iwanowicza Czeranowskiego, zbudowany pod koniec lat 30. XX wieku.
Historia.
Opierając się na doświadczeniach z budowy poprzednich swoich bezogonowych samolotów, Borys Czeranowski zaprojektował maszynę sportową, mającą wziąć udział w wyścigach lotniczych. Tego typu zawody był popularne w latach 30. szczególnie w Stanach Zjednoczonych i Francji. Podobne zawody w Związku Radzieckim rozgrywane były pod patronatem paramilitarnej organizacji Osoawiachim (ОСОАВИАХИМ). W sierpniu 1941 roku miały zostać rozegrane, największe do tego czasu, wyścigi samolotów zorganizowane przez Osoawiachim. Nowy samolot otrzymał oznaczenie BICz-21. Prace projektowe rozpoczęto w 1938 roku. Sięgnięto po sprawdzoną, wcześniejszą konstrukcję BICz-20, którą poddano modernizacji. Przede wszystkim wymieniono silnik, montując nową, mocniejszą jednostkę MW-6, będącą licencyjną wersją francuskiego silnika rzędowego Renault 6P. Z uwagi na większe rozmiary silnika, podwyższono kadłub. Kabina pilota tylko nieznacznie wystawała ponad obrys kadłuba. Maszyna posiadała wciągane podwozie z tylnym kółkiem ogonowym. Do chowania podwozia w locie wykorzystywana była instalacja pneumatyczna. Zastosowano odwrócone skrzydło typu mewa. Na całej krawędzi spływu skrzydła znajdowały się podwieszone klapolotki, z powodzeniem zastępujące w locie ster wysokości oraz lotki, używane w samolotach o klasycznej konstrukcji. W 1940 roku ukończono budowę maszyny, a w styczniu 1941 roku rozpoczęto próby w powietrzu. Badania w locie przebiegały pomyślnie do kwietnia 1941 roku, kiedy to pilotujący samolot pilot, bez wcześniejszego doświadczenia w lotach na tego typu maszynach, doprowadził do błędu, którego rezultatem był kapotaż samolotu. Maszyna została skierowana do remontu, ale niemiecki atak na Związek Radziecki 22 czerwca tego samego roku, przerwał wszelkie prace nad BICz-21.

</doc>
<doc id="4351852" url="https://pl.wikipedia.org/wiki?curid=4351852" title="Tapiewo">
Tapiewo



</doc>
<doc id="4351853" url="https://pl.wikipedia.org/wiki?curid=4351853" title="Promenada imienia Wisławy Szymborskiej w Kórniku">
Promenada imienia Wisławy Szymborskiej w Kórniku

Promenada imienia Wisławy Szymborskiej w Kórniku – ciąg komunikacyjny w Kórniku, wzdłuż Jeziora Kórnickiego, oddany do użytku w 2010. Budowa została sfinansowana ze środków Unii Europejskiej. 
Nazwa promenadzie została nadana uchwałą nr XIX/229/2012 Rady Miejskiej w Kórniku z dnia 28 marca 2012 r., dla upamiętnienia urodzonej na Prowencie w Kórniku Wisławy Szymborskiej, polskiej poetki, laureatki Nagrody Nobla w dziedzinie literatury z 1996.
Przebieg.
Promenada biegnie od ulicy Zamkowej, do ulicy Jeziornej. Łączy trzy niezależne kiedyś miejscowości: Kórnik, Prowent i Bnin. Ma długość 1,8 km i 1,5 m szerokości. Umożliwia poruszanie się pieszym oraz rowerzystom. Na promenadzie odbywają się cykliczne zawody biegowe: "Bieg Zamoyskiego" oraz "Triathlon Kórnik".
Obiekty w pobliżu promenady:

</doc>
<doc id="4351855" url="https://pl.wikipedia.org/wiki?curid=4351855" title="Instytut Filologii Kijowskiego Uniwersytetu Narodowego im. Tarasa Szewczenki">
Instytut Filologii Kijowskiego Uniwersytetu Narodowego im. Tarasa Szewczenki

Instytut Filologii Kijowskiego Uniwersytetu Narodowego im. Tarasa Szewczenki – jednostka Kijowskiego Uniwersytetu Narodowego im. Tarasa Szewczenki. Utworzony 12 listopada 2001 r. w wyniku połączenia wydziału filologicznego, wydziału filologii obcej i wydziału orientalistycznego. Obecnie kadrę pedagogiczną stanowi około 600 nauczycieli: około 60 doktorów nauk i profesorów, około 250 kandydatów nauk i docentów, oraz starsi nauczyciele, asystenci i 20 nauczycieli zagranicznych. Studiuje tam 240 asystentów, ponad 30 doktorantów i około 90 aspirantów.
Szkolenie specjalistów odbywa się na trzech poziomach edukacji, zgodnie z którymi absolwenci otrzymują kwalifikacje: licencjat, specjalista, magister.
Historia.
Instytut Filologii na Uniwersytecie Kijowskim istnieje od momentu jego powstania w 1834 roku. Wtedy wydział filologiczny był częścią wydziału filozoficznego, a potem długi czas nazywany był historyczno-filologicznym.
W 1937 r. utworzono wydział języków i literatur zachodnioeuropejskich.
W 1990 r. utworzono wydział języka i literatury orientalnej i angielskiej.
Historię instytutu tworzyli tacy znani uczeni jak M. Maksimowicz, M. Kostomarow, P. Żytecky, M. Drahomanow, M. Daszkewyć, V. Peretc, L. Bułachowski, O. i A. Biletski, M. Rusaniwsky, M. Zerow, M. Draj-Chmara, P. Fyłypowycz, O. Nazarewski, S. Masłow, D. Cziżewski, P. Plushch, A. Ishchuk, S. Sawczenko, O. Andriewska, Yu. Żluktenko, N. Raewska, T. Jakimowycz i inni.
Nauki filologiczne były prowadzone na Uniwersytecie św. Włodzimierza od samego początku jego powstania w 1834 roku. Na jednostce humanistycznej Wydziału Filozofii otwarto oddział literatury rosyjskiej, który od 1850 r. stał się oddziałem nowo utworzonego Wydziału Historyczno-Filologicznego.
W 1867 r. wydział Historyczno-Filologiczny podzielono na 3 filie: filologii klasycznej, filologii słowiańsko-rosyjskiej, oraz nauk historycznych.
Z czasem pojawiła się potrzeba specjalistów językoznawców: romanistów i germanistów, więc w 1906 r. na Wydziale Historyczno-Filologicznym otwarto oddział romańsko-niemiecki, zainicjowany przez profesora M.P. Daszkiewickiego i jego ucznia I. V. Szarowolskiego. Szarowolski został pierwszym dziekanem Wydziału Języków i literatur Europy Zachodniej, wnosząc znaczący wkład w jego rozwój.
W 1918 roku został otworzony oddział języka ukraińskiego, literatury ukraińskiej i historii Ukrainy.
W wyniku reformy w 1920 r. Uniwersytet został zreorganizowany na WIEN (Wyższy Instytut Edukacji Narodowej , od 1926 r. – KIEN – Kijowski Instytut Edukacji Narodowej ), w którym istniał Wydział Nauk Humanistycznych z kursami z literatury i lingwistyki.
W 1933 roku na powrót ustanowiono Uniwersytet, w nim zaś – Wydział Literacko-Lingwistyczny.
Od 1943 r. na Zjednoczonym Uniwersytecie Ukraińskim zaczął funkcjonować Wydział Filologiczny; nazwa ta została również zachowana na przywróconym w tym samym roku Uniwersytecie w Kijowie.
Dziekanami Wydziału Historyczno-Filologicznego, później – Wydziału Literacko-Lingwistycznego, następnie – Wydziału Filologicznego w latach porewolucyjnych w na przestrzeni czasu byli:
Po podziale na wydziały Filologiczny i Romańsko-Germański, dziekanami Wydziału Filologicznego byli:
Pierwszym Dziekanem Instytutu Filologii był profesor Semeniuk Grigorij Fokowicz.
W 1937 r. ustanowiono w Kijowie oddzielny Wydział Języków Obcych, przemianowany w 1938 r. na Wydział Języków i Literatur Europy Zachodniej, którego dziekanem został profesor I. Szarowolski.
Wydział Języków i Literatur Europy Zachodniej w 1947 r. został przekształcony na oddział Wydziału Filologicznego, w 1962 r. został odtworzony jako Wydział Języków Obcych, a następnie przemianowany na Wydział Filologii Romańsko-Germańskiej.
W różnych latach wydziałem kierowali: V. Pashchenko, Yu. Zhluktenko, O. Semenets, O. Cherednichenko. Nauczanie języków orientalnych jako specjalizacji głównej rozpoczęło się w 1990 r. w Oddziale Filologii Wschodniej Wydziału Języków Obcych. W 1995 r. przekształcono filię filologii wschodniej w wydział (którego kierownikiem został prof. G. Khalimonenko, w tym samym czasie kierownik wydziału turkologii).
Struktura.
Obecnie instytut posiada następujące katedry:
Specjalności.
Instytut Filologii szkoli w następujących specjalnościach: filolog, nauczyciel języka i literatury ukraińskiej, folklorysta, nauczyciel języka i literatury rosyjskiej, nauczyciel języków i literatur zachodnioeuropejskich, nauczyciel języków i literatur słowiańskich, nauczyciel języków i literatur orientalnych.
Studenci Instytutu Filologicznego uczą się około 30 języków.
Nauka w instytucie.
Pracownicy Instytutu pracują nad następującymi problemami naukowymi:
Czasopisma naukowe.
Instytut Filologii publikuje następujące czasopisma naukowe:
Stosunki międzynarodowe.
Instytut Filologii posiada szerokie kontakty ze szkołami zagranicznymi, które uczestniczyły w międzynarodowych i europejskich programach akademickich i edukacyjnych w językach obcych (TEMPUS-TASIS, Copernicus itp.). Współpracuje z uniwersytetami w miastach:

</doc>
<doc id="4351856" url="https://pl.wikipedia.org/wiki?curid=4351856" title="South Nahanni River">
South Nahanni River



</doc>
<doc id="4351857" url="https://pl.wikipedia.org/wiki?curid=4351857" title="Lista Informacyjna">
Lista Informacyjna



</doc>
<doc id="4351862" url="https://pl.wikipedia.org/wiki?curid=4351862" title="Kristoffer Berg">
Kristoffer Berg



</doc>
<doc id="4351869" url="https://pl.wikipedia.org/wiki?curid=4351869" title="Maurice Mendelssohn">
Maurice Mendelssohn

Maurice Etienne Mendelssohn (ur. jako Maurycy Mendelssohn 28 lipca 1855 w Warszawie, zm. 8 marca 1931 w Paryżu) – polsko-francuski lekarz neurolog, profesor fizjologii Uniwersytetu w Sankt Petersburgu, członek Académie Nationale de Médecine. Uczył się u Jeana-Martina Charcota, tytuł doktora medycyny otrzymał w Paryżu w 1902 roku. Wspólnie z Charlesem Richetem wydawał „Archives slaves de biologie”.
Żonaty z Irène Rubinstein, mieli syna Jeana-Victora. Żona i syn zginęli 29 marca 1918 roku w Kościele św. Gerwazego i Protazego, podczas ostrzału Paryża przez Niemców.

</doc>
<doc id="4351870" url="https://pl.wikipedia.org/wiki?curid=4351870" title="Klimkowy Żleb (Durny Szczyt)">
Klimkowy Żleb (Durny Szczyt)

Klimkowy Żleb – (słow. "Bachledov žľab", niem. "Bachleda-Schlucht", węg. "Bachleda-szakadék") – żleb w słowackich Tatrach Wysokich, w południowo-wschodniej grani Wyżniego Baraniego Zwornika. Opada z Klimkowej Przełęczy do Doliny Małej Zimnej Wody, wcinając się między Durną Grań i południową grań Pośledniej Turni. Nazwę żlebu nadano dla uczczenia słynnego przewodnika tatrzańskiego – Klimka Bachledy. W Tatrach są 3 żleby jego imienia, wszystkie w słowackich Tatrach Wysokich. 
Górna część Klimkowego Żlebu rozgałęzia się na dwa ramiona. Właściwy Klimkowy Żleb to ramię lewe (patrząc od dołu). Wyprowadza na Klimkową Przełęcz między Durnym Szczytem i Durną Turniczką. Ramię prawe to zachód wyprowadzający do górnej części Żlebu Breuera, a nim na Wyżnią Poślednią Przełączkę. Cały Klimkowy Żleb jest kamienisty i bardzo stromy. Jego dolną częścią (do Żlebu Breuera) prowadzi popularne taternickie wejście na Łomnicę – tzw. Droga Jordana. Górna część Klimkowego Żlebu z progami ubezpieczona jest łańcuchami i klamrami.

</doc>
<doc id="4351872" url="https://pl.wikipedia.org/wiki?curid=4351872" title="Sociedade Brasileira de Entomologia">
Sociedade Brasileira de Entomologia

Sociedade Brasileira de Entomologia – brazylijskie stowarzyszenie entomologiczne.
Stowarzyszenie zostało założone w 1937 roku. 8 i 12 czerwca 1937 odbyły się spotkania przygotowawcze, a 17 lipca uchwalono statut i wybrano zarząd. Na spotkaniu tym obecnych było 18 entomologów, ale do końca 1937 liczba członków wzrosła do 58, z których wszystkim nadano status członków założycielskich. W latach 1938–39 za oficjalne pismo stowarzyszenia służył "Boletim Biológico", wydawany przez Clube Zoológico do Brasil. Od 1954 stowarzyszenie wydaje własne recenzowane czasopismo naukowe: "Revista Brasileira de Entomologia", obecnie będące kwartalnikiem otwartego dostępu.

</doc>
<doc id="4351874" url="https://pl.wikipedia.org/wiki?curid=4351874" title="Harrisburg (Nebraska)">
Harrisburg (Nebraska)

Harrisburg – jednostka osadnicza w Stanach Zjednoczonych, w stanie Nebraska, siedziba asministracyjna hrabstwa Banner.

</doc>
<doc id="4351877" url="https://pl.wikipedia.org/wiki?curid=4351877" title="Żleb Breuera">
Żleb Breuera

Żleb Breuera, zwany też Kominem Breuera – (słow. "Breuerov komín", niem. "Breuer-Kamin", węg. "Breuer-kémény") – żleb w słowackich Tatrach Wysokich, w południowo-wschodniej grani Wyżniego Baraniego Zwornika. Opada z Wyżniej Pośledniej Przełączki do Doliny Małej Zimnej Wody. Jest to środkowy z 3 żlebów opadających do tej doliny między Durnym Szczytem i Łomnicą (lewy to Klimkowy Żleb, prawy – Żleb Chmielowskiego). 
Nazwa żlebu pochodzi od nazwiska Johanna Breurera – spiskoniemieckiego taternika, przewodnika i ratownika tatrzańskiego. Żleb Breuera jest bardo stromy i kamienisty. W dolnej części uchodzi do Żlebu Chmielowskiego, ale także zachodem do Klimkowego Żlebu. Zachodem tym i górną częścią Żlebu Breuera prowadzi popularne taternickie wejście na Łomnicę – tzw. Droga Jordana. Górna część Żlebu Breuera ubezpieczona jest łańcuchami i klamrami.

</doc>
<doc id="4351878" url="https://pl.wikipedia.org/wiki?curid=4351878" title="Komin Breuera">
Komin Breuera



</doc>
<doc id="4351879" url="https://pl.wikipedia.org/wiki?curid=4351879" title="Breuerov komín">
Breuerov komín



</doc>
<doc id="4351880" url="https://pl.wikipedia.org/wiki?curid=4351880" title="Bachledov žľab">
Bachledov žľab



</doc>
<doc id="4351881" url="https://pl.wikipedia.org/wiki?curid=4351881" title="Bottle Rocket">
Bottle Rocket



</doc>
<doc id="4351882" url="https://pl.wikipedia.org/wiki?curid=4351882" title="Aleksander Tarnowski">
Aleksander Tarnowski



</doc>
<doc id="4351883" url="https://pl.wikipedia.org/wiki?curid=4351883" title="Far Eastern Entomologist">
Far Eastern Entomologist

Far Eastern Entomologist (, "Daliewostockij entomolog") – rosyjskie, recenzowane czasopismo naukowe publikujące w dziedzinie entomologii.
Czasopismo to wydawane jest przez Dalekowschodni Oddział Rosyjskiego Towarzystwa Entomologicznego oraz Laboratorium Entomologii na Wydziale Biologii i Gleboznawstwa Uniwersytetu we Władywostoku. Ukazuje się od 1994 roku z dużą częstotliwością. Artykuły publikowane są w języku angielskim z abstraktami w języku rosyjskim. Publikowane są oryginalne prace badawcze dotyczące taksonomii, systematyki, morfologii, filogenezy, biologii, ekologii i zoogeografii owadów zamieszkujących obszar od Półwyspu Czukockiego na północy po Azję Południowo-Wschodnią na południu i od Uralu na zachodzie po Japonię na wschodzie.
W 2017 roku jego wskaźnik cytowań wynosił według Scimago Journal &amp; Country Rank wyniósł 0,305, co dawało 91. pozycję wśród czasopism poświęconych naukom o owadach.

</doc>
<doc id="4351884" url="https://pl.wikipedia.org/wiki?curid=4351884" title="Antoni (biskup Irlandii)">
Antoni (biskup Irlandii)

Antoni (ur. 15 stycznia 1954) – duchowny Koptyjskiego Kościoła Ortodoksyjnego, od 2013 biskup Irlandii, Szkocji i północno-wschodniej Anglii. 
Życiorys.
29 marca 1981 złożył śluby zakonne. Święcenia kapłańskie przyjął 9 września 1984. Sakrę biskupią otrzymał 11 czerwca 1995.

</doc>
<doc id="4351886" url="https://pl.wikipedia.org/wiki?curid=4351886" title="Droga Jordana">
Droga Jordana

Droga Jordana – (słow. "Jordánova cesta, Jordánka", niem. "Jordán-Weg", węg. "Jordán út") – droga wspinaczkowa w słowackich Tatrach Wysokich, w południowo-wschodniej grani Wyżniego Baraniego Zwornika. Jest to dość popularne taternickie wejście od Schroniska Téryego (1899 m) w Dolinie Pięciu Stawów Spiskich na Łomnicę (2634 m). Nazwa drogi pochodzi od nazwiska węgierskiego taternika i matematyka Károlya Jordána. W środowisku taterników często nazywana jest Jordanką.
Zgodnie z przepisami obowiązującymi w słowackim Tatrzańskim Parku Narodowym przejście dozwolone jest pod opieką licencjonowanego przewodnika. Jest bardzo strome i silnie eksponowane, w najtrudniejszych miejscach ubezpieczone łańcuchami i klamrami. W przejściu tym wyróżnia się 3 etapy:

</doc>
<doc id="4351889" url="https://pl.wikipedia.org/wiki?curid=4351889" title="Imran Khan (aktor)">
Imran Khan (aktor)



</doc>
<doc id="4351890" url="https://pl.wikipedia.org/wiki?curid=4351890" title="Besada (biskup koptyjski)">
Besada (biskup koptyjski)

Besada (ur. 20 października 1945) – duchowny Koptyjskiego Kościoła Ortodoksyjnego, od 1980 biskup Achmim. 
Życiorys.
7 lipca 1974 złożył śluby zakonne. Święcenia kapłańskie przyjął 27 września 1975. Sakrę biskupią otrzymał 25 maja 1980.

</doc>
<doc id="4351891" url="https://pl.wikipedia.org/wiki?curid=4351891" title="Droga Jordána">
Droga Jordána



</doc>
<doc id="4351892" url="https://pl.wikipedia.org/wiki?curid=4351892" title="Zoosystematica Rossica">
Zoosystematica Rossica

Zoosystematica Rossica – rosyjskie, anglojęzyczne, recenzowane czasopismo naukowe otwartego dostępu publikujące w dziedzinie zoologii.
Czasopismo to wydawane jest przez Instytut Zoologiczny Rosyjskiej Akademii Nauk. Ukazuje się od 1992 roku. Jego założycielem był Izjasław Kerżner, który pełnił funkcję jego redaktora naczelnego w latach 1992–2007. Pismo wychodzi dwa razy do roku: w czerwcu i grudniu. Ponadto nieregularnie ukazują się suplementy. Artykuły dotyczą wszelkich aspektów zoologii systematycznej grup współczesnych jak i wymarłych. Publikowane są opisy nowych taksonów, rewizje taksonomiczne, przeglądy, prace dotyczące nomenklatury, metodologii taksonomii i filogenetyki, nowe rekordy faunistyczne, katalogi, checklisty, klucze do oznacznania oraz analizy filogenetyczne i zoogegraficzne.
W 2017 roku jego wskaźnik cytowań wynosił według Scimago Journal &amp; Country Rank wyniósł 0,37.

</doc>
<doc id="4351893" url="https://pl.wikipedia.org/wiki?curid=4351893" title="Szymanowska (ujednoznacznienie)">
Szymanowska (ujednoznacznienie)

Szymanowska – jurydyka założona na północ od Nowej Warszawy w pierwszej połowie XVII wieku, obecnie w granicach Warszawy

</doc>
<doc id="4351895" url="https://pl.wikipedia.org/wiki?curid=4351895" title="Serafin (biskup koptyjski)">
Serafin (biskup koptyjski)

Serafin (imię świeckie Aziz Ghali Sabri Aziz, ur. luty 1959 w Kairze) – duchowny Koptyjskiego Kościoła Ortodoksyjnego, od 2017 biskup Ohio, Michiganu i Indiany. 
Życiorys.
6 kwietnia 1993 złożył śluby zakonne. Święcenia kapłańskie przyjął 25 lutego 1997. Sakrę biskupią otrzymał 11 listopada 2017 jako zwierzchnik nowo utworzonej diecezji Ohio, Michiganu i Indiany.

</doc>
<doc id="4351896" url="https://pl.wikipedia.org/wiki?curid=4351896" title="Zachariah Mar Anthonios">
Zachariah Mar Anthonios

Antoni (ur. 19 lipca 1946) – duchowny Malankarskiego Kościoła Ortodoksyjnego, od 1991 biskup Kollam. Sakrę biskupią otrzymał 30 kwietnia 1991.

</doc>
<doc id="4351897" url="https://pl.wikipedia.org/wiki?curid=4351897" title="Bojkot S-Bahn w Berlinie Zachodnim">
Bojkot S-Bahn w Berlinie Zachodnim

Bojkot S-Bahn w Berlinie Zachodnim – bojkotowanie przez władze i ludność Berlina Zachodniego pociągów szybkiej kolei miejskiej (S-Bahn) jako protest przeciwko wzniesieniu muru berlińskiego w 1961 r. przez władze Niemieckiej Republiki Demokratycznej. Bojkot trwał do 1989 roku, miał charakter biernego oporu i polegał na unikaniu podróży koleją miejską oraz wypracowania alternatywnych metod poruszania się po mieście.
S-Bahn w Berlinie po wojnie.
Po II wojnie światowej berlińska S-Bahn była jednym z najważniejszych miejscowych przewoźników. Początkowo funkcjonowała nieregularnie, a system odbudowano do 1947. Do 1948 roku przewoziła 420 milionów pasażerów rocznie, co stanowiło jedną trzecią wszystkich pasażerów przewiezionych berlińską komunikacją. Pomimo coraz wyraźniejszego podziału Berlina na dwie części jednorodny system kolei miejskiej obsługiwał całe miasto, a nawet zaczęto ją stopniowo rozbudowywać na fali powojennego boomu gospodarczego. Pociągi S-Bahn kursowały po terenie całego miasta, nie zatrzymywały się jedynie na przystankach przy granicy sektorów; przeprowadzano na nich kontrole pasażerów. Istniały również pociągi „przelotowe”, nie zatrzymujące się w zachodnich sektorach Berlina. Powstanie muru berlińskiego spowodowało przerwanie jednorodności berlińskiego transportu: powstały dwa niezależne systemy S-Bahn, oba obsługiwane przez wschodnioniemiecką Deutsche Reichsbahn.
Sytuacja polityczna.
Zgodnie z porozumieniem czterech mocarstw w sprawie Berlina po podziale miasta na cztery sektory przewozy kolejowe w obrębie miasta obsługiwało przedsiębiorstwo Deutsche Reichsbahn (DR) z Niemieckiej Republiki Demokratycznej.
Pierwsze wezwanie do bojkotu ogłosiła zachodnioniemiecka Federacja Niemieckich Związków Zawodowych (DGB) 8 września 1951 po wprowadzeniu przez NRD opłat tranzytowych za przejazdy drogowe pomiędzy Berlinem Zachodnim i Niemcami Zachodnimi. Jednak oddźwięk był nikły, przeważył interes osobisty berlińczyków, chcących się swobodnie poruszać w obrębie wszystkich czterech sektorów. Inaczej było w roku 1961 – po wzniesieniu muru berlińskiego do bojkotu pociągów S-Bahn na terenie Berlina Zachodniego wezwała DGB i tym razem osiągnęła zamierzony skutek. Bojkotowi towarzyszyła m.in. akcja informacyjna na Dworcu Zoo, pod hasłem "Wer S-Bahn fährt, bezahlt Ulbrichts Stacheldraht" – „kto jeździ S-Bahn, płaci na ulbrichtowskie zasieki”. Hasło było fałszywe, gdyż utrzymywanie komunikacji publicznej nie jest zyskowne i opłata za przejazdy S-Bahn w żaden sposób nie była związana z kosztami zasieków granicznych. Bojkot popierał Willy Brandt, który twierdził, że ważnym jest, by berlińczycy zachowywali się tak, aby wyrazić solidarność z zagrożonymi braćmi ze wschodu.
Koszty.
Dyrekcja zachodnich Berliner Verkehrsbetriebe (BVG) na zlecenie Senatu uruchomiła linie autobusowe zastępujące bojkotowane linie S-Bahn. Z tego powodu z Niemiec Zachodnich sprowadzono 178 dodatkowych autobusów. Efekty bojkotu były widoczne już po tygodniu: liczba przewożonych pasażerów spadła z ok. 500 tys. do około 100 tys. Pod koniec lat 70. udział S-Bahn w przewozach w Berlinie Zachodnim wynosił ok. 5%. Często pociągi S-Bahn nie miały po zachodniej stronie miasta ani jednego pasażera. Oprócz autobusów stopniowo rozbudowywano zachodnioberlińskie metro. Przychody Niemieckiej Republiki Demokratycznej z transportu S-Bahn w Berlinie Zachodnim spadły z 36 milionów marek do 7 milionów, co powiększało straty z tytułu zapewnienia komunikacji publicznej. Rocznie NRD dokładała 7 milionów marek. Bojkot był kosztowny również dla rządu Republiki Federalnej Niemiec. Z powodów politycznych nie wchodziły w grę podwyżki cen biletów, wręcz przeciwnie, zachodnioberliński Senat obniżył ceny biletów, aby były konkurencyjne cenowo wobec S-Bahn (20 fenigów za jednorazowy przejazd). Dodatkowo podwyższono zarobki pracowników BVG, na co rząd federalny wydał dodatkowe 23 miliony marek. Dopiero w roku 1964 wskutek weta rządu federalnego zachodnioberliński Senat był zmuszony podnieść ceny biletów autobusowych, tramwajowych i metra o 50%, przez co na niektórych odcinkach oferta BVG była nawet trzy razy droższa niż przejazd S-Bahn. Nawet ta podwyżka nie wystarczyła, by skłonić berlińczyków do zaniechania bojkotu.
Bojkot miał charakter odgórny. Odniesienia do S-Bahn zostały usunięte ze stacji metra, schematów komunikacyjnych, obiektów komunikacyjnych BVG, tablic kierunkowych autobusów i tramwajów, a nawet z przewodników turystycznych. Zaprzestano uznawania biletów S-Bahn w innych środkach przewozu.
Skutki.
Bojkot prowadził do ogromnego marnotrawstwa zasobów. Początkowo skutkiem było jedynie skracanie składów. Deutsche Reichsbahn (DR) dokładały starań, by S-Bahn pozostawał najtańszym środkiem przewozowym w mieście. Z czasem jednak to nie wystarczało i wprowadzono kolejne ograniczenia w rozkładzie jazdy. Dotąd unikano zwolnień pracowników przytaczając, że koleje wschodnioniemieckie są przedsiębiorstwem socjalistycznym. Deutsche Reichsbahn w latach 70. kilkukrotnie zwracały się do władz Berlina Zachodniego z prośbą o współuczestniczenie w kosztach utrzymania S-Bahn w Berlinie Zachodnim lub nawet przejęcie obsługi. Zwracano uwagę, że S-Bahn codziennie prowadzi przewozy na 173 km linii i ma krótsze czasy przejazdu niż inne środki przewozowe, więc nie należy dopuszczać do zmarnowania tego potencjału. Od ok. 1975 w Berlinie Zachodnim narosły problemy komunikacyjne, wobec czego powstały zachodnioberlińskie inicjatywy obywatelskie i stowarzyszenia podróżnych zachęcające do zwrócenia się ku S-Bahn i jawnie przyznające się do korzystania z tego środka. Grupy te w środkach przekazu obśmiewano i nazywano komunistycznymi.
Zwolnienia w transporcie.
Z racji odmowy władz Berlina Zachodniego i ogromnych strat pieniężnych DR, nie widziano już możliwości uniknięcia zwolnień pracowników i od stycznia 1980 podjęto zwolnienia. Zwolnienia nie były należycie wykonane i przy zwalnianiu nie kierowano się względami społecznymi, zwalniając m.in. samotne matki, pracowników w wieku przedemerytalnym, a nawet kobietę w ciąży. Odwołania do sądu pracy nie przyniosły żadnego skutku. Napięta atmosfera i brak zaufania do zakładu pracy spowodował, że do września 1980 samowolnie odeszło 700 pracowników. Odejścia pracowników jeszcze bardziej pogorszyły sytuację, gdyż spowodowały konieczność dodatkowo płatnych nadgodzin, zwiększając stratę przedsiębiorstwa z tytułu działalności w Berlinie Zachodnim. 15 września 1980 ogłoszono kolejne cięcia w rozkładzie obejmujące większość linii, w tym zaniechanie przejazdów od godziny 21 do 5, co przekładało się na mniejsze wynagrodzenia.
Strajk kolejarzy.
Zła atmosfera w miejscu pracy, zapowiedzi dalszych ograniczeń w rozkładzie jazdy oraz wciąż trwające ignorowanie tych linii ze strony mieszkańców i władz Berlina Zachodniego spowodowały wybuch powszechnego niezadowolenia kolejarzy w Berlinie Zachodnim, który przerodził się w strajk. Strajk rozpoczął się 17 września 1980. Strajkowi nie udzieliły poparcia zachodnioberlińskie związki zawodowe, gdyż same się do tego przyczyniły od 1961 roku nawołując do bojkotu S-Bahn. Ludność Berlina Zachodniego, która bojkotem także przyczyniła się do takiego stanu rzeczy, mogła jedynie wyrazić współczucie pracownikom S-Bahn w Berlinie Zachodnim. Z kolejarzami solidaryzowały się tylko nieliczne grupy wcześniej jawnie nieprzychylne bojkotowi. Strajk spowodował zatrzymanie ruchu S-Bahn w Berlinie Zachodnim oraz praktycznie sparaliżował ruch pociągów tranzytowych z Niemiec Zachodnich do Berlina Zachodniego, w tym pociągów zaopatrzeniowych, z pocztą i pociągów misji wojskowych aliantów zachodnich. Strajk zakończył się 25 września 1980 w wyniku brutalnych pacyfikacji i działań siłowych. W wyniku strajku zwolniono około 200 pracowników. 27 września 1980 przywrócono ruch.
Strajk przyspieszył dalsze ograniczenia S-Bahn w Berlinie Zachodnim, choć nawet gdyby Deutsche Reichsbahn chciały, to przez liczne zwolnienia i dalsze odejścia pracowników nie były w stanie przywrócić ruchu sprzed strajku. Do obsługi pociągów tranzytowych i udrożnienia zatorów tymczasowo ściągnięto pracowników z NRD. Pociągi S-Bahn zostały wycofane m.in. z zachodniej części obwodnicy Berlina. Ruch na S-Bahn wznowiono tylko na trzech liniach w takcie 20-minutowym, sieć skurczyła się o ponad połowę z 144,8 km przed strajkiem do 72,6 km. W 1983 roku S-Bahn w Berlinie Zachodnim przewoziła już tylko 8–10 tys. podróżnych dziennie. Deutsche Reichsbahn (DR) zapowiedziały całkowitą rezygnację z obsługi S-Bahn w Berlinie Zachodnim od 1984 roku.
Przejęcie kolei przez władze Berlina Zachodniego.
Z drugiej strony strajk uświadomił władzom zachodnioberlińskim, że mimo sprowadzenia do niewielkiego znaczenia komunikacyjnego S-Bahn, sprawy nie można dalej pozostawiać samej sobie, choćby ze względów wizerunkowych. Stąd też 31 października 1983 wznowiono negocjacje z DR w sprawie przejęcia obsługi S-Bahn w Berlinie Zachodnim, po uprzedniej zgodzie aliantów zachodnich i zapewnieniu części środków finansowych z Republiki Federalnej Niemiec. Przejęcie S-Bahn przez zachodnie Berliner Verkehrsbetriebe (BVG) dokonało się 9 stycznia 1984 o 3:00. Wyjątkami pozostały odcinek graniczny Berlin Lehrter Bahnhof – Berlin Friedrichstraße (obsługiwany pociągami BVG, ale przez maszynistów DR) oraz stacja Wollankstraße (leżała na terytorium NRD, ale obsługiwała podróżnych z Berlina Zachodniego – pociągi były obsługiwane przez BVG, a samą stację obsługiwały DR).
Po przejęciu obsługi S-Bahn w Berlinie Zachodnim przez BVG stopniowo przywracano ruch, choć do 1989 roku wciąż nie przywrócono go na wielu liniach planując to na lata 1990–2004. Do 1989 roku przywrócono ruch na 50,47 km. Na pozostałych liniach zwiększano częstotliwość. Działania te spowodowały wzrost liczby podróżnych. Mimo przejęcia S-Bahn w Berlinie Zachodnim w całości przez zachodnioberliński podmiot, bojkot formalnie nie został odwołany do 1989 roku.

</doc>
<doc id="4351899" url="https://pl.wikipedia.org/wiki?curid=4351899" title="PB-102">
PB-102



</doc>
<doc id="4351901" url="https://pl.wikipedia.org/wiki?curid=4351901" title="Baltimore Bullets (1944-54)">
Baltimore Bullets (1944-54)



</doc>
<doc id="4351903" url="https://pl.wikipedia.org/wiki?curid=4351903" title="Geevarghese Mar Coorilose">
Geevarghese Mar Coorilose

Cyryl (ur. 7 października 1949) – duchowny Malankarskiego Kościoła Ortodoksyjnego, od 1991 biskup Bombaju. Sakrę biskupią otrzymał 30 kwietnia 1991.

</doc>
<doc id="4351904" url="https://pl.wikipedia.org/wiki?curid=4351904" title="Jakob Mar Irenios">
Jakob Mar Irenios

Ireneusz (ur. 15 sierpnia 1945) – duchowny Malankarskiego Kościoła Ortodoksyjnego, od 1993 biskup Koczinu. Sakrę biskupią otrzymał 16 sierpnia 1993.

</doc>
<doc id="4351905" url="https://pl.wikipedia.org/wiki?curid=4351905" title="Heinz von Foerster">
Heinz von Foerster

Heinz von Foerster (ur. 1911, zm. 2002) – amerykański cybernetyk, fizyk i filozof austriackiego pochodzenia, uważany za współtwórcę radykalnego konstruktywizmu. Był przedstawicielem cybernetyki drugiego rzędu (ang. "second-order cybernetics"), nazywanej też cybernetyką cybernetyki (ang. "cybernetics of cybernetics"). Pracował na University of Illinois w Urbana.
Życie i twórczość.
Heinz von Foerster urodził się w Wiedniu przed I wojną światową. Studiował fizykę na Uniwersytecie Technicznym w Wiedniu. W 1944 r. uzyskał doktorat na Uniwersytecie Wrocławskim, będącym w owym czasie uczelnią niemiecką. Po zakończeniu II wojny światowej przeniósł się do Stanów Zjednoczonych, gdzie objął profesurę na University of Illinois w miejscowości Urbana. Był również długoletnim dyrektorem Biological Computer Laboratory.
Von Foerster był wszechstronnym uczonym i polihistorem. Prowadzone przez niego badania naukowe i rozważania teoretyczne miały często charakter interdyscyplinarny, wychodziły poza obszar jednej dziedziny wiedzy. Wniósł on istotny wkład w rozwój nauk ścisłych i technicznych, między innymi sformułował równanie znane od jego nazwiska równaniem von Foerstera. Z drugiej strony był on filozofem, zainteresowanym szczególnie epistemologią, podważającym możliwość istnienia wiedzy obiektywnej. Stwierdził on, że "obiektywizm jest to złudzenie, że obserwacje mogą być czynione bez obserwatora”. 

</doc>
<doc id="4351906" url="https://pl.wikipedia.org/wiki?curid=4351906" title="Loretto (Nebraska)">
Loretto (Nebraska)

Loretto – jednostka osadnicza w Stanach Zjednoczonych, w stanie Nebraska, w hrabstwie Boone.

</doc>
<doc id="4351907" url="https://pl.wikipedia.org/wiki?curid=4351907" title="Raeville">
Raeville

Raeville – jednostka osadnicza w Stanach Zjednoczonych, w stanie Nebraska, w hrabstwie Boone.

</doc>
<doc id="4351908" url="https://pl.wikipedia.org/wiki?curid=4351908" title="Jadwiga Potrzeszcz">
Jadwiga Potrzeszcz

Jadwiga Potrzeszcz (ur. 14 października 1970 w Jagodnem) – polska prawnik i filolog, doktor habilitowany nauk prawnych, adiunkt na Wydziale Prawa, Prawa Kanonicznego i Administracji Katolickiego Uniwersytetu Lubelskiego Jana Pawła II, specjalistka w zakresie filozofii prawa.
Życiorys.
W 1989 uzyskała maturę w II Liceum Ogólnokształcącym im. Adama Mickiewicza w Skarżysku-Kamiennej. W latach 1989–1991 odbyła naukę w Studium Nauczycielskim w Końskich i uzyskała uprawnienia nauczyciela szkoły podstawowej (specjalność: nauczanie początkowe). W latach 1992–1996 studiowała filologię polską na Wydziale Humanistycznym Wyższej Szkoły Pedagogicznej im. Jana Kochanowskiego w Kielcach. Studia te zakończyła w 1996 uzyskaniem tytułu magistra filologii polskiej (praca magisterska pt. "Wpływy tragedii greckiej w dramacie Jana Kasprowicza „Świat się kończy!" i w „Klątwie" Stanisława Wyspiańskiego"). W latach 1997–2001 odbyła studia w zakresie prawa na Wydziale Prawa, Prawa Kanonicznego i Administracji Katolickiego Uniwersytetu Lubelskiego zakończone uzyskaniem w 2001 tytułu magistra prawa (praca magisterska pt. "Filozoficzne podstawy praw człowieka w Konstytucji RP z 1997 roku"). Na tym wydziale była w latach 2001–2002 doktorantem-stypendystą w Katedrze Filozofii Prawa. W 2002 została asystentem w tej katedrze. Na WPPKiA KUL uzyskała w 2005 na podstawie napisanej pod kierunkiem Antoniego Kościa rozprawy pt. "Rozumienie idei prawa w orzecznictwie polskiego Trybunału Konstytucyjnego" stopień naukowy doktora nauk prawnych w zakresie prawa. W 2006 objęła stanowisko adiunkta KUL w Katedrze Filozofii Prawa. W 2014 na podstawie dorobku naukowego oraz rozprawy pt. "Bezpieczeństwo prawne z perspektywy filozofii prawa" uzyskała stopień doktora habilitowanego nauk prawnych w zakresie prawa.
W 2016 została wykładowcą Krajowej Szkoły Sądownictwa i Prokuratury w Krakowie.
Została członkiem Rady Naukowej kwartalnika „Prawo i Więź”.
W 2018 w trakcie kryzysu wokół Sądu Najwyższego w Polsce zgłosiła swoją kandydaturę na sędziego Sądu Najwyższego.

</doc>
<doc id="4351910" url="https://pl.wikipedia.org/wiki?curid=4351910" title="S. Orgelbranda Encyklopedia Powszechna (1872)">
S. Orgelbranda Encyklopedia Powszechna (1872)

Encyklopedia Powszechna S. Orgelbranda – polska encyklopedia, druga spośród trzech edycji tzw. Encyklopedii Orgelbranda wydanych przez firmę Samuela Orgelbranda. Opublikowana w 12 tomach w latach 1872-1884.
Historia.
Została wydana w Warszawie znajdującej się wówczas na ziemiach polskich zaboru rosyjskiego. Nazywana jest powszechnie "małym Orgelbrandem" ponieważ miała dwukrotnie mniejszą objętość od pierwszego wydania tej encyklopedii z 1859 roku. Podobnie jak pierwsza edycja jej treść została ocenzurowana przez carski urząd. Trzykrotnie wydano ją w Warszawie drugiej połowy XIX wieku w latach: 1872-1876; 1877-1879; 1883-1884.
Encyklopedia była wydawana w formie zeszytowej. Każdego miesiąca wychodziły dwa zeszyty z czego pierwszy z nich wyszedł w maju 1872 roku. Cena zeszytów była zróżnicowana dla różnych grup klientów przy czym wydawca zastrzegał utrzymanie tych cen na takim samym poziomie aż do zakończenia edycji. W Warszawie każdy zeszyt kosztował 2. ruble srebrne, a w Cesarstwie i na prowincji 2. rsr. i 25 kopiejek. W promocyjnych cenach zeszyty encyklopedii mogli zakupić prenumeratorzy gazet Kłosy, Bluszcz, Muzeum Sztuki Europejskiej oraz Tygodnika Romansów. W tym wypadku cena również była wtedy niższa dla Warszawiaków: 1 rsr. i 25 kop., a w cesarstwie i na prowincji 1 rsr. i 50 kop. Zeszyty były później zszywane przez nabywcę lub przez wydawcę w tomy. Oprawa introligatorska oferowana przez wydawcę kosztowała 40 kop. z czego sama okładka kosztowała 25 kop..
Redagował ją zespół redakcyjny złożony z przedstawicieli XIX wiecznej inteligencji polskiej: Stanisław Kramsztyk, Józef Krzywicki, Stanisław Mieczyński, Adolf Nakeski, współpracownicy: Władysław Nowca, Bronisław Chlebowski, Karol Messing, Zygmunt Kramsztyk, Izaak Kramsztyk, Aleksander Wejnert, Zygmunt Gepner, Adam Rzążewski, Adam Bełcikowski.
Zawartość.
Encyklopedia liczyła 12 tomów: T. 1 (A-Baranowski, 480 s.) - T. 2 (Baranowski-Casuriana, 480 s.), T. 3 (Casus beli-Dżylkuwar, 484 s.), T. 4 (E-Granada, 480 s.), T. 5 (Granada-Japet, 494 s.), T. 6 (Japonia-Krzyca, 480 s.), T. 7 (Krzycki - Minasowicz, 480 s.), T. 8 (Minasowicz-Pawlikowski, 480 s.), T. 9 (Pawliszczew-Quod-libet, 480 s.), T. 10 (R-Śledziona, 480 s.), T. 11, T. 12.

</doc>
<doc id="4351915" url="https://pl.wikipedia.org/wiki?curid=4351915" title="Matthias Hamrol">
Matthias Hamrol

Matthias Hamrol (ur. 31 grudnia 1993 w Troisdorfie) – niemiecki piłkarz grający na pozycji bramkarza w Koronie Kielce. Posiada też obywatelstwo polskie.
Kariera piłkarska.
Jako junior trenował w Sportfreunde Troisdorf 05, Borussii Mönchengladbach i RB Leipzig. W sezonie 2012/2013 znajdował się w seniorskiej kadrze tego ostatniego zespołu. Latem 2013 testowany był we Flocie Świnoujście, występując w jej barwach w sparingu z UKP Zielona Góra (2:1). W latach 2013–2015 był zawodnikiem drugiej drużyny VfL Wolfsburg, rozgrywając w tym czasie sześć meczów w Regionallidze (czwarty poziom ligowy). W sezonie 2015/2016 występował w piątoligowym SSV Reutlingen 05, którego był podstawowym bramkarzem (28 spotkań w lidze i jedno w Pucharze Niemiec). W sezonie 2016/2017 grał w 1. FC Köln II.
W czerwcu 2017 testowany był w Odrze Opole, występując w sparingu z GKS-em Katowice. Następnie rozpoczął treningi z Koroną Kielce, z którą w lipcu podpisał dwuletni kontrakt. W Ekstraklasie zadebiutował 7 kwietnia 2018 w meczu ze Śląskiem Wrocław (1:1). W rozegranym 21 kwietnia 2018 spotkaniu z Jagiellonią Białystok (0:3) obronił wykonywany przez Arvydas Novikovasa rzut karny. Sezon 2017/2018 zakończył z czterema występami w lidze na koncie.

</doc>
<doc id="4351916" url="https://pl.wikipedia.org/wiki?curid=4351916" title="Michael Gardawski">
Michael Gardawski

Michael Gardawski (ur. 25 września 1990 w Kolonii) – niemiecki piłkarz polskiego pochodzenia, grający na pozycji lewego obrońcy w Cracovii.
Kariera klubowa.
Wychowanek SC Köln Weiler-Volkhoven. Od 2001 występował w 1. FC Köln. W sezonie 2008/2009 rozegrał w jego czwartoligowych rezerwach sześć meczów. W pierwszej połowie 2010 przebywał na wypożyczeniu w trzecioligowym Carl Zeiss Jena, dla którego zdobył trzy gole, zaś w sezonie 2010/2011 wypożyczony był do VfB Stuttgart II, w którym rozegrał 28 meczów i strzelił jedną bramkę. W 2011 przeszedł do VfL Osnabrück, a rok później trafił do czwartoligowej Viktorii Köln.
W latach 2013–2015 był zawodnikiem MSV Duisburg. Zadebiutował w nim 20 lipca 2013 w przegranym meczu z 1. FC Heidenheim (0:1), natomiast pierwszą bramkę zdobył 10 listopada 2013 w wygranym spotkaniu z VfL Osnabrück (1:0). W marcu 2014, w którym rozegrał pięć spotkań i strzelił dwa gole w meczach z Hansą Rostock (1:0) i 1. FC Saarbrücken (2:0), został wybrany zawodnikiem miesiąca w 3. Lidze. Łącznie na tym poziomie rozgrywek wystąpił w ciągu dwóch sezonów w 53 spotkaniach, w których zdobył osiem bramek. W latach 2015–2017 był graczem Hansy Rostock, w której barwach rozegrał 67 meczów i strzelił jednego gola w rozegranym 30 sierpnia 2015 spotkaniu z VfR Aalen (1:1). W Hansie pełnił funkcję kapitana.
W lipcu 2017 podpisał dwuletni kontrakt z Koroną Kielce. W Ekstraklasie zadebiutował 26 sierpnia 2017 w wygranym meczu z Bruk-Betem Termalicą Nieciecza (2:1). W sezonie 2017/2018 rozegrał w lidze 18 spotkań, ponadto wystąpił w trzech meczach Pucharu Polski. Pierwszego gola dla Korony strzelił 16 grudnia 2018 w zremisowanym spotkaniu ze Śląskiem Wrocław (1:1).
Od lipca 2020 jest zawodnikiem Cracovii, z którą podpisał dwuletni kontrakt z możliwością przedłużenia o rok.
Kariera reprezentacyjna.
W latach 2005–2006 rozegrał cztery mecze w reprezentacji Niemiec U-16 – w październiku 2005 wystąpił w dwumeczu z Rosją U-16, zaś w kwietniu 2006 zagrał w dwumeczu z Węgrami U-16. Występował także w kadrze Niemiec do lat 17.
W 2006 skontaktował się z nim trener Michał Globisz, który zaproponował mu grę w reprezentacji Polski U-16. Gardawski zgodził się, jednak przed rozpoczęciem zgrupowania naderwał mięsień dwugłowy, co wykluczyło go z udziału w nim. Później nie otrzymywał już powołań.
Życie prywatne.
Jego rodzice urodzili się w Tychach. Ojciec grał w Polsce w piłkę nożna w III lidze, a w Niemczech był trenerem młodzieży i pracował w piekarni.

</doc>
<doc id="4351917" url="https://pl.wikipedia.org/wiki?curid=4351917" title="Michał Gardawski">
Michał Gardawski



</doc>
<doc id="4351918" url="https://pl.wikipedia.org/wiki?curid=4351918" title="Michal Gardawski">
Michal Gardawski



</doc>
<doc id="4351922" url="https://pl.wikipedia.org/wiki?curid=4351922" title="O-2 (1915)">
O-2 (1915)



</doc>
<doc id="4351924" url="https://pl.wikipedia.org/wiki?curid=4351924" title="O-3 (1916)">
O-3 (1916)



</doc>
<doc id="4351925" url="https://pl.wikipedia.org/wiki?curid=4351925" title="Entomołogiczeskoje obozrienije">
Entomołogiczeskoje obozrienije

Entomołogiczeskoje obozrienije () – rosyjskie, recenzowane czasopismo naukowe publikujące w dziedzinie entomologii.
Czasopismo to wydawane jest przez Russkoje entomologiczeskoje obszczestwo przy Rosyjskiej Akademii Nauk w Petersburgu. Ukazuje się w liczbie 4 numerów rocznie, z których każdy ma około 200 stron. Artykuły publikowane są w języku rosyjskim, natomiast ich języku anglojęzyczne odpowiedniki publikuje czasopismo Entomological Review.

</doc>
<doc id="4351928" url="https://pl.wikipedia.org/wiki?curid=4351928" title="I-503">
I-503



</doc>
<doc id="4351930" url="https://pl.wikipedia.org/wiki?curid=4351930" title="Kamienica przy ulicy Wojska Polskiego 6-6a w Raciborzu">
Kamienica przy ulicy Wojska Polskiego 6-6a w Raciborzu

Kamienica przy ulicy Wojska Polskiego 6-6a – czterokondygnacyjna, mieszkalno-handlowa, eklektyczna kamienica bliźniacza z elementami neobaroku znajdująca się w Raciborzu, przy ulicy Wojska Polskiego 6-6a.
Budynek powstał w latach 1890-1900 i jest kamienicą narożną w linii zabudowy ulicy Wojska Polskiego, gdzie sąsiaduje z kamienicą przy ul. Wojska Polskiego 4a-4b.
Kamienica wykonana w stylu eklektycznym z elementami neobaroku. Budynek jest narożny, podpiwniczony, czterokondygnacyjny i wieloosiowy. 
Parter jest boniowany, natomiast trzy wyższe kondygnacje są tynkowane. Okna na drugiej kondygnacji wieńczą faliste naczółki, które zdobi sztukateria o motywach groteski. Okna na drugiej i czwartej kondygnacji wieńczą fragmenty gzymsów. Naczółki na drugiej kondygnacji zdobi sztukateria o motywach groteski. Okna na drugiej kondygnacji opięte są pilastrami i posiadają płyciny. W gzymsie znajdują się kwadratowe okna.. 

</doc>
<doc id="4351931" url="https://pl.wikipedia.org/wiki?curid=4351931" title="Albert Semeniuk">
Albert Semeniuk

Albert Semeniuk (ur. 31 maja 1967) – polski siatkarz występujący na pozycji środkowego, trener siatkarski.
Kariera.
Jest wychowankiem BBTS Bielsko-Biała. Seniorską karierę rozpoczynał w 1987 roku w Stali Stalowa Wola. W 1989 roku przeszedł do Górnika Łęczna, a w 1991 roku został zawodnikiem BBTS Bielsko-Biała. Z bielskim klubem awansował do I ligi, a w sezonie 1993/1994 zdobył również Puchar Polski. W 1994 roku wraz ze Zdzisławem Jabłońskim został wicemistrzem Polski w siatkówce plażowej. W 1996 roku został siatkarzem Gwardii Wrocław, z którą w 1998 roku awansował do I ligi. W sezonie 1999/2000 występował w Stali Nysa, po czym wrócił do Gwardii. W następnych latach grał również w BBTS Bielsko-Biała i Beskidzie Andrychów. Ogółem na najwyższym poziomie rozgrywek polskich rozegrał 230 spotkań.
W 2004 roku został zawodnikiem, a następnie grającym trenerem MKS Będzin (początkowo jako II trener). W 2009 roku zrezygnował z tej funkcji. W 2009 roku przeszedł do Górnika Siemianowice Śląskie, gdzie początkowo był zawodnikiem, a później również trenerem. W latach 2011–2013 był trenerem Spodka Katowice, a w 2013 roku został szkoleniowcem Aluronu Virtu Warty Zawiercie. W listopadzie 2014 roku został zwolniony z klubu. Aktualnie trenuje zespół z I ligi śląskiej (2018/2019) KS Volley Miasteczko Śląskie. KS Volley w sezonie 2017/2018 pod wodzą Semeniuka wygrało II ligę śląską.
Poza funkcjami trenerskimi pracował również jako policjant. Pełnił ponadto funkcję komisarza PlusLigi.

</doc>
<doc id="4351935" url="https://pl.wikipedia.org/wiki?curid=4351935" title="Entomological Review">
Entomological Review

Entomological Review – rosyjskie, anglojęzyczne, recenzowane czasopismo naukowe publikujące w dziedzinie entomologii.
Czasopismo to wydawane jest przez Pleiades Publishing i dystrybuowane przez Springer Verlag. Publikuje tłumaczenia artykułów z rosyjskojęczycznego czasopisma Entomołogiczeskoje obozrienije (), wydawanego przez Russkoje entomołogiczeskoje obszczestwo przy Rosyjskiej Akademii Nauk. Publikacje dotyczą systematyki, faunistyki, zoogeografii, biologii ewolucyjnej, ekologii, morfologii, fizjologii oraz biologicznego i chemicznego zwalczania owadów, pająków i roztoczy.
W 2017 roku jego wskaźnik cytowań wynosił według Scimago Journal &amp; Country Rank 0,192, co dawało mu 119. miejsce wśród czasopism poświęconych naukom o owadach.

</doc>
<doc id="4351936" url="https://pl.wikipedia.org/wiki?curid=4351936" title="Osiedle 1000-lecia Szeroka">
Osiedle 1000-lecia Szeroka

Osiedle 1000-lecia Szeroka (dawniej "Tysiąclecia") – osiedle mieszkaniowe w Jastrzębiu Zdroju, położone w północnej części miasta na terenach historycznych wsi Szeroka. Jest jedną z 21 części miasta - jednostek pomocniczych gminy. Jako obszar wydzielony z sołectwa Szeroka stanowi enklawę Szerokiej.
W 2019 r. osiedle liczyło 2517 mieszkańców i zajmowało obszar 12,88 ha, będąc najmniejszą jednostką pomocniczą pod względem powierzchni.
Historia.
Teren na którym położone jest osiedle należał dawniej do wsi i sołectwa Szeroka. Budowę osiedla dla pracowników Kopalni Węgla Kamiennego Borynia rozpoczęto w latach 1967-1968, kiedy Szeroka była jeszcze niezależną wsią i siedzibą gminy, a trwała ona do końca lat 80. W 1975 roku osiedle razem w wsią zostało włączone do Jastrzębia-Zdroju. Obecnie osiedle jest wydzielone z sołectwa Szeroka i stanowi osobną część miasta Jastrzębie Zdrój (reszta terenów historycznej Szerokiej należy do sołectwa Szeroka i jest również osobną częścią - sołectwem Jastrzębia-Zdroju).
Ponieważ tereny na których leży osiedle są historyczną częścią Szerokiej, ich historia do początku XXI wieku, jest taka sama jak historia Szerokiej.

</doc>
<doc id="4351938" url="https://pl.wikipedia.org/wiki?curid=4351938" title="Berea (Nebraska)">
Berea (Nebraska)

Berea – jednostka osadnicza w Stanach Zjednoczonych, w stanie Nebraska, w hrabstwie Box Butte.

</doc>
<doc id="4351940" url="https://pl.wikipedia.org/wiki?curid=4351940" title="Dom urodzin Wisławy Szymborskiej">
Dom urodzin Wisławy Szymborskiej

Dom urodzin Wisławy Szymborskiej – oficyna folwarczna z około połowy XVIII wieku, znajdująca się na Prowencie, w obecnych granicach administracyjnych Kórnika. Zlokalizowana pod adresem ul. Prowent 4, w pobliżu Jeziora Kórnickiego.
W budynku 2 lipca 1923 urodziła się Wisława Szymborska, polska poetka, laureatka Nagrody Nobla w dziedzinie literatury z 1996. Była drugą córką Wincentego Szymborskiego, zarządcy dóbr hrabiego Władysława Zamoyskiego, i Anny Marii z domu Rottermund (1890–1960). Rodzice Szymborskiej przenieśli się tutaj w styczniu 1923 z Zakopanego, w celu uporządkowania spraw finansowych hrabiego Zamoyskiego w jego posiadłości.
Opis.
Murowany budynek parterowy z poddaszem, otynkowany. Przykryty mansardowym dachem, pokrytym dachówką ceramiczną (karpiówką). Symetryczny, z wejściem pośrodku od północy (od strony zabudowań gospodarczych) i południa (od strony obecnego Kórnickiego Ośrodka Kultury). Wykorzystywany jako budynek mieszkalny.
Upamiętnienie Wisławy Szymborskiej.
Na ścianie budynku od strony południowej znajduje się tablica pamiątkowa, upamiętniająca narodziny Wisławy Szymborskiej. Pod wizerunkiem poetki w kapeluszu znajduje się inskrypcja: "W TYM DOMU 2 LIPCA 1923 ROKU / URODZIŁA SIĘ WISŁAWA SZYMBORSKA / LAUREATKA LITERACKIEJ NAGRODY NOBLA / 1996 / „Nic dwa razy się nie zdarza / i nie zdarzy. Z tej przyczyny / zrodziliśmy się bez wprawy / i pomrzemy bez rutyny.”" Cytat na tablicy pochodzi z wiersza poetki „Nic dwa razy”.
W pobliżu budynku, nad brzegiem jeziora, przebiega promenada imienia Wisławy Szymborskiej z Kórnika do Bnina, przy której znajduje się pomnik–ławeczka Wisławy Szymborskiej.

</doc>
<doc id="4351941" url="https://pl.wikipedia.org/wiki?curid=4351941" title="Glenwood (Nebraska)">
Glenwood (Nebraska)

Glenwood – jednostka osadnicza w Stanach Zjednoczonych, w stanie Nebraska, w hrabstwie Buffalo.

</doc>
<doc id="4351943" url="https://pl.wikipedia.org/wiki?curid=4351943" title="Zachariah Mar Nicholavos">
Zachariah Mar Nicholavos

Mikołaj (ur. 13 sierpnia 1959) – duchowny Malankarskiego Kościoła Ortodoksyjnego, od 1993 biskup północno-wschodniej Ameryki. Sakrę biskupią otrzymał 15 sierpnia 1993.

</doc>
<doc id="4351944" url="https://pl.wikipedia.org/wiki?curid=4351944" title="Jerzy Lysy">
Jerzy Lysy

Jerzy Lysy (ur. 15 czerwca 1955 w Bochni) – inżynier budownictwa, wieloletni działacz samorządowy, społecznik, w l. 1995-2014 wójt gminy Bochnia. 
Absolwent Państwowej Szkoły Muzycznej im. prof. Jerzego Żurawlewa w Bochni oraz klasy matematyczno-fizycznej w Liceum Ogólnokształcącym im. Króla Kazimierza Wielkiego w Bochni (1974). W 1979 ukończył studia na Wydziale Budownictwa Lądowego Politechniki Krakowskiej. W latach 1991-1995 był zastępcą wójta gminy Bochnia. Od 1995 do 2014 pełnił funkcję wójta tej gminy. Nie należy do żadnej partii politycznej.
W rankingu samorządowego pisma "Wspólnota" kierowany przez niego samorząd znalazł się na 16. miejscu w kategorii gmin wiejskich pod względem pozyskiwania środków zewnętrznych, rozwoju infrastruktury technicznej oraz sposobu zarządzania w kadencji 2010-2014.
W trakcie swojej działalności samorządowej jako inżynier zaprojektował społecznie w swojej gminie 10 sal gimnastycznych oraz krytą pływalnię i sztuczne lodowisko w Proszówkach koło Bochni (jest uprawnionym projektantem w branży konstrukcyjnej i architektonicznej, posiada również uprawnienia budowlane wykonawcze). Na powstałej w l. 1998-2000 pływalni w Proszówkach zgodnie z jego projektem zamontowano 106 kolektorów słonecznych oraz 2 pompy ciepła, co przyczyniło się do zwiększenia poziomu wykorzystania energii odnawialnej w gminie jako jednej z pierwszych w Małopolsce.

</doc>
<doc id="4351945" url="https://pl.wikipedia.org/wiki?curid=4351945" title="Odessa (Nebraska)">
Odessa (Nebraska)

Odessa – jednostka osadnicza w Stanach Zjednoczonych, w stanie Nebraska, w hrabstwie Buffalo.

</doc>
<doc id="4351946" url="https://pl.wikipedia.org/wiki?curid=4351946" title="Kamienica przy ulicy Wojska Polskiego 4a-4b w Raciborzu">
Kamienica przy ulicy Wojska Polskiego 4a-4b w Raciborzu

Kamienica przy ulicy Wojska Polskiego 4a-6b – czterokondygnacyjna, mieszkalna, modernistyczna kamienica bliźniacza znajdująca się w Raciborzu, przy ulicy Wojska Polskiego 4a-4b.
Budynek powstał w latach 1910–1920 i jest kamienicą bliźniaczą w linii zabudowy ulicy Wojska Polskiego, gdzie sąsiaduje z kamienicą przy ul. Wojska Polskiego 6-6a.
Kamienica wykonana w stylu modernistycznym. Budynek jest podpiwniczony, czterokondygnacyjny i czteroosiowy, gdzie zachował się geometryczno-linearny detal architektoniczny.
Parter jest boniowany, natomiast trzy wyższe kondygnacje są tynkowane. Okna na parterze w prostokątnych obramieniach, a na drugiej, trzeciej i czwartej kondygnacji posiadają płyciny z motywami geometrycznymi. W gzymsie znajdują się kwadratowe okna.

</doc>
<doc id="4351947" url="https://pl.wikipedia.org/wiki?curid=4351947" title="Zacharias Mar Theophilos">
Zacharias Mar Theophilos

Teofil (ur. 16 września 1952, zm. 24 października 2017) – duchowny Malankarskiego Kościoła Ortodoksyjnego, od 2005 biskup Malabaru. Sakrę biskupią otrzymał 5 marca 2005.
Zmarł 24 października 2017.

</doc>
<doc id="4351949" url="https://pl.wikipedia.org/wiki?curid=4351949" title="Kamienica przy ul. Wojska Polskiego 4a-4b w Raciborzu">
Kamienica przy ul. Wojska Polskiego 4a-4b w Raciborzu



</doc>
<doc id="4351950" url="https://pl.wikipedia.org/wiki?curid=4351950" title="Kamienica przy ul. Wojska Polskiego 6-6a w Raciborzu">
Kamienica przy ul. Wojska Polskiego 6-6a w Raciborzu



</doc>
<doc id="4351951" url="https://pl.wikipedia.org/wiki?curid=4351951" title="Yuhanon Mar Chrisostamos">
Yuhanon Mar Chrisostamos

Chryzostom (ur. 17 stycznia 1954) – duchowny Malankarskiego Kościoła Ortodoksyjnego, od 2005 biskup Niranamu. Sakrę biskupią otrzymał 5 marca 2005.

</doc>
<doc id="4351952" url="https://pl.wikipedia.org/wiki?curid=4351952" title="Andrzej Wiśniowski (przedsiębiorca)">
Andrzej Wiśniowski (przedsiębiorca)

Andrzej Wiśniowski (ur. 1965) – polski przedsiębiorca. Założyciel i właściciel firmy i marki Wiśniowski będącej światowym potentatem na rynku bram garażowych i przemysłowych, systemów ogrodzeniowych oraz stolarki stalowej, aluminiowej i PCV.
Życiorys.
Pierwsze próby pracy na własny rachunek podjął jeszcze przed 1989 rokiem. Na początku lat 90 zaczął produkcję sterowanych bram wjazdowych. Pierwsze projekty stworzył w przydomowym garażu, dając początek marki WIŚNIOWSKI. Dziś zatrudnia blisko 2000 osób – specjalistów, inżynierów, projektantów i menedżerów. W 2015 wybudował 5-gwiazdkowy hotel "Heron" nad Jeziorem Rożnowskim. Prezes Zarządu "Wiśniowski" Sp. z o.o. S.K.A.

</doc>
<doc id="4351953" url="https://pl.wikipedia.org/wiki?curid=4351953" title="I-502">
I-502



</doc>
<doc id="4351955" url="https://pl.wikipedia.org/wiki?curid=4351955" title="Poole (Nebraska)">
Poole (Nebraska)

Poole – jednostka osadnicza w Stanach Zjednoczonych, w stanie Nebraska, w hrabstwie Buffalo.

</doc>
<doc id="4351956" url="https://pl.wikipedia.org/wiki?curid=4351956" title="Joseph Mar Dionysius">
Joseph Mar Dionysius

Dionizy (ur. 15 czerwca 1956) – duchowny Malankarskiego Kościoła Ortodoksyjnego, w latach 2009–2022 biskup Kalkuty, od 2022 biskup Kollam. Sakrę biskupią otrzymał 19 lutego 2009. 

</doc>
<doc id="4351957" url="https://pl.wikipedia.org/wiki?curid=4351957" title="Yuhanon Mar Polycarpus">
Yuhanon Mar Polycarpus

Polikarp (ur. 30 marca 1955) – duchowny Malankarskiego Kościoła Ortodoksyjnego, od 2009 biskup Angamali. Sakrę biskupią otrzymał 19 lutego 2009.

</doc>
<doc id="4351958" url="https://pl.wikipedia.org/wiki?curid=4351958" title="Mathews Mar Theodosius">
Mathews Mar Theodosius

Teodozjusz (ur. 15 września 1955) – duchowny Malankarskiego Kościoła Ortodoksyjnego, od 2009 biskup Idukki. Sakrę biskupią otrzymał 19 lutego 2009.

</doc>
<doc id="4351959" url="https://pl.wikipedia.org/wiki?curid=4351959" title="Alexios Mar Eusebius">
Alexios Mar Eusebius

Euzebiusz (ur. 25 maja 1964) – duchowny Malankarskiego Kościoła Ortodoksyjnego, od 2022 biskup Kalkuty. Sakrę biskupią otrzymał 19 lutego 2009 jako ordynariusz południowo-zachodniej Ameryki.
Od listopada 2022 jest biskupem Kalkuty.

</doc>
<doc id="4351960" url="https://pl.wikipedia.org/wiki?curid=4351960" title="Yakob Mar Elias">
Yakob Mar Elias

Eliasz (ur. 24 lutego 1953) – duchowny Malankarskiego Kościoła Ortodoksyjnego, od 2010 biskup Brahmavaru. Sakrę biskupią otrzymał 12 maja 2010.

</doc>
<doc id="4351961" url="https://pl.wikipedia.org/wiki?curid=4351961" title="Aten">
Aten

Aten – jednostka osadnicza w Stanach Zjednoczonych, w stanie Nebraska, w hrabstwie Cedar.

</doc>
<doc id="4351962" url="https://pl.wikipedia.org/wiki?curid=4351962" title="Joshua Mar Nichodimos">
Joshua Mar Nichodimos

Nikodem (ur. 8 października 1962) – duchowny Malankarskiego Kościoła Ortodoksyjnego, od 2010 biskup diecezji Nilackal w Ranni. Sakrę biskupią otrzymał 12 maja 2010.

</doc>
<doc id="4351964" url="https://pl.wikipedia.org/wiki?curid=4351964" title="Geevarghese Mar Yulios">
Geevarghese Mar Yulios

Juliusz (ur. 17 maja 1967) – duchowny Malankarskiego Kościoła Ortodoksyjnego, w latach 2010–22 biskup Ahmadabadu, od 2022 biskup Kunnamkulam. Sakrę biskupią otrzymał 12 maja 2010

</doc>
<doc id="4351966" url="https://pl.wikipedia.org/wiki?curid=4351966" title="Abraham Mar Seraphim">
Abraham Mar Seraphim

Serafin (ur. 28 grudnia 1969) – duchowny Malankarskiego Kościoła Ortodoksyjnego, od 2010 biskup Bangalore. Sakrę biskupią otrzymał 12 maja 2010.

</doc>
<doc id="4351968" url="https://pl.wikipedia.org/wiki?curid=4351968" title="Bow Valley">
Bow Valley

Bow Valley – jednostka osadnicza w Stanach Zjednoczonych, w stanie Nebraska, w hrabstwie Cedar.

</doc>
<doc id="4351969" url="https://pl.wikipedia.org/wiki?curid=4351969" title="Mirolubne">
Mirolubne



</doc>
<doc id="4351970" url="https://pl.wikipedia.org/wiki?curid=4351970" title="Champion (Nebraska)">
Champion (Nebraska)

Champion – jednostka osadnicza w Stanach Zjednoczonych, w stanie Nebraska, w hrabstwie Chase.

</doc>
<doc id="4351972" url="https://pl.wikipedia.org/wiki?curid=4351972" title="Enders">
Enders

Enders – jednostka osadnicza w Stanach Zjednoczonych, w stanie Nebraska, w hrabstwie Chase.

</doc>
<doc id="4351973" url="https://pl.wikipedia.org/wiki?curid=4351973" title="Andrzej Wiśniowski">
Andrzej Wiśniowski



</doc>
<doc id="4351974" url="https://pl.wikipedia.org/wiki?curid=4351974" title="George Rodney">
George Rodney



</doc>
<doc id="4351978" url="https://pl.wikipedia.org/wiki?curid=4351978" title="George Hay">
George Hay



</doc>
<doc id="4351979" url="https://pl.wikipedia.org/wiki?curid=4351979" title="Beata Wojna">
Beata Wojna

Beata Wojna (ur. w 1972 w Gorlicach) – polska analityczka i dyplomatka, ambasador RP w Meksyku (2014–2018).
Życiorys.
Studia rozpoczęła na Uniwersytecie Jagiellońskim, a potem przeniosła się do Hiszpanii, gdzie na Uniwersytecie Complutense w Madrycie uzyskała tytuł magistra (1999), a następnie doktora geografii i historii (2004). Była stypendystką Agencia Española de Cooperación Internacional oraz na Université Libre w Brukseli. Pracowała w Asociación Española de Estudios del Pacífico w Madrycie.
Po powrocie do Polski w 2004 rozpoczęła pracę w Polskim Instytucie Spraw Międzynarodowych, gdzie w ciągu 9 lat awansowała od stopnia analityczki ds. stosunków Polski z Ameryką Łacińską przez wykładowczynię Akademii Dyplomatycznej PISM, kierowniczkę Biura Badań i Analiz PISM do zastępczyni dyrektora. 18 stycznia 2014 została ambasadorem RP w Meksyku, z jednoczesną akredytacją na Belize, Gwatemalę, Honduras, Kostarykę, Nikaraguę i Salwador. Funkcję tę pełniła do stycznia 2018. Od sierpnia 2018 wykładowczyni Instituto Tecnológico y de Estudios Superiores de Monterrey.
Włada biegle językiem hiszpańskim, posługuje się także angielskim i francuskim.
W 2014 otrzymała nagrodę za osiągnięcia w dyplomacji publicznej i komunikacji medialnej.

</doc>
<doc id="4351980" url="https://pl.wikipedia.org/wiki?curid=4351980" title="Religia w Chinach">
Religia w Chinach

Religia w Chinach – od stuleci jest zdominowana przez religie chińskie (taoizm i konfucjanizm) i buddyzm. Te trzy systemy religijne, często wyznawane synkretycznie ukształtowały chińską kulturę.
Najważniejszą rolę dla Chińczyków, jak i pozostałych ludów Dalekiego Wschodu, odgrywał zawsze kult przodków. Na specjalnych domowych ołtarzykach i cmentarzach pali się kadzidła i składa ofiary przed niewielkimi tabliczkami, w których mieszkać ma dusza zmarłego krewnego.
Chińska Republika Ludowa od swojego powstania w 1949 r. prowadziła politykę nastawioną na całkowite wykluczenie religii z życia społecznego. Wszystkie świątynie, meczety i kościoły zostały zamknięte między 1966 a 1979 rokiem. Religijne budynki były burzone lub przekształcone do innego użytku, duchowni zostali zmuszeni wrócić do świeckiego życia, a misjonarze do opuszczenia kraju. Lata 90. XX w. przyniosły zdecydowaną poprawę sytuacji szczególnie pod względem praktyk religijnych.
Chociaż chińska Konstytucja zapewnia wolność religijną, w praktyce państwo ściśle kontroluje wszelką działalność religijną. Zarejestrowanych jest tylko pięć stowarzyszeń religijnych (buddyzm, taoizm, islam, katolicyzm i protestantyzm), które mogą legalnie odprawiać obrzędy religijne. Władza komunistyczna często aresztuje, przetrzymuje i nęka zarówno członków wspólnot zarejestrowanych, jak i niezarejestrowanych.
Konfucjanizm.
Liczni uczeni twierdzą, że zarówno nauczanie samego Konfucjusza, jak i wiele pokoleń wykształconych elit chińskich uważających się za jego duchowych i intelektualnych spadkobierców koncentruje się wokół spraw człowieka w świecie doczesnym, nie odwołuje się do Boga ani bogów, nie interesuje się ani stworzeniem świata, ani losami człowieka po śmierci, nie oferuje wizji piekła ani raju, nie jest zatem religią. Rzeczywiście, konfucjanizm – rozumiany jako tradycja uznająca Konfucjusza za swego najwybitniejszego przedstawiciela – uczy przede wszystkim, jak prawidłowo żyć. Uczy moralności, którą człowiek wyrabia w sobie samodzielnie, bez nadprzyrodzonego wsparcia. Człowiek osiąga doskonałość przez samodoskonalenie, konsekwentne praktykowanie cnót i poddanie się zrytualizowanym formom współżycia rodzinnego i społecznego. Rytuał (li), obejmujący swoim zasięgiem większość znaczących ludzkich sytuacji, oraz doskonała cnota (ren) to dwie główne treści konfucjańskiego nauczania, zewnętrzna i wewnętrzna, jednakowo ważne i wzajemnie od siebie zależne.
Taoizm.
Termin „taoizm” odnosi się do spekulacji filozoficznej oraz wierzeń i praktyk, skupionych wokół koncepcji Dao, Boga jako Ostatecznej Rzeczywistości i metafizycznej podstawy wszelkiego bytu. Tekstem „wyjściowym” dla wszystkich form taoizmu jest Daodejing – „Księga Drogi i Cnoty”, której domniemany autor Laozi, czyli Stary Mistrz, jest też jednym z najwyższych bogów taoistycznego panteonu, nazywanym Taishang Laojun (Najwyższy Pan Lao lub Najwyższy Stary Pan). „Księga Drogi i Cnoty” powstała prawdopodobnie ok. IV w. p.n.e. (choć tradycja sytuuje ją w VI w.), ale taoizm jako religia pojawił się w II w. n.e. Symboliczną datą jego powstania jest rok 142, kiedy Najwyższy Pan Lao objawił się niejakiemu Zhang Daolingowi i przekazał mu nowe nauki. Dało to początek zorganizowanemu ruchowi religijnemu uznawanemu za najwcześniejszą formę taoizmu. Od tamtej pory przez stulecia pojawiały się różne tradycje czy „szkoły”, które wprowadzały nowych bogów i nowe święte teksty, własne wyobrażenia kosmologiczne oraz własne wizje zbawienia (indywidualnego lub powszechnego) i towarzyszące im praktyki.
Mniej więcej od XIV w. taoizm podzielił się na dwa typy funkcjonujące do dzisiaj: taoizm monastyczny, skoncentrowany wokół świątyń i klasztorów, nazywany Quanzhen („Pełnią Doskonałości”), oraz taoizm Zhengyi („Prawidłowej Jedności”), którego kapłani zakładają rodziny, a ich tytuły i uprawnienia dziedziczone są z ojca na syna.
Według taoizmu świat znajduje się w stanie dynamicznej równowagi. Dwa pierwiastki: yang (męski, jasny, aktywny, dynamiczny, działający) i yin (żeński, ciemny, bierny, przyjmujący) uzupełniają się wzajemnie. Symbolem bezustannej zmiany i dopełniania się przeciwieństw jest koło taiji. Przedzielone jest esowatą linią na dwie połówki, ciemną i jasną, czyli yin i yang. Każde z nich zawiera odrobinę drugiego w postaci małej plamki na swym polu. Zasada przechodzenia yang w yin i na odwrót, dynamicznej równowagi i cyklicznej zmienności, to dziedzictwo filozofów przyrody szkoły yin-yang. Ich też pomysłem, konkretnie Zou Yana, jest system pięciu żywiołów (ziemia, drzewo, ogień, metal, woda) budujących świat. Zasady ich tworzenia i niszczenia stały się podstawą chińskiej filozofii przyrody i medycyny.
Buddyzm.
Buddyzm przeniknął do Chin z Indii w I w. n.e. za panowania dynastii Han. Proces jego przyswajania trwał kilka wieków, ale w V stuleciu był już liczącą się siłą, wywierającą wpływ na wszystkie dziedziny życia. Przynajmniej od VI w. klasztory buddyjskie stały się ważnymi ośrodkami religijnymi i odgrywały znaczącą rolę w życiu świeckim: dysponowały ziemią i bogactwami, udzielały pożyczek, funkcjonowały jako schroniska dla podróżnych, organizowały działalność laikatu. Różne względy przyczyniły się w połowie IX w. do ataku władz na buddyzm – wiele klasztorów zamknięto, ich majątki skonfiskowano, a mnichów i mniszki zmuszono do powrotu do życia świeckiego. Od panowania dynastii Song (960–1126) buddyzm chiński tracił stopniowo znaczenie na rzecz konfucjanizmu, a wśród chińskiej elity społecznej był uważany za religię ludową. Przetrwał jednak do dzisiaj głównie w 2 odmianach: szkoły chan i jingtu.
Chrześcijaństwo.
Pierwsza wzmianka o chrześcijaństwie w Chinach pochodzi z kamiennej steli z Xi’an, z VIII wieku. Stwierdza ona, że chrześcijańscy nestorianie dotarli do miasta Xi’an w 635 roku. Później chrześcijaństwo zostało zakazane w dynastii Ming. W XVI wieku chrześcijaństwo na stałe zakorzenili dopiero katoliccy jezuici. Protestanci przybyli do Makau w 1807 roku, wraz z misjonarzem Robertem Morrisonem.
Kiedy w 1949 roku władzę w Chinach przejęła partia komunistyczna, wszelkie religie, szczególnie te postrzegane jako obce były silnie zwalczane. Chrześcijańscy misjonarze musieli opuścić kraj i przez dziesięciolecia nie było wiadomo co dzieje się z chińskim chrześcijaństwem. Według organizacji China Aid, zajmującej się promowaniem wolności religijnej w Chinach, od 2014 roku ponownie drastycznie wzrosło prześladowanie chrześcijan. Burzone są kościoły, usuwane krzyże, aresztowani są wierni, wielu z duchownych nadal przebywa w więzieniach i obozach pracy, a niektórzy umierają w niejasnych okolicznościach. Mimo prób stłamszenia liczba chrześcijan stale rośnie, a niektóre badania szacują, że w Chinach może być ponad 100 milionów wiernych.
Chińskie chrześcijaństwo jest mozaiką różnych grup kościelnych, a obecnie znaczna większość chrześcijan w Chinach to protestanci. Kościoły w Chinach ogólnie dzieli się na dwie kategorie, na te zarejestrowane i niezarejestrowane. Do zarejestrowanych należy jedyny protestancki Patriotyczny Ruch Potrójnej Autonomii. W 1957 chiński rząd założył Patriotyczne Stowarzyszenie Katolików Chińskich, które odrzuca zwierzchnictwo Watykanu i ustanawia swoich własnych biskupów. Ci, którzy postanowili pozostać wierni papieżowi, utworzyli niezarejestrowany kościół. Kościoły niezarejestrowane są niezależne i powszechnie znane jako „Kościoły podziemne” lub „Kościoły domowe”. Reprezentują one szeroką gamę różnych wyznań, a niektóre z nich można porównać do baptystów, inne natomiast są pod silnym wpływem nauczania zielonoświątkowego.
W Chinach powstały także sekty chrześcijańskie, a do najbardziej znanych należy Kościół Boga Wszechmogącego ("The Church of Almighty God"), która naucza, że Jezus Chrystus urodził się ponownie – pod postacią chińskiej kobiety.
Chrześcijanie stanowią największy odsetek populacji we wschodnich prowincjach: Henan, Anhui, Fujian i Zhejiang.
Islam.
Pierwsze grupy muzułmańskie pojawiły się na południowo-wschodnim obszarze Chin. Byli oni potomkami arabskich i perskich kupców oraz urzędników przybyłych między siódmym i dziesiątym stuleciem. W XIII i XIV wieku nastąpiła migracja wyznawców islamu z Azji Centralnej za czasów mongolskiej dynastii Yuan. Do wzrostu populacji muzułmańskiej przyczyniły się także małżeństwa mieszane. Pod koniec XVII wieku znaczenia nabierał sufizm.
Według chińskiej administracji państwowej SARA w Chinach jest ponad 21 milionów muzułmanów, przynależących do 10 grup etnicznych. Zdecydowana większość muzułmanów to sunnici, należący do hanafickiej szkoły prawnej. Ludność muzułmańska w Chinach to głównie Huiowie i Ujgurzy, którzy zamieszkują w północno-zachodniej części kraju. Inne grupy wyznające islam to Kazachowie, Dongxiang, Kirgizi i Salarowie.
Religie pierwotne.
Pierwotne wierzenia chińskie, nazywane dziś zazwyczaj „mitologią chińską”, miały swoje korzenie jeszcze w epoce paleolitu. Zapełniały je potężne i straszliwe bóstwa, przedstawiane zazwyczaj w postaci odrażających potworów, takie jak Fuxi czy Shennong. Wierzenia te zaczęły zanikać na przełomie dynastii Shang i Zhou (I tys. p.n.e.) na rzecz jednego, uniwersalnego kultu Niebios (天, Tian).
Dane statystyczne.
Dane statystyczne pochodzą z książki "Operation World", z 2010 roku, kiedy ludność Chin wynosiła 1,33 mld mieszkańców:

</doc>
<doc id="4351981" url="https://pl.wikipedia.org/wiki?curid=4351981" title="Revista Colombiana de Entomología">
Revista Colombiana de Entomología

Revista Colombiana de Entomología (skrót: Rev. Colomb. Entomol.) – kolumbijskie, recenzowane czasopismo naukowe otwartego dostępu publikujące w dziedzinie entomologii.
Czasopismo to wydawane jest przez Sociedad Colombiana de Entomología i Universidad del Valle. Ukazuje się od 1975 roku, dwa razy rocznie. Publikuje oryginalne prace badawcze, prace przeglądowe i taksonomiczne, opinie, krótkie doniesienia, recenzje książek i wspomnienia pośmiertne. Artykuły mogą być pisane w języku angielskim lub hiszpańskim.
W 2017 roku jego wskaźnik cytowań według Scimago Journal &amp; Country Rank wyniósł 0,184 co dawało mu 121. miejsce wśród czasopism poświęconych naukom o owadach.

</doc>
<doc id="4351983" url="https://pl.wikipedia.org/wiki?curid=4351983" title="Pomnik Ryszarda Berwińskiego w Zaniemyślu">
Pomnik Ryszarda Berwińskiego w Zaniemyślu

Pomnik Ryszarda Berwińskiego w Zaniemyślu – pomnik polskiego poety tworzącego w okresie romantyzmu, związanego z Wielkopolską, uczestnika Wiosny Ludów, Ryszarda Berwińskiego. Znajduje się w Zaniemyślu, na placu jego imienia, niedaleko Polwicy, gdzie się urodził.
Opis.
Pomnik położony jest w północnej części miejscowości, na terenie dawnego miasta, z zabudową z XIX wieku o charakterze małomiasteczkowym. Znajduje się na środku prawie kwadratowego rynku, obecnego placu Ryszarda Berwińskiego, stanowiącego współcześnie założenie parkowe.
Na podmurówce obłożonej granitowymi płytami znajduje się niesymetrycznie umieszczony kamienny pylon. Przytwierdzona jest do niego czterema śrubami tablica z ciemnego granitu. Pod wizerunkiem poety w fezie, nakryciu głowy w kształcie ściętego stożka noszonym w krajach muzułmańskich, znajduje się inskrypcja: "R. W. BERWIŃSKI / POETA / UR. 1817 W POLWICY ZM. 1879 / W SETNĄ ROCZNICĘ ŚMIERCI / SPOŁECZEŃSTWO GMINY / ZANIEMYŚL".
Pomnik jest w złym stanie technicznym (maj 2018). Tablica pamiątkowa jest pęknięta, a otoczenie monumentu zaniedbane.
Odsłonięcie.
Odsłonięcie pomnika odbyło się w 1979, w setną rocznicę śmierci poety.

</doc>
<doc id="4351985" url="https://pl.wikipedia.org/wiki?curid=4351985" title="Val Ferret (Włochy)">
Val Ferret (Włochy)

Val Ferret – dolina we Włoszech w regionie Dolina Aosty. Stanowi umowną granicę między Alpami Pennińskimi a Masywem Mont Blanc.
Jej wylot znajduje się około 2 kilometrów na północ od Courmayeur, w pobliżu Tunelu du Mont Blanc. Ciągnie się na północny wschód i dochodzi do przełęczy Col du Grand Ferret na granicy Włoch i Szwajcarii, za którą znajduje się szwajcarska dolina Val Ferret. Od wschodu i południowego wschodu dolinę ograniczają masywy Grand Golliat i Grande Rochère w Alpach Pennińskich, od północy grupa Argentière w Masywie Mont Blanc, natomiast od zachodu i południowego zachodu, od doliny Vallée de Chamonix we Francji, oddziela ją grupa Triolet-Vertè i grupa Jorasses w Masywie Mont Blanc.
Przedłużeniem doliny Val Ferret jest dolina Val Veny, która ciągnie się na południowy zachód od wylotu Tunelu du Mont Blanc.
Doliną płynie potok Dora di Ferret, który wypływa z lodowca Ghiaccialo di Pré de Bar leżącego na zboczach szczytu Mont Dolent w Masywie Mont Blanc. W pobliżu wylotu Tunelu du Mont Blanc łączy się on z potokiem Dora di Veny płynącym przez dolinę Val Veny i tworzy rzekę Dora Baltea.
Największą miejscowością w dolinie jest Planpincieux.

</doc>
<doc id="4351986" url="https://pl.wikipedia.org/wiki?curid=4351986" title="Brownlee">
Brownlee

Brownlee – jednostka osadnicza w Stanach Zjednoczonych, w stanie Nebraska, w hrabstwie Cherry.

</doc>
<doc id="4351988" url="https://pl.wikipedia.org/wiki?curid=4351988" title="Norwegian Journal of Entomology">
Norwegian Journal of Entomology

Norwegian Journal of Entomology – norweskie, recenzowane czasopismo naukowe publikujące w dziedzinie entomologii.
Czasopismo to wydawane jest przez Norsk entomologisk forening. Ukazuje się od 1921 roku, przy czym w latach 1921-1974 ukazywał się pod tytułem "Norsk entomologisk Tidsskrift", a w latach 1979-1998 pod tytułem "Fauna Norvegica Serie B". Wychodzi dwa razy do roku. Publikuje oryginalne prace badawcze, prace przeglądowe i krótkie doniesienia, dotyczące taksonomii, faunistyki, zoogeografii oraz ogólnej i stosowanej ekologii owadów i pokrwenych grup stawonogów lądowych.
Seria nieregularnie ukazujących się suplementów do "Norwegian Journal of Entomology" wychodzi się pod tytułem Insecta norvegiae. Publikowane są w niej monografie, atlasy rozmieszczenia, checklisty i zestawienia bibliograficzne.
W 2017 roku jego wskaźnik cytowań według Scimago Journal &amp; Country Rank wyniósł 0,266 co dawało mu 99. miejsce wśród czasopism poświęconych naukom o owadach.

</doc>
<doc id="4351990" url="https://pl.wikipedia.org/wiki?curid=4351990" title="Charles Coote (1. hrabia Bellomont)">
Charles Coote (1. hrabia Bellomont)



</doc>
<doc id="4351991" url="https://pl.wikipedia.org/wiki?curid=4351991" title="Józef Sękiewicz">
Józef Sękiewicz

Józef Sękiewicz (ur. w 1845 lub 1846, zm. ok. 25 czerwca 1897 w Szymbarku) – polski nauczyciel, działacz społeczny, właściciel ziemski, dyrektor c. k. gimnazjów w Buczaczu i w Drohobyczu, członek Rady gminnej w Jaśle i Rady szkolnej okręgowej w Buczaczu.
Życiorys.
Z końcem roku szkolnego 1875/76 nauczyciel Józef Sękiewicz opuścił C. K. Wyższe Gimnazjum realne im. Franciszka Józefa w Drohobyczu, przeniesiony na własne żądanie do c. k. Gimnazyum w Jaśle. W roku szkolnym 1877/78 pracował jako nauczyciel w c.k. Wyższym Gimnazjum w Jaśle, w latach szkolnych 1878/79, 1889/90 – jako profesor w tej szkole. W 1880 Wyższa Rada szkolna krajowa przyznała mu pierwszy dodatek pięcioletni do płacy. W 1892 decyzją Ministra Wyznań Religijnych i Oświecenia otrzymał VIII klasę rangi w zawodzie. 
Najwyższym postanowieniem z 12 czerwca 1893 został mianowany dyrektorem c.k. niższego państwowego Gimnazjum w Buczaczu. 12 października 1895 został mianowany dyrektorem C. K. Wyższego Gimnazyum im. Franciszka Józefa w Drohobyczu. Rozporządzeniem z dnia 15 kwietnia 1897 l. 8385 c.k. Wyższa Rada szkolna krajowa poruczyła załatwianie spraw kancelaryjnych za chorego dyrektora c. k. gimnazyum w Drohobyczu profesorowi tutejszego zakładu Józefowi Przybylskiemu. 8 października 1896 w obecności Jego Ekscelencji Namiestnika, ks. Eustachego Sanguszki, Prezydenta C. K. Rady Szkolnej Krajowej Michała Bobrzyńskiego, radcy Namiestnictwa G. Mautnera, inspektora szkół średnich Emanuela Dworskiego, radcy szkolnego ks. kan. A. Toronskiego i innych gości uczestniczył w uroczystości poświęcenia nowego gmachu gimnazjum w Drohobyczu zakończonego przez gminę. Józef Sękiewicz przemawiał w końcu uroczystości. 
Jako delegat miasta Jasła w kwietniu 1887 uczestniczył w pogrzebie Józefa Ignacego Kraszewskiego. Członek Rady gminnej w Jaśle m.in. w 1890. 31 stycznia 1892 podczas posiedzenia Koła jasielsko-sanockiego Towarzystwa nauczycieli szkół wyższych został wybrany w skład jego nowego Wydziału. Jako członek Rady szkolnej okręgowej w Buczaczu wzmiankowany m.in. w 1895.
18 lipca 1894 wraz ze żoną przyjechał do Lwowa, 22 października 1889, w lipcu 1895 sam.
Przez pewien czas był właścicielem Dworu obronnego w Szymbarku.
Napisał wspomnienie pośmiertne o Andrzejowi Karpińskim, dyrektorze c.k. Gimnazjum w Jaśle.
Zmarł krótko przed 25 czerwca 1897 w Szymbarku (obecnie w województwie małopolskim, w powiecie gorlickim) w 51 roku życia.

</doc>
<doc id="4351992" url="https://pl.wikipedia.org/wiki?curid=4351992" title="Sunol (Nebraska)">
Sunol (Nebraska)

Sunol – jednostka osadnicza w Stanach Zjednoczonych, w stanie Nebraska, w hrabstwie Cheyenne.

</doc>
<doc id="4351993" url="https://pl.wikipedia.org/wiki?curid=4351993" title="Robert Fitzgerald">
Robert Fitzgerald



</doc>
<doc id="4351995" url="https://pl.wikipedia.org/wiki?curid=4351995" title="Elżbieta Kuczyńska">
Elżbieta Kuczyńska

Elżbieta Lidia Kuczyńska (ur. 18 listopada 1949 w Warszawie, zm. 17 sierpnia 2018 w Gorzowie Wielkopolskim) – polska piosenkarka i gitarzystka z nurtu piosenki studenckiej, turystycznej i poezji śpiewanej.
Życiorys.
Pochodziła z Warszawy. Już w latach 60. XX wieku debiutowała jako sopranistka w Chórze Kantatowo-Oratoryjnym Filharmonii Poznańskiej. W 1973 uzyskała tytuł magistra inżyniera elektryka na Politechnice Poznańskiej i w tym samym roku na stałe zamieszkała w Gorzowie Wielkopolskim. W okresie studiów rozpoczęła występy na przeglądach oraz festiwalach piosenki studenckiej i turystycznej akompaniując sobie na gitarze. W 1969 zdobyła główną nagrodę na I Festiwalu Studenckiej Piosenki Rajdowej w Poznaniu. W 1974 została laureatką Złotego Samowaru oraz nagrody dziennikarzy na Festiwalu Piosenki Radzieckiej w Zielonej Górze i w tym samym roku została także laureatką jednej z trzech głównych nagród w konkursie Mikrofon dla Wszystkich podczas XII Krajowego Festiwalu Piosenki Polskiej w Opolu. W 1976 podczas Wielkopolskich Rytmów Młodych w Jarocinie zdobyła Złotego Kamelona, zaś podczas IV Ogólnopolskich Spotkań Zamkowych „Śpiewajmy Poezję” w Olsztynie w 1977 została laureatką III nagrody. W 1978 została wyróżniona Złotym Pierścieniem i nagrodą dziennikarzy w trakcie Festiwalu Piosenki Żołnierskiej w Kołobrzegu. Występowała także w Niemczech, ZSRR i Jugosławii, a w latach 1983–1985 na terenie Słowenii i Macedonii. Po powrocie do Polski w 1986 uzyskała uprawnienia piosenkarki zawodowej. Dokonała także szeregu nagrań fonograficznych wydanych w formie kaset magnetofonowych, zaś w 1999 ukazała się jej pierwsza płyta CD.
Współpracowała z różnymi teatrami, zaś od lat 90. XX wieku prowadziła grupy teatralne w Młodzieżowym Domu Kultury, mając w dorobku reżyserskim ponad 50 przygotowanych i wyreżyserowanych spektakli. Reżyserowany przez nią monodram Anny Duk – "Persepolis" został w 2008 nagrodzony Złotą Podkową Pegaza na Ogólnopolskim Festiwalu Monodramów w Suwałkach. Od 2005 związana była z chórem prawosławnym Sotiria. Była inicjatorką Ogólnopolskich Spotkań Młodych Autorów i Kompozytorów SMAK. Współpracowała z Radiem Gorzów prowadząc tam audycje "W krainie gitary i pióra" oraz "Twoja poezja", a także Radiem Pozytyw dla, którego zrealizowała audycje "Muzyka podszyta poezją" i "Klub książki mówionej".
Poza ukończonym w 1973 studiami na Politechnice Poznańskiej była także absolwentką Papieskiego Fakultetu Teologicznego we Wrocławiu i studiów podyplomowych kultury żywego słowa na Uniwersytecie Warszawskim. Ukończyła także studium pomocy psychologicznej na Uniwersytecie Poznańskim.
W 2009 została uhonorowana Odznaką Honorową Miasta Gorzowa Wielkopolskiego.

</doc>
<doc id="4351997" url="https://pl.wikipedia.org/wiki?curid=4351997" title="Lorenzo (Nebraska)">
Lorenzo (Nebraska)

Lorenzo – jednostka osadnicza w Stanach Zjednoczonych, w stanie Nebraska, w hrabstwie Cheyenne.

</doc>
<doc id="4351998" url="https://pl.wikipedia.org/wiki?curid=4351998" title="Robert FitzGerald">
Robert FitzGerald



</doc>
<doc id="4352000" url="https://pl.wikipedia.org/wiki?curid=4352000" title="Charles Coote">
Charles Coote



</doc>
<doc id="4352001" url="https://pl.wikipedia.org/wiki?curid=4352001" title="Bartłomiej Zdaniuk">
Bartłomiej Zdaniuk

Bartłomiej Aleksander Zdaniuk (ur. 1975) – polski politolog, dyplomata, nauczyciel akademicki, wykładowca Wydziału Nauk Politycznych i Studiów Międzynarodowych Uniwersytetu Warszawskiego, od 2023 ambasador RP w Senegalu, w latach 2017–2022 ambasador RP w Mołdawii.
Życiorys.
Absolwent Instytutu Nauk Politycznych UW (1999). W 2001 studiował także w paryskim Instytucie Studiów Politycznych (Sciences Po Paris).
Po ukończeniu studiów podjął działalność akademicką na macierzystej uczelni, dochodząc do stanowiska adiunkta. W 2003 obronił doktorat nt. "Wybory parlamentarne we Francji w latach 1789–1914" (promotor: Jan Baszkiewicz). W 2016 habilitował się na podstawie opracowania "Konsolidacja państwa w Republice Mołdawii". W ramach badań habilitacyjnych prowadził liczne badania terenowe w Mołdawii, m.in. wywiady eksperckie z przedstawicielami świata polityki, nauki, mediów, władzy samorządowej i społeczeństwa obywatelskiego. Był także stypendystą na Uniwersytecie w Bielcach. W 2014 i w 2016 uczestniczył w misjach obserwacyjnych OBWE w Mołdawii. Autor czterech monografii naukowych (w tym jednej we współautorstwie), około trzydziestu artykułów, około pięćdziesięciu referatów na międzynarodowych konferencjach naukowych, jak również polskiego przekładu trzech dalszych publikacji książkowych pierwotnie wydanych w języku francuskim. Aktywnie udziela się w Międzynarodowym Towarzystwie Nauk Politycznych (IPSA).
We wrześniu 2017 otrzymał nominację na Ambasadora RP w Kiszyniowie. 18 października 2017 złożył listy uwierzytelniające na ręce Prezydenta Republiki Mołdawii Igora Dodona i oficjalnie rozpoczął służbę dyplomatyczną. Zakończył kadencję 28 lutego 2022.
W 2021 otrzymał tytuł doktora honoris causa Państwowego Uniwersytetu Mołdawskiego.
30 listopada 2022 został mianowany ambasadorem RP w Senegalu, akredytowanym także w Gwinei, Gwinei Bissau, Gambii, Republice Zielonego Przylądka, Burkina Faso, Mali, Wybrzeżu Kości Słoniowej. Stanowisko objął 2 lutego 2023. Formalnie kadencję rozpoczął 16 marca 2023.
Żonaty z Alexandrą Nica-Zdaniuk, tłumaczką języka rumuńskiego. Włada biegle językami: rumuńskim, rosyjskim, francuskim i angielskim oraz biernie ukraińskim.

</doc>
<doc id="4352002" url="https://pl.wikipedia.org/wiki?curid=4352002" title="Ystradgynlais">
Ystradgynlais

Ystradgynlais () – miasto w południowej Walii, w hrabstwie Powys (historycznie w Brecknockshire), położone w dolinie Swansea Valley, nad rzeką Tawe, na południowym skraju parku narodowego Brecon Beacons. W 2011 roku wraz z przyległymi wsiami liczyło 10 248 mieszkańców.
W przeszłości było ośrodkiem górniczym i przemysłowym.

</doc>
<doc id="4352007" url="https://pl.wikipedia.org/wiki?curid=4352007" title="Remo Schulze">
Remo Schulze

Remo Schulze (ur. 1 maja 1988 w Wernigerode) – niemiecki aktor teatralny, filmowy i telewizyjny.

</doc>
<doc id="4352012" url="https://pl.wikipedia.org/wiki?curid=4352012" title="Carlo Carafa della Spina">
Carlo Carafa della Spina

Carlo Carafa della Spina (ur. 21 albo 22 kwietnia 1611 w Rzymie, zm. 19 października 1680 tamże) – włoski kardynał.
Życiorys.
Urodził się 21 albo 22 kwietnia 1611 roku w Rzymie, jako syn Girolama Carafy i Diany Vittori Borghese (jego bratem był Fortunato Ilario Carafa della Spina). Studiował w Seminario Romano, gdzie uzyskał doktorat utroque iure. Po studiach został referendarzem Najwyższego Trybunału Sygnatury Apostolskiej i wicelegatem w Bolonii. 13 lipca 1644 roku został wybrany biskupem Aversy, otrzymując dyspensę z powodu nieosiągnięcia wieku kanonicznego. 1 stycznia 1645 roku przyjął sakrę. Następnie pełnił funkcje nuncjusza apostolskiego w Konfederacji Szwajcarskiej (1653–1654), Wenecji (1654–1658) i przy cesarzu rzymskim (1658–1664). 13 kwietnia 1664 roku został kreowany kardynałem prezbiterem i otrzymał kościół tytularny Santa Susanna, a rok później zrezygnował z zarządzania diecezją Aversy. Otrzymał propozycję zostania arcybiskupem Neapolu, jednak odmówił jej przyjęcia. W latach 1676–1678 był Kamerling Kolegium Kardynałów. Zmarł 19 października 1680 roku w Rzymie.

</doc>
<doc id="4352013" url="https://pl.wikipedia.org/wiki?curid=4352013" title="Sam Mbah">
Sam Mbah

Sam Mbah (ur. 1963 w Enugu, zm. 6 listopada 2014) – nigeryjski pisarz, prawnik oraz działacz anarchistyczny.
Życiorys.
Urodził się w 1963 w Enugu. Studiował na Uniwersytecie w Lagos, gdzie zainteresował się ideologią anarchistyczną. Po rozpadzie Związku Radzieckiego, Mbah zaczął odchodzić od marksizmu, którym był początkowo zainteresowany. Do jego poglądów, poza już wcześniej obecnym antykapitalizmem, dołączył również antyetatyzm.
Pracował jako korespondent dla wydawanej w Enugu gazety "Daily Star""." Od lat 90. był aktywnym działaczem anarchistycznej nigeryjskiej organizacji Awareness League. Później działał również na rzecz praw człowieka, ochrony środowiska i walki z korupcją. Był autorem wielu artykułów, w których dotykał takich tematów jak polityka, środowisko, antropologia czy anarchizm. W 1997, razem z I.E. Igariway, opublikował książkę "African Anarchism: The history of a movement".
Śmierć.
Sam Mbah miał problemy z sercem, które nasiliły się z początkiem 2014. Na jesieni tego samego roku, m.in. dzięki zagranicznej pomocy finansowej, udał się do Indii, aby przejść operację. Po powrocie do Nigerii jego stan zaczął się powoli polepszać, jednak w początku listopada nagle uległ pogorszeniu. Sam Mbah został przewieziony do szpitala, gdzie zmarł 6 listopada z powodu „narastających komplikacji związanych z chorobą serca”.

</doc>
<doc id="4352014" url="https://pl.wikipedia.org/wiki?curid=4352014" title="Baltic Journal of Coleopterology">
Baltic Journal of Coleopterology

Baltic Journal of Coleopterology – łotewskie, recenzowane czasopismo naukowe publikujące w dziedzinie koleopterologii.
Czasopismo to wydawane jest przez Baltijas Koleopterologijas Biedrība (dawny Baltijas Koleopterologijas Instituts) we współpracy z Uniwersytetem Dyneburskim i Szkołą Główną Gospodarstwa Wiejskiego w Warszawie. Wychodzi dwa razy do roku: w kwietniu i listopadzie, przy czym wersja papierowa ma nakład 1000 egzemplarzy. Publikuje oryginalne prace badawcze i prace przeglądowe dotyczące faunistyki, taksonomii, zoogeografii i ekologii chrząszczy.
W 2017 roku jego wskaźnik cytowań według Scimago Journal &amp; Country Rank wyniósł 0,287 co dawało mu 96. miejsce wśród czasopism poświęconych naukom o owadach.

</doc>
<doc id="4352015" url="https://pl.wikipedia.org/wiki?curid=4352015" title="Żleb Téryego">
Żleb Téryego

Żleb Téryego (słow. "Téryho žľab", niem. "Téry-Couloir", węg. "Téry-kuloár") – żleb w słowackich Tatrach Wysokich, w południowo-wschodniej grani Wyżniego Baraniego Zwornika. Opada z Przełączki pod Łomnicą do Doliny Małej Zimnej Wody, wcinając się między południową grań Małej Pośledniej Turniczki a ścianę Łomnicy.
Jest to kamienisty i bardzo stromy żleb. Nadano mu nazwę dla uczczenia węgierskiego lekarza, taternika i działacza turystycznego Ödöna Téryego. Żlebem prowadzi jedna z trudniejszych dróg wspinaczkowych w masywie Łomnicy. Dla taterników zamontowano w zachodniej ścianie Łomnicy od Łomnickiej Przełęczy długą i silnie eksponowaną ferratę doprowadzająca do Żlebu Teryego. Jej najbardziej eksponowany odcinek można pokonać zjazdem.

</doc>
<doc id="4352018" url="https://pl.wikipedia.org/wiki?curid=4352018" title="Tour de Suisse 2018">
Tour de Suisse 2018

82. edycja wyścigu kolarskiego Tour de Suisse odbyła się od 9 czerwca do 17 czerwca 2018 roku. Trasa tego wieloetapowego wyścigu liczyła dziewięć etapów, o łącznym dystansie 1 215,4 km. Wyścig zaliczany był do rankingu światowego UCI World Tour 2018.
Uczestnicy.
Na starcie wyścigu stanęło 21 ekip. Wśród nich wszystkie osiemnaście ekip UCI World Tour 2018 oraz trzy inne zaproszone przez organizatorów.
Lista drużyn uczestniczących w wyścigu:

</doc>
<doc id="4352019" url="https://pl.wikipedia.org/wiki?curid=4352019" title="Inland (Nebraska)">
Inland (Nebraska)

Inland – jednostka osadnicza w Stanach Zjednoczonych, w stanie Nebraska, w hrabstwie Clay.

</doc>
<doc id="4352020" url="https://pl.wikipedia.org/wiki?curid=4352020" title="Teofil Szańkowski">
Teofil Szańkowski

Teofil Szańkowski (ur. 11 maja 1880 w Zabrodziu, zm. 1 kwietnia 1945 w Cukurycha k. Doniecka) – ziemianin polski, działacz społeczny, hodowca i twórca nowych odmian zbóż, ofiara terroru sowieckiego.
Życiorys.
Teofil Szańkowski był synem Maurycego Szańkowskiego, właściciela Wierzbna i Anny z Szyców (Schützów), wnuczki Fryderyka Schütza. W 1899 roku ukończył gimnazjum w Sosnowcu, następnie studiował rolnictwo w Jenie, potem w Halle. W 1906 roku przejął po ojcu majątek o powierzchni 198 hektarów. W 1908 roku założył w Koniuszy kółko rolnicze i został jego prezesem. W czasie I wojny światowej majątek został zdewastowany, a inwentarz zarekwirowany. Po wojnie Szańkowscy na 15 ha prowadzili gospodarstwo sadowniczo–warzywnicze. W 1921 roku odbudowali dwór w stylu narodowym.
Teofil Szańkowski wraz z żoną Janiną z Kollatorowiczów (1884–1953) zlikwidowali produkcję mleczarską i zajęli się między innymi hodowlą nowych odmian zbóż. W 1913 roku wyhodowali oryginalne odmiany zwane "Wierzbieńskie" (w oparciu o żyto "Petkus") i pszenicę "Ina" (na bazie pszenic "Konstancja" i "Książę Saski"). Wzorowo prowadzone gospodarstwo odwiedzane było przez krajowych i zagranicznych specjalistów. W czasie II wojny światowej właściciele wspierali uciekinierów z Wielkopolski i Warszawy po powstaniu w 1944 roku, uchodźców z kresów wschodnich oraz ukrywającą się młodzież z Krakowa.
Po reformie rolnej w 1944 roku majątek znacjonalizowano, a ziemię rozparcelowano. W styczniu 1945 roku Teofil Szańkowski został aresztowany przez NKWD i osadzony w więzieniu Montelupich w Krakowie. Podczas transportu w głąb Rosji zmarł 1 kwietnia 1945 roku w miejscowości Cukurycha k. Doniecka. Część hodowli nasiennej zbóż wdowa przeniosła do Uszyc na Opolszczyźnie i prowadziła ją do śmierci. Małżeństwo zmarło bezpotomnie.

</doc>
<doc id="4352024" url="https://pl.wikipedia.org/wiki?curid=4352024" title="Saint-Martin-d'Aubigny">
Saint-Martin-d'Aubigny



</doc>
<doc id="4352028" url="https://pl.wikipedia.org/wiki?curid=4352028" title="Westerville (Nebraska)">
Westerville (Nebraska)

Westerville – jednostka osadnicza w Stanach Zjednoczonych, w stanie Nebraska, w hrabstwie Custer.

</doc>
<doc id="4352030" url="https://pl.wikipedia.org/wiki?curid=4352030" title="Gerald Fitzgerald">
Gerald Fitzgerald



</doc>
<doc id="4352031" url="https://pl.wikipedia.org/wiki?curid=4352031" title="Willow Island">
Willow Island

Willow Island – jednostka osadnicza w Stanach Zjednoczonych, w stanie Nebraska, w hrabstwie Buffalo.

</doc>
<doc id="4352032" url="https://pl.wikipedia.org/wiki?curid=4352032" title="Entomologia Generalis">
Entomologia Generalis

Entomologia Generalis – niemieckie, recenzowane czasopismo naukowe publikujące w dziedzinie entomologii.
Czasopismo to wydawane jest przez Schweizerbart Science Publishers. Ukazuje się od 1978 roku. Wychodzi cztery razy do roku. Publikuje prace dotyczące podstawowych i stosowanych nauk o owadach i innych stawonogach zamieszkujących tereny dzikie, rolnicze i zurbanizowane, przy szczególnym uwzględnieniu tych dotyczących zwalczania gatunków szkodliwych i wektorów, biologii i ekologii gatunków pożytecznych, rozprzestrzeniania się i wpływu na środowisko gatunków inwazyjnych oraz potencjalnych skutków ubocznych zwalczania szkodników. 
W 2017 roku jego wskaźnik cytowań wyniósł według Journal Citation Reports 1,933, a według Scimago Journal &amp; Country Rank wyniósł 0,395 co dawało mu 73. miejsce wśród czasopism poświęconych naukom o owadach.

</doc>
<doc id="4352034" url="https://pl.wikipedia.org/wiki?curid=4352034" title="Saint-Pierre-d'Arthéglise">
Saint-Pierre-d'Arthéglise



</doc>
<doc id="4352042" url="https://pl.wikipedia.org/wiki?curid=4352042" title="Robert Schwartz">
Robert Schwartz



</doc>
<doc id="4352044" url="https://pl.wikipedia.org/wiki?curid=4352044" title="RideLondon-Surrey Classic 2018">
RideLondon-Surrey Classic 2018

RideLondon-Surrey Classic 2018 – 7. edycja wyścigu kolarskiego RideLondon-Surrey Classic, która odbyła się 29 lipca 2018 na liczącej 183 kilometry trasie wokół Londynu. Impreza kategorii 1.UWT była częścią UCI World Tour 2018.

</doc>
<doc id="4352045" url="https://pl.wikipedia.org/wiki?curid=4352045" title="Awareness League">
Awareness League

Awareness League (AL) – nigeryjska organizacja anarchistyczna.
Historia.
Awareness League istnieje w Nigerii od 1991. Przez cały okres swojego istnienia przeszła kilka okresów represji, przez co działalność organizacji była sporadyczna, tak samo jak jej kontakt z resztą ruchu anarchistycznego. Jej działania skupiały się przede wszystkim na edukacji pracowników czy uczestnictwie w demonstracjach oraz strajkach. Współpracowała także ściśle z grupą na rzecz praw człowieka Campaign for Democracy oraz była członkiem nigeryjskiej organizacji Left Coalition. Członkami AL są przede wszystkim studenci, profesorowie, nauczyciele akademiccy, dziennikarze i inni działacze lewicy nigeryjskiej. Szacuje się, że przez całą jej historię członków było kilka tysięcy. Jednym z bardziej znanych działaczy AL był Sam Mbah.
AL jest znana ze swoich tendencji anarcho-syndykalistycznych, m.in. w 1996, podczas kongresu w Madrycie, dołączyła do Międzynarodowego Stowarzyszenia Pracowników. 

</doc>
<doc id="4352046" url="https://pl.wikipedia.org/wiki?curid=4352046" title="Fundacja Kronenberga przy Citi Handlowy">
Fundacja Kronenberga przy Citi Handlowy



</doc>
<doc id="4352047" url="https://pl.wikipedia.org/wiki?curid=4352047" title="Peter Schuyler Miller">
Peter Schuyler Miller

Peter Schuyler Miller (ur. 21 lutego 1912, zm. 13 października 1974) – amerykański krytyk i pisarz fantastyki naukowej.
Życiorys.
Urodził się w 100-letnim gospodarstwie rolnym położonym pomiędzy Melrose i Schaghticoke w hrabstwie Rensselaer w Nowym Jorku. Wychowywał się w Mohawk Valley, co doprowadziło do jego długiego zainteresowania Irokezami. Objawiało się ono pracą jako archeolog amator i członek New York State Archaeological Association.
Miller pochodził z bardzo dobrej rodziny. Wśród swoich przodków miał wiele znamienitych postaci, w tym generała majora Philipa Johna Schuylera oraz pierwszego gubernatora stanu Nowy Jork, Petera Schuylera. Ojciec Millera był chemikiem, a matka nauczycielką. Sam Miller studiował chemię na Union College w Schenectady. 
Pracował jako pisarz dla General Electric w 1940, a także dla Fisher Scientific Co. w Pittsburghu w Pensylwanii od 1962 aż do swojej śmierci 13 października 1974. Odszedł w wieku 62 lat.
Twórczość.
W latach 30. XX w. pisał pulpowe opowiadania. Jego pierwszy tekst, "Visitors from Infinity", nigdy nie został sprzedany, ale ostatecznie został opublikowany w fanzinie Cosmology. W 1930 roku wygrał swoją pierwszą nagrodę w konkursie zorganizowanym przez "Air Wonder Stories", zdobywając 150$ w złocie. Zwycięskie opowiadanie nosi tytuł "The Red Plague". Redaktor Hugo Gernsback powiedział, że historia Millera "była jedną z najlepszych opowieści, jakie otrzymaliśmy od momentu powstania naszych czasopism". W ten sposób Miller stał się jednym z najpopularniejszych autorów tego okresu. Pisząc, rzadko używał pseudonimu. Zdarzało mu się to jedynie podczas współpracy z przyjaciółmi: Walterem L. Dennisiem i Paulem McDermottem. Pisząc razem nadawali sobie miano Dennisa McDermotta.

</doc>
<doc id="4352049" url="https://pl.wikipedia.org/wiki?curid=4352049" title="Fortunato Ilario Carafa della Spina">
Fortunato Ilario Carafa della Spina

Fortunato Ilario Carafa della Spina (ur. ok. 1630 w Neapolu, zm. 16 stycznia 1697 tamże) – włoski kardynał.
Życiorys.
Urodził się około 1630 roku w Neapolu, jako syn Girolama Carafy i Diany Vettori (jego bratem był Carlo Carafa della Spina). W młodości został wikariuszem generalnym w archidiecezji Mesyna. 2 września 1686 roku został kreowany kardynałem prezbiterem i otrzymał kościół tytularny Ss. Ioannis et Pauli. 7 lipca 1687 roku został mianowany biskupem Aversy, a 5 października przyjął sakrę. W latach 1693–1694 pełnił funkcję legata w Romandioli. Zmarł 16 stycznia 1697 roku w Neapolu, z powodu apopleksji.

</doc>
<doc id="4352050" url="https://pl.wikipedia.org/wiki?curid=4352050" title="Wincenty à Paulo">
Wincenty à Paulo



</doc>
<doc id="4352052" url="https://pl.wikipedia.org/wiki?curid=4352052" title="Pietro Luigi Carafa">
Pietro Luigi Carafa



</doc>
<doc id="4352053" url="https://pl.wikipedia.org/wiki?curid=4352053" title="Owczarek (taniec ludowy)">
Owczarek (taniec ludowy)

Owczarek – polski trójmiarowy taniec ludowy (oraz pieśń taneczna) o rytmie typu mazurkowego, rozpowszechniony w Polsce centralnej. Cechą tańca jest szybkie tempo, wirowy ruch tańczących par, zazwyczaj 13 - zgłoskowy (8 + 5) podkład wersyfikacyjny oraz liczne powtórzenia części tekstu i melodii (pieśń taneczna zaczyna się często od słów "Nie wyganiaj owczaryszku...")
Problem z nazewnictwem.
W niektórych regionach tańce identyczne z "owczarkiem" znane są pod odrębnymi nazwami - w Wielkopolsce taniec ten występował jako "okrągły" czy "okrąglak" (właśnie od wirowego ruchu tańczących), na Kujawach zaś jako "kujawiak", czyli pod nazwą, która stała się z czasem najbardziej powszechnym w Polsce określeniem dla wszystkich tańców na modłę "owczarka" ("okrągłym" natomiast nazywano na Kujawach cały cykl kolejno tańczonych tańców trójmiarowych składający się z tańców o coraz to szybszym tempie - od chodzonego przez kujawiaki do obertasa). Poza Polską centralną występują z kolei tańce o nazwach identycznych czy pokrewnych wobec nazwy owczarek (na Kaszubach - "szeper" czyli owczarz, w Beskidzie Śląskim "owczor") ale różnią się one pod względem charakteru od "owczarka" Polski centralnej. 

</doc>
<doc id="4352055" url="https://pl.wikipedia.org/wiki?curid=4352055" title="Kissag Muradian">
Kissag Muradian

Kissag (imię świeckie Manuk Muradian, ur. 6 listopada 1951 w Aleppo) – duchowny Apostolskiego Kościoła Ormiańskiego, od 1990 biskup Argentyny. 
Życiorys.
W 1968 został wyświęcony na diakona. Święcenia kapłańskie przyjął w 1971. Sakrę biskupią otrzymał 7 października 1990.

</doc>
<doc id="4352056" url="https://pl.wikipedia.org/wiki?curid=4352056" title="Clásica de San Sebastián 2018">
Clásica de San Sebastián 2018

Clásica de San Sebastián 2018 – 38. edycja jednodniowego wyścigu kolarskiego Clásica de San Sebastián odbył się 4 sierpnia 2018 roku. Start i meta wyścigu znajdowały się w San Sebastián.
Uczestnicy.
Na starcie tego klasycznego wyścigu stanęły 22 zawodowe ekipy, osiemnaście drużyn jeżdżących w UCI World Tour 2018 i cztery profesjonalne ekipy zaproszone przez organizatorów z tzw. "dziką kartą".

</doc>
<doc id="4352059" url="https://pl.wikipedia.org/wiki?curid=4352059" title="Sprawy Jacka Taylora">
Sprawy Jacka Taylora



</doc>
<doc id="4352064" url="https://pl.wikipedia.org/wiki?curid=4352064" title="Mahakam">
Mahakam



</doc>
<doc id="4352065" url="https://pl.wikipedia.org/wiki?curid=4352065" title="Moja kuzynka Rachela">
Moja kuzynka Rachela



</doc>
<doc id="4352068" url="https://pl.wikipedia.org/wiki?curid=4352068" title="Alfabet kazachski">
Alfabet kazachski

Do zapisu języka kazachskiego używane są następujące alfabety:
Alfabety używane obecnie.
Cyrylicki.
Alfabet oparty na cyrylicy, składający się z 42 liter, stosowany do zapisu języka w Kazachstanie i Mongolii. Jego twórcą jest Sarsen Amanżołow. Alfabet został oficjalnie wprowadzony do użytku w 1940 r. W 1951 r. literę Ӯ zastąpiono literą Ұ, а w 1957 r. wprowadzono literę Ё. Do 1957 r. litery charakterystyczne dla języka kazachskiego zapisywano na końcu alfabetu.
Kodowanie.
Umieszczanie alfabetu kazachskiego na klawiaturze przed rozpowszechnieniem systemów operacyjnych i edytorów tekstu z obsługą Unikodu był często niewygodny z powodu problemów z 8-bitowym kodowaniem alfabetu kazachskiego oraz brakiem standardowych czcionek. W związku z tym zaproponowano ponad 20 wariantów 8-bitowych kodowań alfabetu kazachskiego opartego na cyrylicy.
Przyjęto następujące standardy kodowań 8-bitowych: ST RK 920-91 dla DOS (odmiana jednobajtowej strony kodowej CP866) oraz ST RK 1048–2002 dla Microsoft Windows (odmiana jednobajtowej strony kodowej Windows-1251).
Standardy te nie otrzymały jednak wsparcia na poziomie systemu operacyjnego i wymagały instalacji sterowników innych firm. Dziś powszechnie stosowany jest standard UTF-8.
Układ klawiatury komputerowej przystosowanej do zapisu języka kazachskiego:
Łaciński.
Alfabet oparty na łacińskim wprowadzono 26 października 2017 r. dekretem prezydenta Kazachstanu. 9 października 2017 r. przedstawiono projekt przejścia z zapisu cyrylicą na zapis łacinką. 19 lutego 2018 r. we wspomnianym dekrecie wprowadzono zmiany w części dotyczącej alfabetu. Zaplanowano przeprowadzenie procesu zmiany zapisu na lata 2017–2025.
W styczniu 2021 przedstawiono projekt prezydenckiego dekretu prezentującego kolejną propozycję alfabetu łacińskiego dla języka kazachskiego. W kwietniu tego samego roku projekt zaktualizowano zmieniając sposób transkrypcji litery ң z ŋ na ñ. Według planów przejście na zapis łaciński ma rozpocząć się w 2023 roku.
Projekt dekretu nie wskazuje sposobu transliteracji ц, ч, щ i э.
Arabski.
Zapis alfabetem arabskim obowiązuje w prefekturach Altay i Ili w Regionie Autonomicznym Sinciang-Ujgur w Chinach. Zmodyfikowany alfabet arabski używany jest także w Iranie i Afganistanie.
Alfabet kazachski oparty na arabskim zawiera 29 liter i jeden znak diakrytyczny: hamzę. Pismo zapisywane jest od prawej strony do lewej.
Przykład tekstu.
Artykuł 1 Powszechnej deklaracji praw człowieka:

</doc>
<doc id="4352071" url="https://pl.wikipedia.org/wiki?curid=4352071" title="Pietro Luigi Carafa (1581–1655)">
Pietro Luigi Carafa (1581–1655)

Pietro Luigi Carafa (ur. 18 lipca 1581 w Neapolu, zm. 15 lutego 1655 w Rzymie) – włoski kardynał.
Życiorys.
Urodził się 18 lipca 1581 roku w Neapolu, jako syn Ottavia i Crisostomy Carafów. W młodości został referendarzem Najwyższego Trybunału Sygnatury Apostolskiej, wicelegatem w Ferrarze i gubernatorem Fermo. 29 marca 1624 roku został wybrany biskupem Tricarico, a 2 czerwca przyjął sakrę. W latach 1624–1634 był nuncjuszem apostolskim w Niemczech. Po powrocie do swojej diecezji, otrzymał propozycję zostania arcybiskupem Kapui i Urbino, jednak obie odrzucił. 6 marca 1645 roku został kreowany kardynałem prezbiterem i otrzymał kościół tytularny Santi Silvestro e Martino ai Monti. W 1646 roku został prefektem Kongregacji Soborowej i pełnił ten urząd dożywotnio. W tym samym roku zrezygnował z zarządzania diecezją Tricarico. W 1651 roku przez krótki czas był legatem w Bolonii, jednak zrzekł się funkcji z przyczyn zdrowotnych. Zmarł 15 lutego 1655 roku w Rzymie.

</doc>
<doc id="4352074" url="https://pl.wikipedia.org/wiki?curid=4352074" title="Wiesław Schier">
Wiesław Schier

Wiesław Schier (ur. 1932, zm. 23 lipca 2011 w Warszawie) – inżynier, polski modelarz lotniczy, konstruktor modelarski, zawodnik modelarstwa sportowego.
Życiorys.
Jako przyszły inżynier mechanik w 1944 r. zainteresował się z modelarstwem. Po wojnie w 1948 r. zdobywa wiedzę i umiejętności modelarskie na kursie instruktorów modelarstwa lotniczego prowadzonym przez Ligę Lotniczą, był najmłodszym instruktorem modelarstwa w tamtych latach w Polsce.
W latach 1947–1950 prowadzi pracownię techniczną Ligi Lotniczej w Siedlcach, przez 4 lata Ośrodek Badawczy Ligi Przyjaciół Żołnierza w Warszawie. Schier równocześnie pracował z młodzieżą jako instruktor modelarski oraz startował jako zawodnik w zawodach modelarskich, był konstruktorem ponad 120 różnych modeli lotniczych. Jednym z najbardziej znanych konstrukcji modelarskich w Polsce był „Wicherek”. „Wicherek" zaprojektował i zbudował Shier w 1957 r., był to model uniwersalny który był budowany przez modelarzy w różnych wersjach: z silnikiem spalinowym, z silnikiem elektrycznym, na uwięzi a także jako szybowiec latający na zboczu. Plany modelu ukazały się w “Miniaturowym lotnictwie” a dzięki prostej konstrukcji i łatwo dostępnym materiałom do budowy stał się najpopularniejszym modelem w Polsce. W czerwcu 2017 roku w Jeżowie Sudeckim odbył się Piknik Modelarski hasłem pod hasłem 60. urodziny modelu „Wicherek”, zaprojektowanego przez Wiesława Schiera.
Schier był autorem publikacji w czasopismach modelarskich krajowych i zagranicznych, jest autorem 15 książek dla modelarzy zarówno początkujących, jak i zaawansowanych.
Sport modelarski.
Jako zawodnik Aeroklubu Warszawskiego startował w zawodach krajowych oraz międzynarodowych. W sporcie modelarskim zdobył 13 tytułów mistrza i wicemistrza Polski, 3 rekordy Polski.
Zawody modelarskie.
Najważniejsze starty w zawodach:
Publikacje.
Wiesław Schier opublikował ponad 100 artykułów czasopismach modelarskich Modelarz oraz „Miniaturowe lotnictwo”, jest autorem 15 książek z dziedziny modelarstwa lotniczego i historii lotnictwa. Niektóre książki:

</doc>
<doc id="4352076" url="https://pl.wikipedia.org/wiki?curid=4352076" title="James Springer White">
James Springer White

James Springer White (ur. 4 sierpnia 1821 w Palmyrze w Maine, zm. 6 sierpnia 1881 w Battle Creek) – współzałożyciel Kościoła Adwentystów Dnia Siódmego oraz mąż Ellen G. White. 
Odgrywał znaczącą role w organizacji formalnej kościoła. Głosił nauki adwentystów oraz pisał i rozpowszechniał ich publikacje. 
W roku 1849 założył czasopismo „The Present Truth” (dziś znane jako „Adventist Review”). Rozgłaszał naukę Kościoła Adwentystów o Poselstwie Trójanielskim.
Wczesne życie.
James White urodził się w Palmyrze w Maine, jako piąte z dziewięciorga dzieci. W młodości wiele chorował. Źle widział, co przeszkodziło mu w dalszej edukacji, i dlatego musiał zaangażować się w pracę na rodzinnej farmie. 
W wieku 19 lat jego wzrok się polepszył i James White podjął dalszą naukę. Zdobył stopień nauczyciela i przez krótki czas nauczał w szkole podstawowej. 
W wieku 15 lat został ochrzczony, a w późniejszych latach od swoich rodziców dowiedział się o ruchu Millerystów. Po usłyszeniu kazań, które szczególnie zapisały się w jego pamięci, postanowił porzucić pracę nauczyciela i zostać pastorem w swoim kościele w roku 1843.
Wielu ceniło sobie jego kazania, co szczególnie można było zauważyć zimą 1843 roku, gdy 1000 osób uwierzyło w bliskie przyjście Jezusa po jego wykładach. 
W tym czasie poznał młodą Ellen Gould Harmon (później White), którą poślubił 30 sierpnia 1846 roku. Ellen i James mieli czterech synów.
Późniejsza działalność w Kościele Adwentystów.
W roku 1850 czasopismo, które założył, "The Present Truth" zostało połączone z magazynem „Advent Review” i otrzymało tytuł „Second Advent Review and Sabbath Herald”, które dziś istnieje jako „Adventist Review”. 
W magazynie tym w pierwszych latach adwentyści zamieszczali artykuły związane z tematyką duchowości i życia, głównie przedstawiając je w świetle drugiego przyjścia Jezusa i sabatu. W tym magazynie James White wraz ze swoją żoną dzielili się myślami, naukami oraz swoimi spostrzeżeniami. White działał jako redaktor aż do roku 1851 kiedy to Uriah Smith przejął jego rolę. Odgrywał ważną rolę w zarządzaniu i rozpowszechnianiu publikacji adwentystycznych. 
Był on prezydentem Generalnej Konferencji Kościoła Adwentystów Dnia Siódmego w latach 1865-67; 1869-71;1874-80.
W roku 1865 White doznał paraliżu. Latem 1881 roku zaczął gorączkować i został zabrany do szpitala w Battle Creek, gdzie zmarł 6 sierpnia mimo wysiłków lekarza dr Kellogga.

</doc>
<doc id="4352081" url="https://pl.wikipedia.org/wiki?curid=4352081" title="Hagop Kelendżian">
Hagop Kelendżian

Hagop Kelendżian (ur. 1955 w Kassabie) – duchowny Apostolskiego Kościoła Ormiańskiego, od 1990 biskup Urugwaju. 
Życiorys.
W 1974 został wyświęcony na diakona. Święcenia kapłańskie przyjął w 1976. Sakrę biskupią otrzymał 7 października 1990.

</doc>
<doc id="4352082" url="https://pl.wikipedia.org/wiki?curid=4352082" title="Karabin Burnside'a">
Karabin Burnside'a



</doc>
<doc id="4352088" url="https://pl.wikipedia.org/wiki?curid=4352088" title="Bielawianka Bielawa (piłka siatkowa)">
Bielawianka Bielawa (piłka siatkowa)

Bielawianka Bester Bielawa – męski klub siatkarski z Bielawy, założony w 1970 jako sekcja Bielawianki, od 2001 roku funkcjonujący samodzielnie.
Historia.
Siatkarska sekcja Bielawianki Bielawa została utworzona przy wsparciu Bielbawu w 1970 roku z inicjatywy Bolesława Burka i pod kierownictwem Józefa Drożdżyńskiego. Trenerem zespołu był Andrzej Malanowski. Pierwszy mecz Bielawianka rozegrała 28 lutego 1971 roku, wygrywając 3:2 mecz klasy B z Julią Szklarska Poręba. Mecze domowe siatkarze rozgrywali w hali Liceum Ogólnokształcącego. W 1972 roku zespół awansował do klasy A, a rok później – do klasy międzywojewódzkiej. Po reorganizacji rozgrywek w 1976 roku Bielawianka występowała w klasie wojewódzkiej, a ponowny awans do klasy międzywojewódzkiej wywalczyła w 1985 roku. W sezonie 1999/2000 pod wodzą Andrzeja Zemanka klub awansował do III ligi.
W grudniu 2001 roku wyodrębniono samodzielny klub siatkarski pod nazwą KS Bielawianka Bester; jego prezesem został Jan Stryczniewicz. W sezonie 2001/2002 prowadzona przez Waldemara Szczepanowskiego drużyna wywalczyła mistrzostwo III ligi. Zespół awansował wówczas do finałów baraży o awans, gdzie zajął czwarte miejsce. W latach 2003, 2009 i 2010 drużyna ponownie bezskutecznie występowała w barażach o II ligę. W 2010 roku ukonstytuował się nowy zarząd klubu, na czele którego stanął Robert Chabiński. W sezonie 2011/2012 Bielawianka ponownie awansowała do turnieju barażowego (trener Andrzej Zemanek). W półfinale klub z Bielawy pokonał 3:0 AZS Politechnikę Śląską, TOR Dobrzeń Wielki i Oriona Sulechów, zaś w finale zajął pierwsze miejsce przed Stoczniowcem Gdańsk, Kłosem Olkusz i Trójką Międzyrzec Podlaski, po raz pierwszy w historii awansując do II ligi. Sezon 2012/2013 klub zakończył na 10 miejscu w rundzie zasadniczej, następnie wygrywając rywalizację o utrzymanie z TKKF Czarni Katowice. W sezonie 2013/2014 Bielawianka zajęła ostatnie miejsce w lidze, ale utrzymała się w niej dzięki reorganizacji rozgrywek.
W czerwcu 2014 nowym trenerem został Marcin Jarosz. W rundzie zasadniczej sezonu 2014/2015 jego zespół zajął czwarte miejsce. Po wygraniu baraży z Astrą Nowa Sól bielawski klub wystąpił w półfinale fazy play-off o I ligę. Tam zespół grał z GTPS Gorzów Wielkopolski (1:3), Gwardią Wrocław (3:0) i Orłem Międzyrzecz (3:0). W finale Bielawianka zajęła miejsca 5-6. W sezonie 2015/2016 Bielawianka ponownie awansowała do play-offów o I ligę. W finale Bielawianka zajęła trzecie miejsce, ulegając jedynie SKS Hajnówka i TSV Sanok.
Bilans sezon po sezonie.
Poziom rozgrywek:

</doc>
<doc id="4352090" url="https://pl.wikipedia.org/wiki?curid=4352090" title="Sion Adamian">
Sion Adamian

Sion (imię świeckie Robert Adamian, ur. 20 września 1963 w Abadanie) – duchowny Apostolskiego Kościoła Ormiańskiego, od 2001 biskup Armawiru.
Życiorys.
W 1985 został wyświęcony na diakona. Święcenia kapłańskie przyjął w 1987. Sakrę biskupią otrzymał 30 września 2001.

</doc>
<doc id="4352094" url="https://pl.wikipedia.org/wiki?curid=4352094" title="Połonina (ujednoznacznienie)">
Połonina (ujednoznacznienie)



</doc>
