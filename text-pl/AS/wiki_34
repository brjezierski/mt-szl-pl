<doc id="4385659" url="https://pl.wikipedia.org/wiki?curid=4385659" title="Katedra św. Jakuba Apostoła i Matki Bożej z Pilar w Bata">
Katedra św. Jakuba Apostoła i Matki Bożej z Pilar w Bata

Katedra św. Jakuba Apostoła i Matki Bożej z Pilar w Bata (hisz. "Catedral de Santiago Apóstol y Nuestra Señora del Pilar") – katedra diecezjalna diecezji Bata, w Prowincji Nadmorskiej, Gwinei Równikowej.
Historia.
Kościół powstał w 1954 i początkowo leżał w wikariacie apostolskim Fernando Poo. Od 9 sierpnia 1965 Bata jest stolicą wikariatu apostolskiego, a od 3 maja 1966 diecezji.

</doc>
<doc id="4385661" url="https://pl.wikipedia.org/wiki?curid=4385661" title="Cosmic-Ray Extremely Distributed Observatory">
Cosmic-Ray Extremely Distributed Observatory



</doc>
<doc id="4385662" url="https://pl.wikipedia.org/wiki?curid=4385662" title="Galisteo (Nowy Meksyk)">
Galisteo (Nowy Meksyk)

Galisteo – jednostka osadnicza w Stanach Zjednoczonych, w stanie Nowy Meksyk, w hrabstwie Santa Fe.

</doc>
<doc id="4385666" url="https://pl.wikipedia.org/wiki?curid=4385666" title="João Gomes Cravinho">
João Gomes Cravinho

João Titterington Gomes Cravinho (ur. 16 czerwca 1964 w Coimbrze) – portugalski nauczyciel akademicki, urzędnik państwowy i dyplomata, ambasador Unii Europejskiej, w latach 2005–2011 wiceminister spraw zagranicznych, od 2018 do 2022 minister obrony narodowej, od 2022 minister spraw zagranicznych.
Życiorys.
W 1986 ukończył stosunki międzynarodowe w London School of Economics, w 1987 uzyskał magisterium na tej samej uczelni. Doktoryzował się w 1995 na Uniwersytecie Oksfordzkim. Jako nauczyciel akademicki pracował m.in. w ISCTE, na Universidade Nova de Lisboa i na Uniwersytet w Coimbrze. W latach 1999–2000 pełnił funkcję zastępcy sekretarza stanu w resorcie spraw zagranicznych, a od 2001 do 2002 kierował ministerialnym instytutem do spraw współpracy. W latach 2005–2011 był wiceministrem spraw zagranicznych w randze sekretarza stanu w dwóch rządach José Sócratesa. W 2012 został ambasadorem Unii Europejskiej w Indiach z jednoczesną akredytacją w Bhutanie. W 2015 objął kierownictwo placówki UE w Brazylii.
W październiku 2018 zastąpił José Azeredo Lopesa na stanowisku ministra obrony narodowej w rządzie Antónia Costy. W październiku 2019 pozostał ministrem obrony narodowej w drugim gabinecie dotychczasowego premiera. W marcu 2022 został natomiast ministrem spraw zagranicznych w trzecim rządzie Antónia Costy.
W 2019 i 2022 z ramienia Partii Socjalistycznej uzyskiwał mandat posła do Zgromadzenia Republiki.

</doc>
<doc id="4385667" url="https://pl.wikipedia.org/wiki?curid=4385667" title="422 Dywizja Strzelecka (ZSRR)">
422 Dywizja Strzelecka (ZSRR)

422 Dywizja Strzelecka () – związek taktyczny (dywizja) Armii Czerwonej.
Sformowana w 1942 na Dalekim Wschodzie. Przerzucona pod Stalingrad, broniła miejscowości Tundutowo i Biekietowka. Za zasługi bojowe stała się "gwardyjską" z numerem 81.

</doc>
<doc id="4385669" url="https://pl.wikipedia.org/wiki?curid=4385669" title="Zuzanna Wilczyńska">
Zuzanna Wilczyńska

Zuzanna Wilczyńska (ur. 11 sierpnia 1763 w Warszawie, zm. 3 listopada 1837) – założycielka i kierowniczka prywatnej pensji dla panien w Warszawie. 
Życiorys.
Zuzanna Wilczyńska z Redlów, spokrewniona była z rodziną matki Narcyzy Żmichowskiej. W 1799 otworzyła pensję żeńską, połączoną z Instytutem Guwernantek. W 1829 została ochmistrzynią Wzorowej Pensji. W 1833 mianowana ochmistrzynią Instytutu Wychowania. Znana była z działalności charytatywnej dla swoich uczennic. Umarła 3 listopada 1837 roku.
Uczennicą pensji Zuzanny Wilczyńskiej była m.in. Narcyza Żmichowska. Pochowana na cmentarzu Powązkowskim.

</doc>
<doc id="4385672" url="https://pl.wikipedia.org/wiki?curid=4385672" title="Stanisław Kruciński">
Stanisław Kruciński

Stanisław Kruciński (ur. 11 maja 1933 w Młynku, zm. 18 marca 2023) – polski fechmistrz i szablista.
Absolwent Akademii Wychowania Fizycznego w Warszawie. Uczeń Kazimierza Laskowskiego.
Dwukrotnie (1957 i 1961) zdobywał drużynowe wicemistrzostwo Polski w szabli.
Był trenerem AZS AWF Warszawa (1958-1960) i Warszawianki (1963-1967). Następnie w latach 1967-1973 był szefem wyszkolenia Polskiego Związku Szermierczego. W latach 1973-1975 trener szablistów w Meksyku, a od 1977 do 1978 r. w Ośrodku Przygotowań Olimpijskich w Warszawie.
W 1987 wyemigrował do Austrii. Był trenerem w Grazu (1987-1998), a od 1998 w Wiedniu. Od 2003 jest fechmistrzem w wiedeńskim Wiener Fechtklub.
W 2021 został odznaczony Krzyżem Kawalerskim Orderu Zasługi Rzeczypospolitej Polskiej.

</doc>
<doc id="4385677" url="https://pl.wikipedia.org/wiki?curid=4385677" title="Pullach Challenger">
Pullach Challenger

Pullach Challenger, właśc. ISAR Open – męski turniej tenisowy rangi ATP Challenger Tour. Rozgrywany na kortach ceglanych w niemieckim Pullach w 2018 roku.

</doc>
<doc id="4385682" url="https://pl.wikipedia.org/wiki?curid=4385682" title="Biuro Budżetowe Ministerstwa Spraw Wojskowych">
Biuro Budżetowe Ministerstwa Spraw Wojskowych

Biuro Budżetowe Ministerstwa Spraw Wojskowych – jednostka organizacyjna Ministerstwa Spraw Wojskowych w II Rzeczypospolitej.
Historia biura.
14 października 1927 roku minister spraw wojskowych zarządził reorganizację Korpusu Kontrolerów. W ramach tej reorganizacji Oddział Kontroli Budżetu i Kredytów został połączony z Oddziałem Kontroli Następnej w Biuro Kontroli z oficerem Korpusu Kontrolerów jako szefem biura. Jednocześnie zlikwidowany został Wydział Rachunkowy MSWojsk, którego agendy przejął Wydział Kredytowy Biura Kontroli.
W sprawach zestawienia budżetu i dysponowania kredytami oraz rozrachunku z przyznanych poszczególnym departamentom kredytów podlegało I wiceministrowi spraw wojskowych, natomiast w sprawach kontroli zestawienia budżetu, kontroli kredytów, kontroli zamknięcia budżetu oraz kontroli następnej podlegało szefowi Korpusu Kontrolerów.
Skład osobowy Biura Kontroli:
Skład osobowy liczył 35 oficerów, w tym jeden generał – szef biura, 35 szeregowców (ordynansów osobistych), 32 urzędników oraz 4 niższych funkcjonariuszy państwowych.
1 czerwca 1934 roku Biuro Kontroli zostało przemianowane na Biuro Budżetowe. Biuro pełniło funkcje zarządcy finansowego sił zbrojnych.
Obsada personalna Biura Kontroli.
Obsada personalna Biura Kontroli w 1927 roku
Obsada personalna Biura Budżetowego.
Pokojowa obsada personalna biura w marcu 1939 roku

</doc>
<doc id="4385688" url="https://pl.wikipedia.org/wiki?curid=4385688" title="Saulo Musoke">
Saulo Musoke

Saulo Musoke (ur. 1918 lub 1920, zm. 2011) – ugandyjski sędzia, w 1980 członek Komisji Prezydenckiej, sprawującej władzę w kraju.
Zdobył wykształcenie prawnicze, był sędzią w Wysokim Sądzie (High Court, trzeci w hierarchii sąd w Ugandzie). Po obaleniu prezydenta Godfreya Binaisy władzę przejęła początkowo Komisja Militarna, a od 22 maja do 15 grudnia 1980 – Komisja Prezydencka składająca się z trzech sędziów (oprócz Musoke Polycarpa Nyamuchoncho i Yoweri Huntera Wacha-Olwola), która funkcjonowała do czasu przeprowadzenia wyborów prezydenckich. Musoke stanął na jej czele i reprezentował w niej Bugandę. Znaczenie polityczne komisji było niewielkie, a władzę w praktyce sprawował Paulo Muwanga.

</doc>
<doc id="4385689" url="https://pl.wikipedia.org/wiki?curid=4385689" title="Macrotocinclus flexilis">
Macrotocinclus flexilis



</doc>
<doc id="4385690" url="https://pl.wikipedia.org/wiki?curid=4385690" title="Václav Riedlbauch">
Václav Riedlbauch

Václav Riedlbauch (ur. 1 kwietnia 1947 w Dýšinie, zm. 3 listopada 2017 w Pradze) – czeski kompozytor i pedagog, dyrektor instytucji kulturalnych, w latach 2009–2010 minister kultury.
Życiorys.
W 1968 ukończył klasę akordeonu w Konserwatorium w Pradze, a w 1973 studia z kompozycji na Akademii Sztuk Scenicznych w Pradze. Przed 1989 należał do Komunistycznej Partii Czechosłowacji. Był nauczycielem w Konserwatorium w Pradze, następnie wykładowcą macierzystej akademii, na której w latach 1990–2004 kierował katedrą kompozycji na wydziale muzycznym.
W latach 1987–1989 pełnił funkcję kierownika artystycznego opery Teatru Narodowego w Pradze. Od 1990 do 1993 był dyrektorem programowym instytucji Palác kultury, a w latach 1993–1996 dyrektorem wydawnictwa Panton. W latach 2001–2009 zajmował stanowisko dyrektora generalnego Filharmonii Czeskiej.
Od maja 2009 do lipca 2010 sprawował urząd ministra kultury w technicznym gabinecie Jana Fischera. Po odejściu z rządu w dalszym ciągu zajmował się działalnością dydaktyczną, wykładał m.in. w VŠE w Pradze.
Był autorem licznych kompozycji orkiestrowych, utworów kameralnych i wokalnych, jak też koncertu organowego.
Odznaczenia.
W 2009 został odznaczony polskim Srebrnym Medalem „Zasłużony Kulturze Gloria Artis”.

</doc>
<doc id="4385691" url="https://pl.wikipedia.org/wiki?curid=4385691" title="Jak uratowałem Kanadę">
Jak uratowałem Kanadę

Jak uratowałem Kanadę (ang. "My Internship in Canada", fr. "Guibord s’en va-t-en guerre") – kanadyjski film komediowy z 2015 roku w reżyserii Philippe’a Falardeau, wyprodukowany przez wytwórnię Les Films Christal.
Premiera filmu odbyła się 10 sierpnia 2015 podczas MFF w Locarno.
Fabuła.
Były hokeista, niezależny poseł Steve Guibor reprezentuje jeden z okręgów w Quebecu. Jego głos może zdecydować o zaangażowaniu w wojnę. Polityk wraz z żoną i stażystą wyrusza w podróż po kraju. Chce odbyć rozmowy z wyborcami, aby właściwie zagłosować.
Produkcja.
Zdjęcia do filmu zrealizowano w Val-d’Or, Ottawie, Gatineau (Kanada) i Port-au-Prince (Haiti). Okres zdjęciowy do filmu trwał od 24 września do 10 listopada 2014 roku.

</doc>
<doc id="4385698" url="https://pl.wikipedia.org/wiki?curid=4385698" title="Tendai Mtawarira">
Tendai Mtawarira

Tendai „Beast” Mtawarira (ur. 1 sierpnia 1985 w Harare) – zimbabweński rugbysta posiadający także obywatelstwo południowoafrykańskie. Występuje na pozycji lewego a. Wieloletni zawodnik zespołu z Durbanu, przeszło stukrotny reprezentant RPA, trzykrotny uczestnik, mistrz oraz brązowy medalista pucharu świata.
Jego znakiem rozpoznawczym jest przede wszystkim olbrzymia siła, dzięki czemu jest niezwykle groźny podczas młynów dyktowanych. Dodatkowo „Beast” charakteryzuje się dużą szybkością jak na gracza pierwszej linii młyna. Te dwie cechy – w połączeniu z dobrą wydolnością i sprawnością – sprawiają, że zawodnik ów słynie także z niezwykle mocnych rajdów z piłką w ręku.
Młodość.
Mtawarira urodził się w Harare, stolicy Zimbabwe, w rodzinie wywodzącej się z ludu Szona. Jako dziecko spośród sportów najbardziej interesowała go piłka nożna – w szkolnej drużynie grywał na pozycji bramkarza i wraz z ojcem kibicował angielskiemu zespołowi Manchester United. Z rugby po raz pierwszy zetknął się w wieku dziewięciu czy dziesięciu lat, kiedy dyscyplinę tę wprowadzono do programu szkolnego w jego Prospect Primary School. Początkowo do nowych zajęć podchodził z rezerwą, jednak wkrótce zaczął się doskonalić w grze na różnych pozycjach w formacji młyna, w szczególności zaś w jej trzeciej linii, do czego predysponowała go jego potężna sylwetka. Jako nastolatek uczęszczał do Churchill High School, szkoły o bogatych tradycjach rugby, a po uzyskaniu sportowego stypendium w wieku 17 lat trafił do prywatnej Peterhouse Boys’ School w Maronderze. W czasie nauki w Churchill reprezentował ekipę Cats &amp; Dogs Academy w krajowej lidze seniorów w rugby 7.
Swoją dobrą grą Mtawarira zapracował na uznanie selekcjonera Joeya Muwadzuriego, i dzięki temu przebił się do młodzieżowej reprezentacji kraju, z którą w 2002 i 2003 roku wystąpił m.in. podczas południowoafrykańskeigo turnieju do lat 18 Craven Week czy podczas National Schools Festival. Także w 2003 roku Tendai został zauważony przez Barry’ego Angusa, członka sztabu , gdy wraz ze szkolną drużyną rozgrywał spotkanie w Durbanie. Młodemu zawodnikowi zaoferowano wkrótce miejsce w akademii zespołu. 
Kariera klubowa.
Tendai rozwijał swoje umiejętności w akademii Sharks, występując między innymi w młodzieżowym wariancie Currie Cup. W 2006 roku przebił się do zespołu seniorów zgłoszonego do Vodacom Cup, drugiego poziomu rodzimych rozgrywek w RPA. W barwach Natal Wildebeest, bo pod taką nazwą występowała wówczas drużyna, rozegrał sześć spotkań, zaś „Gnu” dotarły do finału turnieju.
W maju roku 2006, podczas ostatniego roku w wieku juniora Mtawarira został przekwalifikowany na lewego filara. Ówczesny trener Sharks Dick Muir przekonał młodego zawodnika, że ten nie ma dostatecznych warunków fizycznych, by z powodzeniem rywalizować na wyuczonej pozycji wiązacza na wysokim poziomie. Jak po latach wspominał Muir, Tendai był bardzo silny, jednak nie dość zwinny jak na zawodnika trzeciej linii młyna i nie dość wysoki na pozycję wspieracza. Pochodzący z Zimbabwe rugbysta mimo pierwotnego sceptycyzmu z zaangażowaniem rozpoczął intensywne szkolenie, jednak już w pierwszym sparingu na nowej pozycji doznał kontuzji. Brak doświadczenia podczas zwarcia formacji młyna przyczynił się do urazu kolana, który skutkował trzymiesięczną rekonwalescencją. Pomimo tego już w lutym 2007 roku zadebiutował w najsilniejszych rozgrywkach na południowej półkuli – Super 14 – w spotkaniu z . „Rekiny” awansowały ostatecznie aż do wielkiego finału, tam jednak po akcji Bryana Habany z ostatniej minuty meczu ulegli 19:20 innemu południowoafrykańskiemu zespołowi, . Dopiero w czerwcu tego samego roku filar zadebiutował na pierwszym poziomie rozgrywek krajowych, w Currie Cup, kiedy w pierwszej kolejce Sharks mierzyli się z Golden Lions.
Rok 2008 był dla Mtawariry przełomowy. Szybko wywalczył sobie pewne miejsce w drużynie, zwracając na swoje występy uwagę sztabu szkoleniowego reprezentacji RPA. Jesienią zdobył trofeum Currie Cup po zwycięstwie nad Blue Bulls. Otrzymał także nominację do prestiżowych nagród indywidualnych tak w kategorii juniorów, jak i seniorów. W grudniu kolejnego roku otrzymał zaproszenie do udziału w meczu elitarnego klubu Barbarian F.C. z Nową Zelandią. W roku 2010 ponownie sięgnął po Currie Cup, w finale 30:10 pokonując. W roku 2011 „Rekiny” raz jeszcze awansowały do finału krajowych rozgrywek, gdzie jednak uległy Golden Lions.
W styczniu 2012 roku podczas treningu Mtawarira doznał złamania kości skokowej. Do gry wrócił dopiero w drugiej połowie kwietnia w spotkaniu Vodacom Cup. Pomimo iż opuścił jedną trzecią sezonu Super Rugby, filar wystąpił w podstawowym zestawieniu w spotkaniu finałowym, w którym Sharks wyraźnie ulegli . W Currie Cup w 2012 roku w meczu finałowym ulegli Western Province 18:25, by rok później pokonać tego samego rywala 33:19 i sięgnąć po trofeum. Dla Mtawariry i jego zespołu był to czwarty finał Currie Cup z rzędu. Jesienią 2013 roku po raz drugi wystąpił w barwach Barbarians, w spotkaniu z Fidżi.
Dla urodzonego w Zimbabwe zawodnika mecz z w 2014 roku był setnym w Super Rugby. W tym samym spotkaniu setny występ w Super Rugby w barwach „Rekinów” rozegrał wieloletni partner Mtawariry z pierwszej linii młyna w drużynie i reprezentacji – Jannie du Plessis.
W marcu 2018 roku filar rozegrał swój 138. mecz w Super Rugby – pobił w ten sposób dotychczasowy najlepszy wynik wśród graczy Sharks, który należał do JP Pietersena. Kilka miesięcy później, w przegranym ćwierćfinale przeciw Crusaders wystąpił w tych rozgrywkach po raz 150.
Kariera reprezentacyjna.
Mtawarira na poziomie młodzieżowym reprezentował rodzime Zimbabwe – brał udział w Craven Week (zawodach do lat 18), występował w reprezentacji U-19.
Po trzech latach nieprzerwanego pobytu w Durbanie w myśl przepisów IRB uzyskał prawo do reprezentowania Południowej Afryki na arenie międzynarodowej. Imponująca forma w pierwszych sezonach wśród seniorów spowodowała, że pochodzący z Harare zawodnik otrzymał powołanie do kadry RPA na mecze w czerwcu 2008 roku. Zadebiutował w drugim spośród spotkań z Walią, w Pretorii. W kolejnym roku, kiedy „Springboks” mierzyli się z przyjezdną drużyną British and Irish Lions, Mtawarira był jednym z bohaterów serii. Jego występy – szczególnie w młynie zwartym, gdy całkowicie zdominował swojego vis-à-vis Phila Vickery’ego – przyniosły mu międzynarodowe uznanie. We wrześniu Mtawarira wraz z reprezentacją sięgnął po złoto Pucharu Trzech Narodów – południowoafrykański zespół wygrał pięć spośród sześciu swoich spotkań.
W listopadzie 2009 roku, tuż przed rozgrywanym w Tuluzie meczem Makhenkesi Stofile, Minister Sportu RPA publicznie zakwestionował prawo urodzonego w Zimbabwe zawodnika do reprezentowania Południowej Afryki. Wskazywał, że istnieją wątpliwości co do tego, czy Mtawarirze przysługuje prawo stałego pobytu oraz zezwolenie na pracę na terytorium RPA. Wyraził powątpiewanie, czy specjalna wiza jaką dysponował Zimbabweńczyk, powinna być przyznawana za osiągnięcia sportowe na polu rugby. Pomimo tego, że w owym czasie zawodnik miał już na swoim koncie rozegrane 22 mecze w kadrze na podstawie liberalnych przepisów IRB, podniesiono, że nie spełnia on rządowych przepisów wymagających od reprezentantów kraju posiadania obywatelstwa Południowej Afryki. Komunikat ministra został opublikowany w ogólnokrajowej prasie. W styczniu 2010 roku podobne zarzuty wysunęła komisja ds. sportu przy Zgromadzeniu Narodowym i jej przewodniczący Butana Komphela. Prawdopodobne wydawało się widmo deportacji rugbysty do Zimbabwe. Zawodnik został wycofany ze składu na nadchodzące mecze z Francją, zaś jego dalsze występy dla „Springboks” zostały tymczasowo zawieszone. Patową sytuację rozwiązało nadanie Mtawarirze południowoafrykańskiego obywatelstwa, co przy poparciu Minister Spraw Wewnętrznych Nkosazany Dlamini Zumy nastąpiło w czerwcu 2010 roku. Niemal bezpośrednio po tym zdarzeniu zawodnik otrzymał powołanie do reprezentacji na zbliżający się Puchar Trzech Narodów. Podczas jesiennych meczów reprezentacyjnych pochodzący z Harare zawodnik wystąpił w pierwszej linii młyna zestawionej w całości z graczy Sharks – prócz niego znaleźli się w niej bracia Jannie i Bismarck du Plessis.
W sierpniu 2011 roku zawodnik Sharks otrzymał powołanie do reprezentacji na rozgrywany w Nowej Zelandii puchar świata. Podczas turnieju grał jednak naprzemiennie z Gurthrö Steenkampem, a w decydującym ćwierćfinale z Australią nie znalazł się w składzie. W listopadzie 2012 roku Mtawarira musiał opuścić zgrupowanie reprezentacji przed meczem z Irlandią w Dublinie na skutek nasilenia się pojawiających się od około dwóch lat objawów kołatania serca. Ustabilizowanie stanu zdrowia zawodnika wymagało interwencji chirurgicznej, jednak dzięki temu udało się wyeliminować przyczynę mogącą przedwcześnie zakończyć jego karierę.
Rok później Mtawarira rozegrał swój 50. mecz w kadrze. Był zaledwie piątym zawodnikiem grającym na pozycji filara, który osiągnął taki wynik. Jubileusz ten przypadł na przegrane finałowe spotkanie z „All Blacks” w ramach The Rugby Championship. W 2014 roku wraz z braćmi du Plessis wziął udział w 14. meczu międzynarodowym, czym wyrównał rekord kraju w liczbie występów konkretnego ustawienia pierwszej linii młyna należącego do Osa du Randta, Johna Smita i Eddiego Andrewsa.
W sierpniu 2015 „Beast” otrzymał powołanie na swój drugi puchar świata. Podczas turnieju w Anglii Mtawarira wystąpił w pierwszym składzie we wszystkich siedmiu spotkaniach swojej drużyny, w tym w półfinałowej porażce z Nową Zelandią i w zwycięstwie nad Argentyną w meczu o brązowy medal. W trakcie turnieju Mtawarira rozegrał swój 20. (i ostatni) mecz w kadrze u boku braci du Plessis, śrubując tym samym własny rekord kraju. Rok później – również w meczu z Argentyną – grając w kadrze po raz 80., wyrównał najlepszy wynik wśród filarów RPA należący dotąd niepodzielnie do Osa du Radta.
Podczas jednego ze spotkań rozgrywanych przez „Springboks” w czerwcu 2018 roku Mtawarira obchodził szczególny jubileusz. Niemal dokładnie w 10 lat od swojego debiutu w reprezentacji RPA, przeciw Anglii wystąpił w zielono-złotej koszulce po raz setny. Dostąpił tego zaszczytu jako pierwszy czarnoskóry i szósty w ogóle gracz w historii reprezentacji Południowej Afryki. Ponadto był pierwszym w RPA i zaledwie ósmym na świecie filarem, któremu udało się osiągnąć taki wynik.
Życie prywatne.
Mtawarira powszechnie znany jest pod przydomkiem "Beast", to jest „Zwierz” czy „Bestia”. Pseudonim ten nie został mu jednak nadany za czasów kariery zawodowej – otrzymał go od jednego z kolegów jeszcze w czasach szkoły podstawowej. Zdaniem samego zawodnika wiązał się on z jego ówczesnym zachowaniem względem innych uczniów. Tendai początkowo nie był grzecznym dzieckiem i wykorzystywał swoje potężne już wówczas warunki fizyczne do zastraszania innych uczniów. Przydomek Mtawariry błyskawicznie stał się elementem kultury kibiców rugby, którzy przy każdym jego kontakcie z piłką zwykli wykrzykiwać słowo "Beeeaaast" niezależnie od stadionu, na jakim toczy się spotkanie.
Tendai wychowywał się z dwójką rodzeństwa, siostrą oraz o cztery lata starszym bratem Brianem, który także próbował swych sił w rugby (grał m.in. w reprezentacji do lat 21). Ojciec Felix pracował jako specjalista do spraw kredytów w dużej instytucji finansowej. Matka Bertha jako zaangażowany członek wspólnoty zielonoświątkowej zaszczepiła w dzieciach żarliwą wiarę. Także za pośrednictwem matki, która wskazała kandydatkę, Mtawarira poznał swoją przyszłą żonę. W 2010 roku Tendai zawarł małżeństwo z Kuzivą Makure, córką znajomych rodziny pochodzącą z tej samej parafii w Harare. Parze urodziło się dwoje dzieci, córka Talumba oraz syn Wangu.
Płynnie włada językami angielskim i shona, w kwestiach sportowych porozumiewa się także w językach zulu i afrikaans.
Mtawarira przez wiele lat wspólnych występów wytworzył sobie szczególnie bliską więź z Janniem i Bismarckiem du Plessis; drugi z nich określił go mianem trzeciego brata.

</doc>
<doc id="4385704" url="https://pl.wikipedia.org/wiki?curid=4385704" title="Józef Dąbrowski (1888-1940)">
Józef Dąbrowski (1888-1940)



</doc>
<doc id="4385706" url="https://pl.wikipedia.org/wiki?curid=4385706" title="Antoni Brzozowski (1888-1940)">
Antoni Brzozowski (1888-1940)



</doc>
<doc id="4385708" url="https://pl.wikipedia.org/wiki?curid=4385708" title="Biuro Przemysłu Wojennego Ministerstwa Spraw Wojskowych">
Biuro Przemysłu Wojennego Ministerstwa Spraw Wojskowych

Biuro Przemysłu Wojennego Ministerstwa Spraw Wojskowych – jednostka organizacyjna Ministerstwa Spraw Wojskowych w II Rzeczypospolitej.
Biuro Przemysłu Wojennego składało się z komórek zajmujących się organizacją przemysłu wojennego oraz dostawami surowców i półfabrykatów. Zajmowało się
pracami nad rozbudową Centralnego Okręgu Wojskowego. 

</doc>
<doc id="4385709" url="https://pl.wikipedia.org/wiki?curid=4385709" title="Ludmila Müllerová">
Ludmila Müllerová

Ludmila Müllerová (ur. 27 września 1954 w Lanškrounie) – czeska polityk i ekonomistka, parlamentarzystka, w latach 2012–2013 minister pracy i spraw socjalnych.
Życiorys.
Ukończyła szkołę średnią, do 1991 pracowała na stanowiskach administracyjnych i biurowych w przedsiębiorstwach państwowych i spółdzielczych. W 1991 została absolwentką studiów ekonomicznych w Wyższej Szkole Rolniczej w Brnie. Od tego czasu zatrudniona w sektorze prywatnym.
W 1991 wstąpiła do Unii Chrześcijańskiej i Demokratycznej – Czechosłowackiej Partii Ludowej. W 2009 przeszła do nowo powstałej partii TOP 09, do 2011 pełniła funkcję jej wiceprzewodniczącej. W latach 1998–2002 sprawowała mandat deputowanej do Izby Poselskiej. W kadencji 2004–2010 zasiadała w czeskim Senacie. Była radną, a od 2006 do 2010 zastępczynią burmistrza miejscowości Dolní Čermná. Od listopada 2012 do lipca 2013 zajmowała stanowisko ministra pracy i spraw socjalnych w rządzie Petra Nečasa.

</doc>
<doc id="4385711" url="https://pl.wikipedia.org/wiki?curid=4385711" title="Antoni Brzozowski (żołnierz)">
Antoni Brzozowski (żołnierz)



</doc>
<doc id="4385713" url="https://pl.wikipedia.org/wiki?curid=4385713" title="Biuro Administracji Armii Ministerstwa Spraw Wojskowych">
Biuro Administracji Armii Ministerstwa Spraw Wojskowych

Biuro Administracji Armii Ministerstwa Spraw Wojskowych – jednostka organizacyjna Ministerstwa Spraw Wojskowych w II Rzeczypospolitej.
28 czerwca 1926 roku minister spraw wojskowych ustanowił Biuro Ogólno-Administracyjne, jako bezpośredni organ pracy I wiceministra spraw wojskowych i szefa administracji.
Biuro Administracji Armii powstało w 1936 z przemianowania Biura Ogólno-Administracyjnego. Zajmowało się uzgodnieniami prac szefów departamentów, służb i dowództw w obszarze administracji rządowej, studiów i badań materiałów zaopatrzenia oraz wyszkolenia służb.
Obsada personalna biura.
Pokojowa obsada personalna biura w marcu 1939 roku

</doc>
<doc id="4385714" url="https://pl.wikipedia.org/wiki?curid=4385714" title="Bronisław Górski (1900-1940)">
Bronisław Górski (1900-1940)



</doc>
<doc id="4385716" url="https://pl.wikipedia.org/wiki?curid=4385716" title="Marceli Żółtowski (1900-1940)">
Marceli Żółtowski (1900-1940)



</doc>
<doc id="4385718" url="https://pl.wikipedia.org/wiki?curid=4385718" title="Modest Romiszewski (1894-1940)">
Modest Romiszewski (1894-1940)



</doc>
<doc id="4385719" url="https://pl.wikipedia.org/wiki?curid=4385719" title="George Anson">
George Anson



</doc>
<doc id="4385720" url="https://pl.wikipedia.org/wiki?curid=4385720" title="Stefan Nowaczek (1896-1940)">
Stefan Nowaczek (1896-1940)



</doc>
<doc id="4385722" url="https://pl.wikipedia.org/wiki?curid=4385722" title="Józef Kossecki (1896-1940)">
Józef Kossecki (1896-1940)



</doc>
<doc id="4385723" url="https://pl.wikipedia.org/wiki?curid=4385723" title="Piotr Kucharski (1896-1940)">
Piotr Kucharski (1896-1940)



</doc>
<doc id="4385724" url="https://pl.wikipedia.org/wiki?curid=4385724" title="Radek Šmerda">
Radek Šmerda

Radek Šmerda (ur. 14 maja 1977 w Brnie) – czeski prawnik i urzędnik państwowy, wiceminister w różnych resortach, w 2011 minister transportu.
Życiorys.
W 2001 ukończył studia prawnicze na Uniwersytecie Karola w Pradze, doktoryzował się na tej uczelni w 2005. Pracował jako doradca wiceprzewodniczącego jednej z komisji Izby Poselskiej (1999–2002), a także nauczyciel akademicki na Akademii Policji Republiki Czeskiej w Pradze i na macierzystym uniwersytecie. W latach 2002–2006 był doradcą do spraw prawnych w resorcie obrony, w latach 2007–2008 kierował gabinetem ministra. Od 2008 do 2009 pełnił funkcję wiceministra obrony. W latach 2009–2010 był zastępcą dyrektora generalnego służby więziennej, pracował też w tym czasie w sądownictwie.
W latach 2010–2011 zajmował stanowisko wiceministra transportu, od kwietnia do lipca 2011 stał na czele tego resortu. Objął następnie funkcję wiceministra spraw wewnętrznych, którą pełnił do 2013. Później podjął praktykę w zawodzie adwokata, zajmując się nadal również działalnością dydaktyczną.

</doc>
<doc id="4385726" url="https://pl.wikipedia.org/wiki?curid=4385726" title="Marian Kowalewski (1895-1940)">
Marian Kowalewski (1895-1940)



</doc>
<doc id="4385728" url="https://pl.wikipedia.org/wiki?curid=4385728" title="Gracjan Kozak">
Gracjan Kozak

Gracjan Kozak (ur. 19 listopada 2001 w Lwówku Śląskim) – polski lekkoatleta, specjalizujący się w rzucie dyskiem.
Życiorys.
Kariera sportowa.
W 2016 wynikiem 61,67 metrów pobił 30-letni rekord Dolnego Śląska U16 dyskiem o wadze 1 kg, poprzedni rekord wynosił 60.58 metrów.
W 2018 zaczął odnosić pierwsze sukcesy. W lipcu zdobył brązowy medal Mistrzostw Europy U18, w Győr posyłając 1.5 kilogramowy dysk na odległość 57.76 metrów.
14 października 2018 w Buenos Aires na odbywających się Młodzieżowych Igrzyskach Olimpijskich wywalczył brązowy medal. Po pierwszej rundzie uplasował się na 4 pozycji z rezultatem 55.40 (1.5 kg) metrów. Natomiast w drugiej rundzie pobił swój rekord o 1,5 metra oddając rzut na odległość 59.52 metrów.
5 lipca 2019 w Raciborzu, wygrał Mistrzostwa Polski U20 w rzucie dyskiem, ustanawiając nowy rekord życiowy 57.92 m (1.75 kg). Tym samym pobił 44-letni rekord Dolnego Śląska U20, poprzedni rekord należał do Dariusza Juzyszyna (55.68 m).
21 lipca 2019 na Mistrzostwach Europy U20 w szwedzkim Boras zajął 9 miejsce, uzyskując w finale wynik 56.38 m.

</doc>
<doc id="4385729" url="https://pl.wikipedia.org/wiki?curid=4385729" title="Stefan Kozłowski (1897-1940)">
Stefan Kozłowski (1897-1940)



</doc>
<doc id="4385730" url="https://pl.wikipedia.org/wiki?curid=4385730" title="Stanisław Mazur (1897-1940)">
Stanisław Mazur (1897-1940)



</doc>
<doc id="4385734" url="https://pl.wikipedia.org/wiki?curid=4385734" title="Impact Wrestling Homecoming">
Impact Wrestling Homecoming

Homecoming – cykl gal amerykańskiej federacji wrestlingu Impact Wrestling. Pierwsze wydarzenie odbyło się w systemie pay-per-view w styczniu 2019, natomiast drugie, mające miejsce w lipcu 2021, było jedną z gal Impact Plus Monthly Specials.

</doc>
<doc id="4385736" url="https://pl.wikipedia.org/wiki?curid=4385736" title="Jenny Gal">
Jenny Gal

Jennifer Eva Carolina "Jenny" Gal (ur. 2 listopada 1969) – holenderska judoczka. Brązowa medalistka olimpijska z Atlanty.
Zawody w 1996 były jej drugimi igrzyskami olimpijskimi, wcześniej startowała w 1992. Medal zdobyła w wadze półśredniej, do 61 kilogramów. W barwach Holandii zdobyła srebrny medal mistrzostw świata w 1995, zwyciężyła w mistrzostwach Europy w 1995, była trzecia w 1988, 1989 i 1996. W barwach Włoch zdobyła srebro kontynentalnego czempionatu w 1999 i startowała w igrzyskach w 2000.
Judoczką i olimpijką była również jej siostra Jessica Gal i mąż Giorgio Vismara.

</doc>
<doc id="4385737" url="https://pl.wikipedia.org/wiki?curid=4385737" title="Yoweri Hunter Wacha-Olwol">
Yoweri Hunter Wacha-Olwol

Yoweri Hunter Wacha-Olwol, także Mzee Joel Hunter Wacha-Olwol (ur. w listopadzie 1923, zm. 2 maja 2017) – ugandyjski urzędnik, przedsiębiorca i nauczyciel, w 1980 członek Komisji Prezydenckiej, sprawującej władzę w kraju.
Życiorys.
Jego rodzicami byli Erieza Olwol i Cakaya Akulo (po przyjęciu chrztu Atat Loi Akulo). Dorastał w parafii Loro (dystrykt Oyam, Region Północny). Uczył się kolejno w szkołach w Loro (1932–35), Boroboro (1936–38), Kabalega (1938–41) i od 1942 w King's College Budo. Później uczył się w centrum kształcenia nauczycieli w Mukono i ukończył roczny kurs z administracji publicznej i społecznej w Wielkiej Brytanii. Uczył w centrum rehabilitacyjnym w Lira (późniejszy college techniczny), a po rezygnacji został w 1953 urzędnikiem w dystrykcie Lango. Po powrocie z Wielkiej Brytanii został sekretarzem rady dystryktu i uczestniczył w delegacji na konferencje dotyczące Ugandy w Londynie. W 1963 został asystentem komisarza Kitgum, a później komisarzem Acholi. Pracował przez rok w ministerstwie ds. samorządu, a później jako administrator i sekretarz w gabinecie prezydenta. W 1972 przeszedł na emeryturę po dojściu do władzy Idiego Amina. Zatrudniony następnie w sektorze prywatnym. Później ukrywał się przed nową władzą, do 1979 przebywał na emigracji w Kenii, gdzie zarabiał jako kierowca.
Po obaleniu prezydenta Godfreya Binaisy władzę przejęła początkowo Komisja Militarna, a od 22 maja do 15 grudnia 1980 – Komisja Prezydencka składająca się z trzech osób (oprócz Wacha-Olwola z sędziów Polycarpa Nyamuchoncho i Saulo Musoke), która funkcjonowała do czasu przeprowadzenia wyborów prezydenckich. Wacha-Olwol reprezentował w niej Region Północny Ugandy. Znaczenie polityczne komisji było niewielkie, a władzę w praktyce sprawował Paulo Muwanga. Za okres pracy w niej nie otrzymał wynagrodzenia aż do 2012 roku. Następnie pracował w radzie doradczej ds. handlu, która została rozwiązana w 1986. Został współzałożycielem centrum pomagające powracającym do Lango uchodźcom, a od 1990 do 1994 zasiadał w radzie zajmującej się reorganizacją administracji. W 1994 przeszedł na emeryturę i rozpoczął prowadzenie własnej działalności gospodarczej.
Pod koniec życia mieszkał z żoną i dziećmi na przedmieściach Kampali. Doczekał się dwunastki dzieci. Został pochowany 7 maja 2017 z honorami państwowymi. Wbrew swojej ostatniej woli, przewidującej pochowanie w rodzinnej miejscowości przy ojcu, złożono go do grobu przy dwóch dawnych żonach i innych członkach rodziny.

</doc>
<doc id="4385738" url="https://pl.wikipedia.org/wiki?curid=4385738" title="Kornel Peliksza">
Kornel Peliksza

Kornel Peliksza (ur. 1823 w Stwołowiczach, pow. słucki, zm. 12 lipca 1872 w Łazarówce pod Haliczem) – cywilny naczelnik wojewódzki guberni mińskiej w powstaniu styczniowym, polski działacz narodowy i społeczny, filantrop, ziemianin.
Życiorys.
Kornel Gerard Peliksza, syn Ignacego i Katarzyny z Miładowskich, urodził się w 1823 w Stwołowiczach w powiecie słuckim, guberni mińskiej. Po ukończeniu szkoły w Słucku kształcił się w Instytucie Szlacheckim w Wilnie. Ożenił się z Wandą Wannowską, z którą miał pięć córek.
Był właścicielem majątku Górki pod Mińskiem i dzierżawił od Radziwiłłów majątek Malew i Zadwórze. Utrzymywał z własnych środków w swoich majątkach: felczera, szkołę i mały szpital. Angażował się w akcje dobroczynne. Wspólnie z Włodzimierzem Jeleńskim utworzył Towarzystwo Wstrzemięźliwości w Mińsku – z tego powodu zamknął w swoich dobrach karczmy i gorzelnie. Należał do polskich organizacji konspiracyjnych w guberni mińskiej. W czasie powstania styczniowego był cywilnym naczelnikiem wojewódzkim guberni mińskiej. Organizował broń, żywność i pomoc medyczną dla oddziałów powstańczych. Sprawnie zorganizował pocztę powstańczą, ściąganie podatków, sądownictwo i opiekę dla najuboższych.
Jesienią 1863 roku ostrzeżony przed aresztowaniem, na wniosek członków organizacji powstańczej swój powstańczy urząd przekazał Hektorowi Łapickiemu. Peliksza był przeciwny przekazaniu urzędu naczelnika wojewódzkiego Łapickiemu, ale musiał pogodzić się z wolą większości. Był poszukiwany przez władze carskie; za udział w powstaniu skonfiskowano mu majątek i zaocznie skazano go na karę śmierci przez powieszenie. Wyemigrował do Francji, potem przebywał we Włoszech, Rumunii. W Mołdawii w miejscowości Vie założył dom pracy, w którym zatrudniał prześladowanych uciekinierów z zaboru rosyjskiego. Osiadł w Galicji, wziął w dzierżawę majątek Łazarówka pod Haliczem. Tam 12 lipca 1872 strzałem z rewolweru odebrał sobie życie. Przed samobójczą śmiercią spalił wszystkie dokumenty dotyczące powstania.
W Gazecie Narodowej z 1872 roku napisano, że Kornel Peliksza był pierwowzorem Hutora Graby w powieści "Dziwadła" J.I. Kraszewskiego.

</doc>
<doc id="4385739" url="https://pl.wikipedia.org/wiki?curid=4385739" title="Aleksander Pawłowicz Hulewicz">
Aleksander Pawłowicz Hulewicz



</doc>
<doc id="4385740" url="https://pl.wikipedia.org/wiki?curid=4385740" title="Australian Rugby Union">
Australian Rugby Union



</doc>
<doc id="4385743" url="https://pl.wikipedia.org/wiki?curid=4385743" title="Francisco João Silota">
Francisco João Silota

Francisco João Silota (ur. 17 czerwca 1941 w Zuoya) – mozambicki duchowny rzymskokatolicki, w latach 1990-2017 biskup Chimoio.
Życiorys.
Święcenia kapłańskie przyjął 11 sierpnia 1974. 18 stycznia 1998 został prekonizowany biskupem pomocniczym Beiry ze stolicą tytularną "Musti". Sakrę biskupią otrzymał 26 czerwca 1988. 19 listopada 1990 został mianowany biskupem Chimoio. 2 stycznia 2017 przeszedł na emeryturę.

</doc>
<doc id="4385744" url="https://pl.wikipedia.org/wiki?curid=4385744" title="Departament Uzupełnień Ministerstwa Spraw Wojskowych">
Departament Uzupełnień Ministerstwa Spraw Wojskowych

Departament Uzupełnień Ministerstwa Spraw Wojskowych (Dep. Uzup. MSWojsk.) – jednostka organizacyjna Ministerstwa Spraw Wojskowych w II Rzeczypospolitej.
Formowanie i zmiany organizacyjne.
Biuro Uzupełnień Ministerstwa Spraw Wojskowych powołane zostało rozkazem Ministerstwa Spraw Wojskowych z 17 lipca 1928 roku. Swoją działalność rozpoczęło 6 sierpnia 1928. Nowo powstała komórka przejęła wszystkie czynności dotychczasowego wydziału poborowego Departamentu Piechoty.
Z dniem 31 lipca 1931 roku Biuro Uzupełnień przemianowano na Departament Uzupełnień bez zmiany kompetencji.

</doc>
<doc id="4385746" url="https://pl.wikipedia.org/wiki?curid=4385746" title="Seeiso">
Seeiso



</doc>
<doc id="4385747" url="https://pl.wikipedia.org/wiki?curid=4385747" title="Seeiso (1905-1940)">
Seeiso (1905-1940)



</doc>
<doc id="4385750" url="https://pl.wikipedia.org/wiki?curid=4385750" title="Manuel Vieira Pinto">
Manuel Vieira Pinto

Manuel Vieira Pinto (ur. 8 grudnia 1923 w São Pedro de Aboim, zm. 30 kwietnia 2020 w Porto) – portugalski duchowny rzymskokatolicki posługujący w Mozambiku, w latach 1967-1984 biskup i 1984-2000 arcybiskup Nampula.
Życiorys.
Święcenia kapłańskie przyjął 7 sierpnia 1949. 21 kwietnia 1967 został prekonizowany biskupem Nampula. Sakrę biskupią otrzymał 29 czerwca 1967. 4 czerwca 1984 wraz ze zmianą statusu diecezji został podniesiony do godności arcybiskupa. 12 grudnia 1992 został mianowany administratorem apostolskim diecezji Pemba, pozostał nim do 18 stycznia 1998. 16 listopada 2000 przeszedł na emeryturę.

</doc>
<doc id="4385753" url="https://pl.wikipedia.org/wiki?curid=4385753" title="George Anson, 1. baron Anson">
George Anson, 1. baron Anson



</doc>
<doc id="4385760" url="https://pl.wikipedia.org/wiki?curid=4385760" title="Departament Uzbrojenia Ministerstwa Spraw Wojskowych">
Departament Uzbrojenia Ministerstwa Spraw Wojskowych

Departament Uzbrojenia Ministerstwa Spraw Wojskowych (Dep. Uzbr. MSWojsk.) – jednostka organizacyjna Ministerstwa Spraw Wojskowych w II Rzeczypospolitej.
Departament Uzbrojenia zajmował się planowaniem zaopatrzenia w broń, amunicję, materiały ochrony przeciwgazowej oraz dysponowaniem zgromadzonymi środkami materiałowymi.
Formowanie i zmiany organizacyjne.
W roku 1918 sprawami uzbrojenia zajmował się Departament Artylerii Ministerstwa Spraw Wojskowych. W 1919 departament składał się z sekcji: zaopatrzenia, broni, ładunków, pocisków i naboi, chemicznej, naukowo-doświadczalnej oraz kancelarii. W grudniu 1919 roku sekcja ładunków, pocisków i naboi została przekształcona w sekcję amunicji, a sekcja naukowo-doświadczalna w sekcję techniczną i inspekcji. Utworzono też sekcję odbioru.
W marcu 1920 roku Departament VII Artylerii został przekształcony w Departament V Uzbrojenia z sekcjami: organizacyjną, zaopatrzenia, broni, amunicji, chemiczną oraz inspekcją odbioru, wydziałem surowców, biurem technicznym i kancelarią. 
Z dniem 22 sierpnia 1921 ponownie utworzono Departament III Artylerii i Uzbrojenia. Nowy departament składał się z wydziałów: artylerii, ogólnoorganizacyjnego,
broni, amunicji, chemiczno-gazowego oraz inspektorów i kancelarii. 9 sierpnia 1923 zorganizowano referat obrony przeciwlotniczej.
Z dniem 20 lipca 1926 definitywnie rozdzielono sprawy artylerii od uzbrojenia. Zostały utworzone dwie odrębne instytucje: Departament Uzbrojenia i Samodzielny Wydział Artylerii.

</doc>
<doc id="4385764" url="https://pl.wikipedia.org/wiki?curid=4385764" title="George Anson (baron)">
George Anson (baron)



</doc>
<doc id="4385768" url="https://pl.wikipedia.org/wiki?curid=4385768" title="Armengol Coll y Armengol">
Armengol Coll y Armengol

Armengol Coll y Armengol CMF (ur. 11 stycznia 1859 w Ivars d’Urgell, zm. 21 kwietnia 1918 w Santa Isabel) – hiszpański duchowny rzymskokatolicki, klaretyn, misjonarz, etnolog, prefekt apostolski Wysp Annobon, Corisco i Fernando Poo i wikariusz apostolski Fernando Poo, założyciel Zgromadzenia Misjonarek Maryi Niepokalanej.
Biografia.
Urodził się w rodzinie rolników. 15 września 1870 rozpoczął naukę w niższym seminarium w Solsonie. 15 sierpnia 1876 zdecydował się zostać misjonarzem. Wyjechał do Thuir we Francji, gdzie na wygnaniu przebywali klaretyni. Wstąpił tam do nowicjatu i 15 października 1877 złożył śluby zakonne.
24 września 1881 w Barcelonie otrzymał święcenia prezbiteriatu i został kapłanem Zgromadzenia Misjonarzy Synów Niepokalanego Serca Błogosławionej Maryi Dziewicy. 19 października 1883, mając zaledwie 25 lat, został mianowany przełożonym wspólnoty klaretyńskiej w La Selva del Camp. W 1886 został przełożonym dużego domu formacyjnego w Alagón.
W sierpniu 1890 papież Leon XIII mianował go prefektem apostolskim Wysp Annobon, Corisco i Fernando Poo. 10 maja 1904 prefektura apostolska Wysp Annobon, Corisco i Fernando Poo została podniesiona do rangi wikariatu apostolskiego. Tym samym o. Coll y Armengol został wikariuszem apostolskim Fernando Poo oraz biskupem tytularnym Thigniki. 19 czerwca 1904 przyjął sakrę biskupią z rąk prefekta Kongregacji Rozkrzewiania Wiary kard. Girolamo Marii Gottiego OCD. Współkonsekratorami byli sekretarz Kongregacji ds. Obrzędów abp Diomede Panici oraz biskup tytularny Troasu Raffaele Virili.
7 października 1909 bp Coll y Armengol wraz z m. Imeldą Makole założył Zgromadzenie Misjonarek Maryi Niepokalanej. W 1914 erygował pierwsze w Gwinei Hiszpańskiej seminarium duchowne kształcące rodzime duchowieństwo.
Biskup prowadził eksperymentalne gospodarstwo rolne w Banapá, gdzie promował nowoczesne metody uprawy. Edytował słowniki i pisma w językach lokalnej ludności. Publikował szczegółowe mapy geograficzne kolonii. Utworzył czasopismo „La Guinea Española”. Promował badania lingwistyczne, geograficzne i etnologiczne. Bronił miejscowej ludności.

</doc>
<doc id="4385770" url="https://pl.wikipedia.org/wiki?curid=4385770" title="Pedro Coll Armengol">
Pedro Coll Armengol



</doc>
<doc id="4385775" url="https://pl.wikipedia.org/wiki?curid=4385775" title="Siergiej Iwanowicz Lebiediew">
Siergiej Iwanowicz Lebiediew



</doc>
<doc id="4385776" url="https://pl.wikipedia.org/wiki?curid=4385776" title="Iwan Pietrowicz Markow">
Iwan Pietrowicz Markow



</doc>
<doc id="4385777" url="https://pl.wikipedia.org/wiki?curid=4385777" title="Aleksandr Maksimowicz Makarow">
Aleksandr Maksimowicz Makarow



</doc>
<doc id="4385780" url="https://pl.wikipedia.org/wiki?curid=4385780" title="Wadim Siergiejewicz Miłow">
Wadim Siergiejewicz Miłow



</doc>
<doc id="4385783" url="https://pl.wikipedia.org/wiki?curid=4385783" title="Shibata (miasto)">
Shibata (miasto)



</doc>
<doc id="4385794" url="https://pl.wikipedia.org/wiki?curid=4385794" title="Elfman">
Elfman

Osoby o nazwisku Elfman:

</doc>
<doc id="4385797" url="https://pl.wikipedia.org/wiki?curid=4385797" title="Heather Doerksen">
Heather Doerksen

Heather Doerksen (ur. 12 lutego 1980 w Winnipeg, Manitoba) – kanadyjska aktorka telewizyjna i filmowa.
Życiorys.
Heather Doerksen studiowała na Simon Fraser University w Burnaby.

</doc>
<doc id="4385799" url="https://pl.wikipedia.org/wiki?curid=4385799" title="New Haven (Connecticut)">
New Haven (Connecticut)



</doc>
<doc id="4385813" url="https://pl.wikipedia.org/wiki?curid=4385813" title="Dylan (album z 2007)">
Dylan (album z 2007)



</doc>
<doc id="4385817" url="https://pl.wikipedia.org/wiki?curid=4385817" title="Dylan (album z 1973)">
Dylan (album z 1973)



</doc>
<doc id="4385818" url="https://pl.wikipedia.org/wiki?curid=4385818" title="Trapeze (album z 1976 roku)">
Trapeze (album z 1976 roku)



</doc>
<doc id="4385819" url="https://pl.wikipedia.org/wiki?curid=4385819" title="Trapeze (album z 1970 roku)">
Trapeze (album z 1970 roku)



</doc>
<doc id="4385820" url="https://pl.wikipedia.org/wiki?curid=4385820" title="Elvis (album z 1973 roku)">
Elvis (album z 1973 roku)



</doc>
<doc id="4385821" url="https://pl.wikipedia.org/wiki?curid=4385821" title="Elvis (album)">
Elvis (album)



</doc>
<doc id="4385824" url="https://pl.wikipedia.org/wiki?curid=4385824" title="The Best of Kombi (album z 1985 roku)">
The Best of Kombi (album z 1985 roku)



</doc>
<doc id="4385825" url="https://pl.wikipedia.org/wiki?curid=4385825" title="The Best of Kombi (album z 1991 roku)">
The Best of Kombi (album z 1991 roku)



</doc>
<doc id="4385826" url="https://pl.wikipedia.org/wiki?curid=4385826" title="The Best of The Doors (album z 1973 roku)">
The Best of The Doors (album z 1973 roku)



</doc>
<doc id="4385828" url="https://pl.wikipedia.org/wiki?curid=4385828" title="Ricky Martin (album z 1999)">
Ricky Martin (album z 1999)



</doc>
<doc id="4385830" url="https://pl.wikipedia.org/wiki?curid=4385830" title="Ricky Martin (album z 1991)">
Ricky Martin (album z 1991)



</doc>
<doc id="4385838" url="https://pl.wikipedia.org/wiki?curid=4385838" title="Wsołowa (Beskid Wyspowy)">
Wsołowa (Beskid Wyspowy)



</doc>
<doc id="4385850" url="https://pl.wikipedia.org/wiki?curid=4385850" title="Potok Ściborów">
Potok Ściborów

Potok Ściborów – potok, prawy dopływ Mszanki. Wypływa na wysokości około 560 m w mieście Mszana Dolna, w dolinie wcinającej się w zachodni grzbiet Czarnego Działu. Spływa w kierunku południowo-zachodnim i na wysokości 398 m uchodzi do Mszanki
Wcinająca się w grzbiet Czarnego Działu dolina potoku Ściborów dzieli go na dwie części; północną ze wzniesieniem Grunwald (513 m) i południową z wzniesieniem Wsołowa 624 m). Bardziej strome lewe zbocza potoku porasta las, lewe, łagodniejsze zajmują pola uprawne.
Doliną potoku Ściborów prowadzi szlak turystyczny.

</doc>
<doc id="4385860" url="https://pl.wikipedia.org/wiki?curid=4385860" title="Bucznik (Beskid Wyspowy)">
Bucznik (Beskid Wyspowy)

Bucznik lub Buczniki (598 m) – pokryte polami kopulaste wzgórze w Beskidzie Wyspowym, w miejscowości Mszana Górna. Znajduje się w zakończeniu południowo-zachodniego grzbietu Ogorzałej. Północno-zachodnie stoki Bucznika opadają do doliny potoku Łostówka, południowo-zachodnie do rzeki Mszanka, południowo-wschodnie do dolinki bezimiennego dopływu Mszanki, północne do bezimiennego dopływu Łostówki.
Wysokość względna Bucznika nad korytem potoku Mszanka wynosi około 160 m. Dzięki otwartej przestrzeni pól uprawnych Bucznik jest dobrym punktem widokowym. Dolinką potoku po jego północnej stronie prowadzi znakowany szlak turystyczny.

</doc>
<doc id="4385876" url="https://pl.wikipedia.org/wiki?curid=4385876" title="Denys Molchanov">
Denys Molchanov



</doc>
<doc id="4385885" url="https://pl.wikipedia.org/wiki?curid=4385885" title="Bazyliszki">
Bazyliszki



</doc>
<doc id="4385889" url="https://pl.wikipedia.org/wiki?curid=4385889" title="Journal of sports economics">
Journal of sports economics



</doc>
<doc id="4385892" url="https://pl.wikipedia.org/wiki?curid=4385892" title="Jan Chryzostom Radojewski">
Jan Chryzostom Radojewski

Jan Chryzostom Radojewski herbu Ogończyk – kasztelan inowrocławski w latach 1737-1753, chorąży brzeskokujawski w latach 1736-1737, chorąży bydgoski w latach 1728-1736, podczaszy brzeskokujawski w latach 1726-1728, pisarz brzeskokujawski w latach 1718-1726, surogator poznański.
Poseł województwa poznańskiego i kaliskiego na sejm nadzwyczajny pacyfikacyjny 1736 roku.

</doc>
<doc id="4385893" url="https://pl.wikipedia.org/wiki?curid=4385893" title="Wiktoria Marinova">
Wiktoria Marinova



</doc>
<doc id="4385895" url="https://pl.wikipedia.org/wiki?curid=4385895" title="Czesław Urbanik">
Czesław Urbanik

Czesław Urbanik (ur. 20 lipca 1952 w Srokowie) – polski teoretyk sportu, biomechanik i trener, profesor nauk o kulturze fizycznej, profesor zwyczajny, prorektor do spraw rozwoju Akademii Wychowania Fizycznego Józefa Piłsudskiego w Warszawie, specjalista w zakresie biomechaniki ćwiczeń fizycznych.
Życiorys.
W 1975 ukończył studia w Akademii Wychowania Fizycznego w Warszawie. W 1984 na tej samej uczelni na Wydziale Wychowania Fizycznego otrzymał stopień naukowy doktora nauk o kulturze fizycznej. Tam też w 1997 na podstawie dorobku naukowego oraz rozprawy pt. "Wpływ składowych odciążenia treningowego na przyrost cech fizycznych kończyn dolnych" uzyskał stopień doktora habilitowanego nauk o kulturze fizycznej, dyscyplina: kultura fizyczna, specjalność: biomechanika. W 2007 prezydent RP Lech Kaczyński nadał mu tytuł naukowy profesora nauk o kulturze fizycznej.
Został nauczycielem akademickim AWF w Warszawie. W latach 1999–2002 był prodziekanem ds. kierunku wychowania fizycznego na tej uczelni, w latach 2002–2005 dziekanem Wydziału Wychowania Fizycznego AWF, w latach 2012–2013 prorektorem ds. rozwoju, a od 2013 prorektorem ds. nauki i rozwoju. W 2016 objął ponownie funkcję prorektora AWF w Warszawie.
W latach 2006–2007 był ekspertem Państwowej Komisji Akredytacyjnej, a w latach 2008–2011 członkiem Państwowej Komisji Akredytacyjnej.
Został profesorem zwyczajnym w Katedrze Anatomii i Biomechaniki Wydziału Wychowania Fizycznego AWF w Warszawie i kierownikiem tej katedry. Był profesorem w Katedrze Wychowania Fizycznego i Zdrowotnego Wydziału Nauczycielskiego Politechniki Radomskiej. Przez 14 lat pracował jako wykładowca Wyższej Szkoły Kultury Fizycznej i Turystyki w Pruszkowie.
Był nauczycielem wychowania fizycznego i fizyki w liceum zawodowym w Warszawie. Przez 6 lat pełnił funkcję trenera podnoszenia ciężarów w AZS-AWF.
Członek Zarządu Polskiego Towarzystwa Biomechaniki.

</doc>
<doc id="4385904" url="https://pl.wikipedia.org/wiki?curid=4385904" title="Roksana Węgiel">
Roksana Węgiel

Roksana Emilia Węgiel, występująca pod pseudonimem Roxie i Roxie Węgiel (ur. 11 stycznia 2005 w Jaśle) – polska wokalistka, autorka tekstów i kompozytorka popowa.
Zwyciężczyni pierwszej edycji programu "The Voice Kids" (2018), 16. Konkursu Piosenki Eurowizji dla Dzieci (2018) oraz 3. edycji programu tanecznego "Dance Dance Dance" (2021). Laureatka Europejskiej Nagrody Muzycznej MTV dla najlepszego polskiego wykonawcy (2019).
Życiorys.
Rodzina i edukacja.
Urodziła się 11 stycznia 2005 w Jaśle. Jest córką Edyty i Rafała Węglów; jej ojciec jest przedstawicielem handlowym, a mama była kosmetyczką, która porzuciła pracę, gdy jej córka zaczęła koncertować. Ma dwóch młodszych braci: Maksymiliana i Tymoteusza
Ukończyła Szkołę Podstawową nr 4 w Jaśle i uczęszczała do Szkoły Muzycznej I stopnia w klasie fortepianu. Mając osiem lat, zaczęła uczęszczać na lekcje śpiewu, niedługo później dołączyła do parafialnej scholi dziecięcej. W 2013 rozpoczęła współpracę z Jasielskim Domem Kultury. Była członkinią hip-hopowej grupy tanecznej R-Revolution.
Kariera zawodowa.
W 2015 zagrała w teledysku do piosenki zespołu disco polowego Rompey „Mam obsesję”. W 2016 wzięła udział w programie Telewizji Polskiej "Petersburski Music Show". Jesienią 2017 wzięła udział w pierwszej edycji programu TVP2 "The Voice Kids". Podczas tzw. „przesłuchań w ciemno” zaśpiewała piosenkę Beyoncé „Halo” i przeszła do kolejnego etapu, dołączając do drużyny Edyty Górniak. Zakwalifikowała się do odcinków na żywo i dotarła do finału rozgrywanego 24 lutego 2018. W finale wykonała trzy piosenki, w tym premierowy utwór „Żyj”, ostatecznie zajęła pierwsze miejsce w głosowaniu telewidzów. W ramach nagrody podpisała kontrakt płytowy z Universal Music Polska. 6 kwietnia 2018 w serwisie YouTube zaprezentowała teledysk do „Żyj”. 22 lipca wystąpiła w koncercie „Lato, muzyka, zabawa” – wakacyjnej trasie przygotowanej przez TVP2. 17 sierpnia wydała drugi singiel, „Obiecuję”.
21 września 2018 została ogłoszona przez TVP reprezentantką Polski z utworem „Anyone I Want to Be” w 16. Konkursie Piosenki Eurowizji dla Dzieci w Mińsku. W październiku zaprezentowała kolekcję ubrań „Roxie”, którą stworzyła z odzieżową marką Reporter Young, ponadto premierę miał singiel „Zatrzymać chwilę”, który nagrała w duecie z Edytą Górniak na potrzeby promocji filmu animowanego "Hotel Transylwania 3". Również w tym filmie użyczyła głosu postaci Lucy. 25 listopada wygrała w finale Eurowizji Junior 2018, zdobywając łącznie 215 punktów, w tym 136 pkt od widzów (1. miejsce) i 79 pkt od jury (7. miejsce). 1 grudnia wydała singiel „Święta to czas niespodzianek”, który nagrała z Zuzanną Jabłońską i 4Dreamers. 5 grudnia zaprezentowała premierowo akustycznę wersję „Anyone I Want to Be” podczas Wielkiego Testu o Europie – programu, który był emitowany na żywo przez TVP1. 31 grudnia wystąpiła podczas koncertu sylwestrowego "Sylwester Marzeń z Dwójką" organizowanego w Zakopanem.
W styczniu 2019 uzyskała nominację do nagrody polskiego przemysłu fonograficznego Fryderyka w kategorii "Fonograficzny debiut roku", a TVP wyemitowała jej gościnny występ w jednym z odcinków drugiej edycji "The Voice Kids". W lutym wystąpiła na gali rozdania Bestsellerów Empiku 2018, podczas której wykonała dwa autorskie single: „Anyone I Want to Be” i „Żyj”, za który w trakcie gali otrzymała złotą płytę za sprzedaż albumu w ponad 15 tys. nakładzie. Była również gościem muzycznym podczas meczu koszykarskiego Polska-Holandia, który odbywał się w ramach kwalifikacji na Mistrzostwa Świata 2019. 4 kwietnia wypuściła nową wersję teledysku do piosenki „Anyone I Want to Be”, którą zrealizowano na potrzeby promocji filmu animowanego "Manu. Bądź sobą!" (2019). 12 kwietnia zaprezentowała singiel „Lay Low”. W tym czasie została ambasadorką młodzieżowej marki St.Right oraz wystąpiła w kampanii reklamowej zestawu Junior Box sieci Play (2019). 14 maja pojawiła się gościnnie podczas pierwszego półfinału 64. Konkursu Piosenki Eurowizji w Tel Awiwie, gdzie udzieliła wywiadu na żywo. 14 czerwca wystąpiła podczas koncertu „Od Opola do Opola” w ramach 56. KFPP w Opolu, a 26 lipca wystąpiła z piosenką Anny German „Tańczące Eurydyki” na Międzynarodowym Festiwalu Talentów im. Anny German w Zielonej Górze. 22 sierpnia podczas jesiennej ramówki TVP wraz z Idą Nowakowską i Aleksandrem Sikorą została ogłoszona prowadzącą Konkursu Piosenki Eurowizji dla Dzieci 2019, a także została ambasadorką wydarzenia. W październiku 2019 wyruszyła w pierwszą trasę koncertową po Polsce, a 31 grudnia wystąpiła w Gdańsku oraz Zakopanem podczas koncertu TVP2 „Sylwester marzeń”. 24 stycznia 2020 wystąpiła podczas koncertu charytatywnego „Artyści dla Mai” w warszawskim klubie Stodoła. 4 lutego podczas gali Bestselery Empiku 2019 otrzymała platynową płytę za album "Roksana Węgiel". 5 października premierę miał singiel „Tajemnice”, który nagrała w duecie z Pawbeatsem na potrzeby promocji filmu "Tajemniczy ogród", do którego użyczyła głosu głównej postaci (Mary Lennox). W listopadzie wystąpiła jako gość specjalny podczas 18. Konkursu Piosenki Eurowizji dla Dzieci w Warszawie, śpiewając utwór „Arcade” z Duncanem Laurence’em i Viki Gabor. Rok zakończyła występem podczas koncertu sylwestrowego "Sylwester Marzeń z Dwójką" w Ostródzie. W styczniu 2021 prowadziła codzienny magazyn "Ferie z TVP", emitowany na TVP3. W tym czasie odrzuciła propozycję reprezentowania Polski w Konkursie Piosenki Eurowizji. 14 marca pojawiła się gościnnie w programie "MasterChef Junior Polska". Wiosną w parze z Oliwią Górniak zwyciężyła w finale trzeciej edycji programu tanecznego TVP2 "Dance Dance Dance". 26 maja wystąpiła w koncercie TVP "Nie ma jak u mamy", a 3 czerwca – w koncercie "Dekalog AD 2021". 8 czerwca wystąpiła na Festiwalu Kultury Chrześcijańskiej w Leżajsku.
11 czerwca 2021 wypuściła teledysk do utworu „Korona”, który został jej pierwszym singlem wydanym niezależnie, poza wytwórnią Universal Music Polska. 25 czerwca wystąpiła w Rzeszowie na Europejskim Stadionie Kultury, a dzień później odbyła się premiera singla i teledysku Ekipy „Napad na bank”, w który gościnnie zaśpiewała. Latem wystąpiła w kilku koncertach w ramach "Lato muzyka zabawa. Wakacyjna trasa Dwójki" oraz została ogłoszona jedną z prowadzących program typu talent show TVP2 "You Can Dance – Nowa generacja". W sierpniu wystąpiła z utworem „Błogosławieni miłosierni” na Festiwalu Muzyki Chrześcijańskiej „Jasna Strona Mocy – Abba, Ojcze”, wzięła udział z piosenką „Korona” w konkursie o Bursztynowego Słowika podczas "Top of the Top Sopot Festival 2021", wystąpiła na "Earth Festivalu" w Uniejowie, zaśpiewała utwór „Levitating” na otwarciu prezentacji jesiennej konferencji ramówkowej TVP, wydała singiel „Kanaryjski” wraz z teledyskiem i wzięła udział z piosenką „Korona” w konkursie Przebój Lata RMF FM i Polsatu na festiwalu "Magiczne zakończenie wakacji" w Kielcach. 4 września wystąpiła z utworem „Anyone I Want To Be” na 58. Krajowym Festiwalu Piosenki Polskiej w Opolu podczas koncertu „Wielkie Przeboje Małego Ekranu” oraz na koncercie premier, w którym wzięła udział z piosenką „Korona”. We wrześniu 2021 ukazał się teledysk do piosenki Magdy Beredy „Bluza w rozmiarze L”, w którym zagrała Węgiel. W październiku wystąpiła na koncercie „BohaterON "Miłość bez jutra"” i na gali French Touch 2021. 19 listopada wypuściła teledysk do utworu „Nowa ja". Rok 2021 zakończyła występem na "Sylwestrze marzeń z Dwójką". W lipcu 2022 wydała utwór „Alone”, który nagrała we współpracy z Komodo; utwór doczekał się oficjalnego remiksu stworzonego przez 2Lies. 12 sierpnia wydała singiel „Głośniej”, do którego nakręciła teledysk. 6 grudnia wystąpiła na "Wielkim koncercie piosenek świątecznych TVP", śpiewając w tercecie z Eweliną Lisowską i Kasią Moś piosenkę „Kto wie?". 11 stycznia 2023, w dniu swoich 18. urodzin, wydała singiel „Ciche szepty” oraz zapowiedziała wydanie nowego albumu, który ma nosić tytuł "13+5". Płytę promowała także singlami: „Miasto” i „Jak na filmach”.
Życie prywatne.
Była związana z białoruskim piosenkarzem Danielem Jastremskim, którego poznała podczas 16. Konkursu Piosenki Eurowizji dla Dzieci. 10 stycznia 2023 w wywiadzie dla portalu Plejada.pl potwierdziła swój związek z producentem muzycznym Kevinem Mglejem (ur. 1996), z którym pracowała nad albumem "13+5".

</doc>
<doc id="4385907" url="https://pl.wikipedia.org/wiki?curid=4385907" title="Tygodnik Mód i Powieści">
Tygodnik Mód i Powieści

Tygodnik Mód i Powieści – ilustrowany tygodnik dla kobiet wydawany w Warszawie od 1871 r. zawierający odcinki powieściowe, poezje, szarady, artykuły literackie, korespondencje, felietony, rebusy, wzory haftów i ubrań.
Historia.
Historia „Tygodnika Mód i Powieści” sięga 1835 r., kiedy warszawski księgarz i wydawca Jan Glücksberg (1784–1859) rozpoczął wydawanie „Magazynu Mód. Dziennika Przyjemnych Wiadomości”. Czasopismo to, mimo iż przeznaczony dla kobiet, podejmował różną tematykę, niekoniecznie typowo kobiecą. Zawierało też barwne ryciny prezentujące europejską modę kobiecą, męską i dziecięcą.
W 1859 r. po śmierci wydawcy jego syn Michał Glücksberg sprzedał czasopismo dziennikarzowi warszawskiemu, Janowi Kantemu Gregorowiczowi (1818–1890). Od tego momentu rozpoczyna się nowa era polskiej prasy kobiecej, początek etapu uniwersalnych magazynów dla kobiet. Nowy właściciel zmieniał tytuł czasopisma kilkakrotnie:
Faktycznym redaktorem naczelnym czasopisma była Joanna Belejowska. W 1878 r. z powodu problemów finansowych Jan K. Gregorowicz sprzedał pismo Emilowi Skiwskiemu, pozostał jednak jego redaktorem do końca 1889 r. Od 1890 r. redakcję przejął właściciel. Od nr 28 tego roku redaktorem i wydawcą został Jan Skiwski. Wychodzący wówczas dodatek literacki zawierający odcinki powieściowe w dużej mierze przyczynił się do rozpowszechnienia czasopisma.
Swoją drugą młodość przeżył "Tygodnik" w latach 1905–1914 pod redakcją Stefana Krzywoszewskiego, choć faktycznie kierowała nim Lucyna Kotarbińska. Dział kulturalny składał się z felietonu, odcinka powieściowego, poezji, aforyzmów i korespondencji. Dział praktyczny zawierał artykuły dotyczące prowadzenia gospodarstwa domowego i szycia odzieży. W 1910 r. ukazywał się dodatek "Nasz Dom" z odrębną paginacją.
Zawartość.
W czasopiśmie pojawiały się takie materiały jak powieści, (m.in. „Marta” Elizy Orzeszkowej), poezje, szarady, artykuły literackie, korespondencje, mody i nowości zagraniczne, rozmaitości, artykuły z dziedziny przemysłu i handlu krajowego, artykuły dotyczące kuchni i gospodarstwa domowego w ogóle, opisy główniejszych wzorów do haftu lub kroju, rebusy zamieszczane przy wzorach haftu i krojów. 
Tygodnik stał się pierwowzorem dla późniejszych pism gospodarczych dla kobiet. Na wyeksponowanym miejscu pojawiał się głównie artykuł historyczny, geograficzny, popularnonaukowy lub odcinek powieściowy, niekiedy numer inicjowany był felietonem lub kroniką zagraniczną. Dodatkiem były kolorowe ryciny, drukowane na grubszym papierze, przedstawiające europejską modę, głównie paryską, ale i też warszawską. Dołączano też wkładki z wzorami haftów. Od 1862 r. wychodził też Dodatek literacki zawierający literaturę i doniesienia. 
W okresie powstania styczniowego rycinowy dodatek propagował modę narodową i żałobną.
Objętość pisma wynosiła 4 strony formatu 20x27 cm.
Od zmiany tytułu w 1883 r. zmieniła się też nieco zawartość pisma, którego głównymi działami były: Powieści i dramata, Poezyje, Przegląd literacki, Podróże, Korespondencja krajowa i zagraniczna, Artykuły literackie, Pogadanki, Artykuły różnej treści, Przegląd artystyczny, Przegląd teatralny, Z ruchu naukowego, Życiorysy, Wiadomości z kraju, z zagranicy, Sprawozdania o modach, Ryciny kolorowe, Dodatek (ubiory i roboty). 
Od 1888 r. w czasopiśmie pojawiały się reklamy pracowni i zakładów krawieckich, zastosowano paginację ciągłą w obrębie roku. Zamieszczano informacje o "Przyjacielu Dzieci" „piśmie ilustrowanym dla młodzieży i małej dziatwy” oraz reklamę czasopisma "Ziarno", z którymi związany był Jan K. Gregorowicz. W 1890 r. liczba reklam wzrosła początkowo do całej ostatniej strony okładki, później do 2 ostatnich stron. Oprócz reklam zakładów krawiecki i magazynów mód pojawiały się reklamy lekarskie, wina, zakładu gimnastycznego, dentysty, instrumentów, zegarmistrza. 
Informacje o nowo ukazujących się dziełach publikowano w rubryce Z teki dziennikarskiej. 
W latach 90. XIX w. zaczęto umieszczać w czasopiśmie obszerne relacje z działalności kobiet za granicą oraz stałe kroniki życia kulturalnego w kraju. Nadal w specjalnym dodatku zamieszczano ryciny mód, desenie do haftu i ubiorów i inne robótki kobiece. Pojawiły się, obok zwykłych, reklamy innych czasopism, książek, atlasów.
Typografia.
Winieta tytułowa pisma była skromna. Początkowo przedstawiała dwie kobiety – szyjącą i czytającą. W latach 70. XVIII w. zawierała już odzieżowe skojarzenia skomponowane przez F. Tegazzo. Od 1892 r. obrazowała zawartość tygodnika, przedstawiała stereotypowe rekwizyty, woalki, lusterka, toalety, ich autorami byli m.in. Ksawery Pillati (1893) i Jan Styfi (1890). 
Nagłówki artykułów stanowiły skromną grafikę odwołującą się do jednoznacznych skojarzeń, przedstawiały motywy mody, strojów, czynności związanych z ubiorem, szyciem, toaletą, elegancją, aniołki, gołębie z listem (doniesienia), walizki, gwiazdki. 
Od 1866 r. pojawiały się ozdobne inicjały. 
Począwszy od 1868 r. tygodnik ukazywał się w większym formacie (27x37), tekst dzielony był na trzy łamy w obrębie kolumny (wcześniej dwa łamy), jedyny ozdobnik to obrazkowa winieta tytułowa zawierająca tylko tytuł główny - "Tygodnik Mód" - bez podtytułu. Całość składała się z 8 stron, do których dołączano ryciny mody, ale mniejszego formatu (20x27). Od 1883 r. wrócono znów do 4 stron objętości.
Odbiór.
Mówienie o rzeczach trudnych w sposób prosty i zrozumiały sprawił, że tygodnik trafiał nie tylko do grup elitarnych, ale także do kobiet pracujących, np. nauczycielek, krawcowych, modniarek. Z czasopismem współpracowały wybitne publicystki warszawskie, takie jak Seweryna Pruszkowska, Maria Ilnicka, Eleonora Ziemięcka, Aleksandra Borkowska, Paulina Wilkońska, a także Józef Ignacy Kraszewski.

</doc>
<doc id="4385921" url="https://pl.wikipedia.org/wiki?curid=4385921" title="France université numérique">
France université numérique

France université numérique – spółka edukacyjna udostępniająca masowe otwarte kursy online prowadzone przez uniwersytety i instytuty naukowe z całego świata. Utworzona przez "Ministère de l'Éducation nationale". W kwietniu 2018 France université numérique miała 1,4 mln użytkowników korzystających z 400 kursów prowadzonych przez 100 instytucji.
Uczestnictwo w kursach oferowanych przez France université numérique jest bezpłatne, płatne jest natomiast uzyskanie zweryfikowanych certyfikatów informujących o ukończeniu kursu i niektóre inne usługi

</doc>
<doc id="4385923" url="https://pl.wikipedia.org/wiki?curid=4385923" title="Legwan obrożny">
Legwan obrożny



</doc>
<doc id="4385925" url="https://pl.wikipedia.org/wiki?curid=4385925" title="Dołgorukow">
Dołgorukow



</doc>
<doc id="4385934" url="https://pl.wikipedia.org/wiki?curid=4385934" title="Bazyliszek (powieść)">
Bazyliszek (powieść)



</doc>
<doc id="4385936" url="https://pl.wikipedia.org/wiki?curid=4385936" title="Nikołaj Czusowskoj">
Nikołaj Czusowskoj

Nikołaj Nikołajewicz Czusowskoj (; ur. we wsi Aleksandrowka w ułusie niurbińskim, zm. 26 lipca 1977 w Jakucku) – radziecki wojskowy, major, Bohater Związku Radzieckiego (1945).
Życiorys.
Urodził się w jakuckiej rodzinie chłopskiej. Wcześnie stracił ojca, skończył tylko kilka klas szkoły, od wieku 9 lat pracował jako robotnik rolny. W wieku 14 lat stracił matkę, później zajmował się gospodarstwem rolnym. W 1927 został skierowany przez Komsomoł do szkoły partyjnej, później pracował w milicji, w 1928 wstąpił ochotniczo do Armii Czerwonej. Ukończył szkołę wojskową w Jakucku, później był w niej młodszym dowódcą, w 1931 został członkiem partii komunistycznej, w 1935 ukończył szkołę piechoty w Omsku. Służył w 26 Dywizji Strzelców w 1 Samodzielnej Armii Czerwonego Sztandaru jako dowódca plutonu i dowódca kompanii w 78 pułku strzelców w mieście Woroszyłow (obecnie Ussuryjsk) w stopniu porucznika, w 1937 skończył 6-miesięczne kursy wojsk pancernych. Latem 1938 w składzie 120 samodzielnego batalionu moździerzowego uczestniczył w walkach z Japończykami nad jeziorem Chasan, później był dowódcą kompanii czołgów 77 samodzielnego batalionu moździerzowego w stopniu starszego porucznika, latem 1942 został zastępcą dowódcy batalionu 721 pułku strzelców z 205 Dywizji Strzelców, na początku 1944 w stopniu kapitana został skierowany na 3 Front Ukraiński do wojny z Niemcami.
Od maja 1944 do końca wojny walczył w składzie 172 gwardyjskiego pułku strzelców w składzie 57 Gwardyjskiej Dywizji Piechoty 8 Gwardyjskiej Armii 1 Frontu Białoruskiego jako zastępca dowódcy i dowódca batalionu. Latem 1944 podczas operacji brzesko-lubelskiej brał udział w forsowaniu zachodniego Bugu, wyzwalaniu Dęblina i forsowaniu Wisły; 1 sierpnia 1944 po sforsowaniu Wisły dowodzony przez niego batalion odparł trzy kontrataki wroga, za co Czusowskoj został odznaczony. Później uczestniczył w walkach o przyczółek warecko-magnuszewski, a w styczniu-lutym 1945 podczas operacji wiślańsko-odrzańskiej dotarł do Odry, forsując rzekę w rejonie Kostrzyna i umacniając się na przyczółku, później do kwietnia brał udział w walkach o ten przyczółek. Potem batalionu Czusowskoja uczestniczył w operacji berlińskiej, gdzie wyróżnił się w bitwie o wzgórza Seelow, zadając wrogowi duże straty i niszcząc wiele jego broni, a 20 kwietnia wdzierając się do Berlina. Po wojnie major Czusowskoj służył w składzie Grupy Wojsk Radzieckich w Niemczech, po czym w sierpniu 1946 został zwolniony do rezerwy.
Po powrocie do Jakucji do 1949 pracował w jakuckim obwodowym komitecie partyjnym, w 1952 ukończył Wyższą Szkołę Partyjną przy KC KPZR, w 1952 został ponownie powołany do armii, służył w rejonowych komendanturach wojskowych w Moskwie, w listopadzie 1957 zwolniono go do rezerwy. Mieszkał w Moskwie, zmarł i został pochowany w Jakucku. W jego rodzinnej wsi jego imieniem nazwano ulicę. W Niurbie i Jakucku postawiono jego popiersie.

</doc>
<doc id="4385937" url="https://pl.wikipedia.org/wiki?curid=4385937" title="Manon Arcangioli">
Manon Arcangioli

Manon Arcangioli (ur. 28 sierpnia 1994 w Rouen) – francuska tenisistka.
Kariera tenisowa.
W swojej karierze zwyciężyła w ośmiu singlowych i piętnastu deblowych turniejach rangi ITF. Najwyżej w rankingu WTA Tour w singlu sklasyfikowana była na 268. miejscu (2 marca 2015) i w deblu na 189. miejscu (18 czerwca 2018).

</doc>
<doc id="4385938" url="https://pl.wikipedia.org/wiki?curid=4385938" title="Gambelia (Crotaphytidae)">
Gambelia (Crotaphytidae)

Gambelia – rodzaj jaszczurki z rodziny obróżkogwanowatych (Crotaphytidae).
Zasięg występowania.
Rodzaj obejmuje gatunki występujące w Stanach Zjednoczonych i Meksyku.
Systematyka.
Etymologia.
"Gambelia": William Gambel (1823–1849), amerykański podróżnik, przyrodnik i kolekcjoner.
Podział systematyczny.
Do rodzaju należą następujące gatunki:

</doc>
<doc id="4385940" url="https://pl.wikipedia.org/wiki?curid=4385940" title="Kościół Zbawiciela w Żorach">
Kościół Zbawiciela w Żorach

Kościół Zbawiciela – kościół parafii ewangelicko-augsburskiej Zbawiciela w Żorach. Mieści się przy ulicy Osińskiej, w Żorach, w województwie śląskim.
Kamień węgielny pod budowę świątyni został poświęcony w dniu 12 sierpnia 1929 roku. Prace budowlane zostały zakończone na początku 1931 roku. W dniu 25 marca 1931 roku została poświęcona nowa świątynia, która otrzymała wezwanie Zbawiciela. W 1945 roku budowla została bezprawnie przejęta przez katolików. W 1950 roku dzięki staraniom księdza Jana Karpeckiego, wyrokiem sądu została odzyskana świątynia i utracone mienie parafialne. W dniu 5 sierpnia 1951 roku ponownie została poświęcona świątynia.
Świątynia została wzniesiona w stylu modernistycznym z elementami neobaroku. Projektantami budowli byli bracia Hubert i Henryk Erasowie z Wrocławia. Jej wnętrze nosi cechy stylu art déco.

</doc>
<doc id="4385950" url="https://pl.wikipedia.org/wiki?curid=4385950" title="Ascochyta">
Ascochyta

Ascochyta Goid. ("Ascochyta" subgen. "Ascochyta "Lib.) – podrodzaj grzybów z rodziny "Didymellaceae". Według Index Fungorum takson ten jest obecnie synonimem rodzaju "Didymella". Grzyby mikroskopijne, głównie saprotrofy i pasożyty roślin, powodujące plamistość liści, ale także zgorzele szyjki korzeniowej i podstawy łodyg. Wywołują choroby zwane askochytozami.
Systematyka i nazewnictwo.
Pozycja w klasyfikacji według Index Fungorum: "Didymellaceae, Pleosporales, Pleosporomycetidae, Dothideomycetes, Pezizomycotina, Ascomycota, Fungi".
Liczne gatunki opisano głównie na podstawie gatunku żywiciela. Liczne z nich, dawniej zaliczane do rodzaju "Ascochyta" Lib. 1830 zostały przeniesione do rodzaju "Didymella". Do rodzaju tego należą teleomorfy. Badania metodami biologii molekularnej wykazały duże pokrewieństwo gatunków "Ascochyta" i "Phoma", konieczne jest dalsze badanie tych gatunków celem rewizji ich taksonomii.
Morfologia.
Komórki konidiotwórcze elipsoidalne, wrzecionowate, prawie kuliste lub beczułkowate, czasami także wydłużone i zwężające się ku wierzchołkowi. Podczas konidiogenezy nie zmieniają długości. Zarodniki konidialne powstają enteroblastycznie na ich wierzchołkach. Są hialinowe, czasami bladosłomkowożółte, o kształcie od niemal cylindrycznego do wrzecionowatego lub elipsoidalnego. Mają jedną przegrodę z wcięciem lub bez, ale zdarzają się konidia trzykomórkowe. U niektórych gatunków grzybnia tworzy jasnobrunatne i przeważnie jednokomórkowe chlamydospory.
Pyknidia zanurzone w tkankach żywiciela, cienkościenne, o barwie od bladożółtej przez miodowożółtą i jasnobrunatną do ciemnobrunatnej. Przeważnie kuliste, czasami soczewkowate lub spłaszczone w górnej części. Powstają w rozproszeniu, przeważnie równomiernie, czasami tworząc koncentryczne kręgi.

</doc>
<doc id="4385951" url="https://pl.wikipedia.org/wiki?curid=4385951" title="Medal Garvana-Olina">
Medal Garvana-Olina

Medal Garvana-Olina (pełna nazwa: ) – nagroda przyznawana corocznie przez American Chemical Society dla kobiety, która wniosła wyróżniający wkład w rozwój chemii.
Historia.
Nagrodę dla wyróżniających się w chemii kobiet ufundował w 1936 r. Francis Garvan. Funduszami nagrody zarządzała Chemical Foundation, której Garvan był prezesem. Inicjatywę tę wsparła jego żona Mabel, która stała się następnie aktywną promotorką nagrody i żywo interesowała się jej laureatkami.
Nagrodę przyznano po raz pierwszy w 1937, a otrzymała ją Emma Carr. Następne wyróżnienia przyznano w 1940 (Mary Engle Pennington) i w 1942 (Florence Seibert). Od 1946 medal przyznawany jest corocznie.
W latach 1979–1983 sponsorem medalu było przedsiębiorstwo , a od 1984 (dlatego od 1993 nazwa nagrody honoruje również Johna M. Olina).
Medal.
Medal zaprojektowała Margaret Christian Grigor, wówczas studentka Pennsylvania Academy of the Fine Arts. Sześciokątny kształt medalu nawiązuje do pierścienia benzenu. Na rewersie widoczna jest pochodnia wiedzy i piorun oraz imię i nazwisko laureatki wraz z rokiem przyznania. Na awersie znajduje się kociołek z oznaczeniami żywiołów (ogień, woda, ziemia i powietrze), z którego wśród dymu wynurzają się kominy fabryczne, reprezentujące przemysł, wieżowce, symbolizujące kulturę i postęp oraz kaduceusz, mający oznaczać transport, medycynę i pokój.
Oprócz medalu nagrodzona otrzymuje 5000 dolarów.
Procedura przyznawania.
Medal przyznawany jest obywatelkom Stanów Zjednoczonych. Zgłosić kandydatkę może dowolna osoba (z wyjątkiem członków komisji przyznającej nagrodę). Kandydaturę można zgłaszać w kolejnych latach. Zgłoszenie musi mieć dołączony życiorys kandydatki, listę jej publikacji oraz ocenę jej wkładu naukowego i wykazanie jego ważności. Nagroda jest wręczana w czasie uroczystego obiadu podczas wiosennego zjazdu ACS.
Lista laureatek.
Do 2018 roku medal przyznano 76 laureatkom:

</doc>
<doc id="4385952" url="https://pl.wikipedia.org/wiki?curid=4385952" title="Kanada (gwara obozowa)">
Kanada (gwara obozowa)



</doc>
<doc id="4385956" url="https://pl.wikipedia.org/wiki?curid=4385956" title="Szewskie święto, albo szlachetne rzemiosło">
Szewskie święto, albo szlachetne rzemiosło

Szewskie święto, albo szlachetne rzemiosło (The Shoemaker's Holiday or the Gentle Craft) – sztuka elżbietańskiego poety i dramaturga Thomasa Dekkera, opublikowana w roku 1600. Dramat zalicza się do nurtu tak zwanej komedii domowej.
Na język polski sztukę przełożył Juliusz Kydryński. Przekład został opublikowany w Serii Dawnej Literatury Angielskiej krakowskiego Wydawnictwa Literackiego w 1979. Został on przedrukowany w antologii Dramat elżbietański w 1989.
Data powstania utworu.
"Szewskie święto" powstało najprawdopodobniej po 1599 roku. Ukazało się drukiem w 1600 roku razem z "Old Fortunatus".
Treść.
Akt I.
Burmistrz i hrabia Lincoln rozmawiają o zalotach bratanka hrabiego, Rowlanda skierowanych do córki burmistrza, Róży. Obydwaj z różnych przyczyn są przeciwni temu związkowi. Hrabia twierdzi, że jego bratanek jest strasznym utracjuszem. Obydwaj mają nadzieję, że służba wojskowa Rowlanda we Francji przerwie ten związek. Gdy spotykają Rowlanda obydwaj obiecują mu spore pieniądze na wydatki we Francji. Rowland dzieli się pieniędzmi z kuzynem Askew w zamian za obietnicę poprowadzenia wojska do Francji w jego imieniu. On sam przybędzie z pewnym opóźnieniem po załatwieniu swoich spraw. Rzecz ma być jednak utrzymana w tajemnicy. Rozmawiających ze sobą kuzynów prosi o posłuchanie szewc Szymon Eyre. Chce reklamować od służby wojskowej swego czeladnika Ralfa, który niedawno się ożenił. Gdy to się nie udaje porucza go szczególnej opiece dowódcy. Żeganjąc się z żoną Jane Ralf wręcza jej własnoręcznie uszyte dla niej buty.
Akt II.
Róża zamknięta przez ojca w jego majątku Old Ford pod Londynem wzdycha do swego miłego i obiecuje swojej służącej, Sybilli, bogate podarki, jeśli go odnajdzie w Londynie. Tymczasem Rowland, który po przepuszczeniu całego swego majątku, był przez jakiś czas, z konieczności, szewcem w Wittenberdze, przebiera się w rzemieślniczy strój i jako niderlandzki czeladnik szewski przyjmuje się do pracy u Szymona Eyre'a, przymuszonego do tego kroku buntem jego pracowników. Polującym na jelenia Hammonowi i Warnerowi zwierzę ucieka na teren majątku burmistrza. W pogoni za nim trafiają na Różę i Sybillę. Panny traktują ich dość obcesowo. Hammon zakochuje się jednak w pięknej Róży, ku zadowoleniu przybywającego do córki burmistrza, który chciałby widzieć w Hammonie swego zięcia.
Akt III.
Kapitan holenderskiego okrętu zwraca się do Hansa, by jego patron kupił od niego przywieziony do Londynu ładunek, którego on sam obawia się sprzedać. Hans wysyła swych kolegów po majstra. Na ulicy dochodzi do kłótni między czeladnikami a majstrową, by ją zażegnać Szymon Eyre musi każdemu postawić po dzbanie piwa. Dowiedziawszy się o interesie kupuje od kapitana ładunek jego okrętu za 12 portugałów pożyczonych mu przez Hansa. Wieść o nagłym wzbogaceniu się Eyre'a powoduje, że Burmistrz zaprasza go do ratusza i proponuje godność szeryfa Londynu. Jego żona, jako przyszła szeryfowa, przebiera w wykwintnych strojach. Ranny Ralf wraca z wojny, ale nikt nie umie mu niczego powiedzieć o jego żonie. Róża odmawia poślubienia Hammona, rozgniewany ojceic odsyła ją do Old Ford. Dodger przybywa z Francji, by powiadomić hrabiego Lincolna, że Rowland Lacy nie opuścił Anglii. Rozgniewany hrabia każę go Dodgerowi szukać w pobliżu córki burmistrza. Nowy szeryf wraz z żoną zostaje zaproszony do Old Ford na przyjęcie u burmistrza. Trafiają tam również jego pracownicy. Róża rozpoznaje w Hansie swego ukochanego. Sybilla obiecuje jej pomóc się z nim połączyć.
Akt IV.
Hammon zakochuje się w pracującej w szwalni Jane, żonie Ralfa. Kobieta nie chce z nim rozmawiać. Gdy Jane wyznaje, że jest żoną walczącego we Francji Ralfa, Hammon pokazuje jej pismo, z którego wynika, że jej mąż poległ. Do warsztatu Hodge'a, w którym pracuje Hans przychodzi Sybilla i prosi go, by udał się na spotkanie z jej panią. Chwilę później zjawia się służący Hammona z prośbą o uszycie dla narzeczonej jego pana butów, według przyniesionego wzoru. Ralf rozpoznaje w przyniesionym buciku swój prezent dla żony i postanawia udać się w dniu następnym do kościoła św. Wiary i przeszkodzić ślubowi. Hans i Róża zostają zaskoczeni przez Burmistrza. Hans udaje, że mierzy jej buty i odchodzi, umawiając się z Różą następnego dnia u burmistrza Eyre'a. Hrabia Lincoln powiadamia ojca Róży, że Rowland nie odpłynął do Francji. Postanawiają go odnaleźć, gdy zjawia się Firk z butami dla Róży. Wpada Sybilla z informacją, że Róża uciekła z szewcem Hansem. Firk za sowitą opłatą zgadza się zdradzić obydwu panom, że ich ślub ma się odbyć w kościele św. Wiary nazajutrz rano.
Akt V.
Szymon Eyre wysyła Rowlanda i Różę, by wzięli ślub w Savoyu, sam ma dzisiaj przyjąć u siebie króla i czeladników szewskich. Przed wejściem do kościoła św. Wiary szewcy zatrzymują państwa młodych Hammona i Jane. Panna młoda rozpoznaje w kulawym czeladniku swego męża Ralfa i porzuca Hammona. Jego prośby, by do niego wróciła pozostają bezskuteczne, zostawia więc małżonkom spory dar i odchodzi. Ralf i Jane zakrywają twarze maskami, gdy nadchodzą hrabia Lincoln i były burmistrz, którzy biorą ich za Różę i Rowlanda. Szymon zaprasza do nowo wzniesionego przez siebie budynku miejskiego wszystkich czeladników z okazji tłustego wtorku. Wszyscy jedzą i piją do syta i sławią gospodarza jako patrona czeladników szewskich. Gdy przybywa król, Szymon zwraca się do niego o przebaczenie dla Rowlanda Lacy'ego za dezercję z armii i pobłogosławienie jego małżeństwa z Różą. Król wybacza Lacy'emu. Przeciwko małżeństwu protestują hrabia i eks-burmistrz. Muszą jednak ulec powadze króla. Król jest uradowany swoim nowym burmistrzem i udaje się do niego na ucztę.
Źródła dramatu.
"Gentle Craft".
Głównym źródłem utworu była opowieść prozą Thomasa Deloneya "The Gentle Craft". Deloney prezentuje swą historię z perspektywy członków gildii szewców. Wpływ Deloneya na fabułę "Szewskiego święta" jest trudny do przeoczenia, biorąc pod uwagę, że dwa z trzech głównych wątków "The Gentle Craft" znalazły się w dramacie Dekkera. Historie Szymona Eyre'a, szewca-lorda-burmistrza oraz Crispiny i Crispianusa stanowią bezpośrednią inspirację dla opowieści Szymona Eyre'a oraz Rose i Lacy'ego. Kochanków Deloneya, podobnie jak to jest w "Szewskim święcie", dzieli pochodzenie społeczne i strach przed odkryciem ich związku, a Crispianus ostatecznie ukrywa się jako szewc. Dekker dodaje do tego wątku,postaci Rogera Oatleya i hrabiego Lincoln, którzy nie akceptują tego związku.
Legenda Szymona Eyre.
Postać Szymona Eyre opiera się na postaci historycznej o tym samym imieniu i nazwisku. Szymon Eyre nie był w rzeczywistości szewcem, ale sukiennikiem i kupcem, działającym jako dystrybutor towarów zagranicznych w całym Londynie. Po zgromadzeniu skromnej fortuny został wybrany szeryfem Londynu, brał udział w licznych przedsięwzięciach municypalnych, wielokrotnie był wybierany jednocześnie radnym i ławnikiem. Ostatecznie w 1445 roku, za panowania Henryka VI, został lordem burmistrzem Londynu.
Inne źródła.
Scena poboru Ralfa do wojska nasuwa badaczom literatury przypuszczenie, że za jej źródło mogła Dekkerowi posłużyć anonimowa sztuka "The Famous Victories of Henry the Fifth", która miała swą premierę w latach 80. XVI wieku. Przy pisaniu swojej komedii Dekker niewątpliwie korzystał też z "A Survey of London" Johna Stowa, jako źródła informacji o Londynie, w tym o patronacie Eyre'a nad Leadenhall.
Analiza.
Utwór łączy w sobie romantyczną baśniowość z zamiłowaniem do realistycznych szczegółów z życia londyńskich rzemieślników i kupców. Autor przeciwstawia uczciwych i wesołych rzemieślników znacznie mniej uczciwym dworakom.

</doc>
<doc id="4385957" url="https://pl.wikipedia.org/wiki?curid=4385957" title="Kościół Najświętszego Serca Pana Jezusa w Krakowie (ul. Wzgórze)">
Kościół Najświętszego Serca Pana Jezusa w Krakowie (ul. Wzgórze)

Kościół Najświętszego Serca Pana Jezusa – kościół rzymskokatolicki, znajdujący się w Krakowie, w Dzielnicy VIII Dębniki, w obszarze zabudowań Pychowice, przy ul. Wzgórze 33. Jest świątynią parafialną parafii Najświętszego Serca Pana Jezusa. Posługę pełnią księża salezjanie.
Historia.
Pomysły wybudowania kościoła w Pychowicach pojawiły się po raz pierwszy przed II wojną światową, z powodu znacznego oddalenia miejscowości od ówczesnego kościoła parafialnego św. Józefa w Podgórzu oraz dążeniami lokalnej społeczności do usamodzielnienia się. Wybuch wojny przerwał te starania. Pychowiczanom w warunkach okupacji niemieckiej udało się jednak wybudować niewielką kaplicę wotywną ku czci Najświętszego Serca Jezusowego. Poświęcił ją 8 października 1944 r. ks. biskup katowicki Juliusz Bieniek.
Po wyzwoleniu Krakowa spod okupacji niemieckiej, z inicjatywy ks. Tadeusza Adamskiego do kaplicy dobudowano drewniany barak, w którym zaczęto regularnie odprawiać nabożeństwa. Budowla była raczej prowizoryczna, dlatego już pod koniec lat. 50 podlegała kapitalnemu remontowi jako grożąca zawaleniem. Na fali gomułkowskiej odwilży nowy duszpasterz Pychowic, ks. Stanisław Machaj otrzymał zgodę na odnowienie baraku, którą postanowił wykorzystać jako okazję do przebudowy konstrukcji w pełnoprawny kościół. W 1957 r. rozpoczęto budowę murowanej nawy głównej o długości 40 m, szerokości 8 m i wysokości 13 m. Ks. Machaj nie dostał zgody na budowę spadzistego dachu, który nadawał budynkowi wygląd kościoła. Mimo to, doprowadził jego budowę do skutku bez pozwolenia władz komunistycznych, które w zamian za to zablokowały jego nominację proboszczowską.
Prace nad rozbudową świątyni ukończono w 1962 r. Poświęcenia kościoła dokonał bp Julian Groblicki 23 maja 1962 r. Od 1958 r. istnieje parafia w Pychowicach; od tego momentu rozbudowywana świątynia zyskała status kościoła parafialnego.
Niezwykła historia budowy kościoła w Pychowicach, konstrukcyjne łączącego trzy różne budowle wzniesione w tym samym miejscu, nadaje mu unikalny wygląd wśród krakowskich świątyń. Także zastosowanie drewnianego stropu z odsłoniętą więźbą dachową, które jest rozwiązaniem w Krakowie prawie niespotykanym, podkreśla jego wyjątkowy charakter. Ołtarz główny, w którego w środkowej wnęce umieszczono drewnianą figurę Serca Pana Jezusa, wykonał krakowski rzeźbiarz Antoni Baran. Po bokach ołtarza znajdują się figury aniołów, Matki Boskiej i św. Józefa.
Od 2015 r. trwają prace nad budową nowego kościoła parafialnego w Pychowicach.

</doc>
<doc id="4385960" url="https://pl.wikipedia.org/wiki?curid=4385960" title="Dżamal Chaszukdżi">
Dżamal Chaszukdżi

Dżamal Ahmad Chaszukdżi, Jamal Ahmad Khashoggi (, "Ǧamāl Aḥmad Ḫāšuqǧī", wym. ; ur. 13 października 1958 w Medynie, zm. 2 października 2018 w Stambule) – saudyjski dziennikarz i komentator polityczny.
Życiorys.
Urodził się 13 stycznia 1958 w Medynie, w rodzinie pochodzenia tureckiego, jako syn Ahmada, właściciela sklepu z tkaninami, oraz Isaf z domu Daftar. Ukończył szkoły w Arabii Saudyjskiej, a następnie dziennikarstwo na Uniwersytecie Stanu Indiana.
Od 1985 pracował w saudyjskich mediach anglojęzycznych, następnie w wydawanych w Londynie arabskich gazetach „Asharq Al-Awsat” i „Al-Hajat”. W latach dziewięćdziesiątych XX wieku jako reporter relacjonował wydarzenia z Algierii, Afganistanu, Kuwejtu i całego Bliskiego Wschodu. Przeprowadził wywiad z Usamą ibn Ladinem. W latach 1999–2003 był zastępcą redaktora naczelnego saudyjskiej gazety „Arab News”, a następnie przez ponad trzy lata kierował „Al Watan” (w 2004 oraz w latach 2007–2010). Został dyrektorem telewizji Al-Arab News Channel, należącej do księcia Al-Walida ibn Talala. Był stałym komentatorem politycznym w różnych arabskich mediach. Jego odważne teksty i tezy były często źle odbierane w kręgach władzy w Arabii Saudyjskiej. Z powodu krytyki następcy tronu Muhammada ibn Salmana zmuszony był do opuszczenia rodzinnego kraju – w 2017 przeniósł się do Waszyngtonu, gdzie rozpoczął współpracę z „The Washington Post”.
Zaginął 2 października 2018 po wejściu do saudyjskiego konsulatu generalnego w Stambule, w okolicznościach wskazujących na to, że został tam zamordowany.
Śmierć.
Według doniesień medialnych turecka policja dysponowała dowodami, że 2 października 2018 dziennikarz został na terenie konsulatu zamordowany przez kilkunastu saudyjskich agentów. Zdarzenie to wywołało protesty w wielu krajach i napięcia polityczne na linii Turcja–Arabia Saudyjska oraz Stany Zjednoczone–Arabia Saudyjska. Amerykański sekretarz stanu, Mike Pompeo, udał się ze specjalną wizytą do Rijadu, gdzie spotkał się z królem Salmanem oraz księciem Muhammadem i poinformował o zaniepokojeniu prezydenta Trumpa tą sprawą. Przez dwa i pół tygodnia władze Arabii Saudyjskiej odrzucały oskarżenia o zamordowanie Dżamala Chaszukdżiego, jednak w nocy z 19 na 20 października 2018 Saudyjska Agencja Prasowa (organ rządowy) przyznała, że Chaszukdżi został zabity w konsulacie w Stambule. Agencja poinformowała, że w związku z tym zabójstwem aresztowano osiemnastu Saudyjczyków.
31 października 2018 turecka prokuratura oświadczyła, że Chaszukdżi został uduszony niedługo po wejściu do saudyjskiego konsulatu w Stambule 2 października, a jego ciało po śmierci poćwiartowano. 2 listopada doradca tureckiego prezydenta, Yasin Aktay, stwierdził, że jest przekonany, iż ciało dziennikarza zostało po poćwiartowaniu rozpuszczone w kwasie. 10 listopada 2018 prezydent Turcji Recep Erdogan poinformował, że Turcja przekazała Arabii Saudyjskiej, Stanom Zjednoczonym, Niemcom, Francji i Wielkiej Brytanii nagrania dotyczące zabójstwa Chaszukdżiego.
16 listopada 2018 „The Washington Post” poinformował, że CIA po przeanalizowaniu materiału dowodowego w sprawie śmierci Chaszukdżiego uznała, iż za zabójstwem dziennikarza stał następca tronu Arabii Saudyjskiej, Muhammad ibn Salman, który miał je bezpośrednio zlecić. Doniesienia te, powołując się na własne źródła w CIA, potwierdziła agencja Reuters. Do takiego wniosku CIA doszła po zapoznaniu się z, między innymi, rozmową telefoniczną brata księcia Muhammada, Khalida ibn Salmana – będącego ambasadorem Arabii Saudyjskiej w Stanach Zjednoczonych – z Dżamalem Chaszukdżim. Miało z niej wynikać, że Khalid ibn Salman nakłaniał dziennikarza do przybycia do saudyjskiego konsulatu w Stambule, aby tam odebrał potrzebne mu do zawarcia małżeństwa dokumenty. Ambasador miał również zapewniać, że zagwarantowane będzie bezpieczeństwo dziennikarza. Informacje te spotkały się ze stanowczym sprzeciwem ze strony Khalida ibn Salmana, który w całości zaprzeczył doniesieniom gazety. Na swoim profilu na Twitterze poinformował, że ostatni raz kontaktował się z zamordowanym 26 października 2017 poprzez wiadomość SMS oraz że nie nakłaniał go do przyjścia do konsulatu w Stambule. Zarówno „The Washington Post”, jak i agencja Reuters podkreśla, że – mimo zaprzeczeń ze strony Rijadu – władze Stanów Zjednoczonych uważają konkluzje CIA za „w pełni wiarygodne”.
22 listopada 2018 turecki dziennik anglojęzyczny „Hürriyet Daily News” poinformował, że CIA ma nagranie rozmowy telefonicznej, w czasie której Muhammad ibn Salman miał nakazać „uciszyć Dżamala Chaszukdżiego tak szybko, jak to możliwe”.
19 czerwca 2019 roku, po sześciomiesięcznym śledztwie, Biuro Wysokiego Komisarza Narodów Zjednoczonych ds. Praw Człowieka opublikowało 101-stronicowy raport w którym uznano państwo Arabii Saudyjskiej za odpowiedzialne za "pozasądową egzekucję z premedytacją" Khashoggiego.
Życie prywatne.
Był bratankiem Adnana Chaszukdżiego, handlarza bronią. Był trzykrotnie żonaty; z pierwszą żoną miał dwóch synów i dwie córki. Wszystkie jego małżeństwa zakończyły się rozwodami.
Profil Chaszukdżiego na Twitterze obserwowało 1,6 mln osób.

</doc>
<doc id="4385961" url="https://pl.wikipedia.org/wiki?curid=4385961" title="Jamal Khashoggi">
Jamal Khashoggi



</doc>
<doc id="4385967" url="https://pl.wikipedia.org/wiki?curid=4385967" title="Mikołaj Krasiński">
Mikołaj Krasiński



</doc>
<doc id="4385969" url="https://pl.wikipedia.org/wiki?curid=4385969" title="Nannoxyropsis">
Nannoxyropsis

Nannoxyropsis – rodzaj słodkowodnych ryb sumokształtnych z rodziny zbrojnikowatych (Loricariidae), opisany naukowo w 2018. 
Występowanie.
Brazylia i Gujana.
Klasyfikacja.
Gatunki zaliczane do tego rodzaju:
Gatunkiem typowym jest "Nannoxyropsis acicula".

</doc>
<doc id="4385970" url="https://pl.wikipedia.org/wiki?curid=4385970" title="Dżamal">
Dżamal



</doc>
<doc id="4385974" url="https://pl.wikipedia.org/wiki?curid=4385974" title="Harmony Tan">
Harmony Tan

Harmony Tan (ur. 11 września 1997 w Paryżu) – francuska tenisistka chińsko-kambodżańskiego pochodzenia.
Kariera tenisowa.
W swojej karierze zwyciężyła w ośmiu singlowych i jednym deblowym turnieju rangi ITF. Najwyżej w rankingu WTA Tour w singlu sklasyfikowana była na 90. miejscu (4 kwietnia 2022) i w deblu na 302. miejscu (14 września 2020).

</doc>
<doc id="4385975" url="https://pl.wikipedia.org/wiki?curid=4385975" title="Khashoggi">
Khashoggi



</doc>
<doc id="4385977" url="https://pl.wikipedia.org/wiki?curid=4385977" title="Michaił Sadowski (geofizyk)">
Michaił Sadowski (geofizyk)

Michaił Aleksandrowicz Sadowski (ros. Михаил Александрович Садовский, ur. 6 listopada 1904 w Petersburgu, zm. 12 października 1994 w Moskwie) – radziecki geofizyk, sejsmolog.
Życiorys.
Urodził się w rodzinie nauczycieli. W 1921 skończył szkołę średnią w Piotrogrodzie, w 1928 ukończył studia na Wydziale Fizyczno-Matematycznym Leningradzkiego Instytutu Politechnicznego i został geofizykiem sejsmologiem, odbył staż w Instytucie Geofizyki Stosowanej. Pracował w Instytucie Sejsmologicznym Akademii Nauk ZSRR, uczestniczył w wielu ekspedycjach naukowych, w 1938 został kandydatem nauk fizyczno-matematycznych. Po ataku Niemiec na ZSRR został ewakuowany do Kazania, od 1945 kierował laboratorium Instytutu Fizyki Chemicznej Akademii Nauk ZSRR, w 1946 został zastępcą dyrektora tego instytutu. Poza tym w 1946 został pierwszym kierownikiem naukowym Poligonu Atomowego w Semipałatyńsku (był nim do 1958), był też członkiem komisji wybierającej jego miejsce położenia. Wniósł duży wkład w teorię i praktykę badań atomowych, w tym w prace nad bombą atomową ukończoną i wypróbowaną w 1949. W 1952 otrzymał stopień doktora nauk technicznych. W 1960 został dyrektorem Instytutu Fizyki Ziemi Akademii Nauk ZSRR. Od 1953 był członkiem korespondentem, a od 1966 akademikiem Akademii Nauk ZSRR, 1969-1971 był członkiem Prezydium Akademii Nauk ZSRR. Został pochowany na Cmentarzu Trojekurowskim.
Odznaczenia i nagrody.
I medale.

</doc>
<doc id="4385980" url="https://pl.wikipedia.org/wiki?curid=4385980" title="Teatr Stu">
Teatr Stu



</doc>
<doc id="4385982" url="https://pl.wikipedia.org/wiki?curid=4385982" title="Olga Adamska">
Olga Adamska

Olga Adamska (ur. 4 maja 1973 w Szczecinie) – polska aktorka teatralna.
Życiorys.
Dzieciństwo i edukacja.
Dzieciństwo spędziła w dzielnicy Pogodno. Uczęszczała do szkoły podstawowej przy ul. Siemiradzkiego. Teatrem interesowała się od najmłodszych lat. Uczestniczyła w zajęciach o profilu teatralnym w Pałacu Młodzieży w Szczecinie. Brała udział w lokalnych i ogólnopolskich konkursach recytatorskich. Występowała także na akademiach. W trakcie nauki w II Liceum Ogólnokształcącym im. Mieszka I zainteresowała się również poezją śpiewaną.
Po ukończeniu szkoły średniej zadebiutowała na scenie Piwnicy przy Krypcie w wieczorze kabaretowym "Po sezonie po raz piąty" (1993). Wkrótce wyjechała do Krakowa z zamiarem podjęcia studiów w Państwowej Wyższej Szkole Teatralnej im. Ludwika Solskiego. Równocześnie złożyła dokumenty na Wydziale Filozofii Uniwersytetu Jagiellońskiego. Na studia aktorskie dostała się dopiero za drugim razem. W słynnej krakowskiej uczelni teatralnej studiowała m.in. pod kierunkiem prof. Izabelli Olszewskiej, Anny Polony i Jerzego Treli. Zajęcia z reżyserii odbyła pod kierunkiem Mikołaja Grabowskiego. Dyplom u Jana Peszka i Mikołaja Grabowskiego.
Kariera.
Jeszcze w trakcie studiów zadebiutowała rolą Marie Szatow w przedstawieniu "Biesy albo Mały Plutarch żywotów nieudanych" Fiodora Dostojewskiego w reż. Ludwika Flaszena w Teatrze Starym (1995).
Po ukończeniu PWST zagrała w "Babińcu" Antoniego Czechowa w reż. Grzegorza Wiśniewskiego w Teatrze Stu. Ze względu na brak interesujących propozycji aktorskich postanowiła opuścić Kraków i wrócić do rodzinnego miasta.
W 1998 roku została zaangażowana przez dyrektora Adama Opatowicza do Teatru Polskiego. Ze sceną tą związana jest do dziś. Tu zadebiutowała rolą księżnej Iriny Wsiewołodownej w "Szewcach" Witkacego w reż. Andrzeja Markowicza.
Współpracuje również z Teatrem Kameralnym, kierowanym przez Michała Janickiego, Teatrem Krypta i z Pogotowiem Teatralnym. Jest również aktorką kabaretu Czarny Kot Rudy. Daje również własne recitale.
Brała udział w Przeglądzie Piosenki Aktorskiej we Wrocławiu, zostając finalistką tej imprezy w roku 1998 i 2006.
Dwukrotnie nominowana przez publiczność do szczecińskiej nagrody Bursztynowego Pierścienia (1999 i 2007), uzyskała to prestiżowe wyróżnienie w 2007 roku za rolę Hrabiny Hrr w "Stacyjce Zdrój" Jeremiego Przybory i Jerzego Wasowskiego w reż. Adama Opatowicza i Andrzeja Poniedzielskiego.

</doc>
<doc id="4385983" url="https://pl.wikipedia.org/wiki?curid=4385983" title="Kaplica pamięci ochotników bułgarskich w Kiszyniowie">
Kaplica pamięci ochotników bułgarskich w Kiszyniowie

Kaplica pamięci ochotników bułgarskich (mołd./rum. Capela în memoria voluntarilor bulgari) – zabytkowa prawosławna cerkiew w Kiszyniowie, w dzielnicy Rîșcani. Wzniesiona w miejscu, gdzie 12 kwietnia 1877 r. odbył się przegląd wojsk rosyjskich wraz z towarzyszącymi im ochotnikami pochodzenia bułgarskiego i mołdawskiego, zanim oddziały te udały się na wojnę z Turcją. 
Historia.
Niewielka cerkiew została wzniesiona na terenie dawnego hipodromu, gdzie 12 kwietnia 1877 r. odbył się przegląd oddziałów rosyjskich oraz grup ochotników bułgarskich i mołdawskich udających się na wojnę z Turcją. Wcześniej ochotnicy bułgarscy w tym właśnie miejscu odbywali szkolenie wojskowe. 
Cerkiew, której patronem został św. Aleksander Newski, została wyświęcona w 1882 r. przez arcybiskupa kiszyniowskiego i chocimskiego Pawła. Autorem projektu świątyni był miejski architekt Kiszyniowa Leopold Szejdewandt. Pierwotnie budynek był częścią kompleksu domu inwalidów wojny z Turcją. 
W dwudziestoleciu międzywojennym obiekt przestał być użytkowany liturgicznie i został zaadaptowany na magazyn należący do nieodległego kiszyniowskiego lotniska. Następnie urządzono w nim kasę, gdzie pracownicy lotniska otrzymywali wypłatę. Później budynek został całkowicie porzucony i miał zostać w latach 60. XX wieku zburzony. Mieszkańcy pobliskiej ulicy skutecznie protestowali jednak przeciwko rozbiórce. W 1969 r. w dawnej cerkwi urządzone zostało muzeum ochotników bułgarskich. Trzy lata wcześniej w niewielkiej odległości od budynku wzniesiono obelisk pamięci tychże ochotników.
Na początku lat 90. budynek został zwrócony Mołdawskiemu Kościołowi Prawosławnemu. Po przywróceniu budynku do użytku liturgicznego zmieniono jego wezwanie na Wszystkich Świętych.
Architektura.
Kaplica została wzniesiona na planie ośmioboku, bez przedsionka, w stylu neorosyjskim z elementami neoklasycystycznymi. Budowlę wieńczy dach hełmowy z latarnią. W latach 90. i ponownie w 2011 r. obiekt został – bez zezwolenia mołdawskiego Ministerstwa Kultury i mimo protestów aktywistów miejskich – rozbudowany, a w jego wnętrzu wykonano nową dekorację malarską, co doprowadziło do poważnego przekształcenia zabytkowego budynku.

</doc>
<doc id="4385984" url="https://pl.wikipedia.org/wiki?curid=4385984" title="Edward II (dramat Marlowe'a)">
Edward II (dramat Marlowe'a)



</doc>
<doc id="4385985" url="https://pl.wikipedia.org/wiki?curid=4385985" title="Stanisław Antoni Krasiński">
Stanisław Antoni Krasiński

Stanisław Antoni Krasiński herbu Ślepowron (zm. 16 maja 1762 roku) – generał wojsk koronnych, szambelan królewski w 1752 roku, starosta przasnyski w 1752 roku, starosta uściecki w 1727 roku, starosta nowokorczyński.
Syn Aleksandra (ok. 1674–1730, pochowany w Lisowie), cześnika sandomierskiego, kasztelana wiślickiego i Salomei z Trzcińskich. Brat, m.in., Zofii. Żonaty z Anielą Humiecką, córką Stefana, wojewody podolskiego, miał z nią córki: Barbarę za Świdzińskim, Mariannę za Tarnowskim, Franciszkę i Zofię za Wodzickim.
Jako deputat z województwa sandomierskiego podpisał "pacta conventa" Stanisława Leszczyńskiego w 1733 roku. Poseł województwa sandomierskiego na sejm nadzwyczajny pacyfikacyjny 1736 roku.

</doc>
<doc id="4385987" url="https://pl.wikipedia.org/wiki?curid=4385987" title="Edward II (sztuka)">
Edward II (sztuka)



</doc>
<doc id="4385990" url="https://pl.wikipedia.org/wiki?curid=4385990" title="Edward II (ujednoznacznienie)">
Edward II (ujednoznacznienie)



</doc>
<doc id="4385991" url="https://pl.wikipedia.org/wiki?curid=4385991" title="Faust (opera Radziwiłła)">
Faust (opera Radziwiłła)



</doc>
<doc id="4385993" url="https://pl.wikipedia.org/wiki?curid=4385993" title="Chamiec">
Chamiec

osoby noszące nazwisko Chamiec

</doc>
<doc id="4385994" url="https://pl.wikipedia.org/wiki?curid=4385994" title="Faust (dramat)">
Faust (dramat)



</doc>
<doc id="4385996" url="https://pl.wikipedia.org/wiki?curid=4385996" title="Faust (Marlowe)">
Faust (Marlowe)



</doc>
<doc id="4385997" url="https://pl.wikipedia.org/wiki?curid=4385997" title="Faust (opera)">
Faust (opera)



</doc>
<doc id="4386001" url="https://pl.wikipedia.org/wiki?curid=4386001" title="Austen Robin Crapp">
Austen Robin Crapp

Austen Robin Crapp (ur. 5 marca 1934 w Sydney) – australijski duchowny rzymskokatolicki posługujący w Papui-Nowej Gwinei, w latach 1999-2009 biskup Aitape.
Życiorys.
Święcenia kapłańskie przyjął 21 lipca 1959. 19 kwietnia 1999 został prekonizowany biskupem Aitape. Sakrę biskupią otrzymał 11 lipca 1999. 5 marca 2009 przeszedł na emeryturę.

</doc>
<doc id="4386002" url="https://pl.wikipedia.org/wiki?curid=4386002" title="Michaił Mieszczeriakow">
Michaił Mieszczeriakow

Michaił Michajłowicz Mieszczeriakow (ros. Михаил Михайлович Мещеряков, ur. w Taganrogu, zm. 13 maja 1970 w Moskwie) – radziecki generał major, Bohater Związku Radzieckiego (1944).
Życiorys.
W 1907 skończył szkołę, od października 1915 służył w rosyjskiej armii, w 1916 został podoficerem, od stycznia do listopada 1916 dowodził plutonem 550 pułku piechoty na Froncie Północnym. Był trzykrotnie ranny, został odznaczony Krzyżem św. Jerzego, od stycznia 1917 służył w 1 zapasowym pułku moździerzy w Oranienbaumie. Jako członek komitetu pułkowego brał udział w rewolucji lutowej, w lipcu 1917 został przewodniczącym komitetu kompanijnego, potem batalionowego, pułkowego, dywizyjnego i korpusowego, a od października 1917 komisarzem 37 Korpusu Armijnego na Froncie Północnym. Od marca 1918 służył w Armii Czerwonej, od kwietnia do sierpnia 1918 był pomocnikiem dowódcy kompanii moździerzy Komunistycznego Pułku Specjalnego Przeznaczenia, w lipcu 1918 brał udział w likwidacji powstania lewicowych eserowców, 1918–1919 wykładał na kursach wojskowych w Moskwie. W 1919 uczestniczył w wojnie domowej, m.in. w obronie Piotrogrodu, na początku 1920 walczył na Kaukazie przeciwko siłom W. Pokrowskiego. Po wojnie wykładał na kursach wojskowych w Majkopie, w 1923 na kursach w Rostowie nad Donem, 1923-1925 był instruktorem przy komisariacie wojskowym w Taganrogu, w maju 1925 został zdemobilizowany. Później pracował w Moskwie, gdzie w 1932 ukończył wieczorowy rabfak (fakultet robotniczy), a w 1937 Moskiewski Instytut Filozofii, Literatury i Historii, później wykładał filozofię i podstawy marksizmu-leninizmu w Moskiewskim Instytucie Lotniczym i Moskiewskim Instytucie Kultury Fizycznej.
W lipcu 1941 ponownie powołany do armii, brał udział w wojnie z Niemcami, w sierpniu 1941 został dowódcą batalionu 1010 pułku piechoty na Froncie Centralnym, uczestniczył w walkach obronnych na Białorusi, 25 sierpnia 1941 został ciężko ranny w rejonie Dobrusza. Od listopada 1941 do lutego 1942 był komendantem Woroneża, we wrześniu 1942 ukończył kursy doskonalenia dowódców pułków, od września 1942 do maja 1944 dowodził 971 pułkiem piechoty, a od czerwca do grudnia 1944 136 Dywizją Piechoty. Walczył na Froncie Stalingradzkim, Zachodnim, Briańskim, Białoruskim, 1 Ukraińskim i 2 Białoruskim, brał udział w bitwie pod Stalingradem, operacji orłowskiej, operacji homelsko-rzeczyckiej i lwowsko-sandomierskiej, 29 września 1942 został ranny. Wyróżnił się podczas operacji lwowsko-sandomierskiej, umiejętnie organizując przełamanie obrony przeciwnika w rejonie horochowskim, 18 lipca 1944 dowodzona przez niego dywizja sforsowała Bug. Od stycznia do marca 1945 był zastępcą dowódcy 120 gwardyjskiej dywizji piechoty, a od marca do maja 1945 zastępcą dowódcy 41 Korpusu Piechoty, walczył na 2, 3 i 1 Froncie Białoruskim, uczestniczył w operacji wschodniopruskiej i berlińskiej. Później do sierpnia 1946 był zastępcą dowódcy 120 gwardyjskiej dywizji piechoty w Białoruskim Okręgu Wojskowym, 1946-1947 specjalnym korespondentem pisma „Wojennyj Wiestnik”, od kwietnia 1947 do lipca 1950 był wojskowym doradcą przy naczelniku szkoły wojskowej Suche Batora w Ułan Bator (Mongolia), a po powrocie do ZSRR, 1950-1958 był naczelnikiem szkoły wojskowej. W maju 1958 zakończył służbę wojskową. Został pochowany na Cmentarzu Wagańkowskim.
Odznaczenia.
I inne.

</doc>
<doc id="4386006" url="https://pl.wikipedia.org/wiki?curid=4386006" title="Anolis">
Anolis



</doc>
<doc id="4386010" url="https://pl.wikipedia.org/wiki?curid=4386010" title="Biblioteka im. Soemana H.S.">
Biblioteka im. Soemana H.S.

Biblioteka im. Soemana H.S. (, ) – biblioteka i archiwum narodowe prowincji Riau w Pekanbaru w Indonezji; jej 6-piętrowy budynek ma unikalny kształt otwartej książki.
Biblioteka nosi imię indonezyjskiego pisarza i poety, pochodzącego z Tapanuli na Sumatrze, Soemana Hasibuana (1904–1999), znanego bardziej pod swym pisarskim pseudonimem Soeman H.S. (lub Suman Hs).
Historia.
Planując budowę nowego budynku biblioteki postanowiono zmienić jej lokalizację przenosząc ją do centrum Pekanbaru. W zaplanowanej lokalizacji stały już dwa budynki mające wartość historyczną. Projekt zakładał budowę pomiędzy nimi 6 piętrowego gmachu i połączenie trzech budynków dachem w kształcie rehal – drewnianego stojaka na Koran. 
Projektant i architekt dr. Sudarto w wywiadzie stwierdził, że główną inspiracją dla projektu budynku biblioteki był stojak służący do czytania z umieszczoną na nią otwartą księgą "Koranu", zaś wysokie kolumny podtrzymujące dach były inspirowane koncepcją budowy tradycyjnego malajskiego domu na palach.
Nowy budynek biblioteki jest przeszklony, Starano się dobrze wykorzystać naturalne oświetlenie równocześnie poprzez wysunięcie dachu eliminuje się nagrzewanie budynku do minimum. Biblioteka została zbudowana na zamówienie rządu prowincji Riau i otwarta w 2008 przez wiceprezydenta Indonezji Muhammada Jusufa Kallę.
W 2015 roku starym budynkom nadano nowe nazwy. Budynek administracyjny otrzymał nazwę Ismail Suko Auditorium. Chciano w ten sposób uczcić nie żyjącego gubernatora Riau Ismaila Suko, który kiedyś mieszkał w tym budynku. Drugi budynek otrzymał imię zasłużonego dla Riau Wana Ghaliba. 
Budynek biblioteki jest klimatyzowany i został wyposażony m.in. w audytorium, izbę kultury malajskiej, atrium, salę konferencyjną, salę internetową, mały meczet, kawiarnię i kafeterię oraz tzw. Kącik Energetyczny (ang. "Energy Corner", zwany "Chevron Library").
Budynek i zbiory.
Biblioteka gromadzi wiele dzieł literackich związanych z kulturą malajską, przechowywanych w specjalnych pomieszczeniach zwanych Izbami Malajskimi (ang. "Malay Chambers"). Oprócz tego, że jest czytelnią stanowi także miejsce spotkań lokalnej społeczności. Budynek ten stał się również jedną z atrakcji turystycznych w Pekanbaru. Dziennie miejsce to odwiedza nawet do 1000 osób, pochodzących zarówno z regionu, jak i spoza jej regionu.

</doc>
<doc id="4386012" url="https://pl.wikipedia.org/wiki?curid=4386012" title="Parafia św. Barbary w Karminie">
Parafia św. Barbary w Karminie

Parafia Świętej Barbary w Karminie – parafia rzymskokatolicka, znajdująca się w diecezji kaliskiej, w dekanacie Dobrzyca. 

</doc>
<doc id="4386017" url="https://pl.wikipedia.org/wiki?curid=4386017" title="Parafia Najświętszej Maryi Panny Niepokalanie Poczętej w Strzałkowie">
Parafia Najświętszej Maryi Panny Niepokalanie Poczętej w Strzałkowie

Parafia Najświętszej Maryi Panny Niepokalanie Poczętej w Strzałkowie – parafia rzymskokatolicka, znajdująca się w diecezji kaliskiej, w dekanacie Koźminek. 

</doc>
<doc id="4386019" url="https://pl.wikipedia.org/wiki?curid=4386019" title="Cesarzowa Gi">
Cesarzowa Gi



</doc>
<doc id="4386020" url="https://pl.wikipedia.org/wiki?curid=4386020" title="Lucjan Demidowski">
Lucjan Demidowski

Lucjan Demidowski (ur. 1946 w Krzeszowie Górnym) – polski artysta fotograf. Członek rzeczywisty Związku Polskich Artystów Fotografików. Członek Zarządu Okręgu Lubelskiego ZPAF. Członek honorowy Lubelskiego Towarzystwa Fotograficznego.
Życiorys.
Lucjan Demidowski – jeden z przedstawicieli konceptualizmu w fotografii polskiej, związany z lubelskim środowiskiem fotograficznym – jest wykładowcą w Lubelskiej Szkole Fotografii, gdzie prowadzi zajęcia z historii fotografii oraz pracownię fotografii kreacyjnej. Mieszka i tworzy w Motyczu Leśnym – fotografuje od 1960 roku, wówczas jako członek "Fotoklubu Zamek" w Lublinie. Miejsce szczególne w jego twórczości zajmuje fotografia kreacyjna, fotografia poszukująca, fotografia portretowa oraz fotografia reklamowa. W 1972 roku został laureatem "Lubelskiej Nagrody Artystycznej," jest dwukrotnym stypendystą Ministerstwa Kultury i Sztuki. Od 1973 roku do 1975 współpracował z warszawską Galerią "Remont". Jest autorem wielu spotkań, prelekcji, warsztatów poświęconych fotografii.
Lucjan Demidowski jest autorem i współautorem wielu wystaw fotograficznych; indywidualnych oraz zbiorowych, w Polsce i za granicą (m.in. we Francji, w Japonii, Niemczech, Stanach Zjednoczonych, Szwajcarii, na Węgrzech). W 1971 roku został przyjęty w poczet członków Związku Polskich Artystów Fotografików (legitymacja nr 383), w którym obecnie pełni funkcję przewodniczącego Komisji Rewizyjnej w Zarządzie Okręgu Lubelskiego ZPAF.
Fotografie Lucjana Demidowskiego znajdują się w zbiorach Biura Wystaw Artystycznych w Lublinie, Galerii Labirynt w Lublinie, Galerii Wymiany w Łodzi, Towarzystwa Zachęty Sztuk Pięknych w Warszawie. Biografię artysty opublikowano w "Antologii fotografii polskiej 1839–1989" (Jerzego Lewczyńskiego).
Wybrane wystawy indywidualne.
Źródło.
Wybrane wystawy zbiorowe.
Źródło.

</doc>
<doc id="4386031" url="https://pl.wikipedia.org/wiki?curid=4386031" title="Wiatr ze Wschodu (1992)">
Wiatr ze Wschodu (1992)



</doc>
<doc id="4386032" url="https://pl.wikipedia.org/wiki?curid=4386032" title="Alison Bai">
Alison Bai

Alison Bai (ur. 18 stycznia 1990 w Canberze) – australijska tenisistka.
Kariera tenisowa.
W swojej karierze zwyciężyła w jednym singlowym i trzynastu deblowych turniejach rangi ITF. Najwyżej w rankingu WTA Tour w singlu sklasyfikowana była na 305. miejscu (2 listopada 2015) i w deblu na 125. miejscu (20 stycznia 2020).

</doc>
<doc id="4386033" url="https://pl.wikipedia.org/wiki?curid=4386033" title="Teatr Nasz">
Teatr Nasz



</doc>
<doc id="4386035" url="https://pl.wikipedia.org/wiki?curid=4386035" title="Dżamal Chaszodżdżi">
Dżamal Chaszodżdżi



</doc>
<doc id="4386039" url="https://pl.wikipedia.org/wiki?curid=4386039" title="Chaszukdżi">
Chaszukdżi



</doc>
<doc id="4386041" url="https://pl.wikipedia.org/wiki?curid=4386041" title="Wiktor Obuchow">
Wiktor Obuchow

Wiktor timofiejewicz Obuchow (ros. Виктор Тимофеевич Обухов, ur. w miejscowości Nikolskaja w guberni orenburskiej, zm. 26 listopada 1975 w Moskwie) – radziecki generał pułkownik wojsk pancernych, Bohater Związku Radzieckiego (1944).
Życiorys.
W 1914 skończył szkołę, w styczniu 1918 wstąpił do Czerwonej Gwardii, był szeregowym i dowódcą plutonu, od maja 1918 służył w Armii Czerwonej, od maja 1918 do lutego 1919 jako dowódca plutonu i pomocnik dowódca sotni brał udział w wojnie domowej na Froncie Wschodnim. W maju 1919 ukończył kursy wojskowo-polityczne, został instruktorem wydziału politycznego 1 Armii i pomocnikiem komisarza Południowej Grupy Wojsk Frontu Wschodniego, uczestniczył w walkach z wojskami Dutowa i Kołczaka. W listopadzie 1919 skończył moskiewskie kursy kawalerii, później był pomocnikiem dowódcy szwadronu, w marcu 1920 został komendantem pociągu WCIK "Krasnyj Kaza" na Froncie Południowym, od września 1921 dowodził 15 pułkiem kawalerii, a od marca do października 1922 dowódcą szwadronu. Walczył na Froncie Turkiestańskim, biorąc udział w walkach z basmaczami w Azji Środkowej, w 1924 ukończył Leningradzką Wyższą Szkołę Kawalerii, od września 1924 do stycznia 1925 dowodził 1 pułkiem kawalerii, od stycznia 1925 do grudnia 1926 79 pułkiem kawalerii, a od grudnia 1926 do listopada 1928 uzbeckim pułkiem kawalerii, uczestniczył w walkach z basmaczami we wschodniej Bucharze i Chiwie. W 1929 skończył kursy kawalerii w Nowoczerkasku, 1929-1931 dowodził pułkiem kawalerii w Ukraińskim Okręgu Wojskowym, w 1934 ukończył Akademię Wojskową im. Frunzego, 1935-1937 był komenderowany służbowo do Chin jako doradca okręgu wojskowego. Po powrocie do ZSRR był pomocnikiem i starszym pomocnikiem inspektora kawalerii Armii Czerwonej, od maja do lipca 1939 oficerem wydziału operacyjnego sztabu 1 Grupy Armijnej w Mongolii, potem inspektorem kawalerii grupy frontowej Dalekiego Wschodu, od maja do września 1939 brał udział w bitwie nad Chałchin-Goł. Od 1940 do marca 1941 był naczelnikiem szkoły kawalerii w Mińsku, później dowódcą dywizji pancernej w Zachodnim Okręgu Wojskowym.
Od czerwca 1941 uczestniczył w wojnie z Niemcami jako dowódca 26 Dywizji Pancernej na Froncie Zachodnim, brał udział w walkach obronnych na Białorusi, od września 1941 do lutego 1943 był zastępcą generalnego inspektora kawalerii Armii Czerwonej, a od marca do maja 1943 zastępcą dowódcy 4 Armii Pancernej w Moskiewskim Okręgu Wojskowym. Od maja 1943 dowodził 3 Gwardyjskim Korpusem Zmechanizowanym, walczył na Froncie Stepowym, Woroneskim, 1 Ukraińskim, 3 Białoruskim, 1 i 2 Nadbałtyckim i Leningradzkim, brał udział w bitwie pod Kurskiem, operacji biełgorodzko-charkowskiej, wyzwoleniu Lewobrzeżnej Ukrainy, operacji witebsko-orszańskiej, mińskiej, wileńskiej i szawelskiej i w blokadzie niemieckich wojsk w Kurlandii, był dwukrotnie ranny. Szczególnie wyróżnił się podczas operacji witebsko-orszańskiej, w czerwcu 1944 umiejętnie zorganizował przełamanie obrony przeciwnika w rejonie Witebska i Orszy, później wziął udział w wyzwalaniu Lepela, 28 czerwca 1944 sforsował Berezynę na północny wschód od Borysowa i uchwycił przyczółek. W 1945 uczestniczył w wojnie z Japonią jako dowódca 3 Gwardyjskiego Korpusu Zmechanizowanego Frontu Zabajkalskiego, biorąc udział w operacji mandżurskiej. Po wojnie dowodził dywizją zmechanizowaną i był zastępcą dowódcy armii zmechanizowanej w Nadmorskim Okręgu Wojskowym, a od marca do sierpnia 1947 pomocnikiem dowódcy Wojsk Lądowych ds. wojsk pancernych i zmechanizowanych, później dowódcą dywizji pancernej i od marca 1950 do grudnia 1951 dowódcą 4 Gwardyjskiej Armii Zmechanizowanej w Grupie Wojsk Radzieckich w Niemczech. W 1952 ukończył wyższe kursy akademickie przy Wojskowej Akademii Sztabu Generalnego, 1952-1953 był pomocnikiem dowódcy wojsk Karpackiego Okręgu Wojskowego, od października 1953 do kwietnia 1957 dowódcą 3 Gwardyjskiej Armii Zmechanizowanej, od kwietnia 1957 do kwietnia 1958 dowódcą 18 Gwardyjskiej Armii w Grupie Wojsk Radzieckich w Niemczech, 1958-1965 zastępcą naczelnika Wojsk Pancernych Armii Radzieckiej, w październiku 1965 został zwolniony do rezerwy. Był honorowym obywatelem Wilna, Aktiubińska, Złotonoszy, Smorgoń i Tukums. Pochowano go na Cmentarzu Nowodziewiczym. Jego imieniem nazwano ulicę w Nikolskoje.
Odznaczenia.
I medale ZSRR oraz odznaczenia zagraniczne.

</doc>
<doc id="4386042" url="https://pl.wikipedia.org/wiki?curid=4386042" title="Norops anisolepis">
Norops anisolepis



</doc>
<doc id="4386046" url="https://pl.wikipedia.org/wiki?curid=4386046" title="Parafia św. Mikołaja w Jeleninie">
Parafia św. Mikołaja w Jeleninie

Parafia Świętego Mikołaja w Jeleninie – parafia rzymskokatolicka, znajdująca się w diecezji zielonogórsko-gorzowskiej, w dekanacie Żagań. 

</doc>
<doc id="4386052" url="https://pl.wikipedia.org/wiki?curid=4386052" title="Mistrzostwa Ameryki Południowej w Piłce Siatkowej Mężczyzn 1991">
Mistrzostwa Ameryki Południowej w Piłce Siatkowej Mężczyzn 1991

XIX Mistrzostwa Ameryki Południowej w Piłce Siatkowej Mężczyzn odbyły się w brazylijskim mieście São Paulo między 14 a 21 września 1991 roku.
Tytułu sprzed dwóch lat bronili Brazylijczycy (odnieśli 12 kolejnych zwycięstw) i to oni po raz kolejny zdobyli mistrzostwo. Był to osiemnasty złoty medal mistrzostw Ameryki Południowej w historii brazylijskiej siatkówki.
Mistrz Ameryki Południowej 1991 otrzymał prawo do gry na Pucharze Świata 1991, a trzy najlepsze zespoły otrzymały awans na Igrzyska Olimpijskie 1992.
System rozgrywek.
Mistrzostwa składały się z dwóch etapów. Mistrz i Wicemistrz Kontynentu z 1989 roku rozpoczęli rozgrywki od rundy finałowej.
W rundzie wstępnej pozostałe sześć reprezentacji znajdujących się w jednej grupie rozegrało ze sobą mecze w systemie każdy z każdym. Dwie najlepsze drużyny awansowały do fazy finałowej, gdzie razem z dotychczasowymi Mistrzem i Wicemistrzem Kontynentu utworzyły grupę, w której mecze także rozgrywane były systemem każdy z każdym. Drużyny, które po rozegraniu wszystkich spotkań znalazły się na 1. i 2. miejscu w tabeli, rozegrały ze sobą mecz finałowy, którego zwycięzca zdobył tytuł mistrzowski.
O kolejności w tabeli decydowały kolejno:
Drużyny uczestniczące.
"ns- nie startował"
Turniej.
Runda wstępna.
Wyniki.
"*- brak danych o meczu"

</doc>
<doc id="4386059" url="https://pl.wikipedia.org/wiki?curid=4386059" title="Władimir Urusow">
Władimir Urusow

Władimir Pietrowicz Urusow, (ur. 1860 lub 4 kwietnia 1857, zm. 1 grudnia lub września 1907) – działacz państwowy i wojskowy Imperium Rosyjskiego. Pełnił urzędy wicegubernatorskie w guberniach jenisejskiej i chersońskiej.
Życiorys.
Władimir Urusow urodził się w 1860 roku lub 4 kwietnia 1857 roku w książęcym rodzie . Jeszcze jako niemowlę został zapisany na listę paziów. Po zakończeniu nauki w Korpusie Paziów, 9 września 1876 roku, wstąpił do . Naukę ukończył w kwietniu 1878 roku, jako kamer-paź rozpoczął służbę wojskową, do której był zobowiązany po zakończeniu edukacji. Początkowo jako ordynans dowódcy armii stacjonującej w Adrianopolu, później przez dwa lata oddelegowany do rosyjskiego poselstwa w Rzymie. Na służbę cywilną przeszedł w marcu 1886 roku. Pracował w , najpierw jako urzędnik nadetatowy, następnie jako sekretarz i dragoman w Sarajewie. Do ojczyzny wrócił w czerwcu 1888 roku, został pracownikiem i przez dwa oddelegowany był do specjalnych poruczeń moskiewskiego generał-gubernatora. Następnie wszedł w zarząd gubernialny guberni moskiewskiej w charakterze doradcy, dwukrotnie pełnił (tymczasowo) obowiązki wicegubernatora.
Urusow został 12 marca 1899 roku nominowany na jenisejskiego wicegubernatora, awansowano go przy tym do rangi radcy stanu. Z powodu różnicy poglądów nie mógł porozumieć się z liberalnym gubernatorem , głównymi różniącymi ich kwestiami były zagadnienia polityki narodowościowej oraz kwestia wprowadzenia w guberni ziemstwa. Również oddalenie od rodziny zmotywowało Władimira Pietrowicza do zawnioskowania o zmianę przydziału. Jego prośbom stało się zadość i 29 stycznia 1900 roku wyjechał z Krasnojarska na analogiczny urząd w guberni chersońskiej.
Zmarł 1 grudnia lub września 1907 roku.
Rodzina.
Był synem bohatera wojny kaukaskiej i damy dworu Jekateriny Nikołajewny Sipiaginy. Miał liczne rodzeństwo: Jelizawieta (1846–1915), Maria (1849–?), (1850–1914), Sofia (1853–1928) i Jekatierina (1855–1910), Siergiej (1859–1918) oraz (1863–1918).
Władimir Pietrowicz ożenił się z grafiną Warwarą Gudowicz 10 stycznia 1888 roku. Doczekali się piątki dzieci:

</doc>
<doc id="4386063" url="https://pl.wikipedia.org/wiki?curid=4386063" title="Parafia Świętej Trójcy w Byszewie">
Parafia Świętej Trójcy w Byszewie

Parafia Świętej Trójcy w Byszewie – parafia rzymskokatolicka, znajdująca się w diecezji pelplińskiej, w dekanacie Koronowo. 

</doc>
<doc id="4386066" url="https://pl.wikipedia.org/wiki?curid=4386066" title="Volkswagen CrossPolo">
Volkswagen CrossPolo

Volkswagen CrossPolo – uterenowiona wersja Volkswagena Polo, produkowana przez koncern Volkswagen AG.
Pierwsza generacja.
Pierwsza generacja Volkswagena CrossPolo była oferowana jako trzy- i pięciodrzwiowy hatchback. Samochód różnił się od normalnego plastikowymi nakładkami i zwiększonym zawieszeniem o 3 cm.
Pojawiły się też relingi i 17-calowe koła. W czasie produkcji I generacji samochód jako rywala miał Škodę Fabię Scout.
Druga generacja.
Druga generacja Volkswagena CrossPolo ma zwiększony prześwit o 15 mm, ale może pojechać wyboistą drogą np. na działkę. Do jazdy po lekkim terenie nadaje się silnik o mocy 110 KM, jednak w ofercie jest też silnik o mocy 90 KM. Specjalne kolory Magma Orange i Terra Beige Metallic są zarezerwowane tylko dla CrossPolo. Ceny rozpoczynają się od 53 390 zł. Rynek konkurentów również się powiększył oprócz Škody Fabii Scout jest też Hyundai i20 Active.

</doc>
<doc id="4386067" url="https://pl.wikipedia.org/wiki?curid=4386067" title="Brain Salad Surgery">
Brain Salad Surgery

Brain Salad Surgery – czwarty album studyjny zespołu Emerson, Lake and Palmer, wydany 19 listopada 1973 roku w Wielkiej Brytanii i Stanach Zjednoczonych przez wytwórnię Manticore, a w okresie późniejszym – przez Atlantic.
Historia.
W 1973 roku Emerson, Lake i Palmer odeszli z wytwórni Island i założyli własną, Manticore Records. W czerwcu tego samego roku w londyńskim studiu London’s Advision (późniejszym Olympic Studios) rozpoczęli pracę nad nowym materiałem muzycznym, noszącym roboczy tytuł Whip Some Skull On Ya (wulgarne określenie seksu oralnego), po czym zmienili go na Brain Salad Surgery (znaczący w przybliżeniu to samo), zgodnie z sugestią szefa nowej wytwórni, który usłyszał ten zwrot w piosence Dr. Johna „Right Place, Wrong Time”. Z uwagi na to, iż Emerson otrzymał właśnie syntezator typu Polyphonic Moog wraz z akcesoriami, a Palmer – nowy syntezator perkusyjny, zespół postanowił nagrać coś wyjątkowego.
Płytę otwiera utwór „Jeruzalem” – adaptacja hymnu Jerusalem z tekstem Williama Blake’a i muzyką Huberta Parry’ego. Wyniosłe brzmienie osiągnął Emerson dzięki zdublowaniu ścieżki z nagraniem organów Hammonda. Nagranie tego utworu zajęło muzykom 18 godzin, a zmiksowanie – dwukrotnie więcej. Drugi utwór, „Toccata”, stanowi aranżację IV części (Toccata Concertata) I koncertu fortepianowego Alberta Ginastery. Kiedy Ginastera początkowo odrzucił prośbę zespołu o wykorzystanie tego utworu, Emerson poleciał specjalnie do Szwajcarii, żeby go przekonać demonstrując mu wersję demo. W utworze tym Palmer wykorzystał syntezator perkusyjny. Kontrastem do tych utworów są: ballada Lake’a „Still... You Turn Me On”, wykonana jedynie przez niego samego i Emersona oraz humorystyczny „Benny The Bouncer”, będący muzycznym wizerunkiem rozrabiaki z knajpy w stylu honky-tonk, z tekstem Petera Sinfielda, znanego ze współpracy z King Crimson. Obie piosenki stanowiły coś w rodzaju przerywnika przed głównym utworem albumu, „Karn Evil 9”, podzielonym na 3 części, zwane „Impresjami”. Tekst do utworu jest dziełem Lake’a i Sinfielda. Utwór stanowi przegląd gatunków, stylów i konwencji muzycznych oraz zestawu środków technicznych, w tym efektów muzyki fortepianowej XX wieku, słyszalnych w części drugiej. W efekcie tych zabiegów powstała mozaika różnorodnych fragmentów, od archaizujących do bardzo nowoczesnych, dość dowolnie powiązanych w trzy „Impresje”, z tematem głównym części pierwszej mocno przetworzonym w częściach drugiej i trzeciej.
Pod koniec września muzycy ukończyli nagrywanie płyty. Okładkę do albumu przygotował szwajcarski artysta H.R. Giger, którego członkowie zespołu poznali w trakcie swego wcześniejszego tournée po Szwajcarii. Przednia okładka płyty winylowej jest podzielona na dwie, rozkładane pionowo części. Na częściach zewnętrznych widnieje ludzka czaszka, a na części dolnej – twarz kobiety (namalowana na podstawie twarzy żony Gigera). Płyta po wydaniu osiągnęła pozycję nr 2 na brytyjskich listach przebojów i nr 11 w Stanach Zjednoczonych stając się w dorobku zespołu swoistym znakiem wodnym.
Lista utworów.
Zestaw utworów na wydawnictwie winylowym, wydanym przez Manticore Records w 1973 roku:

</doc>
<doc id="4386070" url="https://pl.wikipedia.org/wiki?curid=4386070" title="Władymir Urusow">
Władymir Urusow



</doc>
<doc id="4386098" url="https://pl.wikipedia.org/wiki?curid=4386098" title="Benjamín Enzema">
Benjamín Enzema

Benjamín Manuel Enzema Owono (ur. 25 marca 1989 w Akoga) – lekkoatleta z Gwinei Równikowej, specjalizujący się w biegach średniodystansowych i długodystansowych, olimpijczyk.
Po raz pierwszy na międzynarodowej imprezie mistrzowskiej Enzema pojawił się w 2009 roku, podczas mistrzostw świata w Berlinie, gdzie w 2. biegu eliminacyjnym na dystansie 1500 m, wynikiem 4:13,17 pobił swój rekord życiowy i zajął ostatnie 14. miejsce, uzyskując tym samym 52. wynik eliminacji. W 2012 roku wziął udział w halowych mistrzostwach świata w Stambule i letnich igrzyskach olimpijskich w Londynie, gdzie w obu przypadkach nie przebrnął 1. fazy zawodów biegu na 800 m. Mimo nieuzyskania odpowiedniego minimum na igrzyska olimpijskie, dostał dziką kartę od organizatorów, przez co mógł uczestniczyć w zawodach. Jego trenerem przygotowującym go na te zawody był Jose Moises Bodipo Minter, a jak twierdził sam zawodnik najważniejsze dla niego podczas tej imprezy było godne reprezentowanie kraju. Rok później wystartował na mistrzostwach świata w Moskwie, zajmując łącznie 45. miejsce w stawce 47 zawodników w eliminacjach biegu na 800 m. W 2016 roku uzyskał prawo startu w biegu na 800 m na letnie igrzyska olimpijskie w Rio de Janeiro, również bezpośrednio nie uzyskując minimum, ponieważ jego najlepszy wynik uzyskany w 2015 r., oficjalnie uznany na jego profilu na stronie IAAF, jest gorszy o 7,55 s od normy kwalifikacyjnej wyznaczonej na igrzyska. Na samych igrzyskach zajął 8. pozycję w 3. biegu eliminacyjnym, zdobywając tym samym 50. miejsce w gronie 54 zawodników. W 2017 roku, wziął udział w mistrzostwach świata w Londynie, gdzie z czasem 3:48,39 zajął 38. miejsce na 41 zawodników w fazie eliminacyjnej biegu na 1500 m. Rok później, został zdyskwalifikowany w eliminacjach biegu na 1500 m podczas halowych mistrzostw świata w Birmingham.
Jest rekordzistą Gwinei Równikowej w biegach na dystansie 800, 1500, 3000, 5000 m, 10 km, w półmaratonie i maratonie oraz w hali na 800 i 1500 m.

</doc>
<doc id="4386101" url="https://pl.wikipedia.org/wiki?curid=4386101" title="CREDO (projekt)">
CREDO (projekt)



</doc>
<doc id="4386106" url="https://pl.wikipedia.org/wiki?curid=4386106" title="Kościół Świętych Apostołów Piotra i Pawła w Pucku">
Kościół Świętych Apostołów Piotra i Pawła w Pucku

Kościół Świętych Apostołów Piotra i Pawła w Pucku – rzymskokatolicki kościół parafialny w Pucku, w województwie pomorskim. 
Położenie i tradycja.
Kościół pełni rolę puckiej fary. Świątynia stoi nad samym brzegiem zatoki Puckiej. Jest charakterystyczną budowlą, dzięki czemu Puck jest rozpoznawany już z daleka. Podczas odpustu, 29 czerwca, odbywa się tradycyjna pielgrzymka łodziowa z portów na Mierzei Helskiej. Na wodach zatoki odbywa się nabożeństwo, będące wstępem do mszy odpustowej w kościele. Wiernym z powiatu puckiego podczas tych uroczystości często towarzyszą turyści.
Historia.
Parafia w Pucku powstała prawdopodobnie w XII wieku. Wskazują na to m.in. kamienne fundamenty filarów kościoła pochodzące właśnie z XII wieku (pierwsza świątynia mogła być drewniana). W wyposażeniu ciekawa jest chrzcielnica z XIII wieku. Filary są pozostałościami po dawnym kościele romańskim, do którego przed 1309 dobudowano istniejącą do dziś wieżę. Obecny kościół powstał między rokiem 1330 a 1400. W 1496 obiekt przykryto jednym dachem w miejsce odrębnych, a także dodano szczyt wschodni. W latach 1556-1589 pucki kościół był w rękach luteran. Po zwróceniu świątyni społeczności katolickiej przeprowadzono gruntowny remont. W 1623 Jan Jakub Wejher, syn ówczesnego starosty puckiego Ernesta Wejhera i Anny Mortęskiej, ufundował ołtarz, w którym znalazły się obrazy Hermana Hana, uznawanego wówczas za najlepszego malarza na Pomorzu. Około roku 1800 w kościele pojawiły się istniejące do dziś ołtarze: główny z czterema przesuwanymi obrazami oraz dwa boczne: Matki Bożej i św. Antoniego. Wkomponowano w nie figury pochodzące z wcześniejszych ołtarzy. Niemal sto lat później przeprowadzono w świątyni prace budowlano-konserwatorskie. Wówczas m.in. powiększono otwory okienne, dzięki czemu można było zamontować witraże. Wymieniono również posadzkę. W XXI wieku (począwszy od 2000) świątynia przechodzi kolejną znaczną renowację. Zmieniono dach kościoła, uzupełniono ubytki lica cegieł. W planach jest jeszcze przebudowa prezbiterium i malowanie wnętrza.
Wyposażenie.
Do najcenniejszych elementów wyposażenia należą:
Tablice.
We wnętrzu kościoła wiszą następujące tablice pamiątkowe:

</doc>
<doc id="4386110" url="https://pl.wikipedia.org/wiki?curid=4386110" title="Glorieta (Nowy Meksyk)">
Glorieta (Nowy Meksyk)

Glorieta – jednostka osadnicza w Stanach Zjednoczonych, w stanie Nowy Meksyk, w hrabstwie Santa Fe.

</doc>
<doc id="4386114" url="https://pl.wikipedia.org/wiki?curid=4386114" title="Golden (Nowy Meksyk)">
Golden (Nowy Meksyk)

Golden – jednostka osadnicza w Stanach Zjednoczonych, w stanie Nowy Meksyk, w hrabstwie Santa Fe.

</doc>
<doc id="4386116" url="https://pl.wikipedia.org/wiki?curid=4386116" title="Jaconita">
Jaconita

Jaconita – jednostka osadnicza w Stanach Zjednoczonych, w stanie Nowy Meksyk, w hrabstwie Santa Fe.

</doc>
<doc id="4386119" url="https://pl.wikipedia.org/wiki?curid=4386119" title="Mistrzostwa Europy w kajakarstwie górskim">
Mistrzostwa Europy w kajakarstwie górskim

Mistrzostwa Europy w kajakarstwie górskim – coroczne zawody w kajakarstwie organizowane dla zawodników z Europy. Pierwsze mistrzostwa rozegrano w roku 1996 roku w Augsburgu. Do 2004 roku odbywały się co dwa lata. Rozgrywane są oficjalnie pod patronatem Europejskiej Federacji Kajakowej.
Tabela medalowa.
" Stan po ME 2019"

</doc>
<doc id="4386124" url="https://pl.wikipedia.org/wiki?curid=4386124" title="Raphael Dwamena">
Raphael Dwamena

Raphael Dwamena (ur. 12 września 1995 w Nkawkawie) – ghański piłkarz występujący na pozycji napastnika w Vejle BK.

</doc>
<doc id="4386130" url="https://pl.wikipedia.org/wiki?curid=4386130" title="Mistrzostwa Świata U-20 w Piłce Ręcznej Kobiet 1989">
Mistrzostwa Świata U-20 w Piłce Ręcznej Kobiet 1989

Mistrzostwa Świata U-20 w Piłce Ręcznej Kobiet 1989 – siódme mistrzostwa świata U-20 w piłce ręcznej kobiet, oficjalny międzynarodowy turniej piłki ręcznej o randze mistrzostw świata organizowany przez IHF mający na celu wyłonienie najlepszej żeńskiej reprezentacji narodowej złożonej z zawodniczek do lat dwudziestu. Odbył się w dniach 22 września – 1 października 1989 roku w Nigerii. Tytułu zdobytego w 1987 roku broniła reprezentacja Związku Radzieckiego.
Faza pucharowa.
Mecz o 11. miejsce
Mecz o 9. miejsce
Mecz o 7. miejsce
Mecz o 5. miejsce
Mecz o 3. miejsce
Mecz o 1. miejsce

</doc>
<doc id="4386137" url="https://pl.wikipedia.org/wiki?curid=4386137" title="Harttiella">
Harttiella

Harttiella – rodzaj słodkowodnych ryb sumokształtnych z rodziny zbrojnikowatych (Loricariidae).
Zasięg występowania.
Północno-wschodnia część Ameryki Południowej: Gujana Francuska i Surinam.
Klasyfikacja.
Gatunki zaliczane do tego rodzaju:
Gatunkiem typowym jest "Harttia crassicauda" (="Harttiella crassicauda").

</doc>
<doc id="4386140" url="https://pl.wikipedia.org/wiki?curid=4386140" title="Bredene Koksijde Classic">
Bredene Koksijde Classic

Bredene Koksijde Classic, do 2018 Handzame Classic – kolarski wyścig jednodniowy, rozgrywany w Belgii w prowincji Flandria Zachodnia.
W latach 2002–2010 rozgrywany jako drugi etap Driedaagse van West-Vlaanderen, od 2011 jako samodzielny wyścig – początkowo należący do UCI Europe Tour z kategorią 1.1 (2011–2017) i 1.HC (2018–2019), a od 2020 został włączony do powstałego wówczas cyklu UCI ProSeries. Do 2018 znany pod nazwą Handzame Classic, od 2019 jako Bredene Koksijde Classic.
Zwycięzcy.
Opracowano na podstawie:

</doc>
<doc id="4386142" url="https://pl.wikipedia.org/wiki?curid=4386142" title="Francis Guerrero">
Francis Guerrero

Francisco Javier Guerrero Martín (ur. 11 marca 1996 w Coín) – hiszpański piłkarz występujący na pozycji obrońcy w Realu Betis.

</doc>
<doc id="4386143" url="https://pl.wikipedia.org/wiki?curid=4386143" title="Anacleto Sima Ngua">
Anacleto Sima Ngua

Anacleto Sima Ngua (ur. 2 czerwca 1936 w Mitemleté, zm. 30 czerwca lub 1 lipca 2018 w Malabo) – gwinejski duchowny rzymskokatolicki, biskup Bata, przewodniczący Konferencji Episkopatu Gwinei Równikowej oraz Stowarzyszenia Konferencji Episkopatów Afryki Środkowej.
Biografia.
24 czerwca 1963 otrzymał święcenia prezbiteriatu i został kapłanem wikariatu apostolskiego Fernando Poo. Po utworzeniu w 1965 wikariatu apostolskiego Río Muni (od 1966 diecezja Bata) został kapłanem tej struktury.
19 listopada 1982 papież Jan Paweł II mianował go biskupem Bata. 6 stycznia 1983 przyjął sakrę biskupią z rąk Jana Pawła II. Współkonsekratorami byli substytut ds. ogólnych Sekretariatu Stanu abp Eduardo Martínez Somalo oraz sekretarz Kongregacji Rozkrzewiania Wiary abp Duraisamy Simon Lourdusamy.
W latach 1992 – 2000 pełnił funkcję przewodniczącego Konferencji Episkopatu Gwinei Równikowej, a w latach 2000 – 2002 przewodniczącego Stowarzyszenia Konferencji Episkopatów Afryki Środkowej.
11 maja 2002 zrezygnował z biskupstwa z przyczyn zdrowotnych.
Zmarł 30 czerwca lub 1 lipca 2018. 5 lipca odbyła się msza pogrzebowa pod przewodnictwem emerytowanego arcybiskupa Malabo Ildefonso Obamy Obono oraz arcybiskupa Malabo Juana Nsue Edjanga Mayé. W pogrzebie uczestniczył prezydent Gwinei Równikowej Teodoro Obiang Nguema Mbasogo wraz z małżonką. Bp Sima Ngua został pochowany w katedrze św. Jakuba Apostoła i Matki Bożej z Pilar w Bata.

</doc>
<doc id="4386156" url="https://pl.wikipedia.org/wiki?curid=4386156" title="José Mba Nchama">
José Mba Nchama

José Mba Nchama (ur. 17 października 1965) – judoka z Gwinei Równikowej, olimpijczyk.
Mba Nchama startował w wadze półśredniej (do 81 kg). W 2007 roku zakwalifikował się na igrzyska w Pekinie, dzięki czemu stał się pierwszym i jak na razie jedynym judoką reprezentującym swój kraj podczas letnich igrzysk olimpijskich. W czasie Igrzysk miał 42 lata, przez co był najstarszą osobą w kadrze. Swoją nominację zawdzięcza dobrej pozycji w rankingu, spowodowanej głównie dobrym występem podczas Igrzysk Afrykańskich 2007, gdzie w kategorii otwartej zajął 7. miejsce. Od lat mieszka w hiszpańskiej miejscowości Torrevieja, przez co na igrzyska przygotowywał się wraz z kadrą Hiszpanii.
W samym konkursie odpadł już w 1/16 finału, przegrywając w swojej pierwszej walce z reprezentantem Czarnogóry Srđanem Mrvaljeviciem (przez automatyczny ippon i kata-gatame). Ostatecznie został sklasyfikowany na 21. pozycji, ex aequo z zawodnikami, którzy odpadli w tej samej rundzie.

</doc>
<doc id="4386160" url="https://pl.wikipedia.org/wiki?curid=4386160" title="Pterosturisoma microps">
Pterosturisoma microps

Pterosturisoma microps – gatunek słodkowodnej ryby sumokształtnej z rodziny zbrojnikowatych (Loricariidae), jedyny przedstawiciel rodzaju "Pterosturisoma".
Występowanie.
Gatunek endemiczny – występuje w dorzeczu górnej Amazonki, na obszarze Peru, Boliwii i prawdopodobnie Ekwadoru. Jest reofilem.
Cechy charakterystyczne.
"P. microps" ma budowę bardzo podobną do ryb z rodzaju "Lamontichthys", od których odróżnia go głównie liczba miękkich promieni w płetwach piersiowych – 6 u "Pterosturisoma", 7 u "Lamontichthys". Osiąga ok. 16 cm długości standardowej (SL).

</doc>
<doc id="4386161" url="https://pl.wikipedia.org/wiki?curid=4386161" title="Pterosturisoma">
Pterosturisoma



</doc>
<doc id="4386163" url="https://pl.wikipedia.org/wiki?curid=4386163" title="Konstantin Olszanski">
Konstantin Olszanski

Konstantin Fiodorowicz Olszanski (ros. Константин Фёдорович Ольшанский, ukr. Костянтин Федорович Ольшанський, ur. we wsi Prikołotnoje w obwodzie charkowskim, zm. 27 marca 1944 w Mikołajowie) – radziecki oficer marynarki, starszy porucznik, odznaczony pośmiertnie Złotą Gwiazdą Bohatera Związku Radzieckiego (1945).
Życiorys.
Był narodowości ukraińskiej. Do 1930 skończył 7 klas w Biełgorodzie, a w 1932 fabryczno-zawodową szkołę transportu kolejowego, pracował jako pomocnik maszynisty parowozu, ślusarz w warsztacie sowchozowym, szofer w sowchozie i w truście buraków cukrowych w Kursku. Od października 1936 służył we Flocie Wojskowo-Morskiej, ukończył elektromechaniczną szkołę Floty Czarnomorskiej, po czym został młodszym dowódcą plutonu, potem instruktorem w oddziale szkolnym, a w maju 1938 dowódcą oddziału maszynistów turbinowych w brygadzie Floty Czarnomorskiej, później wykładał w szkole elektromechanicznej. Od 1942 należał do WKP(b). Od 1941 uczestniczył w wojnie z Niemcami, m.in. obronie Sewastopola podczas oblężenia (październik-listopad 1942), w listopadzie 1941 został odwołany z frontu i ponownie skierowany do szkoły elektromechanicznej (w Poti), gdzie przygotowywał specjalistów dla floty, w 1942 został w niej dowódcą kompanii szkolnej. W marcu 1943 został dowódcą kompanii w 384 samodzielnym batalionie piechoty morskiej Floty Czarnomorskiej, brał udział w operacji donbaskiej, m.in. podczas desantu pod Taganrogiem 30 sierpnia 1943 był szefem sztabu wojsk desantowych, a 8-10 września 1943 podczas desantu pod Mariupolem dowodził 1 oddziałem desantowym. Otrzymał stopień starszego porucznika. W nocy na 26 marca 1944 jako dowódca oddziału desantowego brał udział w desancie w rejonie Mikołajowa, następnego dnia zginął w walce o Mikołajów. W jego rodzinnej wsi i w Mikołajowie postawiono jego popiersie.

</doc>
<doc id="4386165" url="https://pl.wikipedia.org/wiki?curid=4386165" title="Feliks Sumarokow-Elston">
Feliks Sumarokow-Elston



</doc>
<doc id="4386166" url="https://pl.wikipedia.org/wiki?curid=4386166" title="Feliks Feliksowicz Sumarokow-Elston">
Feliks Feliksowicz Sumarokow-Elston



</doc>
<doc id="4386169" url="https://pl.wikipedia.org/wiki?curid=4386169" title="Loren Morón">
Loren Morón

Lorenzo Jesús Morón García (ur. 30 grudnia 1993 w Marbelli) – hiszpański piłkarz występujący na pozycji napastnika w Realu Betis.

</doc>
<doc id="4386170" url="https://pl.wikipedia.org/wiki?curid=4386170" title="Piotr Barański">
Piotr Barański

Piotr Barański (ur. 1 sierpnia 1915 w Woli Kotkowskiej, zm. 16 listopada 1971) – kapral Wojska Polskiego II RP, członek załogi i obrońca Wojskowej Składnicy Tranzytowej na Westerplatte w wojnie obronnej 1939.
Życiorys.
Urodził się w Woli Kotkowskiej, jako syn Walentego i Konstancji z domu Augustyniak. Ojciec pracował na kolei, matka zaś prowadziła gospodarstwo domowe. Miał trójkę rodzeństwa. Absolwent gimnazjum ogrodniczego w Piotrkowie Trybunalskim (1936). Służbę wojskową odbywał w 86 pułku piechoty, skąd został skierowany na Westerplatte. Na półwysep dotarł 13 sierpnia 1939. Brał udział w obronie wartowni nr 2. W trakcie walk został ranny. 
Po kapitulacji Westerplatte był jeńcem Stalagu I A Stablack w Prusach Wschodnich. Został zmuszony podjąć pracę jako robotnik przymusowy w gospodarstwie ogrodniczym. Z niewoli zwolniony w 1945. Po powrocie z niewoli podjął pracę jako urzędnik w Sądzie Powiatowym w Koninie. Od 1947 do 1957 pracował w Spółdzielni Ogrodniczej jako kierownik planowania. Z powodu pogarszającego się stanu zdrowia odszedł w 1957 na rentę inwalidzką. Był wieloletnim członkiem stowarzyszenia PAK w Koninie, a także zastępcą prezesa Zarządu Oddziału Związku Inwalidów Wojennych. W latach 1952-1953 zdobył tytuł mistrza Ligi Przyjaciół Żołnierza w zawodach strzeleckich z kbks i wiatrówki w konkurencji mężczyzn. W roku 1956 za pracę społeczną w realizowaniu programu Frontu Jedności Narodu został przez organizację kombatancką w Poznaniu uhonorowany dyplomem uznania. 
Ożenił się Anielą z domu Lisowską, miał dwie córki. 
Pochowany został na cmentarzu parafialnym w Koninie.
Upamiętnienie.
Na Westerplatte znajduje się tablica z nazwiskiem Barańskiego.
W filmie Westerplatte Stanisława Różewicza z 1967 roku w postać Piotra Barańskiego wciela się Andrzej Wykrętowicz.

</doc>
<doc id="4386173" url="https://pl.wikipedia.org/wiki?curid=4386173" title="Junior Firpo">
Junior Firpo

Héctor Junior Firpo Adamés (ur. 22 sierpnia 1996 w Santo Domingo) – hiszpański piłkarz występujący na pozycji obrońcy w angielskim klubie Leeds United.
Statystyki kariery.
"Stan na 22 maja 2021"

</doc>
<doc id="4386179" url="https://pl.wikipedia.org/wiki?curid=4386179" title="Maria Gabryś">
Maria Gabryś

Maria Ludwika Gabryś-Heyke (ur. 24 czerwca 1979 w Warszawie) – polska pianistka, doktor habilitowana sztuk muzycznych, profesor Uniwersytetu Muzycznego Fryderyka Chopina.
Wykształcenie i praca naukowa.
Pochodzi z rodziny muzyków. Naukę gry na fortepianie rozpoczęła w siódmym roku życia. Jest absolwentką Państwowego Liceum Muzycznego im. Zenona Brzewskiego oraz Akademii Muzycznej im. Fryderyka Chopina w Warszawie w klasie fortepianu prof. Teresy Manasterskiej (2002, dyplom z wyróżnieniem) i kameralistyki fortepianowej prof. Krystyny Makowskiej-Ławrynowicz. W 2007 ukończyła z wyróżnieniem Musikhochschule Luzern w Szwajcarii w klasie mistrzowskiej prof. Ivana Klànskiego. Naukę kontynuowała w Scholi Cantorum Basiliensis w zakresie gry na hammerklavier i pianoforte pod kierunkiem prof. Jespera Christensena.
Od 2005 związana jest pracą pedagogiczną z Uniwersytetem Muzycznym Fryderyka Chopina. W 2011 obroniła tam doktorat na temat pracy "Analiza i interpretacja wybranych Sonat fortepianowych W.A. Mozarta w świetle retoryki jego oper" (promotorka: Elżbieta Tarnawska). W 2015 habilitowała się na podstawie płyty "Late piano works". Obecnie na UMFC jako profesor nadzwyczajna kieruje Międzywydziałowym Zakładem Fortepianu Ogólnego.
Sukcesy.
Stypendystka oraz tutorka Krajowego Funduszu na rzecz Dzieci.
Laureatka wielu konkursów, m.in.: międzynarodowych konkursów chopinowskich w Antoninie, Getyndze, Mariańskich Łaźniach, im. Ludwiga van Beethovena w Hradcu (1999) oraz im. Edwina Fischera w Lucernie (2007). Na XXVII Konkursie na Stypendia Artystyczne im. Fryderyka Chopina organizowanym przez Towarzystwo im. Fryderyka Chopina, pianistka została uhonorowana Nagrodą Specjalną im. prof. Jerzego Żurawlewa. W 2002 otrzymała tytuł „Laureata Estrady Młodych“ XXXVI Festiwalu Pianistyki Polskiej w Słupsku. W 2006 w Szwajcarii przyznano jej nagrodę „Mozart Preis“, w ramach której wzięła udział w wykonaniu wszystkich koncertów fortepianowych Wolfganga A. Mozarta z okazji 250. rocznicy urodzin kompozytora. Wraz z założonym przez siebie zespołem Lucerne Piano Trio, pracującym pod kierunkiem Guarneri Trio Prague, Maria Gabryś zdobyła II nagrodę i nagrodę specjalną za najlepsze wykonanie "Tria" Ludwiga van Beethovena na konkursie kameralnym im. Ludwiga van Beethovena w Hradcu oraz została laureatką konkursu „Orpheus“ w Zurychu.
Była wielokrotną stypendystką Towarzystwa im. Fryderyka Chopina, Międzynarodowej Fundacji im. Fryderyka Chopina, Prezydenta m.st. Warszawy, Ministra Kultury i Dziedzictwa Narodowego oraz Fundacji „Crescendum est Polonia“.
Prowadziła kursy mistrzowskie i seminaria w Polsce i za granicą m.in. w Daejeon, Pusan i w Lucernie. Była także jurorką konkursów w Mariańskich Łaźniach i Zurychu.

</doc>
<doc id="4386180" url="https://pl.wikipedia.org/wiki?curid=4386180" title="Konferencja Episkopatu Gwinei Równikowej">
Konferencja Episkopatu Gwinei Równikowej

Konferencja Episkopatu Gwinei Równikowej (hisz. "Conferencia Episcopal de Guinea Ecuatorial") – instytucja zrzeszająca biskupów Kościoła katolickiego w Gwinei Równikowej z siedzibą w Malabo. Należy do Stowarzyszenia Konferencji Episkopatów Afryki Środkowej.

</doc>
<doc id="4386184" url="https://pl.wikipedia.org/wiki?curid=4386184" title="Julien Denormandie">
Julien Denormandie

Julien Denormandie (ur. 14 sierpnia 1980 w Cahors) – francuski polityk i inżynier, w latach 2017–2018 sekretarz stanu, a od 2018 do 2022 minister.
Życiorys.
Absolwent AgroParisTech z 2000 oraz ENGREF z 2004, szkoły kształcącej inżynierów leśnictwa. Ukończył studia podyplomowe typu MBA. Członek państwowego korpusu IPEF, skupiającego inżynierów branży wodnej i leśnej.
W latach 2010–2012 pracował w ambasadzie Francji w Egipcie, m.in. jako zastępca szefa służb ekonomicznych placówki. Później był doradcą ministrów Pierre'a Moscoviciego i Nicole Bricq. W latach 2014–2016 zajmował stanowisko wicedyrektora gabinetu ministra Emmanuela Macrona. Przystąpił do tworzonego przez tegoż ruchu politycznego En Marche!, obejmując w nim funkcję zastępcy sekretarza generalnego.
W czerwcu 2017 dołączył do drugiego rządu Édouarda Philippe’a jako sekretarz stanu przy ministrze spójności terytorialnej. Podczas rekonstrukcji z października 2018 awansował na stanowisko ministra przy ministrze spójności terytorialnej do spraw obszarów miejskich i mieszkalnictwa. W lipcu 2020 został ministrem rolnictwa i żywności w gabinecie Jeana Castex. Urząd ten sprawował do maja 2022.

</doc>
<doc id="4386188" url="https://pl.wikipedia.org/wiki?curid=4386188" title="A psa biorę ja">
A psa biorę ja

A psa biorę ja (ang. "Who Gets the Dog?") – amerykański film komediowy z 2016 roku w reżyserii Hucka Botko, wyprodukowany przez wytwórnię Samuel Goldwyn Films. Główne role w filmie zagrali Alicia Silverstone i Ryan Kwanten.
Fabuła.
Olive Greene (Alicia Silverstone) i Clay Lonnergan (Ryan Kwanten) postanawiają się rozwieść. Podział majątku nie sprawia im problemu. Mają jednak kłopot z podjęciem decyzji, kto przejmie opiekę nad psem. Robią wszystko, aby korzystnie wypaść przed sędzią, który wyznacza im sześćdziesiąt dni na zakończenie sprawy.

</doc>
<doc id="4386193" url="https://pl.wikipedia.org/wiki?curid=4386193" title="Ali Abdriezakow">
Ali Abdriezakow

Ali Kasimowicz Abdriezakow (; ur. 21 grudnia 1912 we wsi Starotimoszkino (obecnie w obwodzie uljanowskim), zm. 12 maja 1992 w Celinnoje) – radziecki wojskowy, sierżant, Bohater Związku Radzieckiego (1944).
Życiorys.
Urodził się w tatarskiej rodzinie chłopskiej. W 1935 ukończył technikum rolnicze, pracował jako felczer weterynaryjny w sowchozie w obwodzie czytyjskim, od czerwca 1941 służył w Armii Czerwonej. Od listopada 1942 uczestniczył w wojnie z Niemcami, w 1943 został członkiem WKP(b), był dowódcą oddziału 614 samodzielnego batalionu saperów 333 Dywizji Strzeleckiej w składzie 6 Armii 3 Frontu Ukraińskiego w stopniu sierżanta. W nocy na 26 listopada 1943 w rejonie wsi Kaniwśke w rejonie zaporoskim na czele swojego oddziału forsował Dniepr, niszcząc stanowisko moździerzowe wroga na lewej flance. Otrzymał za to tytuł Bohatera Związku Radzieckiego. Po wojnie został zdemobilizowany, pracował jako zootechnik w Celinnoje.
Odznaczenia.
I medale.

</doc>
<doc id="4386194" url="https://pl.wikipedia.org/wiki?curid=4386194" title="Otoplastyka">
Otoplastyka



</doc>
<doc id="4386196" url="https://pl.wikipedia.org/wiki?curid=4386196" title="Happy Together (serial telewizyjny)">
Happy Together (serial telewizyjny)

Happy Together – amerykański serial telewizyjny (komedia) wyprodukowany przez Fulwell 73, 3 Arts Entertainment, The Gary Breakfast Corporation, Page Entertainment oraz CBS Television Studios, którego twórcami są Tim McAuliffe i Austen Earl. Serial był emitowany od 1 października 2018 roku do 14 stycznia 2019 roku przez CBS.
11 maja 2019 roku, stacja CBS ogłosiła anulowanie serialu po jednym sezonie.
Fabuła serialu opowiada o Jake'u i Claire, małżeństwie, do których wprowadza się Cooper, gwiazda muzyki pop.
Produkcja.
W lutym 2018 roku ogłoszono, że Damon Wayans Jr. oraz Felix Mallard zagrają główne role w serialu.
W kolejnym miesiącu obsada serialu powiększyła się o Chrisa Parnella i Amber Stevens West.
9 maja 2018 roku stacja CBS zamówiła pierwszy sezon dramatu, którego premiera była zaplanowana na jesień w sezonie telewizyjnym 2018/2019.
W czerwcu 2018 roku poinformowano, że Victor Williams otrzymał rolę Geralda.

</doc>
<doc id="4386197" url="https://pl.wikipedia.org/wiki?curid=4386197" title="IEEE Transactions on Fuzzy Systems">
IEEE Transactions on Fuzzy Systems

IEEE Transactions on Fuzzy Systems (skrót: IEEE T Fuzzy Syst, TFS) – amerykańskie czasopismo naukowe dotyczące teorii, projektowania i zastosowań systemów rozmytych (od urządzeń po oprogramowanie). Ukazuje się od 1993 roku. Oficjalny organ IEEE Computational Intelligence Society (CIS). Dwumiesięcznik.
Pismo ma współczynnik wpływu impact factor (IF) wynoszący 8,759 (2018/19). W międzynarodowym rankingu SCImago Journal Rank (SJR) mierzącym znaczenie poszczególnych czasopism naukowych „IEEE Transactions on Fuzzy Systems" zostało w 2018 roku sklasyfikowane na:
W polskich wykazach czasopism punktowanych przez Ministerstwo Nauki i Szkolnictwa Wyższego publikacja w tym czasopiśmie otrzymywała 45-50 punktów (lata 2013-2016).
Redaktorem naczelnym czasopisma od 2017 roku jest Jonathan Garibaldi – związany z School of Computer Science brytyjskiego University of Nottingham. 

</doc>
<doc id="4386200" url="https://pl.wikipedia.org/wiki?curid=4386200" title="Sébastien Lecornu">
Sébastien Lecornu

Sébastien Lecornu (ur. 11 czerwca 1986 w Eaubonne) – francuski polityk i samorządowiec, w latach 2017–2018 sekretarz stanu, od 2018 do 2020 minister przy ministrze spójności terytorialnej, w latach 2020–2021 minister do spraw terytoriów zamorskich, od 2022 minister obrony.
Życiorys.
Uzyskał magisterium z prawa publicznego na Université Panthéon-Assas. Zaangażował się w działalność polityczną w ramach Unii na rzecz Ruchu Ludowego, przekształconej następnie w partię Republikanie. Był doradcą Bruna Le Maire, gdy ten w latach 2008–2012 pełnił funkcje rządowe. Od 2013 do 2014 zajmował stanowisko sekretarza krajowego UMP. W latach 2014–2015 był merem miejscowości Vernon, później został pierwszym zastępcą mera. W 2015 objął funkcję przewodniczącego rady departamentu Eure, którą pełnił do 2017. Pozostał radnym departamentu, a w 2021 powrócił na funkcję przewodniczącego rady.
W czerwcu 2017 dołączył do drugiego rządu Édouarda Philippe’a jako sekretarz stanu przy ministrze ekologii. W listopadzie 2017 wstąpił do prezydenckiej partii LREM. Podczas rekonstrukcji z października 2018 awansował na stanowisko ministra przy ministrze spójności terytorialnej do spraw wspólnot terytorialnych. W lipcu 2020 został ministrem do spraw terytoriów zamorskich w gabinecie Jeana Castex.
W 2020 uzyskał miejsce we francuskim Senacie. W maju 2022 powołany na urząd ministra obrony w rządzie Élisabeth Borne. Utrzymał tę funkcję także przy rekonstrukcji gabinetu z lipca 2022.

</doc>
<doc id="4386201" url="https://pl.wikipedia.org/wiki?curid=4386201" title="Giacomo Sinibaldi">
Giacomo Sinibaldi

Giacomo Sinibaldi (ur. 11 października 1856 w Civitella San Paolo, zm. 19 sierpnia 1928) – włoski duchowny rzymskokatolicki, sekretarz Świętej Kongregacji ds. Seminariów i Uniwersytetów.
Biografia.
15 maja 1913 papież Pius X mianował go sekretarzem Świętej Kongregacji ds. Uniwersytetów Rzymskich oraz biskupem tytularnym tyberiadzkim. 30 maja 1913 przyjął sakrę biskupią z rąk sekretarza Kongregacji Świętego Oficjum kard. Mariano Rampolli del Tindaro. Współkonsekratorami byli emerytowany arcybiskup Taranto Pietro Alfonso Jorio oraz emerytowany biskup Gubbio Luigi Lazzareschi.
16 grudnia 1915 papież Benedykt XV mianował go sekretarzem Świętej Kongregacji ds. Seminariów i Uniwersytetów (powstałej z przekształcenia Świętej Kongregacji ds. Uniwersytetów Rzymskich). Urząd ten pełnił do śmierci 19 sierpnia 1928.

</doc>
<doc id="4386205" url="https://pl.wikipedia.org/wiki?curid=4386205" title="340 Dywizja Strzelecka (ZSRR)">
340 Dywizja Strzelecka (ZSRR)

340 Dywizja Strzelecka () – związek taktyczny (dywizja) Armii Czerwonej.
Sformowana w 1941 roku w związku z niemiecką agresją na ZSRR. Broniła Moskwy zimą 1941, w 1943 wyzwalała Charków i Kijów. Przeszła szlak bojowy przez Ukrainę, wojnę zakończyła w czechosłowackim mieście Karwina.

</doc>
<doc id="4386208" url="https://pl.wikipedia.org/wiki?curid=4386208" title="Linia kolejowa nr 295">
Linia kolejowa nr 295



</doc>
<doc id="4386213" url="https://pl.wikipedia.org/wiki?curid=4386213" title="KŚ AZS Lublin">
KŚ AZS Lublin

Klub Środowiskowy Akademickiego Związku Sportowego Lublin (skrót AZS Lublin) – jednostka organizacyjna Akademickiego Związku Sportowego z siedzibą w Lublinie. Zajmuje się organizacją imprez sportowych (m.in.: Akademickie Mistrzostwa Województwa Lubelskiego, Lubelska Uniwersjada - Mistrzostwa Studentów Pierwszego Roku czy Akademickie Mistrzostwa Polski).
Działalność.
Klub Środowiskowy Akademickiego Związku Sportowego Lublin jest terenową jednostką organizacyjną AZS posiadającą osobowość prawną. Zajmuje się organizacją imprez sportowych (m.in.: Akademickie Mistrzostwa Województwa Lubelskiego, Lubelska Uniwersjada - Mistrzostwa Studentów Pierwszego Roku czy Akademickie Mistrzostwa Polski). Do zadań Klubu należy prowadzenie Akademickiego Centrum Szkolenia Sportowego w Lublinie, skupiającego najlepszych sportowców studentów na poziomie wyczynowym w wieku 19-28 lat. AZS Lublin w 2018 roku był także głównym operatorem Mistrzostw Polski Seniorów w lekkiej atletyce - to docenienie przez władze Polskiego Związku Lekkiej Atletyki i Miasta Lublin organizacji imprez sportowych dla studentów na najwyższym poziomie. 
Zależność.
AZS Lublin wchodzi w struktury OŚ AZS Województwa Lubelskiego będąc jednocześnie jednostką organizacyjną Akademickiego Związku Sportowego

</doc>
<doc id="4386219" url="https://pl.wikipedia.org/wiki?curid=4386219" title="Giuseppe Rossino">
Giuseppe Rossino

Giuseppe Rossino (ur. 15 stycznia 1880 w Robella di Trino, zm. 31 grudnia 1949) – włoski duchowny rzymskokatolicki, arcybiskup, sekretarz Świętej Kongregacji ds. Seminariów i Uniwersytetów.
Biografia.
20 lipca 1902 otrzymał święcenia prezbiteriatu.
28 marca 1931 papież Pius XI mianował go arcybiskupem tytularnym salonickim. 19 kwietnia 1931 przyjął sakrę biskupią z rąk sekretarza Świętej Kongregacji Konsystorialnej kard. Raffaela Carlo Rossiego OCD. Współkonsekratorami byli arcybiskup Vercelli Giacomo Montanelli oraz biskup Acireale Evasio Colli.
9 marca 1946 (lub w 1945) papież Pius XII mianował go sekretarzem Świętej Kongregacji ds. Seminariów i Uniwersytetów. Urząd ten pełnił do śmierci 31 grudnia 1949.

</doc>
<doc id="4386221" url="https://pl.wikipedia.org/wiki?curid=4386221" title="Didier Guillaume">
Didier Guillaume

Didier Guillaume (ur. 11 maja 1959 w Bourg-de-Péage) – francuski polityk i samorządowiec, senator, w latach 2018–2020 minister rolnictwa.
Życiorys.
Z zawodu urzędnik skarbowy. W działalność polityczną zaangażował się w 1981, biorąc udział w kampanii prezydenckiej François Mitterranda i stając na czele lokalnych struktur MJS, organizacji młodzieżowej Partii Socjalistycznej. Kierował strukturami partii w departamencie, wchodził także w skład jej sekretariatu krajowego. Od 1983 wybierany na radnego rodzinnej miejscowości, w latach 1995–2004 pełnił funkcję jej mera. Od 1992 do 1998 był radnym departamentu Rodan-Alpy. W 1998 został radnym Drôme, w latach 2004–2015 przewodniczył radzie generalnej tego departamentu.
W 2008 został wybrany w skład Senatu, w 2014 z powodzeniem ubiegał się o reelekcję do tej izby. Był bliskim współpracownikiem Manuela Vallsa, kierował jego kampanią w zorganizowanych przez PS prawyborach przed wyborami prezydenckimi w 2017. Od kwietnia 2014 do stycznia 2018 pełnił funkcję przewodniczącego frakcji socjalistycznej w izbie wyższej parlamentu. Zadeklarował następnie wycofanie się z działalności politycznej, ostatecznie pozostał członkiem Senatu, przechodząc jednak do frakcji RDSE.
W październiku 2018 dołączył do drugiego rządu Édouarda Philippe’a, obejmując w nim stanowisko ministra rolnictwa i żywności. Funkcję tę pełnił do lipca 2020.

</doc>
<doc id="4386222" url="https://pl.wikipedia.org/wiki?curid=4386222" title="Fiodor Poletajew">
Fiodor Poletajew

Fiodor Andrianowicz Poletajew (ros. Фёдор Андриа́нович Полета́ев, ur. we wsi Katino, obecnie w obwodzie riazańskim, zm. 2 lutego 1945 k. miasta Cantalupo Ligure) – radziecki żołnierz, uczestnik włoskiego ruchu oporu, odznaczony pośmiertnie Złotą Gwiazdą Bohatera Związku Radzieckiego (1962).
Życiorys.
Urodził się w rodzinie chłopskiej. Miał wykształcenie podstawowe. W 1931 został powołany do Armii Czerwonej, po odbyciu służby wojskowej i demobilizacji pracował jako kowal w kołchozie. Po ataku Niemiec na ZSRR ponownie został zmobilizowany i skierowany do 78 Dywizji Piechoty (późniejszej 9 Gwardyjskiej Dywizji Piechoty), od listopada 1941 walczył na froncie, uczestniczył m.in. w bitwie pod Moskwą. Latem 1942 nad Donem dywizja, w której walczył, znalazła się w okrążeniu, a on sam, ranny, dostał się do niewoli. Był więziony w obozach na terenie Polski, Jugosławii i Włoch. W 1944 z pomocą włoskich komunistów uciekł z obozu w pobliżu Genui i przyłączył się do partyzantów Ligurii ukrywających się w górach. Został członkiem brygady „Oreste” w składzie dywizji partyzanckiej „Pinan Cichero”, przybierając pseudonim „Poetan”. Brał udział w wielu akcjach partyzanckich. Na początku 1945 Niemcy przygotowali ostateczną rozprawę z liguryjskimi partyzantami i wysłali karną ekspedycję. 2 lutego 1945 doszło do bitwy z partyzantami, którzy podjęli zaciekłą obronę i mimo przewagi Niemców zmusili przeciwników do defensywy. W pewnym momencie Poletajew nakazał Niemcom rzucić broń i poddać się. Niemcy zaczęli składać broń i podnosić ręce, jednak jeden z nich nagle strzelił z karabinu, trafiając w gardło Poletajewa, który zginął. Został pochowany w mieście Rocchetta Ligure, a po wojnie z Genui. Jego imieniem nazwano ulicę w Riazaniu, gdzie 24 grudnia 1970 odsłonięto jego pomnik. We Włoszech jego pomnik postawiono w Cantalupo Ligure i w Genui.

</doc>
<doc id="4386239" url="https://pl.wikipedia.org/wiki?curid=4386239" title="Teresa Małecka">
Teresa Małecka

Teresa Małecka (ur. 22 lutego 1947 we Wrocławiu) – polska ekonomistka, menedżer i urzędnik państwowa, doktor nauk ekonomicznych, w latach 2000–2001 podsekretarz stanu w Ministerstwie Gospodarki, w latach 2007–2008 prezes Centrum Unijnych Projektów Transportowych.
Życiorys.
Ukończyła studia na Wydziale Handlu Zagranicznego Szkole Głównej Planowania i Statystyki, gdzie obroniła doktorat i pozostawała pracownikiem naukowo-dydaktycznym w latach 1980–1993. Odbywała staże naukowe w Austrii, Wielkiej Brytanii (Uniwersytet w Cambridge) i Stanach Zjednoczonych (Bank Rezerwy Federalnej w Nowym Jorku). Od 1993 do 1994 współpracowała z Corporate Development International, a później została specjalistą ds. Funduszu Gwarancyjnego w Polskiej Agencji Rozwoju Regionalnego. W latach 1995–1999 sprawowała funkcję wiceprezesa NFI Hetman, w latach 1996–1999 także sekretarza Stowarzyszenia Narodowych Funduszy Inwestycyjnych. Zasiadała w radach nadzorczych w Zakładach Mięsnych Morliny i PKRB Fabud. Pełniła obowiązki wiceprezesa Rządowego Centrum Studiów Strategicznych. Była także negocjatorką akcesji Polski do Unii Europejskiej w zakresie warunków gospodarczych i zajmowała się zawodowo funduszami europejskimi.
16 października 2000 powołana na stanowisko podsekretarza stanu w Ministerstwie Gospodarki. Zakończyła pełnienie funkcji w kolejnym roku wraz z rządem Jerzego Buzka. Od 2005 do 2007 pracowała jako szefowa gabinetu politycznego minister rozwoju regionalnego Grażyny Gęsickiej. Zakładała także Centrum Unijnych Projektów Transportowych (zajmujące się dysponowaniem funduszami unijnymi), w którym została szefem po wygraniu konkursu w sierpniu 2007. Sprawowała tę funkcję do 2008 roku. W wyborach samorządowych w 2014 bezskutecznie kandydowała do rady gminy Izabelin z list lokalnego komitetu KWW Wspólna Sprawa.
Życie prywatne.
Jest mężatką, ma dwóch synów. Mieszka w Laskach.

</doc>
<doc id="4386245" url="https://pl.wikipedia.org/wiki?curid=4386245" title="Dzielnice Poznania">
Dzielnice Poznania



</doc>
<doc id="4386249" url="https://pl.wikipedia.org/wiki?curid=4386249" title="Polscy łyżwiarze figurowi na zimowym olimpijskim festiwalu młodzieży Europy">
Polscy łyżwiarze figurowi na zimowym olimpijskim festiwalu młodzieży Europy

Polscy łyżwiarze figurowi na zimowym olimpijskim festiwalu młodzieży Europy – występy reprezentantów Polski na Zimowym Olimpijskim Festiwalu Młodzieży Europy w zawodach łyżwiarstwa figurowego.

</doc>
<doc id="4386250" url="https://pl.wikipedia.org/wiki?curid=4386250" title="III liga Słowenii w piłce nożnej mężczyzn">
III liga Słowenii w piłce nożnej mężczyzn



</doc>
<doc id="4386253" url="https://pl.wikipedia.org/wiki?curid=4386253" title="Marc Fesneau">
Marc Fesneau

Marc Fesneau (ur. 11 stycznia 1971 w Paryżu) – francuski polityk i samorządowiec, deputowany, w latach 2018–2020 i od 2022 minister, od 2020 do 2022 minister delegowany.
Życiorys.
Absolwent Instytutu Nauk Politycznych w Paryżu z 2003. Pracował m.in. na stanowisku dyrektorskim w izbie rolniczej departamentu Loir-et-Cher. Od 1995 wybierany na radnego miejscowości Marchenoir. W latach 2008–2017 był merem tej miejscowości.
Zaangażował się w działalność polityczną w Unii na rzecz Demokracji Francuskiej, a następnie w Ruchu Demokratycznym. W latach 2004–2010 był radnym Regionu Centralnego. Współpracował z senator Jacqueline Gourault, od 2010 do 2017 pełnił funkcję sekretarza generalnego swojego ugrupowania.
W wyborach w 2017 uzyskał mandat posła do Zgromadzenia Narodowego XV kadencji, został przewodniczącym frakcji deputowanych Ruchu Demokratycznego. W październiku 2018 dołączył do drugiego rządu Édouarda Philippe’a, objął w nim stanowisko ministra przy premierze do spraw kontaktów z parlamentem. W lipcu 2020 w gabinecie Jeana Castex objął niższe stanowisko rządowe – został ministrem delegowanym przy premierze odpowiadającym za relacje z parlamentem i partycypację obywatelską.
W 2021 wybrany na radnego Regionu Centralnego-Dolina Loary (ubiegał się wówczas także o prezydenturę tego regionu). W maju 2022 w rządzie Élisabeth Borne otrzymał pełne stanowisko ministerialne – został wówczas ministrem rolnictwa i suwerenności żywnościowej. W tym samym roku z powodzeniem ubiegał się o poselską reelekcję. Utrzymał tę funkcję także przy rekonstrukcji gabinetu z lipca 2022.

</doc>
<doc id="4386256" url="https://pl.wikipedia.org/wiki?curid=4386256" title="Tadeusz Przeciszewski">
Tadeusz Przeciszewski

Tadeusz Przeciszewski (ur. 2 marca 1922 w Sierpcu, zm. 6 grudnia 2000 w Warszawie) – polski ekonomista, działacz społeczny, publicysta, więzień polityczny w latach 1948–1953.
Życiorys.
Do 1944.
Był synem Władysława i Salomei z d. Jachimczak, od 1929 mieszkał z rodzicami w Warszawie, gdzie jego ojciec został pracownikiem Tramwajów Miejskich (pracował jako konduktor) i działaczem Chrześcijańskiego Związku Zawodowego Pracowników Tramwajów i Autobusów Miejskich. Był uczniem I Gimnazjum i Liceum im. gen. Józefa Sowińskiego, w którym należał do Sodalicji Mariańskiej. We wrześniu 1939 został zmobilizowany z przydziałem do 1 kompanii zapasowej 21 pułku piechoty. Dostał się do niewoli sowieckiej, z której uciekł i w październiku 1939 powrócił do Warszawy. Tam kontynuował naukę na tajnych kompletach (maturę uzyskał w czerwcu 1940) i uczestniczył w działaniach Sodalicji Mariańskiej Akademików.
Od lutego 1940 działał w konspiracji, należał początkowo do Młodzieży Wielkiej Polski, uczestniczył w tajnych prelekcjach na tematy polityczne, w 1941 został kierownikiem zespołu prelegenckiego zarządu powiatowego „Wola”. Od jesieni 1941 był członkiem Okręgu Stołecznego Stronnictwa Narodowego, działał w Wydziale Wychowania (Propagandy), od 1942 w Biurze OS SN, od końca 1942 kierował działem organizacyjnym Wydziału. Ukończył podziemny kurs dziennikarski, był autorem wielu opracowań, m.in. "Kwestia żydowska i masoneria w Polsce", "Liberalizm, socjalizm, komunizm", "Teoria i technika propagandy" (współautorem tej ostatniej broszury był Janusz Goryczkowski), uczestniczył w pracach Działu Młodzieży, Koła Polityki Zagranicznej i Centralnego Kierownictwa Młodzieży (którym kierował od 1943), zajmującego się przygotowaniem materiałów szkoleniowych. Wiosną 1942 został sekretarzem redakcji pisma "Warszawski Dziennik", wydawanego następnie jako "Warszawski Dziennik Narodowy", a od stycznia 1943 jako "Warszawski Głos Narodowy" (odszedł z redakcji wiosną 1943), w marcu 1942 wszedł także w skład redakcji miesięcznika "Młoda Polska".
Od 1942 uczył się w Miejskiej Szkole Handlowej w Warszawie, a także na tajnym Wydziale Prawa Uniwersytetu Warszawskiego. W 1944 ukończył także Szkołę Podchorążych Rezerwy Piechoty w stopniu kaprala podchorążego.
W czasie powstania warszawskiego znalazł się na Pradze w szeregach Obwodu Praga Armii Krajowej – jego oddział nie wziął udziału w walkach.
Lata 1945–1953.
Po wkroczeniu wojsk sowieckich pracował Wydziale Opieki Społecznej Warszawskiego Urzędu Wojewódzkiego z siedzibą w Otwocku. W styczniu 1945 zapisał się na studia na Katolickim Uniwersytecie Lubelskim i podjął pracę w Ministerstwie Pracy i Opieki Społecznej. W marcu 1945 został zatrzymany przez NKWD, przebywał w obozie w Rembertowie, następnie w łagpunkcie Kaszaj na Uralu. W sierpniu 1945 powrócił do Warszawy. Od października 1945 do stycznia 1947 pracował w Instytucie Gospodarstwa Narodowego Centralnego Urzędu Planowania. Powrócił także na studia, w grudniu 1945 otrzymał stopień magistra nauk społeczno-ekonomicznych na Katolickim Uniwersytecie Lubelskim. W lipcu 1946 ukończył także studia w Szkole Głównej Handlowej i w sierpniu tego roku podjął pracę w Katedrze Ekonomii Politycznej Wydziału Prawa Uniwersytetu Warszawskiego. Po zwolnieniu się z IGN, pracę na UW łączył z pracą w Katedrze Skarbowości SGH. W lipcu 1948 obronił na UW pracę doktorską "Teoria konkurencji monopolistycznej a ogólna teoria J.M. Keynesa" napisaną pod kierunkiem Stefana Zaleskiego.
Od 1945 był aktywnym członkiem warszawskiej Sodalicji Mariańskiej, we wrześniu 1946 wziął udział w ogólnopolskim zjeździe Sodalicji, gdzie wybrano go skarbnikiem nowo powołanego Krajowego Związku Sodalicji Akademickich. Pełnił tę funkcję do września 1947. Jesienią 1946 odrzucił możliwość powrotu do pracy konspiracyjnej w ramach Stronnictwa Narodowego, uważając ją za nierealną w ówczesnych warunkach politycznych. Od grudnia 1946 był członkiem redakcji dodatku do "Tygodnika Warszawskiego", pt. "Kolumna Młodych", gdzie publikował pod pseudonimem T. Kietlicz, wziął wówczas udział w polemice ze Stanisławem Stommą, broniąc tzw. maksymalizmu społecznego katolików w życiu publicznym. W kolejnych miesiącach pesymistycznie zapatrywał się na możliwość działalności politycznej, preferując działalność religijna w ramach Sodalicji Mariańskiej i ostatecznie w 1948 odszedł z redakcji. W listopadzie 1948 został aresztowany razem z Wiesławem Chrzanowskim i Andrzejem Kozaneckim, w styczniu 1950 skazany na karę 6 lat pozbawienia wolności (przewodniczącym składu sędziowskiego, który wydał wyrok skazujący był Władysław Litmanowicz, członkiem składu sądu II instancji, który wyrok I instancji utrzymał był Roman Kryże). Przebywał następnie w zakładach karnych w Rawiczu i od grudnia 1951 w Strzelcach Opolskich. Zwolniono go w grudniu 1953 na mocy amnestii.
Lata 1953–1964.
Po zwolnieniu pracował dorywczo, współpracując z Katedrą Polityki Inwestycyjnej SGPiS. W czerwcu 1956 został zatrudniony w Instytucie Budownictwa Mieszkaniowego, od marca 1957 równocześnie na Wydziale Ekonomicznej UW, jesienią 1957 otrzymał stanowisko adiunkta w Katedrze Polityki Ekonomicznej UW. W 1963 uzyskał stopień doktora habilitowanego na podstawie pracy "Wydatki i preferencje mieszkaniowe ludności na tle polityki gospodarczej państwa" (opublikowanej w 1969). W 1958 należał do założycieli pisma "Więź".
Lata 1964–2000.
W 1964 przeniósł się na Uniwersytet Marii Curie-Skłodowskiej w Lublinie, gdzie otrzymał stanowisko docenta (niemożliwe z przyczyn politycznych w Warszawie) na Wydziale Ekonomicznym, od lipca 1965 do przejścia na emeryturę w 1992 kierował tam Zakładem Planowania i Polityki Gospodarczej, od lat 70 XX w. działającym pod nazwą Zakład Planowania Społecznego, Gospodarczego i Przestrzennego. W 1972 otrzymał tytuł profesora nadzwyczajnego, a w 1982 tytuł profesora zwyczajnego.
W latach 1971–1989 był członkiem Stronnictwa Demokratycznego, m.in. w latach 70 XX w. kierował Uczelnianym Komitetem SD UMCS, a od połowy 1990 przewodniczącym Rady Programowej Chrześcijańsko-Demokratycznego Stronnictwa Pracy.
Odznaczenia.
Był odznaczony Krzyżem Kawalerskim, Krzyżem Oficerskim i pośmiertnie Krzyżem Komandorskim z Gwiazdą Orderu Odrodzenia Polski.
Życie prywatne.
Od 1954 był żonaty z Hanną Iłowiecką, z którą miał dwoje dzieci, Pawła i Marcina. Spoczywa na cmentarzu Powązkowskim w Warszawie (kwatera 198-2-24/25).

</doc>
<doc id="4386260" url="https://pl.wikipedia.org/wiki?curid=4386260" title="Benedyktowicz">
Benedyktowicz



</doc>
<doc id="4386262" url="https://pl.wikipedia.org/wiki?curid=4386262" title="Turkmeni Iraccy">
Turkmeni Iraccy



</doc>
<doc id="4386276" url="https://pl.wikipedia.org/wiki?curid=4386276" title="Polscy łyżwiarze figurowi na Igrzyskach Dobrej Woli">
Polscy łyżwiarze figurowi na Igrzyskach Dobrej Woli

Polscy łyżwiarze figurowi na Igrzyskach Dobrej Woli – występy reprezentantów Polski na igrzyskach dobrej woli w zawodach łyżwiarstwa figurowego.

</doc>
<doc id="4386291" url="https://pl.wikipedia.org/wiki?curid=4386291" title="William Woolsey">
William Woolsey



</doc>
<doc id="4386293" url="https://pl.wikipedia.org/wiki?curid=4386293" title="Powiat Rhein-Sieg">
Powiat Rhein-Sieg



</doc>
<doc id="4386294" url="https://pl.wikipedia.org/wiki?curid=4386294" title="Kwatera Główna Ministerstwa Spraw Wojskowych">
Kwatera Główna Ministerstwa Spraw Wojskowych

Kwatera Główna Ministerstwa Spraw Wojskowych (Kwat. Gł. MSWojsk.) – jednostka organizacyjna Ministerstwa Spraw Wojskowych w II Rzeczypospolitej.
Kwatera Główna Ministerstwa Spraw Wojskowych została utworzona 1 lutego 1927 roku. Na czele Kwatery Głównej MSWojsk. stał komendant oficer sztabowy, podporządkowany bezpośrednio szefowi Gabinetu Ministra. W stosunku do bezpośrednio podległego mu personelu posiadał on uprawnienia dowódcy pułku.
Komendant Kwatery Głównej był bezpośrednim przełożonym wszystkich jednostek wchodzących w skład Kwatery Głównej MSWojsk. i był odpowiedzialny przed szefem Gabinetu Ministra za porządek, ład i należyte funkcjonowanie pod względem wojskowym powyższych jednostek.
Z dniem 1 kwietnia 1930 roku minister spraw wojskowych wydzielił Drukarnię MSWojsk. ze składu Kwatery Głównej MSWojsk., przemianował ją na „Główną Drukarnię Wojskową”, nadał jej charakter wojskowego zakładu przetwarzającego i podporządkował całkowicie szefowi Departamentu Intendentury.
Na podstawie rozkazu ministra spraw wojskowych B. Og. Org. 1100.16 Org. z dniem 1 kwietnia 1934 roku został zlikwidowany batalion sztabowy MSWojsk. z wyjątkiem szwadronu sztabowego, który otrzymał nazwę „szwadron luzaków” i nowy skład osobowy, został podporządkowany, pod względem służbowym, komendantowi Kwatery Głównej MSWojsk., a pod względem gospodarczym przydzielony do 1 dak.
Organizacja Kwatery Głównej MSWojsk..
Organizacja Kwatery Głównej MSWojsk. ustalona w uzupełnieniu rozporządzenia Biura Og. Org. L. 837/Org., ogłoszonego w Rozkazie Dziennym MSWojsk. Nr 11/27 pkt 1:
Ostateczny termin wejścia w życie nowej organizacji minister ustalił na dzień 25 czerwca 1927 roku.
Komendantowi Kwatery Głównej podlegały całkowicie: kancelaria główna MSWojsk. oficer informacyjny MSWojsk. i batalion sztabowy MSWojsk. Inne jednostki, wchodzące w skład Kwatery Głównej, podlegały jednocześnie fachowemu nadzorowi technicznemu właściwych szefów służb, a mianowicie:
Ponadto pod względem budowlanym administracja gmachu podlegała nadzorowi szefa Departamentu Budownictwa.
Z chwilą wejścia w życie nowej organizacji Kwatery Głównej MSWojsk. administracja gmachu MSWojsk. przestała być administracją garnizonową i jako organ wewnętrzny MSWojsk. do spraw budowlanych i kwaterunkowych przestał podlegać komendantowi garnizonu.
Do kompetencji kierownika administracji gmachu MSWojsk., oprócz gmachu ministerstwa, wchodził również gmach Generalnego Inspektoratu Sił Zbrojnych. W tym celu kierownik administracji gmachu MSWojsk. posiadał specjalnego oficera łącznikowego przy Biurze Inspekcji GISZ, który służbowo był przynależny do administracji gmachu MSWojsk.
Rozmównica Hughesa pod względem fachowym podlegała kierownikowi stacji Hughesa Sztabu Generalnego.
Skład osobowy batalionu sztabowego MSWojsk.:
Do batalionu sztabowego, oprócz szeregowych, wchodzących w skład MSWojsk. należeli:
Wymienieni wyżej szeregowi podlegali dowódcy batalionu sztabowego pod względem gospodarczym i dyscyplinarnym.
Skład osobowy Kwatery Głównej MSWojsk. liczył 28 oficerów, 66 podoficerów zawodowych i nadterminowych, 6 podoficerów niezawodowych, 163 szeregowców, 62 urzędników cywilnych, 21 robotników cywilnych (płatnych dziennie), 11 koni wierzchowych i 40 koni taborowych, 8 pojazdów osobowych, 12 pojazdów taborowych i jedną platformę.
22 listopada 1927 roku minister spraw wojskowych zwiększył skład osobowy batalionu sztabowego MSWojsk. o jednego oficera młodszego - oficera mobilizacyjnego i jednego szeregowca - ordynansa.
17 lutego 1928 roku minister spraw wojskowych zwiększył skład osobowy płatnika MSWojsk. o dwóch urzędników cywilnych III kategorii.
18 marca 1929 roku minister spraw wojskowych zwiększył skład osobowy centrali telefonicznej MSWojsk. o dwóch urzędników cywilnych (jednego kategorii II i jednego kategorii III).
1 kwietnia 1934 roku, po likwidacji batalionu sztabowego MSWojsk., skład osobowy szwadronu luzaków MSWojsk. liczył jednego oficera (rotmistrza), 9 podoficerów zawodowych, 6 ułanów, jednego urzędnika cywilnego III kategorii, 3 niższych funkcjonariuszy oraz 12 koni pociągowych, w tym 10 koni do dyspozycji komendanta Kwatery Głównej MSWojsk. Ponadto do składu osobowego zostali zaliczeni luzacy oraz konie wierzchowe oficerów władz i instytucji centralnych według obowiązujących wówczas norm i zmiennej ilości. Przyjęto stosunek 1 luzak na 3 konie oraz rezerwa 1 luzak na 10 koni, zależnie od ilości koni.

</doc>
<doc id="4386299" url="https://pl.wikipedia.org/wiki?curid=4386299" title="Manticore Records">
Manticore Records

Manticore Records – brytyjska wytwórnia płytowa, założona w 1973 przez basistę i wokalistę zespołu Emerson, Lake and Palmer, Grega Lake’a. Rozwiązana w 1977 roku, wznowiła na życzenie swego założyciela działalność 40 lat później.
Historia.
Wytwórnia Manticore Records została założona na początku 1973 roku przez pomysłodawcę, basistę i wokalistę zespołu Emerson, Lake and Palmer, Grega Lake’a. Nazwa została wzięta od Mantykory, mitycznego lwa z ludzką głową i skrzydłami nietoperza, który pokonał Tarkusa w narracji tekstowej albumu zespołu pod tym tytułem z 1971 roku. Wytwórnię prowadzili Greg Lake, Keith Emerson, Carl Palmer i ich menedżer, Stewart Young. Początkowo dystrybucję w Wielkiej Brytanii prowadziła wytwórnia Island Records, ale wkrótce przejęła ją z jej rąk Atlantic Records, której szef, Ahmet Ertegun był zwolennikiem progresywnego rocka. Siedziba wytwórni mieściła się w starym kinie ABC przy Fulham Palace Road w zachodnim Londynie.
Pierwszym albumem wydanym pod szyldem Manticore był "Still" Petera Sinfielda (Manticore ANTI 2001/K43501) z 1973 roku, pomimo że wcześniej w niektórych krajach dokonano wznowienia albumu "Pictures at an Exhibition" zespołu Emerson, Lake and Palmer. Pierwszym singlem Manticore był „Celebration”/„Old Rain” zespołu Premiata Forneria Marconi (Manticore HEVY2) z maja tego samego roku. Największy sukces zanotował album "Brain Salad Surgery" (Manticore MC 66669/K53501), który w 1973 roku doszedł do 2. miejsca na brytyjskiej liście przebojów. Wśród singli podobny sukces odniósł „I Believe In Father Christmas” (Manticore K13511) Grega Lake’a z grudnia 1975 roku. W 1975 roku dystrybucję przejęła wytwórnia Motown Records. W maju 1977 Manticore Records przestała istnieć. Ostatnim wydanym przez nią albumem był "Jet Lag" zespołu Premiata Forneria Marconi (Manticore K 53511).
Greg Lake przed śmiercią wyraził zamiar reaktywowania wytwórni. Pierwszym wydanym przez nią albumem był jego własny album koncertowy, "Live in Piacenza", będący zapisem jego ostatniego koncertu z 28 listopada 2012 roku w Piacenzy. Album ukazał się 7 grudnia 2017 roku (Manticore MANLP001).
Artyści.
Wytwórnia Manticore wydawała nagrania takich artystów jak: Emerson, Lake and Palmer, Mary Hopkin, Badfinger, Peter Sinfield, Premiata Forneria Marconi, Banco del Mutuo Soccorso, , , Little Richard i innych.

</doc>
<doc id="4386300" url="https://pl.wikipedia.org/wiki?curid=4386300" title="Portret księżnej Osuny jako Damy Orderu Królowej Marii Ludwiki">
Portret księżnej Osuny jako Damy Orderu Królowej Marii Ludwiki

Portret księżnej Osuny jako Damy Orderu Królowej Marii Ludwiki (hiszp. "La duquesa de Osuna como Dama de la Orden de Damas Nobles de la Reina María Luisa") – obraz olejny z 1797 roku namalowany przez Agustína Estevego. Należy do prywatnej kolekcji hrabiów de Bornos.
Księżna Osuny.
María Josefa de la Soledad Alonso Pimentel y Téllez Girón (1752–1834) była zamożną arystokratką pochodzącą z najstarszych hiszpańskich rodów, nosiła liczne tytuły, w tym książęce i hrabiowskie. Wyróżniała się inteligencją i postępowymi poglądami; odegrała ważną rolę w hiszpańskim społeczeństwie epoki, inicjując liczne akcje charytatywne i społeczne. Działała w Radzie Pań ("Junta de Damas"), założonej przy Madryckim Towarzystwie Ekonomicznym Przyjaciół Kraju. W 1792 została uhonorowana Orderem Królowej Marii Ludwiki jako jedna z pierwszych dam, które otrzymały to wyróżnienie. W czasie wojny wyzwoleńczej, toczonej przeciwko Francuzom, przeniosła się ze stolicy do Kadyksu, aby nie wspierać reżimu. Zmarła w Madrycie 5 października 1834, w wieku 82 lat.
Razem z mężem, księciem Osuny, należeli do czołowych przedstawicieli hiszpańskiego oświecenia. Wspólnie organizowali wieczory dyskusyjne, na które zapraszano wybitnych "ilustrados". Wspierali kulturę, stworzyli pokaźną bibliotekę zawierającą pozycje zakazane przez inkwizycję. Roztaczali mecenat nad naukowcami i artystami epoki, do których należeli m.in. Leandro Fernández de Moratín, Agustín Esteve i Francisco Goya.
Okoliczności powstania.
W ostatniej ćwierci XVIII wieku Esteve był jednym z najbardziej wziętych malarzy portrecistów wśród dworskiej arystokracji, popularnością ustępował jedynie Goi. Wśród jego mecenasów szczególną rolę odegrali księżna i książę Osuny. W latach 1797–1800 Esteve sportretował ich pięcioro dzieci: Josefę Manuelę, Joaquinę, Manuelę Isidrę, Francisca i Pedra. Nie wiadomo jednak, kto zamówił ten kobiecy portret zbiorowy.
Opis obrazu.
Księżna Osuny została przedstawiona w towarzystwie młodej damy i małej dziewczynki, których identyfikacja nie jest pewna. Stroje noszone przez postaci wskazują na połowę lat 90. XVIII w. prawdopodobnie na okres od 1796 do 1798, kiedy hiszpańska moda na stroje i fryzury ulegała przemożnym francuskim wpływom. Najmłodsza córka księżnej, Manuela Isidra, późniejsza księżna Abrantes, urodziła się w 1794, więc to ona może być dziewczynką, której księżna podaje różę. Stojąca obok nich pulchna młoda dama nie przypomina żadnej ze starszych córek księżnej, które Esteve sportretował w tym samym okresie. Podobnie jak księżna nosi wstęgę Orderu Królowej Marii Ludwiki. Wśród dam wyróżnionych tym orderem w okresie od 1792 do 1797 tylko jedna była w zbliżonym do sportretowanej wieku – María Fernanda Fitz-James Stuart y Stolberg-Gedern, księżna de Aliaga. Miała córkę urodzoną w 1775, dlatego możliwe, że to jej dziecko, a nie księżnej, zostało przedstawione na obrazie.
Esteve sięga do klasycznego przedstawienia trzech epok życia: księżna Osuny jako dojrzała kobieta, młoda dama w kwiecie wieku i rozpoczynająca życie dziewczynka, symbolizująca przyszłość. Esteve użył niemal wyłącznie odcieni bieli zmieniających się pod wpływem światła padającego na przezroczystą gazę sukni. Wśród bieli wyróżniają się czerwone pasy, element ówczesnej mody.
Proweniencja.
Portret nie figuruje w szczegółowych inwentarzach kolekcji książąt Osuny. Obecnie znajduje się w kolekcji hrabiów de Bornos w Madrycie.

</doc>
<doc id="4386301" url="https://pl.wikipedia.org/wiki?curid=4386301" title="Hotele w Toruniu">
Hotele w Toruniu

Hotele w Toruniu – wykaz obiektów hotelowych na terenie Torunia.
Turystyka.
Wśród wszystkich turystów odwiedzających Toruń w 2013 roku blisko 80% pochodziło z Polski, pozostali byli turystami zagranicznymi, w tym 2,3% stanowiła Polonia. Blisko 48% z nich decydowało się na przynajmniej 1 nocleg w Toruniu w mieście. W zdecydowanej większości byli to turyści zagraniczni (68%). Największą grupę turystów zagranicznych stanowiły osoby z Niemiec (41,4%) pozostali to Anglicy (12,2%) i Hiszpanie (7,5%).
Statystyka.
Liczba turystów w Toruniu na przestrzeni kilku ostatnich lat przedstawia się następująco:
Charakterystyka.
Według danych GUS-u w Toruniu znajduje się największa liczba obiektów noclegowych spośród wszystkich miast w województwie. Działalność prowadzi tu 58 obiektów w tym 25 hoteli. Znajduje się tu również duża liczba zarówno hoteli 4-gwiazdkowych (6 obiektów), jak i 3-gwiazdkowych (10 obiektów).
Z kolei bardziej wiarygodne dane, odzwierciedlające stan faktyczny posiada toruński Ośrodek Informacji Turystycznej, który gromadzi szczegółowe informacje o Toruniu, wg nich miasto posiada 79 całorocznych obiektów, które oferowały liczbę 4297 miejsc noclegowych. W tym znajduje się 26 hoteli, 14 hosteli, 1 kemping, 18 innych obiektów hotelarskich (głównie pensjonaty, gościńce, domy wycieczkowe, zajazdy i inne), 45 apartamentów i 1 szkolne schronisko.
Miasto może pochwalić się również największą ilością osób korzystających z noclegów – 308 681 osób. Także turyści zagraniczni najliczniej nocują w Toruniu. W 2015 roku było ich 52 307. Również stopień wykorzystania istniejących pokoi jest najwyższa w regionie i wynosi 52,4%.
Statystyka.
Procentowy wykaz obiektów hotelowych w Toruniu (stan z 2017 roku):
Hotele według kategorii.
W 2018 roku funkcjonowały w Toruniu następujące hotele:
Hostele.
W 2018 roku funkcjonowały w Toruniu następujące hostele:
Inne obiekty noclegowe.
W 2018 roku funkcjonowały w Toruniu następujące inne obiekty noclegowe:
Apartamenty.
W 2018 roku funkcjonowały w Toruniu następujące apartamenty:

</doc>
<doc id="4386304" url="https://pl.wikipedia.org/wiki?curid=4386304" title="Ibrahim Amadou">
Ibrahim Amadou

Ibrahim Amadou (ur. 6 kwietnia 1993 w Duali) – francuski piłkarz występujący na pozycji pomocnika w FC Metz.

</doc>
<doc id="4386310" url="https://pl.wikipedia.org/wiki?curid=4386310" title="Juan Soriano">
Juan Soriano

Juan Soriano Oropesa (ur. 23 sierpnia 1997 w Benacazón) – hiszpański piłkarz występujący na pozycji bramkarza w CD Leganés.

</doc>
<doc id="4386318" url="https://pl.wikipedia.org/wiki?curid=4386318" title="František Bublan">
František Bublan

František Bublan (ur. 13 stycznia 1951 w Třebíču) – czeski polityk, urzędnik państwowy i teolog, dysydent, parlamentarzysta, w latach 2004–2006 minister spraw wewnętrznych.
Życiorys.
Studiował początkowo w Wyższej Szkole Rolniczej w Brnie, przerwał jednak te studia, po czym w 1976 ukończył teologię katolicką na Uniwersytecie Karola w Pradze. Przez dwa lata praktykował jako duchowny katolicki. Sygnował Kartę 77, przez co w 1978 z przyczyn politycznych cofnięto wydaną mu zgodę na posługę kapłańską. W konsekwencji do czasu przemian politycznych z 1989 zarobkował jako kierowca.
W 1991 podjął pracę w czeskim kontrwywiadzie Bezpečnostní informační služba, gdzie m.in. pełnił funkcję dyrektora generalnego delegatury w Brnie. Od 2001 do 2004 był dyrektorem ÚZSI, służby specjalnej odpowiedzialnej za wywiad. W latach 2004–2006 zajmował stanowisko ministra spraw wewnętrznych w rządach Stanislava Grossa i Jiříego Paroubka.
W 2006 i 2010 uzyskiwał mandat deputowanego do Izby Poselskiej, kandydując z listy Czeskiej Partii Socjaldemokratycznej. W 2012 z ramienia tego ugrupowania został wybrany do Senatu, w którym zasiadał przez sześcioletnią kadencję do 2018.

</doc>
<doc id="4386321" url="https://pl.wikipedia.org/wiki?curid=4386321" title="Włodzimierz Wilkanowicz">
Włodzimierz Wilkanowicz

Włodzimierz Bogusław Wilkanowicz (ur. 27 sierpnia 1953 w Kutnie) – polski menedżer i polityk, działacz związkowy w czasach PRL, w latach 2000–2001 II wicewojewoda wielkopolski, od 2009 do 2021 prezes Kolei Wielkopolskich.
Życiorys.
Należał do założycieli Niezależnego Samorządnego Związku Zawodowego Rolników Indywidualnych „Solidarność”, pracował na rzecz Komitetów Obywatelskich „Solidarności”. Działał w Porozumieniu Centrum i następnie w Ruchu Społecznym AWS. Pracował jako zastępca dyrektora w Wydziale Gospodarki i Integracji Europejskiej Wielkopolskiego Urzędu Wojewódzkiego.
10 sierpnia 2000 powołany na stanowisko drugiego wicewojewody wielkopolskiego. Zakończył pełnienie funkcji 31 października 2001. W wyborach parlamentarnych w 2001 bezskutecznie ubiegał się o mandat posła z 2. miejsca listy AWS-P w okręgu nr 37 (zdobył 777 głosów). Na skutek interwencji władz partii nie kandydował do Senatu, co początkowo planował.
Zatrudniony później jako prezes Miejskiego Przedsiębiorstwa Gospodarki Mieszkaniowej SA w Poznaniu, a potem do października 2006 – prezes Miejskiego Przedsiębiorstwa Gospodarki Komunalnej w Poznaniu. Został członkiem Prawa i Sprawiedliwości. Zasiada w radzie Stowarzyszenia Transportu Publicznego i był szefem Fundacji Biblioteki Raczyńskich w Poznaniu. W 2009 został prezesem zarządu Kolei Wielkopolskich, wcześniej był także dyrektorem Przewozów Regionalnych Poznań (do 2010) i pełnomocnikiem zarządu ds. utworzenia wielkopolskiego Oddziału PKP Przewozy Regionalne. Pełnienie funkcji prezesa zarządu KW zakończył 22 czerwca 2021 roku.
Życie prywatne.
Mieszka w Zwoli.

</doc>
<doc id="4386322" url="https://pl.wikipedia.org/wiki?curid=4386322" title="Dana Jurásková">
Dana Jurásková

Dana Jurásková (ur. 21 września 1961 w Uherskim Hradišciu) – czeska pielęgniarka, menedżer służby zdrowia i polityk, dyrektor szpitala uniwersyteckiego w Pradze, w latach 2009–2010 minister zdrowia.
Życiorys.
W 1980 uzyskała dyplom pielęgniarki. W 1992 ukończyła studia z pedagogiki w pielęgniarstwie na Uniwersytecie Karola w Pradze. W 2007 doktoryzowała się w zakresie medycyny społecznej na Uniwersytecie Palackiego w Ołomuńcu. Pracowała jako pielęgniarka, od 1987 zatrudniona w szpitalu Fakultní Thomayerova nemocnice, od 1996 do 2007 pełniła funkcję zastępczyni dyrektora. W 2009 została dyrektorem szpitala uniwersyteckiego VFN w Pradze. Była także m.in. rzeczniczką czeskiego stowarzyszenia pielęgniarek i przewodniczącą rady redakcyjnej czasopisma „Sestra”.
Od maja 2009 do lipca 2010 sprawowała urząd ministra zdrowia w technicznym gabinecie Jana Fischera. Pod koniec urzędowania dołączyła do Obywatelskiej Partii Demokratycznej. Po odejściu z rządu powróciła do wykonywania funkcji dyrektora VFN w Pradze.

</doc>
<doc id="4386325" url="https://pl.wikipedia.org/wiki?curid=4386325" title="Juraj Chmiel">
Juraj Chmiel

Juraj Chmiel (ur. 16 sierpnia 1960 w Budapeszcie) – czeski dyplomata i afrykanista, ambasador na różnych placówkach, w latach 2009–2010 minister.
Życiorys.
W 1984 ukończył studia z zakresu orientalistyki i afrykanistyki na Uniwersytecie Karola w Pradze. Do 1992, z przerwą na czas służby wojskowej, pracował w Słowackiej Akademii Nauk, uzyskując stopień kandydata nauk. W 1992 został urzędnikiem w czeskim ministerstwie spraw zagranicznych. W latach 1996–2003 kierował placówką dyplomatyczną Czech w Nigerii, od 1999 w randze ambasadora. Był również akredytowany w licznych innych państwach afrykańskich. Po powrocie do kraju kontynuował działalność urzędniczą, był m.in. dyrektorem departamentu analiz i planowania w resorcie spraw zagranicznych. W latach 2007–2008 zatrudniony w Urzędzie Rządu Republiki Czeskiej. W 2008 został ambasadorem Czech w Australii i grupie państw Oceanii, kończąc urzędowanie w 2009.
Był działaczem Obywatelskiej Partii Demokratycznej. Od listopada 2009 do lipca 2010 sprawował urząd ministra ds. europejskich w technicznym gabinecie Jana Fischera. Później do stycznia 2012 był wiceministrem rolnictwa. Następnie prowadził własną działalność konsultingową. W 2013 powrócił do MSZ. Od 2014 do 2019 pełnił funkcję ambasadora na Węgrzech. W 2019 rozpoczął misję ambasadorską w Słowenii.

</doc>
<doc id="4386327" url="https://pl.wikipedia.org/wiki?curid=4386327" title="Olga Dobijanka-Witczakowa">
Olga Dobijanka-Witczakowa

Olga Dobijanka-Witczakowa, (ur. 13 grudnia 1921 w Gorlicach, zm. 11 marca 2006 w Krakowie) – polska germanistka, literaturoznawczyni, profesor w Instytucie Filologii Germańskiej Uniwersytetu Jagiellońskiego. Autorka ok. 140 pozycji naukowych z zakresu literatury niemieckojęzycznej od XVIII do XX w., polsko-niemieckich kontaktów literackich oraz literatury skandynawskiej.
Życiorys naukowy.
Urodziła się 13 grudnia 1921 r. w Gorlicach. Po przeprowadzce rodziny do Bielska ukończyła tamże szkołę podstawową i gimnazjum. W trakcie okupacji niemieckiej pracowała fizycznie w filii fabryki Bata w Chełmku. Po zakończeniu II wojny światowej zdała w 1945 r. przyśpieszoną maturę, a następnie rozpoczęła studia filologii angielskiej i niemieckiej na Uniwersytecie Jagiellońskim. W roku 1949 obroniła pracę magisterską nt. "Wilhelma Meistra" Goethego, a dwa lata później pracę doktorską pt. "Gottfried Keller i Goethe", napisaną pod kierunkiem prof. Juliusza Kleinera. Po likwidacji w 1953 r. filologii germańskiej na Uniwersytecie Jagiellońskim prowadziła przez kolejne dekady najpierw lektoraty dla innych kierunków, a następnie wykłady z literatury niemieckiej i powszechnej dla polonistów oraz innych neofilologii w UJ. Do wznowienia działalności Katedry Filologii Niemieckiej UJ w 1966 r. sprawowała także opiekę nad zbiorami biblioteki germanistycznej.
W 1963 r. uzyskała w Poznaniu habilitację na podstawie rozprawy pt. "Teoria tragedii Lessinga". Po reaktywacji studiów germanistycznych w UJ została zastępcą kierownika ww. katedry, którym był przybyły z Poznania wtedy doc. dr hab. Aleksander Szulc. Funkcję tę sprawowała do roku 1988 (od r. 1973 po zmianie nazwy jednostki jako wicedyrektor Instytutu Filologii Germańskiej). W 1973 r. uzyskała tytuł profesora nadzwyczajnego, a w 1985 profesora zwyczajnego. W latach 1973–1994 była ponadto kierownikiem Zakładu Literatury Niemieckiej. W roku 1991 przeszła na emeryturę, zajęcia dydaktyczne prowadziła jednak w UJ do roku akademickiego 2004/2005. Wypromowała ok. 200 magistrów i 6 doktorów. Była członkinią licznych towarzystw naukowych, m.in. Polskiej Akademii Umiejętności, Internationale Vereinigung für Germanistik, Stowarzyszenia Germanistów Polskich, Komitetu Nauk Humanistycznych PAN, Komisji Historycznoliterackiej PAN, Komisji Neofilologicznej PAU, Towarzystwa im. Goethego w Weimarze, Towarzystwa im. Schillera w Weimarze, Societas Humboldtiana Polonorum i in.
Zmarła 11 marca 2006 r. w Krakowie. Jej grób znajduje się na cmentarzu Powązkowskim w Warszawie (pod murem ul. Tatarskiej, grób 194).
Działalność naukowa.
Lista publikacji Olgi Dobijanki-Witczakowej obejmuje ok. 140 pozycji. Zakres jej zainteresowań naukowych był dość szeroki, można jednak wyróżnić następujące główne pola badawcze: niemiecka literatura XVIII i XIX w., zwłaszcza twórczość Lessinga, Goethego i Schillera, polsko-niemieckie kontakty literackie, historia germanistyki krakowskiej, literatura austriacka, literatura skandynawska, nowsza literatura niemiecka. Była autorką cenionych wstępów do kilku tomów serii Biblioteki Narodowej Ossolineum. Publikowała prace o Lessingu, Goethem, Schillerze, Wielandzie, Herderze, Thomasie i Heinrichu Mannie, Hessem, Maksie Frischu, Ibsenie i in.
Linki zewnętrzne.
Publikacje Olgi Dobijanki-Witczakowej w Bibliotece Narodowej

</doc>
<doc id="4386328" url="https://pl.wikipedia.org/wiki?curid=4386328" title="Formuła E Sezon 2018/2019">
Formuła E Sezon 2018/2019

Sezon 2018/2019 Formuły E – piąty sezon Formuły E. Sezon rozpoczął się 15 grudnia 2018 w mieście Ad-Dirijja, a zakończył się 14 lipca 2019 w Nowym Jorku. Tytuł mistrza świata kierowców obronił Jean-Éric Vergne z zespołu DS Techeetah, zostając tym samym pierwszym kierowcą Formuły E, któremu udało się dwukrotnie zdobyć tytuł mistrzowski. Ponadto Francuz uczynił to drugi raz z rzędu. Mistrzem świata wśród zespołów został po raz pierwszy zespół DS Techeetah. Sezon składał się z trzynastu wyścigów.
Wyścig o ePrix Hongkongu było 50. wyścigiem w historii Mistrzostw Formuły E, od momentu powstania serii w 2014. Czterech kierowców startowało w każdym wyścigu tych mistrzostw od samego początku – są to Lucas Di Grassi, Sam Bird, Daniel Abt i Jérôme d’Ambrosio.
W tym sezonie Formuła E miała także serię towarzyszącą – Jaguar I-Pace eTrophy. Seria ta wspierała Formułę E w dziesięciu z trzynastu wyścigów będących w kalendarzu.
Kalendarz.
voestalpine European Races.
Od tego sezonu, w ramach mistrzostw wprowadzono miniserię voestalpine European Races, na który składają się wyścigi rozgrywane w Europie. Kierowca, który zdobędzie najwięcej miejsc na podium we wszystkich pięciu wyścigach otrzyma trofeum wyprodukowane przez firmę voestalpine.
Klasyfikacje.
Punkty zostały przyznane dziesięciu najszybszym kierowcom w każdym wyścigu, zdobywcy pole position i kierowcy, który wykonał najszybsze okrążenie, według klucza: 
Kierowcy.
Uwagi:
Pogrubienie – PP"Kursywa" – Najszybsze okrążenie* – FanBoost† – Kierowca, który nie ukończył wyścigu, ale przejechał 90% dystansu wyścigu

</doc>
<doc id="4386334" url="https://pl.wikipedia.org/wiki?curid=4386334" title="Vincenzo Maria Altieri">
Vincenzo Maria Altieri

Vincenzo Maria Altieri (ur. 27 listopada 1724 w Rzymie, zm. 10 lutego 1800 tamże) – włoski kardynał w latach 1777-1798.
Życiorys.
Urodził się 27 listopada 1724 roku w Rzymie, jako syn Girolama Altieriego i Marii Maddaleny Borromeo.
Wstąpił do Kurii Rzymskiej i został referendarzem Najwyższego Trybunału Sygnatury Apostolskiej, wicelegatem w Urbino i Romanii i prefektem Domu Papieskiego. Przyjął święcenia kapłańskie.
23 czerwca 1777 roku został kreowany kardynałem in pectore. Jego nominacja na kardynała diakona została ogłoszona na konsystorzu 11 grudnia 1780 roku i nadano mu diakonię San Giorgio in Velabro. W latach 1794–1798 był protodiakonem, a przez kilka miesięcy 1798 roku – kamerlingiem Kolegium Kardynałów. W czasie francuskiej okupacji Rzymu, Altieri był ciężko chory, lecz pod groźbą więzienia i deportacji zrezygnował z godności kardynalskiej, podobnie jak Tommaso Antici. W marcu napisał list do papieża, który podjął nieudaną próbę odwiedzenia obu purpuratów od tej decyzji i ostatecznie zaakceptował rezygnację 7 września.
8 lutego 1800 roku przesłał Giovanniemu Francesco Albaniemu wycofanie swojej rezygnacji, jednak zmarł dwa dni później w Rzymie.

</doc>
<doc id="4386337" url="https://pl.wikipedia.org/wiki?curid=4386337" title="Kazimierz Tumiński">
Kazimierz Tumiński

Kazimierz Tumiński pseud. „Ben” (ur. 30 września 1920 we wsi Gibulicze pod Grodnem, zm. 15 października 2018) – polski działacz podziemia niepodległościowego w czasie II wojny światowej, powojenny więzień stalinowski i działacz kombatancki, w momencie poprzedzającym śmierć był ostatnim żyjącym obrońcą Grodna przed Armią Czerwoną we wrześniu 1939.
Życiorys.
Od połowy lat 30. XX wieku był członkiem Związku Strzeleckiego w Grodnie. Podczas polskiej wojny obronnej września 1939 jako ochotnik brał udział w obronie Grodna zaatakowanego 20 września przez Armię Czerwoną. Podczas okupacji sowieckiej należał do konspiracji niepodległościowej. Był członkiem Armii Krajowej w ramach, której brał udział w operacji Ostra Brama. W 1944 został ujęty przez NKWD i skazany na 10 lat pozbawienia wolności. Ostatecznie spędził 13 lat pracując niewolniczo w kopalniach na Kołymie. Do rodzinnego Grodna powrócił w 1956 i mieszkał w nim do śmierci w 2018 jako obywatel białoruski.
Był członkiem Stowarzyszenia Żołnierzy Armii Krajowej na Białorusi. 2 maja 2008 r., podczas obchodów Dnia Polonii i Polaków za Granicą został jedną z pierwszych ośmiu osób, które otrzymały egzemplarze Karty Polaka. W 2009 r., Prezydent RP Lech Kaczyński podjął decyzję o nadaniu odznaczeń państwowych obywatelom Republiki Białorusi z okazji obchodów 70. rocznicy sowieckiej napaści na Polskę w tym Kazimierzowi Tumińskiemu. Kancelaria Prezydenta RP wystąpiła wówczas za pośrednictwem Protokołu Dyplomatycznego MSZ o uzyskanie zgody od str. białoruskiej na odznaczenie Tumińskiego.
26 lutego 2015 r., Szef Urzędu do Spraw Kombatantów i Osób Represjonowanych Jan Stanisław Ciechanowski odwiedził Kazimierza Tumińskiego i odznaczył Medalem „Pro Patria” oraz uhonorował statuetką Orła Białego. 8 grudnia 2016 r., p.o. Szefa Urzędu do Spraw Kombatantów i Osób Represjonowanych Jan Józef Kasprzyk odwiedził Kazimierza Tumińskiego i odznaczył Medalem „Obrońcy Ojczyzny 1939–1945” oraz wręczył mu także pamiątkową szablę oficerską. Był on już wówczas ostatnim żyjącym obrońcą Grodna z 1939 według Związku Polaków na Białorusi.

</doc>
<doc id="4386339" url="https://pl.wikipedia.org/wiki?curid=4386339" title="Francesco Maidalchini">
Francesco Maidalchini

Francesco Maidalchini (ur. 12 kwietnia 1621 w Viterbo, zm. 10 albo 13 czerwca 1700 w Nettuno) – włoski kardynał.
Życiorys.
Urodził się 12 kwietnia 1621 roku w Viterbo. Był kanonikiem bazyliki watykańskiej. 7 października 1647 roku został kreowany kardynałem diakonem i otrzymał diakonię Sant’Adriano al Foro. W latach 1669–1689 był protodiakonem. W 1689 roku przyjął święcenia kapłańskie, a 19 października został podniesiony do rangi kardynała prezbitera i otrzymał kościół tytularny Santa Maria in Via. Jednocześnie został protoprezbiterem i pozostał nim do śmierci, która nastąpiła 10 albo 13 czerwca 1700 roku w Nettuno.

</doc>
<doc id="4386341" url="https://pl.wikipedia.org/wiki?curid=4386341" title="Cesare Bonivento">
Cesare Bonivento

Cesare Bonivento (ur. 30 września 1940 w Chioggi) – włoski duchowny rzymskokatolicki posługujący w Papui-Nowej Gwinei, w latach 1992–2018 biskup Vanimo.
Życiorys.
Święcenia kapłańskie przyjął 26 czerwca 1965. 21 grudnia 1991 został prekonizowany biskupem Vanimo. Sakrę biskupią otrzymał 10 maja 1992. 5 lutego 2018 przeszedł na emeryturę.

</doc>
<doc id="4386343" url="https://pl.wikipedia.org/wiki?curid=4386343" title="Lord Marszałek">
Lord Marszałek



</doc>
<doc id="4386346" url="https://pl.wikipedia.org/wiki?curid=4386346" title="Giovanni Stefano Donghi">
Giovanni Stefano Donghi

Giovanni Stefano Donghi (ur. w 1608 w Genui, zm. 26 listopada 1669 w Rzymie) – włoski kardynał.
Życiorys.
Urodził się w 1608 roku w Genui, jako syn Bartolomea Donghiego i Giacomy Bernardi. Studiował na Uniwersytecie Bolońskim i Salamaneckim, a następnie został referendarzem Najwyższego Trybunału Sygnatury Apostolskiej i klerykiem Kamery Apostolskiej. 13 lipca 1643 roku został kreowany kardynałem diakonem i otrzymał diakonię San Giorgio in Velabro. Pełnił funkcję legata w Ferrarze i Romanii. 27 listopada 1651 roku został wybrany biskupem Ajaccio, a 12 maja 1652 roku przyjął sakrę. Trzy lata później został biskupem Imoli, a w 1663 – biskupem Ferrary. W okresie 1668–1689 był protodiakonem. Zmarł 26 listopada 1669 roku w Rzymie.

</doc>
<doc id="4386351" url="https://pl.wikipedia.org/wiki?curid=4386351" title="Wiesław Spychalski">
Wiesław Spychalski

Wiesław Mieczysław Spychalski (ur. 26 października 1939 w Turzy Wielkiej, zm. 12 października 2018 w Działdowie) – polski działacz społeczny na rzecz krwiodawstwa.
Życiorys.
Syn Franciszka i Stanisławy. Od 1960 był honorowym krwiodawcą, zaś od 1971 członkiem Polskiego Czerwonego Krzyża. Był założycielem Klubów Honorowych Dawców Krwi na terenie powiatu działdowskiego oraz wieloletnim prezesem Klubu HDK przy PKP. Udzielał się na rzecz idei honorowego krwiodawstwa propagując je w szkołach, zakładach pracy i instytucjach. Od 1994 do śmierci w 2018 był przewodniczącym Rejonowej Rady Krwiodawców. Do śmierci w 2018 oddał jako krwiodawca około 110 litrów krwi.
Za zasługi na rzecz krwiodawstwa został wyróżniony między innymi: Złotym Krzyżem Zasługi (1992), Kryształowym Sercem (1998), Krzyżem Kawalerskim Orderu Odrodzenia Polski (2000), Odznaką „Honorowy Dawca Krwi Zasłużony dla Zdrowia Narodu” (2006). Był także laureatem działdowskiej „Katarzynki” z 2007 oraz „Bijącego Serca” z 2008.

</doc>
<doc id="4386359" url="https://pl.wikipedia.org/wiki?curid=4386359" title="Soeman H.S. Library">
Soeman H.S. Library



</doc>
<doc id="4386360" url="https://pl.wikipedia.org/wiki?curid=4386360" title="Soeman HS Library">
Soeman HS Library



</doc>
<doc id="4386372" url="https://pl.wikipedia.org/wiki?curid=4386372" title="Benedetto Giustiniani">
Benedetto Giustiniani

Benedetto Giustiniani (ur. 5 czerwca 1554 na Chiosie, zm. 27 marca 1621 w Rzymie) – włoski kardynał.
Życiorys.
Urodził się 5 czerwca 1554 roku na wyspie Chios, jako syn Giuseppego i Girolamy Giustinianich. Studiował na uniwersytetach w Perugii, Padwie i Genui, gdzie uzyskał doktorat utroque iure. Następnie został referendarzem Najwyższego Trybunału Sygnatury Apostolskiej i klerykiem Kamery Apostolskiej. 16 listopada 1586 roku został kreowany kardynałem diakonem i otrzymał diakonię San Giorgio in Velabro. W okresie 1589–1590 pełnił rolę prokamerlinga, zastępując nieobecnego Enrica Caetaniego. Był członkiem komisji kardynalskiej, mającej zatwierdzić regułę adornistów. Dzięki poparciu Henryka IV został wiceprotektorem Francji. Pełnił rolę prefekta Najwyższego Trybunału Sygnatury Łaski, a przed 1591 rokiem przyjął święcenia kapłańskie. 7 stycznia 1591 roku został podniesiony do rangi kardynała prezbitera i otrzymał kościół tytularny San Marcello. Jednocześnie został legatem w Marchii Ankońskiej, a następnie w Bolonii. 4 czerwca 1612 roku został podniesiony do rangi kardynała biskupa i otrzymał diecezję suburbikarną Palestrina, a 2 lipca przyjął sakrę. W 1615 roku został subdziekanem Kolegium Kardynalskiego. Zmarł 27 marca 1621 roku w Rzymie.

</doc>
<doc id="4386373" url="https://pl.wikipedia.org/wiki?curid=4386373" title="Giangiacomo Teodoro Trivulzio">
Giangiacomo Teodoro Trivulzio

Giangiacomo Teodoro Trivulzio (ur. w 1597 w Mediolanie, zm. 3 sierpnia 1656 tamże) – włoski kardynał.
Życiorys.
Urodził się w 1597 roku w Mediolanie, jako syn Carla Emmanuele Trivulzia i Cateriny Gonzagi. W 1606 roku wstąpił do rycerskiego zakonu św. Jakuba, a dziewięć lat później poślubił Giovannę Marię Grimaldi, z którą miał troje dzieci: Ottavię, Caterinę i Ercolego. W 1620 roku owdowiał, a pięć lat później został klerykiem Kamery Apostolskiej i protonotariuszem apostolskim. 19 listopada 1629 roku został kreowany kardynałem diakonem i otrzymał diakonię San Cesareo in Palatio. W 1631 roku został legatem w Marchii Ankońskiej, a siedem lat później głównodowodzącym milicji obywatelskiej w Mediolanie. W 1642 roku został wicekrólem Aragonii, a siedem lat później – wicekrólem Sardynii. W okresie 1653–1655 był protodiakonem. 14 maja 1655 roku został podniesiony do rangi kardynała prezbitera i otrzymał kościół tytularny Santa Maria del Popolo. Zmarł 3 sierpnia 1656 roku w Mediolanie.

</doc>
<doc id="4386382" url="https://pl.wikipedia.org/wiki?curid=4386382" title="Life saving reel">
Life saving reel

Life saving reel – urządzenie ratowników morskich zaprojektowane i używane w Australii, odmiana kołowrota ratowniczego. Używane było od 1906 do około 1993, kiedy zostało zastąpione przez nowocześniejsze metody i urządzenia ratownicze. Współcześnie używane jest jedynie na zawodach ratowników morskich.
Konstrukcja.
Kołowrót ratowniczy zbudowany jest z dużego bębna z nawiniętą liną i zamontowanego poziomo na przenośnym stelażu Na końcu liny znajdowała się uprząż zakładana przez płynącego ratownika. Do bębna przyczepiono korbę do zwijania liny, w następnej wersji urządzenia dodano także hamulec blokujący rozwijanie liny. Niewiele zmienione modele używane były do 1994.
Historia.
Źródła różnią się co do historii jego powstania. Według niektórych pierwszy kołowrót ratowniczy został zaprojektowany przez Lystera Ormsby'ego i Johna Bonda w 1906. Wykonali model ze szpulki na nici i dwóch spinaczy, na podstawie którego miejscowy stolarz G. H. Olding (producent wozów) zbudował pełnowymiarowy kołowrót, bęben był wykonany z drewna cedrowego i osadzony na drewnianym stelażu. Według innej model został zaprojektowany przez samego Ormsby'ego, a pierwszy pełnowymiarowy kołowrót został zbudowany przez Bonda, który twierdził, że jest jego wynalazcą. Według jeszcze innej wersji, kołowrót został zbudowany przez samego Oldinga, który twierdził, że zrobił to sam.
Źródła z epoki również przedstawiają historię powstania kołowrotu w różny, ale zbliżony do siebie sposób. Według artykułów gazetowych kołowrót został zaprojektowany w 1906 po tym jak jego model został przedstawiony w Bondi Surf Bathers' Club, a pierwszy egzemplarz wykonał G. H. Olding.
Początkowo używano zamiennie nazw "alarm reel" i współczesnej "life saving reel".
Kołowrót został publicznie pokazany po raz pierwszy 23 grudnia 1906.
W akcji ratunkowej, jeden z ratowników zakładał uprząż i płynął do tonącej osoby, asekurujące go osoby obserwowały akcję z plaży i po dopłynięciu ratownika do potrzebującej pomocy osoby, pomagały im dopłynąć na plażę zwijając wyciągniętą linę. Przeprowadzana w ten sposób akcja wymagała dobrej koordynacji działań pomiędzy jej uczestnikami. W czasie pierwszej próby nowego urządzenia brak hamulca liny o mało nie spowodował tragedii, luźna, zbyt szybko rozwijająca się lina o mało nie splątała samego ratownika, doświadczenie spowodowało, że do bębna dodano hamulec.
Według popularnej w Australii historii, pierwszą osobę uratowano przy użyciu kołowrota ratowniczego w 1907 – był to wówczas 8-letni Charlie Smith.
Jeden z najbardziej spektakularnych sukcesów kołowrotu miał miejsca na Bondi Beach 5 lutego 1938, kiedy seria dużych fal zmyła do morza około 200 osób (źródła podają pomiędzy 180, a 250 – niektóre nawet 300). W czasie akcji ratowniczej, w której wzięło udział 80 ratowników wyposażonych w osiem kołowrotów uratowano prawie wszystkich pływaków, zginęło jedynie pięć osób. Wydarzenia te znane są w Australii jako Black Sunday (Czarna niedziela).
Szacuje się, że do czasu wycofania kołowrotów z użycia na samej Bondi Beach wykonano około 380 tysięcy akcji ratunkowych korzystając z nich.
Kołowroty używane były także w Nowej Zelandii.
Kołowroty ratunkowe zostały wycofane z użycia około 1994, zastąpiono je nowocześniejszymi metodami ratunkowymi, przede wszystkim korzystaniem z szybkich łodzi. Współcześnie kołowroty używane są wyłącznie w zawodach ("carnivals") klubów ratowniczych (Surf Life Saving Clubs).

</doc>
<doc id="4386385" url="https://pl.wikipedia.org/wiki?curid=4386385" title="Genova Challenger">
Genova Challenger

Genova Challenger, właśc. AON Open Challenger – męski turniej tenisowy rangi ATP Challenger Tour. Rozgrywany na kortach ceglanych we włoskiej Genui od 2003 roku.

</doc>
<doc id="4386387" url="https://pl.wikipedia.org/wiki?curid=4386387" title="Banknoty polskie z lat 1925-1929">
Banknoty polskie z lat 1925-1929



</doc>
<doc id="4386396" url="https://pl.wikipedia.org/wiki?curid=4386396" title="Mistrzostwa Europy w Lekkoatletyce 1962 – bieg na 1500 m mężczyzn">
Mistrzostwa Europy w Lekkoatletyce 1962 – bieg na 1500 m mężczyzn

Bieg na dystansie 1500 metrów mężczyzn był jedną z konkurencji rozgrywanych podczas VII Mistrzostw Europy w Belgradzie. Biegi eliminacyjne zostały rozegrane 14 września, a bieg finałowy 16 września 1962 roku. Zwycięzcą tej konkurencji został reprezentant Francji Michel Jazy. W rywalizacji wzięło udział dwudziestu trzech zawodników z szesnastu reprezentacji.
Wyniki.
Eliminacje.
Bieg 1
Bieg 2
Bieg 3

</doc>
<doc id="4386398" url="https://pl.wikipedia.org/wiki?curid=4386398" title="Andrzej Karwacki">
Andrzej Karwacki

Andrzej Karwacki (ur. 24 listopada 1945) – polski geolog i urzędnik państwowy, doktor nauk o Ziemi, w latach 1997–2000 podsekretarz stanu w Ministerstwie Edukacji Narodowej.
Życiorys.
Absolwent Wydziału Geologiczno-Poszukiwawczego Akademii Górniczo-Hutniczej, był zatrudniony jako geolog w Przedsiębiorstwie Geologicznym w Krakowie. Został pracownikiem naukowym w Katedrze Złóż Surowców Skalnych na AGH, gdzie obronił doktorat, a w 1991 habilitował się. Jego dorobek naukowy został później zakwestionowany w Centralnej Komisji do Spraw Stopni i Tytułów, wskutek bezskuteczności odwołań został jedynie doktorem. Objął funkcję dyrektora administracyjnego Akademii Górniczo-Hutniczej. Należał do „Solidarności”, nie wstąpił do żadnej partii politycznej.
Od 12 listopada 1997 do 8 sierpnia 2000 pełnił funkcję podsekretarza stanu w Ministerstwie Edukacji Narodowej, odpowiedzialnego za sprawy finansowe. Odwołany ze stanowiska w związku z błędnym wyliczeniem kosztów zmian przepisów przez podległe mu służby i przekazaniem zbyt małych funduszy samorządom.

</doc>
<doc id="4386405" url="https://pl.wikipedia.org/wiki?curid=4386405" title="Władysław Staszewski">
Władysław Staszewski

Władysław Soter Staszewski (ur. 22 kwietnia 1905 w Mławie, zm. 8 listopada 1959 w Krakowie) – polski aktor teatralny i filmowy, powstaniec warszawski
Życiorys.
Ukończył Gimnazjum im. Stanisława Wyspiańskiego w Mławie (1925) oraz Oddział Dramatyczny Państwowego Konserwatorium Muzycznego w Warszawie (1928). Występował na scenach teatralnych Łodzi, Krakowa, Wilna i Lwowa, a po wybuchu II wojny światowej - Grodna i Białegostoku (1940–1941). W 1942 przedostał się do Warszawy, gdzie podjął pracę jako kelner w Kawiarni "U Aktorek". Podczas powstania warszawskiego był żołnierzem 1. kompanii Zgrupowania Bartkiewicz, walcząc na północnym Śródmieściu. Po upadku powstania dostał się do niewoli niemieckiej i został wywieziony do obozu Bergen-Belsen. Po jego wyzwoleniu przez krótki czas występował w polskim teatrze w Lingen. Do Polski powrócił w 1945 roku. W latach 1945–1949 występował w Teatrze Wojska Polskiego w Łodzi (z dwuletnią przerwą spowodowaną gruźlicą gardła). Następnie był członkiem zespołów: Teatru Współczesnego w Warszawie (1949–1950), Teatrów Dramatycznych we Wrocławiu (1950–1951), Teatru Ateneum w Warszawie (1951–1953), Teatru Polskiego w Warszawie (1956–1958) oraz Teatru Powszechnego w Warszawie (1958–1959). Grywał również w przedstawieniach Teatru Telewizji oraz Teatru Polskiego Radia.
Zmarł na scenie Teatru im. Juliusza Słowackiego w Krakowie podczas uroczystości jubileuszowych aktorów i pracowników teatru, w których to uczestniczył jako przedstawiciel ZASP. Został pochowany na cmentarzu Stare Powązki w Warszawie (kwatera 79-4-13,14).

</doc>
<doc id="4386415" url="https://pl.wikipedia.org/wiki?curid=4386415" title="Kuźma Wysocki">
Kuźma Wysocki

Kuźma Dmitrijewicz Wysocki (ros. Кузьма Дмитриевич Высоцкий, według innych danych Kuźma Diemidowicz Wysocki (Кузьма Демидович Высоцкий) ur. 31 października 1911 we wsi Zaprudje, obecnie w rejonie rokytniańskim, zm. 4 marca 1940 w Leningradzie) – radziecki żołnierz, Bohater Związku Radzieckiego (1940).
Życiorys.
Urodził się w ukraińskiej rodzinie chłopskiej. Miał wykształcenie podstawowe, w 1929 udał się do Donbasu, gdzie pracował w kopalni, a od 1933 w zakładzie w obwodzie wołogodzkim. Od 1939 służył w Armii Czerwonej, uczestniczył w wojnie zimowej. 23 grudnia 1939 jako żołnierz oddziału karabinów maszynowych 68 pułku piechoty 70 Dywizji Piechoty 7 Armii odpierał kontrataki Finów; został wówczas ranny, jednak nie opuścił pola walki. 15 stycznia 1940 otrzymał za to tytuł Bohatera Związku Radzieckiego i Order Lenina. W lutym 1940 podczas dalszych walk (obecnie w rejonie wyborskim w obwodzie leningradzkim) został ciężko ranny i odesłany do szpitala w Leningradzie, gdzie zmarł. Jego imieniem nazwano miasto Uuras (Wysock w obwodzie leningradzkim), ulicę w jego rodzinnej wsi (gdzie postawiono jego popiersie) i wyspę na Morzu Bałtyckim.

</doc>
<doc id="4386416" url="https://pl.wikipedia.org/wiki?curid=4386416" title="Mistrzostwa Europy w Lekkoatletyce 1962 – sztafeta 4 × 400 m mężczyzn">
Mistrzostwa Europy w Lekkoatletyce 1962 – sztafeta 4 × 400 m mężczyzn

Sztafeta 4 × 400 metrów mężczyzn była jedną z konkurencji rozgrywanych podczas VII Mistrzostw Europy w Belgradzie. Biegi eliminacyjne i bieg finałowy zostały rozegrane 16 września 1962 roku. Zwycięzcą tej konkurencji została sztafeta wspólnej reprezentacji Niemiec w składzie: Johannes Schmitt, Wilfried Kindermann, Hans-Joachim Reske i Manfred Kinder. W rywalizacji wzięło udział czterdziestu ośmiu zawodników z dwunastu reprezentacji.
Wyniki.
Eliminacje.
Bieg 1
Bieg 2

</doc>
<doc id="4386420" url="https://pl.wikipedia.org/wiki?curid=4386420" title="Margot Yerolymos">
Margot Yerolymos

Margot Yerolymos (ur. 19 kwietnia 1997 w Martigues) – francuska tenisistka.
Kariera tenisowa.
W swojej karierze zwyciężyła w pięciu singlowych i trzech deblowych turniejach rangi ITF. Najwyżej w rankingu WTA Tour w singlu sklasyfikowana była na 306. miejscu (10 sierpnia 2020) i w deblu na 348. miejscu (12 czerwca 2017).

</doc>
<doc id="4386421" url="https://pl.wikipedia.org/wiki?curid=4386421" title="Jan Friedberg">
Jan Friedberg

Jan Stanisław Friedberg (ur. 27 maja 1945) – polski samorządowiec, inżynier transportu, nauczyciel akademicki i urzędnik państwowy, w latach 1991–1997 wiceprezydent Krakowa, w latach 2000–2001 podsekretarz stanu w Ministerstwie Transportu i Gospodarki Morskiej.
Życiorys.
Ukończył studia na Wydziale Budownictwa Lądowego Politechniki Krakowskiej (1969), a także studia podyplomowe z urbanistyki i inżynierii ruchu na tej uczelni (1972). Został członkiem Stowarzyszenia Inżynierów i Techników Komunikacji RP, Towarzystwa Urbanistów Polskich, Stowarzyszenia dla Transportu Europejskiego oraz Association for European Transport. Był wykładowcą na studiach podyplomowych z zarządzania projektami i środkami unijnymi na Uniwersytecie Łódzkim, Uniwersytecie Kardynała Stefana Wyszyńskiego i Uniwersytecie Warmińsko-Mazurskim.
Pełnił funkcję wiceprezydenta Krakowa od 1991 do 1997, został odwołany przez radę miasta. Następnie przeszedł na stanowisko pełnomocnika prezydenta Józefa Lasotty ds. inwestycji strategicznych (zlikwidowane w listopadzie 1998 po zmianie władz miasta). Przeszedł później do Ministerstwa Transportu i Gospodarki Morskiej, gdzie został dyrektorem Departamentu Polityki Transportowej. Opracowywał m.in. studia uwarunkowań transportowych dla Warszawy i Krakowa, a także projekty transportu miejskiego dla Krakowa i Gdańska.
3 kwietnia 2000 awansowany na stanowisko podsekretarza stanu w tym resorcie, pozostał na nim do końca kadencji rządu Jerzego Buzka w 2001. Rozpoczął później prowadzenie własnej działalności gospodarczej w branży projektowania dróg i działał jako ekspert ds. transportu i komunikacji zbiorowej. Został dyrektorem w Zespole Projektów Infrastrukturalnych Ernst &amp; Young.
W 2015 odznaczony Krzyżem Kawalerskim Orderu Odrodzenia Polski "za wybitne osiągnięcia w pracy samorządowej".
Życie prywatne.
Jest żonaty, mieszka w Krakowie.

</doc>
<doc id="4386425" url="https://pl.wikipedia.org/wiki?curid=4386425" title="Allorodzicielstwo">
Allorodzicielstwo

Allorodzicielstwo – zastępcza opieka rodzicielska nad młodymi osobnikami, niebędącymi bezpośrednim potomstwem opiekuna lub opiekunów (członków grup społecznych, stad, rojów owadów itp.), również nad młodymi przedstawicielami innych gatunków.
Pojęcie „alloparenting” zostało użyte po raz pierwszy w 1975 roku przez biologa E.O. Wilsona, współtwórcę socjobiologii (autora książki ""). Altruistyczne zachowania allorodziców początkowo uznawano za sprzeczne z zasadami „walki o byt”. Współczesne modele altruizmu krewniaczego wskazują, że zmniejszenie dostosowania opiekunów–krewnych jest ceną wzrostu dostosowania włącznego nosicieli tych samych alleli. Zwiększa to szanse na przetrwanie populacji w zmieniających się ekosystemach i utrzymanie równowagi biocenotycznej. 
Allorodzicielstwo jest przedmiotem interdyscyplinarnych badań naukowych, w których biorą udział m.in. etolodzy, genetycy, endokrynolodzy, neuronaukowcy, neurofilozofowie (zob. ).
Przyczyny allorodzicielstwa.
Allorodzicielstwo mogło się pojawić w początkowym okresie rozwoju życia na Ziemi, znanym z zachowanych skamieniałości (np. skamieniałość przewodnia), wśród pierwszych populacji organizmów rozmnażających się płciowo. Ślady biostratygraficzne pozostawiły organizmy zdolne adaptować się do nieustannie zmieniających się warunków życia. W powstających ekosystemach o dużej bioróżnorodności i coraz bardziej złożonej strukturze wydanie potomstwa i jego odchowanie (do osiągnięcia dojrzałości płciowej) wymagało zwiększania zaangażowania rodzicielskiego:
Sukces reprodukcyjny organizmów różnych gatunków był osiągany dzięki stosowaniu odpowiednich strategii życiowych. Wyodrębniane są dwa typy strategii (zob. krzywa przeżywalności):
Gatunki stosujące strategię r, takie jak socjalne gatunki pszczół i inne owady społeczne, przetrwały dzięki otaczaniu potomstwa opieką całego roju. W przypadku gatunków stosujących strategię "K" o przetrwanie potomstwa troszczą się rodzice z pomocą krewnych i innych członków stad, kolonii itp.
Korzyści z allorodzicielstwa.
Najczęściej opisywanym przykładem zespołowej opieki nad potomstwem są owady społeczne. Tworzą one zbiorowości o strukturach wykształconych w różnym stopniu, od parasocjalnych do eusocjalnych (zob. ). 
Eusocjalne pszczoły zdołały przetrwać miliony lat. Na podstawie badań skamieniałości roślin kwiatowych, pochodzących z późnej kredy (ok. 100–66 mln lat p.n.e.), stwierdzono, że już wówczas ich zapylanie odbywało się z udziałem owadów (zoogamia). Wiek bursztynów, zawierających zainkludowane pszczoły (często wiele okazów w jednej bryle), oszacowano na 1,5–2 mln lat).
Ewolucyjny sukces owadów wiąże się z sukcesem roślin owadopylnych, żyjących z nimi w mutualistycznym związku. Są one współcześnie producentami w większości ekosystemów Ziemi. Będąc podstawą piramid ekologicznych umożliwiają życie na wyższych poziomach troficznych, dzięki czemu oparte na ścisłej kooperacji strategie owadów mają znaczenie również dla człowieka, współcześnie zajmującego w biosferze pozycję dominującą (zob. drapieżnik szczytowy). 
Swoją pozycję człowiek zawdzięcza w dużym stopniu również allorodzicielstwu wśród naczelnych. W publikacjach na ten temat często cytowana jest opinia Carol Gilligan, pomysłodawczyni etyki troski:
Allorodzicielstwo stało się niezbędne po przystosowaniu hominidów do dwunożności. 
Skutkiem pionizacji było zwężenie kanału rodnego, które nastąpiło równocześnie z ewolucyjnym wzrostem główki dziecka (zob. ). Czas trwania ciąży stał się ewolucyjnym kompromisem między rozwiązaniami zakończonymi śmiercią niedonoszonego dziecka lub śmiercią jego matki – jest on zbyt krótki dla zakończenia rozwoju płodu, w tym rozwoju układu nerwowego. Takie dostosowanie naszego gatunku spowodowało, że poza organizmem matki neurogeneza zachodzi nadal, a noworodki i niemowlęta są zupełnie niesamodzielne (zob. rodzina a rozwój inteligencji i osobowości dziecka).
Skłoniło to wczesnych "Homo" (zob. np. społeczeństwo paleolityczne) do dłuższego przebywania w grupach, w których w opiece nad najmłodszymi dziećmi matce pomagali inni – babki, ciotki, starsze rodzeństwo, również mężczyźni. Istotną rolę odgrywały babcie – przypuszcza się, że ewolucyjnym uzasadnieniem menopauzy jest wyodrębnienie niepłodnej „kasty” opiekunek potomstwa ().
Pierwsze praludzkie zbiorowości społeczne, których ważnym zadaniem była wspólna troska o potomstwo, były również miejscem powstania i rozwoju mowy – narodzin cywilizacji i kultury człowieka współczesnego. John Medina stwierdził, że staliśmy się też „niesłychanie towarzyskimi istotami”, dla których samotność jest doznaniem bolesnym. Człowiek stał się bardziej empatyczny – pomagając innym czuje się mniej samotny (unika cierpienia). 
Przegląd wyników badań.
Opracowanie teorii allorodzicielstwa wymaga współdziałania przedstawicieli nauk przyrodniczych, społecznych i humanistycznych, reprezentujących takie dyscypliny, jak np. psychologia i zoopsychologia, genetyka i ewolucjonizm w biologii, neurobiologia, neuronauka, etyka i neuroetyka, kognitywistyka, a również ewolucjonizm w naukach społecznych, historii i myśli politycznej, memetyka itp.
W czasie debat, toczonych od chwili zaobserwowania altruistycznych zachowań wśród zwierząt, powtarzają się przede wszystkim pytania:
Elementy ewolucjonizmu.
W długiej historii myśli ewolucyjnej miały miejsce liczne konflikty, w tym nowożytny spór o możliwości wyjaśnienia zachowań altruistycznych w oparciu o teorię Darwina. Wątpliwości w tym zakresie miał sam Darwin, dostrzegający w problemie eusocjalności błonkoskrzydłych zagrożenie dla swojej teorii. Za dowód wielkiej intuicji uważa się jego stwierdzenie, że pojęcie dobór naturalny należy stosować zarówno do rodziny, jak osobników. Możliwości wykazania słuszności tego przypuszczenia pojawiły się po kolejnych odkryciach – sformułowaniu praw Mendla, a następnie stworzeniu podstaw genetyki populacyjnej i jej rozwoju (np. problem „poziomów doboru”, pojęcia dostosowanie włączne, , "" i in.). 
Genetyka populacyjna zaczęła się rozwijać w XX wieku, dzięki pracom licznych biologów, lekarzy i genetyków, stosujących metody modelowania matematycznego. Istotną rolę odegrali Wilhelm Weinberg i Godfrey Harold Hardy, twórcy prawa Hardy’ego-Weinberga, które zainspirowało J.B.S. Haldane’a, R.A. Fishera i S. Wrighta do poszukiwań „”.
Teoretyczne modele, opracowane w ramach genetyki populacyjnej, pozwoliły wyjaśnić zachowania altruistyczne, powstałe w wyniku doboru krewniaczego, zgodne z prostą regułą Hamiltona:
gdzie: 
W.D. Hamilton opracował swoją teorię utrwalania się zachowań altruistycznych na podstawie obserwacji eusocjalnych błonkówek. W ich społecznościach samce są haploidami – mają dwukrotnie mniejszą liczbę chromosomów niż samice (plemniki niosą ten sam zestaw informacji genetycznej). Samice i potomstwo są diploidalne. Współczynnik pokrewieństwa matki z córkami wynosi 0,5, podczas gdy siostry są wzajemnie bardziej spokrewnione (0,75). Sprawia to, że zachowania altruistyczne wobec sióstr są bardziej prawdopodobne niż wobec córek („samolubne geny” mogą decydować o rezygnacji z prokreacji). Wyniki szczegółowych badań sojuszy i konfliktów w społecznościach błonkówek pozwoliły potwierdzić zasadę Hamiltona, a równocześnie rozpocząć poszukiwania odpowiedzi na kolejne pytania, np. o ewolucyjnie stabilną proporcję płci. 
Edward Osborne Wilson zaproponował włączenie wyników badań owadów społecznych (np. mrówek, zob. E.O. Wilson, , "") do szerszej dziedziny naukowej – socjobiologii, obejmującej nauki społeczne i biologiczne, tj. genetyka, biologia populacji, ekologia, etologia, antropologia (zob. np. książki: , "Moralność genu. Od socjobiologii do socjologii. Socjobiologia zwierząt i człowieka" lub "The Superorganism: The beauty, elegance and strangeness of insect societies").
Wilson napisał m.in.:
W kolejnych latach publikowano liczne krytyczne oceny socjobiologicznych koncepcji altruizmu, lecz równocześnie rosło zainteresowanie nowym obszarem interdyscyplinarnych badań naukowych – neuroetyką.
Elementy neurofilozofii.
Zachowania zwierząt – prospołeczne i antyspołeczne – bywają opisywane z wykorzystaniem etycznych pojęć „dobro” i „zło”. Skłania to do ich nieuprawnionych ocen w kategoriach moralnych, mimo że zbiory norm moralnych, formułowanych np. przez największych filozofów i etyków, nie mają charakteru uniwersalnego (zob. np. teologia moralna Tomasza z Akwinu, imperatyw kategoryczny Kanta). Etyk i filozof Ija Lazari-Pawłowska, kontynuatorka prac Tadeusza Kotarbińskiego i Marii Ossowskiej, pisała w roczniku filozoficznym "Etyka" (1970):
Autorka artykułu wskazywała też z jednej strony rzucającą się w oczy odrębność kultur („ten sam rodzaj czynów, który w jednej kulturze zyskuje pochwałę, w innej budzi zgrozę”), a z drugiej – zasadniczą tożsamość ludzi, niezależnie od czasu i miejsca („wystarczy znaleźć się gdziekolwiek na kuli ziemskiej u boku matki rozpaczającej z powodu śmierci swego dziecka, aby mieć wrażenie identyczności ludzkich doznań”). 
Niektórzy filozofowie są zdania, że „natura ludzka” jest egoistyczna, co skrywa „fasada”, powstająca w wyniku wychowania w określonej kulturze. Wielu innych dostrzega ewolucyjny rodowód naturalnej moralności (zob. psychologia ewolucyjna), w tym rolę emocji społecznych (zob. antropologia emocji) i uczuć. Podkreśla znaczenie empatii, powstrzymującej przed krzywdzeniem innych i skłaniającej do zachowań prospołecznych, altruistycznych, np. do opieki nad potomstwem, krewnymi i innymi osobami (również nad zwierzętami).
Spośród bogatego piśmiennictwa na ten temat często cytowane są książki "The Ethical Brain: The Science of Our Moral Dilemmas" (Michael S. Gazzaniga, 2006) i "Braintrust: What Neuroscience Tells Us about Morality" (Patricia Churchland, 2011). Druga z wymienionych pozycji ukazała się w tłumaczeniu na język polski pod tytułem "Moralność mózgu. Co neuronauka mówi o moralności" (2013). 
W określeniu „moralność mózgu”, podobnie jak w popularnym pojęciu „samolubny gen”, użyto wywołującej emocje personifikacji. Prowokacyjny tytuł książki Dawkinsa przyczynił się do spopularyzowania tematyki i przyspieszył rozwój socjobiologii. Podobnie tytuł książki Patricii Churchland skłania do ponownego przeanalizowania pojęć: moralność, dobro, zło, wartości, normy, powinność itp. oraz do prób sformułowania definicji, które byłyby akceptowane przez specjalistów z różnych dyscyplin naukowych, zaangażowanych w rozwój kognitywistyki. Nie zawsze jednakowo są rozumiane pojęcia „mózg” i „mózg ucieleśniony”.
Neurologiczne problemy altruizmu rozwiązuje też António Damásio, twórca pojęcia „markery somatyczne” (zob. altruizm według A. Damásio). Wraz ze współpracownikami analizuje hipotezę, że „uczucia” (nieuświadomiony „strach” i in.) mogły zapoczątkować rozwój samoświadomości i mogą nadal odgrywać rolę w biologicznych procesach organizmów wyższych.
Elementy endokrynologii.
Naukowcy, analizujący problem zachowań prospołecznych z biologicznego punktu widzenia (biochemia, biomedycyna, endokrynologia), tworzenie się więzi emocjonalnych w rodzinach i większych grupach objaśniają działaniem układu nagrody – systemu nagradzania zachowań pożądanych, zwiększających fitness. Analogicznie, lecz w przeciwnym kierunku, działa system kar (zob. wzmocnienie negatywne). W układzie nagrody odgrywają rolę naturalne opioidy (zob. też receptory opioidowe), które mogą wywoływać uzależnienia podobne do występujących np. w alkoholizmie lub narkomanii. Znanymi naturalnymi opioidami są m.in. endorfiny („hormony szczęścia”), , enkefaliny. Ich wydzielanie regulują neuroprzekaźniki, np. dopamina (zob. szlaki dopaminergiczne), serotonina, adrenalina („hormon strachu, walki i ucieczki”). W ostatnich dziesięcioleciach rosnące zainteresowanie budzą funkcje wazopresyny i oksytocyny („hormony szczęścia”) i ich powstawanie. Ukazują się liczne publikacje naukowe i popularnonaukowe, m.in. artykuły publikowane w specjalnych wydaniach czasopisma "", zatytułowanych "Oxytocin, Vasopressin and Social Behavior".
Oksytocyna jest wytwarzana w nadwzrokowych i przykomorowych jądrach podwzgórza i magazynowana w przysadce mózgowej. U ssaków jest wytwarzana również w ciele, w jajnikach i jądrach. Jej działanie jest ściśle związane z przebiegiem porodu, laktacją i karmieniem piersią. Karmiące matki odczuwają euforyczną przyjemność (przypominającą orgazm), co sprzyja umacnianiu silnej więzi z niemowlęciem (jest jedną z biologicznych podstaw miłości macierzyńskiej). Zjawisko występuje u wszystkich ssaków, sprzyjając zaangażowaniu samic („ciotek”) w allomacierzyństwo. Analogiczne czynniki sprawiają, że bezdzietne samice chętnie opiekują się młodymi ssakami innych gatunków, a ludzie wycofani społecznie (skłonni do antropopatyzmu) chętnie opiekują się zwierzętami. Oksytocyna nasila też uczucia ojcowskie i sprzyja monogamii, np. nieoczekiwanie zaobserwowanej wśród norników preriowych "Microtus ochrogaster". W dużo mniejszym zakresie są zbadane zachowania samców wobec potomstwa oraz innych członków rodzin.
Kontynuacja badań.
Od czasu wprowadzenia określeń „inwestycje rodzicielskie” (Robert Trivers, 1971) i „alloparenting” (E.O. Wilson 1975) wdrożono nowe techniki badawcze i zgromadzono bogaty materiał doświadczalny, potwierdzający istnienie allorodzicielstwa wśród wielu różnych gatunków. Szczegółowe badania altruistycznych zachowań opiekuńczych wśród mrówek, gryzoni, szympansów są kontynuowane. 
Stosując w czasie obserwacji prospołecznych i aspołecznych zachowań dzieci nowoczesne badawcze metody neuronauki społecznej (np. EEG/ERP i okulografia) wykazano, że fundamenty moralności istnieją w bardzo wczesnym okresie rozwoju. Rozbudowują się pod wpływem wzorców rodzicielskich i innych. Małe dzieci wcześnie oceniają obserwowanych ludzi na podstawie ich zachowań i szybko wykazują skłonności do uspokajania innych – dostrzegają grożące im zagrożenia, rozpoznają intencje obserwowanych osób w sytuacjach doświadczalnych. Indywidualne różnice w kompetencjach społecznych i/lub moralnych są stabilne – pozwalają przewidywać zachowania w okresie przedszkolnym (prawdopodobnie również w następnych okresach rozwojowych; zob. rozwój psychospołeczny według Erika Eriksona, dobrostan subiektywny – okres wczesnodziecięcy). 
Dotychczas nie wyjaśniono złożonych genetycznych mechanizmów, które są odpowiedzialne za działanie układu nagrody, regulującego zachowania macierzyńskie. Wyjaśnienie mechanizmów allorodzicielstwa wydaje się jeszcze bardziej odległe. Wskazywana jest potrzeba zintensyfikowania i rozszerzenia zakresu badań, m.in. objęcie nimi problemów epigenetyki (zob. też reprogramowanie epigenetyczne, ) oraz problemów rodzicielskich zachowań ojców, dziadków i innych opiekunów (V.R. Mileva-Seitz i wsp.).
Wyniki badań zachowań współczesnych ludzi i zwierząt – w tym reakcji na dobro i zło – oraz roli wychowania, są interpretowane z wykorzystaniem myśli filozofów minionych epok – Platona i Arystotelesa (dobro – wartość indywidualna), Tomasza z Akwinu, Kartezjusza, Spinozy i innych. Złożoność problematyki ilustruje m.in. temat projektu badawczego Piotra Lichacza z Instytutu Filozofii i Socjologii PAN (obszary zainteresowań naukowych: etyka, filozofia przyrody, epistemologia, metafizyka). W opisie pracy nt. "Neuroetyka a Tomasz z Akwinu. O użyteczności filozofii średniowiecznej we współczesnych debatach etycznych" (2013–2016) zamieszczono słowa kluczowe: obrazowanie magnetyczno-rezonansowe, odpowiedzialność moralna, psychofarmakologiczne ulepszanie funkcjonowania, autentyczność, głęboka stymulacja mózgu, tożsamość moralna, cnota).
Przykłady allorodzicielstwa.
Owady społeczne.
Jednym z najczęściej opisywanych przykładów kooperacji zwierząt są owady społeczne. Tworzą one struktury wykształcone w różnym stopniu, od parasocjalnych do eusocjalnych (zob. , superorganizm). W społecznościach mniej złożonych owady wspólnie budują gniazda i wspólnie opiekują się potomstwem (do czasu dojrzałości). W bardziej złożonych strukturach wielopokoleniowych (zob. struktura roju pszczoły miodnej) obserwowana jest nie tylko wzajemna pomoc (zachowania altruistyczne) – wyodrębniają się kasty o zróżnicowanej morfologii i funkcjach w rodzinie pszczelej (np. pszczoła robotnica, nie uczestnicząca w rozmnażaniu). 
Poza pszczołowatymi znane są liczne inne owady społeczne, np. opisywane już przez Darwina inne owady błonkoskrzydłe – osy i mrówki – oraz termity lub opisywani później przedstawiciele wciornastków, chrząszczy i pluskwiaków równoskrzydłych (np. mszyce).
Istnienie w społecznościach mrówek, pszczół i termitów bezpłodnych robotnic było dla Darwina bardzo zagadkowe – niezgodne z założeniami jego teorii (problem rozwiązano dopiero w XX w.).
Skorupiaki "Synalpheus".
"Synalpheus" (Decapoda, Alpheidae) jest najliczniejszym w gatunki rodzajem tropikalnych skorupiaków. Do 2004 roku opisano ponad 100 gatunków, z czego 21 – na rafach koralowych Morza Karaibskiego, w okolicach rafy barierowej Belize i archipelagu San Blas (dalsze poszukiwania są prowadzone w rafach koralowych Indo-Pacyfiku). Odkryto trzy gatunki krewetek "Synalpheus", określane jako eusocjalne: "", "Synalpheus filidigitus" i "Synalpheus chacei". Często zasiedlają one komory wodne gąbek z rodzaju , "Lissodendoryx" i "Oceanapia" (jeden gatunek gąbki zamieszkuje tylko jeden gatunek krewetki). 
Przypuszcza się, że różne struktury społeczne kolonii wyewoluowały w warunkach silnej konkurencji o niezajęte gąbki – pojedyncze organizmy lub nieliczne grupy były narażone na duże straty potomstwa (wysoka śmiertelność). Mogło to doprowadzić do powstania struktur eusocjalnych, w których znajdują się młode osobniki rezygnujące z rozrodu, a przejmujące zadania opieki nad potomstwem osobników spokrewnionych.
Kolonie liczą do 120. ("S. filidigitus") lub do kilkuset osobników ("S. regalis"). W ok. 20% kolonii występuje kilka samic-królowych, wyraźnie największych. Przyjmuje się, że mniejsi spośród pozostałych członków kolonii są postaciami juwenilnymi (zob. przeobrażenie larw), a więksi samcami, pełniącymi funkcje strażniczo-obronne. 
Ryby.
Samice różnych gatunków ryb składają ikrę do toni wodnej (pelagofilność), na powierzchniach kamieni (litofilność), na piasku (psammofilność) lub na wodnych roślinach (fitofilność). Istnieją również gatunki składające jaja do jamy oskrzelowej małży, pod pancerzyki krabów (ostrakofilność) i w innych miejscach. Ikra jest zapłodniana, gdy styka się z mleczem samców w czasie tarła. 
„Opieka rodzicielska” może ograniczać się do wyboru i przygotowania miejsca tarła lub do wędrówek na odległe tarliska. Po tarle samce części gatunków giną (np. węgorzowate). Pozostawionemu bez opieki rodziców narybkowi bezpieczeństwo i dostępność pożywienia zapewnia cała współdziałająca ławica, gromadząca osobniki o różnym stopniu pokrewieństwa. 
Inne gatunki ryb – pielęgnicowate, gębacze, pyszczaki i in. – stosują różne strategie intensywnej opieki rodzicielskiej nad ikrą i narybkiem. Polegają one m.in. na inkubacji ikry w pysku. Ikra bywa inkubowana przez oboje rodziców (ang. "biparental mouthbrooders") lub tylko przez matkę (ang. "maternal mouthbrooders"). Gdy kilkutysięczny narybek monogamicznych pyszczaków "Boulengerochromis microlepis" opuszcza „gniazdo” (np. szczelinę skalną) i zaczyna pływać, nadal pozostaje pod opieką rodziców, chroniących potomstwo przed drapieżnikami (ryby przenoszą się w coraz głębsze warstwy jeziora). W tym okresie (kilka miesięcy) rodzice nic nie jedzą, wskutek czego wkrótce giną. 
Szczelinowce "Neolamprologus brichardi" wyróżnia organizacja społeczna – w warunkach naturalnych żyją w kilkutysięcznych koloniach, wewnątrz których wyodrębniają się kilkupokoleniowe „rodziny”, liczące po kilkadziesiąt ryb. Narybek jest ochraniany przez tysiące dorosłych ryb, w tym przez starsze rodzeństwo (w akwariach ryby nienależące do „rodziny” często bywają zabijane).
Troska pielęgnicowatych o ikrę i narybek bywa wykorzystywana przez ryby innych gatunków – jest obserwowana allorodzicielska opieka nad potomstwem pasożytów lęgowych, takich jak np. giętkoząb cętkowany ("Synodontis multipunctatus").
Ptaki.
Szacuje się, że różne formy opieki nad cudzymi potomkami występują u 9% z 10 tys. gatunków ptaków. W opiece nad potomstwem ptaków pomagają niekiedy osobniki innych gatunków. Zdarzają się też oddziaływania antagonistyczne, np. pasożytnictwo lęgowe. W Europie Środkowej występuje jeden gatunek pasożyta lęgowego – kukułka zwyczajna (rolę allorodziców pełnią trzciniaczki).
Wśród ptaków wyróżniane są:
 
Do prowadzących stadny tryb życia należą m.in. nurzyki zwyczajne – ptaki wodne z rodziny alk, często składające jaja na nagich skałach klifów. Jajami i pisklętami wspólnie opiekują się rodzice. Jeszcze niezdolne do lotu pisklęta nurzyków skaczą ze skały do morza. Po skoku unoszą się na wodzie przez wiele dni, nadal karmione przez rodziców. 
W czasie długotrwałych badań, wykonanych m.in. na szkockiej Isle of May oraz Gannet Islands (Labrador) stwierdzono, że w przypadkach dostępności pożywienia w koloniach występuje opieka allorodzicielska (świadczona m.in. przez samice, którym nie powiodły się próby odchowania własnych piskląt). W trudniejszych warunkach (np. wysokie zagęszczenie) pozostające bez opieki rodziców jaja i pisklęta bywają narażone nie tylko na ataki drapieżników (mewa srebrzysta, mewa siodłata), ale również na agresywne zachowania nurzyków z sąsiednich gniazd kolonii.
Ssaki.
Powszechna jest opinia, że troską o własne potomstwo wyróżniają się przedstawiciele wielkiej gromady ssaków, a zwłaszcza samice różnych gatunków (np. matki karmiące piersią, emocjonalnie związane z noworodkiem). Ssaki są również skłonne do opieki nad niespokrewnionymi młodymi osobnikami własnego i innych gatunków. Ocenia się, że allorodzicielstwo występuje u ok. 3% gatunków ssaków. 
Obserwowane wśród ssaków formy rodzicielskiej i pozarodzicielskiej opieki nad młodymi osobnikami są bardzo zróżnicowane – mogą przypominać zachowania w społecznościach owadów lub ryb (np. opisane powyżej), albo zachowania typowe dla cywilizowanego człowieka współczesnego. Wyniki wieloletnich badań zoosocjologicznych częściowo ilustrują poniższe przykłady. 
Naczelne i antropogeneza.
Zagadnienia allorodzicielstwa wchodzą w zakres intensywnych interdyscyplinarnych badań systemów społecznych naczelnych, w tym człowiekowatych. Badania są prowadzone przez specjalistów w różnych dziedzinach, np. prymatologii, antropologii, psychologii rozwojowej, etologii, filozofii i filozofii umysłu, neurofilozofii, neuroetyki. Zmierzają m.in. do wyjaśnienia problemów ewolucji rodzaju "Homo", których tłem jest nieustanny spór determinizmu biologicznego z etycznym woluntaryzmem. 
Według Sarah Blaffer Hrdy, autorki m.in. popularnej książki pt. "Mothers and Others", pojawienie się zjawiska zastępowania matki w opiece nad dzieckiem przez innych członków grupy wysoce społecznych afrykańskich małp człekokształtnych (opieka wspólnotowa) było początkiem drogi przodków człowieka do korzystnej „emocjonalnej nowoczesności”. Wspólnotowej pielęgnacji najmłodszych osobników sprzyja ich łatwa rozpoznawalność, np. dzięki jaskrawemu ubarwieniu futra, wyraźnie różniącemu się od ubarwienia osobników dorosłych. Rozwinęły się też inne cechy, pozwalające odróżnić dziecko od osobnika dorosłego i atrakcyjne dla dorosłych, budzące w nich głęboką empatię; uważa się, że wymagało to rozwoju teorii umysłu, sprzyjało powstawaniu różnych sposobów porozumiewania się członków grupy, niewerbalnych i werbalnych. Badania zjawiska allorodzicielstwa dotyczyły m.in. grup rezusów, w których skład wchodził samiec, kilka samic i potomstwo różnych samic. Zaobserwowano m.in. próby dotykania przez „ciotki”, noszenia, przytulania, pielęgnacji i in. (częstotliwość tych interakcji była związana z wiekiem i statusem ciotki).
Młode osobniki bywają obejmowane opieką bez względu na pokrewieństwo, a nawet na gatunek, np.:
Człowiek.
Zmiany struktury ludzkich społeczności są przedmiotem specjalistycznych badań (ewolucjonizm kulturowo-społeczny). Powszechnie uznaje się, że do największego przełomu doszło w wyniku rewolucji neolitycznej – rezygnacji z wędrówek w małych grupach zbieracko-łowieckich na rzecz coraz większego stłoczenia na małej powierzchni osad rolniczych (w niewielkich osadach niemal wszyscy byli spokrewnieni), a następnie – miast-państw i pierwszych królestw.
 
Jednym ze źródeł poczucia więzi z dużymi grupami stały się religie, przeciwdziałające rozproszeniu się ludności, lecz również stanowiące motyw wojen religijnych. Pojawiły się religijne nakazy życia w związkach małżeńskich (zob. obyczajowość związana z małżeństwem i historia praw dziecka). Powstające państwa narodowe prowadziły coraz bardziej wyniszczające wojny o zasoby i terytoria.
Kolejne przejścia demograficzne w istotnym stopniu wpływały na sytuację jednostek i rodzin, stających się częściami coraz większych społeczności. Podporządkowanie się regułom systemów politycznych oznaczało zgodę na ograniczenia wolności, a równocześnie uzyskanie praw do korzystania z opieki społecznej.
W społeczeństwie tradycyjnym dominował model rodziny wielopokoleniowej i wielodzietnej, często wspólnie zamieszkującej z osobami spokrewnionymi bardzo luźno, niespokrewnionymi powinowatymi małżonków i innymi osobami (zob. np. średniowieczne domostwo). Rozwijały się zróżnicowane systemy nazywania stopni pokrewieństwa, które prawdopodobnie miały związek z lokalnie ustalanymi prawami do zawierania związków małżeńskich i dziedziczenia majątków. W małych i stosunkowo izolowanych społecznościach niemal wszyscy byli również w pewnym stopniu spokrewnieni genetycznie. W przypadkach adopcji sierot allorodzicami byli zwykle krewni. 
Badania ewolucji rodziny są w toku. W wyniku wykonanych w Finlandii analiz dużych zbiorów danych demograficznych (okres XVIII–XIX w.) dotychczas nie potwierdzono tezy, że obecność w rodzinach bezdzietnych dorosłych ciotek i wujów jest skorelowana z przeżywalnością małych dzieci. Wykazano, że przeżywalność jest wyższa w przypadkach obecności babć i starszego rodzeństwa. Badania są prowadzone również w innych ludzkich populacjach, m.in. w ekwadorskiej wspólnocie (Jiwaro). W społeczeństwie przemysłowym normą społeczną stała się rodzina nuklearna, w której skład wliczano niekiedy dzieci adoptowane. W miarę rozwoju nauki i techniki (zob. m.in. rewolucja naukowa, rewolucja przemysłowa, druga rewolucja przemysłowa) coraz większą uwagę przywiązywano do edukacji dzieci. Zapewniano im – w miarę możliwości rodziny – podstawową edukację domową i dalsze kształcenie w warunkach szkolnych i pozaszkolnych, często poza rodzinnym domem, np. w szkołach z internatem (wczesna socjalizacja). W rodzinach z niższych klas społecznych samodzielne zapewnienie dzieciom właściwych warunków rozwoju bywało bardzo trudne lub niemożliwe. Również współcześnie liczne „funkcje allorodzicelskie” przejmują jednostki systemów opieki zdrowotnej i edukacji (zob. np. historia pedagogiki społecznej), instytucje pomocy społecznej itp.

</doc>
<doc id="4386426" url="https://pl.wikipedia.org/wiki?curid=4386426" title="Nano Letters">
Nano Letters

Nano Letters (skrót: Nano Lett) – amerykańskie czasopismo naukowe specjalizujące się w publikowaniu wyników badań z zakresu teorii i praktyki nanonauki i nanotechnologii. Miesięcznik ukazuje się od 2001 roku pod egidą American Chemical Society.
W czasopiśmie publikowane są wstępne, eksperymentalne i teoretyczne wyniki dotyczące zjawisk fizycznych, chemicznych i biologicznych w zakresie nanoskali (w tym także nanoprocesy i zastosowania nanostruktur) . W obszarze zainteresowań tytułu znajdują się takie zagadnienia jak: 
Specyfiką tytułu jest m.in. szybkie komunikowanie wstępnych, istotnych wyników badań (stąd możliwość publikacji online w trybie pilnym, czyli ASAP, "As Soon As Publishable"). 
Pismo ma współczynnik wpływu impact factor (IF) wynoszący 12,080 (2017) oraz wskaźnik Hirscha równy 403 (2017). W międzynarodowym rankingu SCImago Journal Rank (SJR) mierzącym znaczenie i prestiż poszczególnych czasopism naukowych „Nano Letters" zostało w 2017 roku sklasyfikowane na:
Artykuły publikowane w tym czasopiśmie są indeksowane w CAS, Scopusie, EBSCOhost, Bibliotece Brytyjskiej, PubMed oraz w Web of Science. W polskich wykazach czasopism punktowanych przez Ministerstwo Nauki i Szkolnictwa Wyższego publikacja w tym czasopiśmie otrzymywała 45 punktów (lata 2013-2016).
Redaktorami naczelnymi czasopisma są Paul Alivisatos (Uniwersytet Kalifornijski w Berkeley, Department of Chemistry) oraz Charles M. Lieber (Uniwersytet Harvarda, Department of Chemistry and Chemical Biology). 

</doc>
<doc id="4386428" url="https://pl.wikipedia.org/wiki?curid=4386428" title="Mark Gałłaj">
Mark Gałłaj

Mark Łazariewicz Gałłaj (ros. Марк Лазаревич Галлай, ur. w Petersburgu, zm. 14 lipca 1998 w Moskwie) – radziecki pilot doświadczalny, inżynier, pisarz, Bohater Związku Radzieckiego (1957).
Życiorys.
Był narodowości żydowskiej. Od 1930 pracował jako tokarz w fabryce, w latach 1932–1935 studiował w Leningradzkim Instytucie Inżynierów Lotnictwa Cywilnego, a w latach 1935–1937 w Leningradzkim Instytucie Politechnicznym. Od 1935 latał na szybowcach i skakał na spadochronie w leningradzkim aeroklubie, po ukończeniu w 1936 aeroklubu został instruktorem spadochroniarstwa, w 1937 został inżynierem Centralnego Instytutu Aerohydrodynamicznego, po ukończeniu szkoły lotniczej we wrześniu 1937 został pilotem doświadczalnym. Testował wiele modeli samolotów, m.in. bombowce. Od 1941 do 1950 był pilotem doświadczalnym Instytutu Lotniczo-Doświadczalnego w Żukowskim, od grudnia 1941 służył w Armii Czerwonej. Od lipca do września 1941 był lotnikiem 2 samodzielnej eskadry myśliwców obrony przeciwlotniczej miasta Moskwy, wykonał 10 nocnych lotów bojowych MiG-iem-3, strącił 1 samolot wroga. Od stycznia do marca 1942 był zastępcą dowódcy eskadry 128 pułku lotnictwa bombowego na Froncie Kalinińskim, wykonał 28 lotów bojowych samolotem Pe-2, w maju-czerwcu 1943 był lotnikiem 890 pułku Lotnictwa Dalekiego Zasięgu, wykonał 7 lotów bojowych jako drugi pilot samolotu Pe-8, bombardując cele na głębokich tyłach wroga. W nocy na 9 czerwca 1943 został zestrzelony w rejonie Briańska nad okupowanym terytorium. Wyskoczył na spadochronie i wraz z nawigatorem dołączył do brygady partyzanckiej działającej w obwodzie briańskim, po 12 dniach przeszedł przez linię frontu. Później wrócił do pracy w instytucie, testując modele samolotów i silników, m.in. ASz-82 dla Ła-5, później samoloty Jak-7, Tu-4, I-215, Jak-20 i inne. W lipcu 1950 został zwolniony z instytutu, później był pilotem doświadczalnym w Instytucie Naukowo-Badawczym-17, testując lotniczy sprzęt radiolokacyjny, w latach 1953–1958 był pilotem doświadczalnym OKB W. Miasiszczewa, testując m.in. bombowiec M-4, w czerwcu 1958 został zwolniony do rezerwy, później został starszym pracownikiem naukowym w Instytucie Lotniczo-Badawczym, jednocześnie od 1959 zasiadał w radzie Ministerstwa Przemysłu Lotniczego ZSRR jako zastępca przewodniczącego. Opublikował ok. 30 prac naukowych. Wykładał też w szkole pilotów doświadczalnych. W 1951 otrzymał stopień pułkownika, w 1972 tytuł doktora nauk technicznych, a w 1994 profesora. Był członkiem Związku Pisarzy ZSRR/Federacji Rosyjskiej, napisał wiele książek. Został pochowany na Cmentarzu Trojekurowskim. Jego imieniem nazwano planetę karłowatą.
Odznaczenia.
I inne.

</doc>
<doc id="4386430" url="https://pl.wikipedia.org/wiki?curid=4386430" title="AuXe₄(Sb₂F₁₁)₂">
AuXe₄(Sb₂F₁₁)₂



</doc>
<doc id="4386432" url="https://pl.wikipedia.org/wiki?curid=4386432" title="Mistrzostwa Europy w Lekkoatletyce 1962 – bieg na 5000 m mężczyzn">
Mistrzostwa Europy w Lekkoatletyce 1962 – bieg na 5000 m mężczyzn

Bieg na dystansie 5000 metrów mężczyzn był jedną z konkurencji rozgrywanych podczas VII Mistrzostw Europy w Belgradzie. Biegi eliminacyjne zostały rozegrane 13 września, a bieg finałowy 15 września 1962 roku. Zwycięzcą tej konkurencji został reprezentant Wielkiej Brytanii Bruce Tulloh. W rywalizacji wzięło udział dwudziestu siedmiu zawodników z piętnastu reprezentacji.
Wyniki.
Eliminacje.
Bieg 1
Bieg 2
Bieg 3

</doc>
<doc id="4386448" url="https://pl.wikipedia.org/wiki?curid=4386448" title="Mistrzostwa Europy w Lekkoatletyce 1962 – bieg na 10 000 m mężczyzn">
Mistrzostwa Europy w Lekkoatletyce 1962 – bieg na 10 000 m mężczyzn

Bieg na dystansie 10 000 metrów mężczyzn był jedną z konkurencji rozgrywanych podczas VII Mistrzostw Europy w Belgradzie. Został rozegrany 12 września 1962 roku. Zwycięzcą tej konkurencji został reprezentant ZSRR Piotr Bołotnikow. W rywalizacji wzięło udział dwudziestu sześciu zawodników z szesnastu reprezentacji.

</doc>
<doc id="4386454" url="https://pl.wikipedia.org/wiki?curid=4386454" title="Ołżas Sulejmienow">
Ołżas Sulejmienow

Ołżas Omarowicz Sulejmienow (; , ur. 18 maja 1936 w Ałma-Acie) – kazachski poeta i pisarz rosyjskojęzyczny, polityk i dyplomata.
Życiorys.
W 1954 ukończył szkołę, a w 1959 studia geologiczne na Kazachskim Uniwersytecie Państwowym, brał udział w ekspedycjach geologicznych. W 1955 zaczął zajmować się literaturą, 1958-1961 studiował w Instytucie Literackim im. Gorkiego w Moskwie, w 1959 opublikował swój pierwszy zbiór wierszy w gazecie literackiej. W 1962 wrócił do Kazachstanu i do 1971 pracował w gazecie "Kazachstanskaja Prawda" jako redaktor literacki, jednocześnie był redaktorem kolegium redakcyjnego kazachskiego studia filmowego, w 1971 został sekretarzem zarządu Związku Pisarzy Kazachstanu (do 1981), a w 1972 przewodniczącym Kazachskiego Komitetu ds. Kontaktów z Pisarzami Azji i Afryki. Od 1977 do 1995 był przewodniczącym Federacji Szachowej Kazachstanu. W latach 1980-1984 był deputowanym i członkiem Prezydium Rady Najwyższej Kazachskiej SRR, a 1984-1989 deputowanym do Rady Najwyższej ZSRR, 1981-1984 pełnił funkcję przewodniczącego Państwowego Komitetu Kazachskiej SRR ds. Kinematografii, a 1984-1992 I sekretarza Związku Pisarzy Kazachstanu i sekretarzem Zarządu Związku Pisarzy ZSRR. Jako aktywny działacz na rzecz rozbrojenia nuklearnego w 1989 został przewodniczącym międzynarodowego ruchu antynuklearnego "Nevada-Semipałatyńsk". Po rozpadzie ZSRR został liderem partii Ludowy Kongres Kazachstanu (do 1995), 1995-2001 był ambasadorem nadzwyczajnym i pełnomocnym we Włoszech z akredytacją na Grecję i Maltę. W swojej twórczości kontaminuje motywy kultur azjatyckich i europejskich. Jest autorem m.in. zbiorów wierszy i książek "Ziemla, pokłoniś czełowieku" (1961), "Argamaki" (1961), "Sołniecznyje noczi" (1962), "God obiezjany" (1967), "Gliniana księga" ("Glinianaja kniga", 1969, o martyrologii Polaków w Auschwitz), "Krugłaja zwiezda" (1975), "Izbrannoje" (1986).

</doc>
<doc id="4386458" url="https://pl.wikipedia.org/wiki?curid=4386458" title="Wizerunki książąt i królów polskich">
Wizerunki książąt i królów polskich

Wizerunki książąt i królów polskich – książka Józefa Ignacego Kraszewskiego oraz cykl rysunków Ksawerego Pillatiego z 1888, przedstawiający postacie królów i książąt polskich.
Historia.
Cykl rysunków Pillatiego ukazał się w formie książkowej w 1888 jako dopełnienie wydawnictwa autorstwa Kraszewskiego. Książka zawiera opisy władców polskich napisanych popularyzacyjnym prostym językiem. Ilustrowane inicjały do książki wykonał również inny artysta Czesław Jankowski.
Cykl był kolejnym chronologicznie namalowanym pocztem królów polskich. Wcześniej dzieła o tej tematyce stworzyli także inni malarze: w latach 1768–1771 Marcello Bacciarelli, a później także Aleksander Lesser. Podobnie jak wymienione cykle malarskie również poczet Pillatiego powstał przed pocztem Jana Matejki.

</doc>
<doc id="4386463" url="https://pl.wikipedia.org/wiki?curid=4386463" title="Galeazzo Sanvitale">
Galeazzo Sanvitale

Galeazzo Sanvitale (ur. 1566 r. w Parmie, zm. 8 września 1622 r.) – włoski duchowny rzymskokatolicki, w latach 1604-1606 arcybiskup Bari-Canosa.

</doc>
<doc id="4386466" url="https://pl.wikipedia.org/wiki?curid=4386466" title="Jevon Carter">
Jevon Carter

Leroy Jevon Carter (ur. 14 września 1995 w Oak Park) – amerykański koszykarz, występujący na pozycji rozgrywającego, obecnie zawodnik Milwaukee Bucks.
7 lipca 2019 trafił w wyniku wymiany do Phoenix Suns.
6 sierpnia 2021 został wytransferowany do Brooklyn Nets. 22 lutego 2022 został zwolniony. 24 lutego 2022 zawarł umowę z Milwaukee Bucks.

</doc>
<doc id="4386471" url="https://pl.wikipedia.org/wiki?curid=4386471" title="Iwan Baluk">
Iwan Baluk

Iwan Fiodorowicz Baluk (ros. Иван Фёдорович Балюк, ur. 30 kwietnia 1919 w Królewcu, zm. 13 stycznia 1993 w Rostowie nad Donem) – radziecki lotnik wojskowy, pułkownik, Bohater Związku Radzieckiego (1943).
Życiorys.
Urodził się w ukraińskiej rodzinie robotniczej. Skończył 7 klas niepełnej szkoły średniej, a w 1937 technikum budowlane w Konotopie. W 1937 został powołany do Armii Czerwonej, w 1940 ukończył wojskowo-lotniczą szkołę pilotów w Czuhujiwie, od czerwca 1941 uczestniczył w wojnie z Niemcami. Walczył na Froncie Północno-Zachodnim, Zachodnim, Leningradzkim, Stalingradzkim, Centralnym i 1 Białoruskim, brał udział m.in. w bitwie pod Kurskiem. Był dowódcą eskadry 54 gwardyjskiego pułku lotnictwa myśliwskiego 1 Gwardyjskiej Dywizji Lotnictwa Myśliwskiego 16 Armii Powietrznej w stopniu kapitana, do czerwca 1943 wykonał 300 lotów bojowych i stoczył 135 walk powietrznych, w których strącił osobiście 14 i w grupie 3 samoloty wroga. Otrzymał za to tytuł Bohatera Związku Radzieckiego. Łącznie w czasie wojny wykonał ponad 500 lotów bojowych, w walkach powietrznych strącił osobiście 25 i w grupie 5 samolotów wroga. Od 1945 należał do WKP(b). W 1951 ukończył Akademię Wojskowo-Powietrzną, w 1973 został zwolniony do rezerwy w stopniu pułkownika.
Odznaczenia.
I medale.

</doc>
<doc id="4386479" url="https://pl.wikipedia.org/wiki?curid=4386479" title="Europejska Federacja Cyklistów">
Europejska Federacja Cyklistów

Europejska Federacja Cyklistów (ECF) (ang. "European Cyclists’ Federation") – międzynarodowa organizacja pozarządowa z siedzibą w Brukseli (Belgia), ukierunkowana głównie na promocję i propagowanie roweru jako środka komunikacji i rekreacji. ECF nastawiona jest na promocję i zrównoważony rozwój transportu rowerowego. Organizacja skupia prawie 100 różnych organizacji pozarządowych z krajów całego świata.Federację powołano do życia w 1983 z inicjatywy dwunastu stowarzyszeń rowerowych z kilku krajów. W 2015 zrzeszała ponad 60 organizacji mających łącznie około pół miliona członków w 37 państwach europejskich. EFC utrzymuje kontakty z Europejską Konferencją Ministrów Transportu (ECMT) Ekonomiczną Komisją ONZ dla Europy, a także agendami Unii Europejskiej.

</doc>
<doc id="4386481" url="https://pl.wikipedia.org/wiki?curid=4386481" title="Henk Kronenberg">
Henk Kronenberg

Henk Kronenberg (ur. 29 września 1934 w Enschede, zm. 25 marca 2020) – holenderski duchowny rzymskokatolicki posługujący w Papui-Nowej Gwinei, w latach 1999–2009 biskup Bougainville.
Życiorys.
Święcenia kapłańskie przyjął 18 października 1961. 19 kwietnia 1999 został prekonizowany biskupem Bougainville. Sakrę biskupią otrzymał 14 lipca 1999. 15 grudnia 2009 przeszedł na emeryturę.

</doc>
<doc id="4386483" url="https://pl.wikipedia.org/wiki?curid=4386483" title="Radosław Paczocha">
Radosław Paczocha

Radosław Paczocha (ur. 1977) – polski dramaturg, scenarzysta i krytyk teatralny.
Życiorys.
Jest absolwentem Wydziału Polonistyki Uniwersytetu Warszawskiego oraz Wydziału Wiedzy o Teatrze Akademii Teatralnej w Warszawie. Jako krytyk teatralny i publicysta związany był z takimi pismami jak "Teatr", "Dialog", "Scena" czy "Pamiętnik Teatralny". Trzykrotnie otrzymał stypendium ministra kultury. W latach 2004–2010 był sekretarzem literackim w Teatrze Powszechnym w Warszawie. Obecnie jest zatrudniony jako stały dramaturg w Teatrze Wybrzeże w Gdańsku.
W 2008 otrzymał nagrodę główną na Festiwalu Sztuk Autorskich Windowisko w Gdańsku za swój utwór "Zapach czekolady". To samo dzieło znalazło się w finale konkursu "Nowe Słuchowisko 2009". W 2009 został laureatem konkursu dramatopisarskiego "Metafory Rzeczywistości" ze swoją sztuką "Przyjaciel". Jego sztuki były czterokrotnie realizowane w Teatrze Telewizji.
Twórczość.
Utwory dramatyczne.
źródła:,
Telewizja i film.
źródło:

</doc>
<doc id="4386485" url="https://pl.wikipedia.org/wiki?curid=4386485" title="Ghazaros Awakian">
Ghazaros Awakian

Ghazaros Awakian (, ; ur. 15 marca 1918 we wsi Getaszen, obecnie w Azerbejdżanie, zm. 22 stycznia 1945 w rejonie Ostrołęki) – radziecki żołnierz, starszy lejtnant, odznaczony pośmiertnie Złotą Gwiazdą Bohatera Związku Radzieckiego (1945).
Życiorys.
Urodził się w ormiańskiej rodzinie chłopskiej. Skończył niepełną szkołę we wsi Czowdar, później uczył się na rabfaku (fakultecie robotniczym) w Kirowabadzie (obecnie Gandża).
W 1940 został powołany do Armii Czerwonej, skończył wojskową szkołę piechoty, służył na zachodniej granicy, od czerwca 1941 uczestniczył w wojnie z Niemcami, brał udział m.in. w walkach w rejonie Smoleńska jako dowódca plutonu piechoty. Wraz z innymi żołnierzami znalazł się w okrążeniu, z którego nie udało mu się wydostać, później ukrywał się we wsi Miedwiediewka w obwodzie smoleńskim, później nawiązał kontakt z oddziałami partyzanckimi i udał się do lasu. Po nadejściu z powrotem Armii Czerwonej w 1943 wrócił w szeregi armii jako dowódca plutonu.
Brał udział w walkach w obwodzie smoleńskim, na Białorusi i w Polsce jako dowódca plutonu w 1264. pułku strzelców 380 Dywizji Strzeleckiej w składzie 50 Armii i 2 Frontu Białoruskiego. 6 lipca 1944 k. wsi Piatigorodka w rejonie smolewickim w obwodzie mińskim jego pluton 6 razy odpierał kontrataki wroga na wzgórzu, tracąc 180 ludzi; sam Awakian zastrzelił wówczas 25 żołnierzy wroga. Za to został przedstawiony do odznaczenia Złotą Gwiazdą Bohatera Związku Radzieckiego. W styczniu 1945 walczył w rejonie Ostrołęki, gdzie zginął i został pochowany. Jego imieniem nazwano ulicę w Mińsku.

</doc>
<doc id="4386487" url="https://pl.wikipedia.org/wiki?curid=4386487" title="Górolasek wyspowy">
Górolasek wyspowy

Górolasek wyspowy ("Hybomys basilii") – gatunek gryzonia z rodziny myszowatych, występujący wyłącznie na wyspie Bioko w Gwinei Równikowej.
Systematyka.
Gryzoń ten został opisany w 1965 roku przez Martina Eisentrauta jako podgatunek górolaska dżunglowego ("Hybomys univittatus"). Miejsce typowe to Moca na wyspie Bioko, na wysokości 1200 m n.p.m. W 1985 roku Erik Van der Straeten przeprowadził analizę morfometryczną tych gryzoni i uznał, że "H. basilii" jest odrębnym gatunkiem. W wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” gatunkowi temu nadano nazwę górolasek wyspowy.
Występowanie.
Górolasek wyspowy jest endemitem Gwinei Równikowej, występuje na wyspie Bioko. Jest spotykany od 450 do 2000 m n.p.m. Znane osobniki zostały schwytane na skraju lasu w pobliżu farm.
Wygląd.
Jest to średniej wielkości, ciemno ubarwiona mysz. Jego ciało wraz z głową ma długość 118–160 mm (średnio 137 mm), ogon ma 90–132 mm (średnio 114,3 mm), a długość tylnej stopy to 29–33 mm (śr. 31,2 mm). Masa ciała to 70–95 g, średnio 86,2 g. Samce są nieco większe od samic. Górolasek wyspowy ma większe średnie rozmiary od gatunków żyjących na kontynencie. Ma długie, miękkie i błyszczące futro. Grzbiet jest ciemny, rudobrązowy, z żółtobrązowymi plamkami. Czarny pasek od nasady ogona do połowy grzbietu jest słabo zaznaczony, może nie być widoczny. Włosy są szare u nasady, z czarnym czubkiem. Spód ciała jest białoszary, zwykle tylko w pobliżu linii środkowej; występują tam włosy o szarej nasadzie i jasnoszarym lub białym czubku.
Tryb życia.
Górolasek wyspowy prowadzi naziemny, głównie nocny tryb życia. Samice w ciąży były chwytane w październiku i grudniu; w miocie rodzi się jedno lub dwa młode.
Populacja i zagrożenia.
Gatunek jest znany z 36 okazów, schwytanych na początku lat 1960. Liczebność i trend rozwoju populacji nie są znane. Znaczna część sprzyjającego mu środowiska została zniszczona przez wylesianie, rozwój plantacji kakaowców i inną działalność rolniczą. Na wyspie istnieją dwa obszary chronione, jednak nie są one efektywnie zarządzane i nie wiadomo, czy górolaski wyspowe żyją, bądź żyły w którymkolwiek z nich. Międzynarodowa Unia Ochrony Przyrody uznaje górolaska wyspowego za gatunek zagrożony wyginięciem.

</doc>
<doc id="4386488" url="https://pl.wikipedia.org/wiki?curid=4386488" title="Michael Marai">
Michael Marai

Michael Marai (ur. 1948 na wyspie Muschu, zm. 3 listopada 2021) – papuański duchowny rzymskokatolicki, w latach 1989–1994 biskup Goroka.
Życiorys.
Święcenia kapłańskie przyjął 6 grudnia 1976. 25 października 1988 został prekonizowany biskupem Goroka. Sakrę biskupią otrzymał 23 lutego 1989. 15 listopada 1994 zrezygnował z urzędu.

</doc>
<doc id="4386489" url="https://pl.wikipedia.org/wiki?curid=4386489" title="Norops barkeri">
Norops barkeri



</doc>
<doc id="4386492" url="https://pl.wikipedia.org/wiki?curid=4386492" title="Coolgardie safe">
Coolgardie safe

Coolgardie safe – australijskie XIX-wieczne urządzenie wykorzystujące zasadę chłodzenia ewaporacyjnego służące do przechowywania żywności, chłodziarka, prymitywna forma lodówki.
Etymologia.
Coolgardie jest nazwą miejscowości, w której zostało opracowane to urządzenie, angielskie słowo "safe" w tym kontekście oznacza „szafkę”, „sejf”, „bezpieczne miejsce”.
Opis konstrukcji.
Pierwsza „lodówka” tego typu była skrzynką przykrytą mokrym workiem z juty. Na górze skrzynki umieszczono pojemnik z wodą, w którym umieszczono flanelowe paski, ściekająca z pasków woda kapała na worek utrzymując go w wilgotnym stanie. Wnętrze pojemnika było nieco chłodniejsze od jego otoczenia w wyniku chłodzenia ewaporacyjnego. W późniejszym czasie, komercyjnie produkowane „lodówki” tego typu miały metalową konstrukcję, drzwiczki i półki, nogi stały zazwyczaj w pojemnikach z wodą, aby nie mogły tam wchodzić mrówki.
Efektywność działania urządzenia zależała przede wszystkim od przepływu powietrza, im większy przepływ powietrza tym większa różnica temperatur pomiędzy powietrzem na zewnątrz, a wnętrzem urządzenia. Współczesne testy pokazują, że wnętrza chłodziarek tego typu były do 6°-9 °C chłodniejsze od otoczenia.
Historia.
Pierwsze urządzenie tego typu zostało zbudowane przez Arthura McCormicka w latach 90. XIX wieku. McCormick był jednym z poszukiwaczy złota w Coolgardie w czasie gorączki złota pod koniec XIX wieku. McCormick zauważył, znany już od starożytności efekt chłodzenia ewaporacyjnego, że zawartość przykrytej mokrą szmatką butelki była schładzana w miarę wysychania szmatki, a efekt ten był szczególnie wyraźny, jeżeli butelka była postawiona w przeciągu. McCormick zaprojektował i zbudował „lodówkę”, którą była prosta skrzynka przykryta jutowym workiem, innowacja McCormick polegała na użyciu pojemnika z wodą, do którego włożył kawałki flaneli. Ściekająca w dół po flaneli woda nawilżała worek, który nie musiał być ręcznie oblewany wodą, woda w pojemniku była uzupełniania dwa razy dziennie.
Według niektórych źródeł pierwszeństwo w opracowaniu takiej chłodziarki miał w Australii Oscar Benno Pedro Seppelt około 1895.
Chłodziarka McCormick została skopiowana przez wielu innych poszukiwaczy złota i w późniejszym czasie stała się popularnym urządzeniem do przechowywania jedzenia w Australii. W późniejszym czasie chłodziarki tego typu były też produkowane komercyjnie. W niektórych obszarach Australii chłodziarki tego typu używane były jeszcze do połowy XX wieku.

</doc>
<doc id="4386503" url="https://pl.wikipedia.org/wiki?curid=4386503" title="Google AdWords">
Google AdWords



</doc>
<doc id="4386506" url="https://pl.wikipedia.org/wiki?curid=4386506" title="Norops compressicaudus">
Norops compressicaudus



</doc>
<doc id="4386511" url="https://pl.wikipedia.org/wiki?curid=4386511" title="Szetijel Abramow">
Szetijel Abramow

Szetijel Siemionowicz Abramow (; ur. 11 listopada 1918 w Derbencie, zm. 14 maja 2004 w Moskwie) – radziecki wojskowy i geolog, Bohater Związku Radzieckiego (1945).
Życiorys.
Był górskim Żydem. Od 1920 mieszkał w Pietrowsku (obecnie Machaczkała), do 1937 skończył 10 klas szkoły, później pracował jako sekretarz w Ludowym Komisariacie Rolnictwa Dagestańskiej ASRR, jednocześnie do 1941 studiował geologię w Instytucie Naftowym w Groznym.
Od lipca 1941 służył w Armii Czerwonej, w grudniu 1941 ukończył przyśpieszony kurs wojskowej szkoły piechoty w Groznym, był dowódcą plutonu piechoty w Północnokaukaskim Okręgu Wojskowym. Od kwietnia 1942 uczestniczył w wojnie z Niemcami jako dowódca plutonu w składzie 897. pułku strzelców Frontu Południowo-Zachodniego, 23 maja 1942 został ciężko ranny i do lipca 1942 leczył się w szpitalu w Nowoczerkasku. Od sierpnia do listopada 1942 dowodził plutonem 207. pułku strzelców, w sierpniu-wrześniu 1942 walczył na Froncie Stalingradzkim, a w październiku-listopadzie 1942 Południowo-Zachodnim, 28 listopada 1942 został ponownie ciężko ranny, leczył się do lutego 1943. Od kwietnia 1943 do maja 1945 był dowódcą kompanii, zastępcą dowódcy i dowódcą batalionu 246. gwardyjskiego pułku strzelców, od kwietnia do października 1943 walczył na Froncie Południowo-Zachodnim, od października 1943 do czerwca 1944 na 3. Ukraińskim, a od czerwca 1944 do maja 1945 1. Białoruskim, brał udział m.in. w wyzwoleniu Donbasu i operacji zaporoskiej, w walkach w rejonie Krzywego Rogu, w operacji nikopolsko-krzyworoskiej, bieriezniegowato-snigiriowskiej, odeskiej i brzesko-lubelskiej, w walkach na przyczółku warecko-magnuszewskim, w operacji warszawsko-poznańskiej, pomorskiej i berlińskiej. W październiku 1943 został ranny. Szczególnie wyróżnił się podczas operacji warszawsko-poznańskiej, w której 7 lutego 1945 był ranny. 19 lutego 1945 podczas walk o Poznań przejął dowodzenie batalionem po rannym dowódcy, uczestniczył w walkach o cytadelę poznańską, zadając Niemcom duże straty. Otrzymał za to tytuł Bohatera Związku Radzieckiego. 
W lipcu 1945 został skierowany na studia do Akademii Wojskowej im. Frunzego, jednak w czerwcu 1946 zwolniono go do rezerwy w stopniu majora. W 1949 ukończył geologię w Instytucie Naftowym w Groznym, w którym następnie pracował jako starszy laborant, asystent, starszy wykładowca, adiunkt (1955–1959), kierownik katedry (1959–1970) i ponownie adiunkt (1970–1992) katedry geologii ogólnej. Jednocześnie 1965–1968 był dziekanem wydziału wieczorowego, a 1976–1984 wydziału geologii badawczej. Mieszkał w Groznym, a od 1993 w Moskwie.

</doc>
<doc id="4386518" url="https://pl.wikipedia.org/wiki?curid=4386518" title="Məmiş Abdullayev">
Məmiş Abdullayev

 Məmiş Şahbaz oğlu Abdullayev (ur. 1923 we wsi Muradxan w Azerbejdżańskiej SRR, zm. 26 stycznia 1945 w Polsce) – radziecki żołnierz, sierżant, odznaczony pośmiertnie Złotą Gwiazdą Bohatera Związku Radzieckiego (1945).
Życiorys.
Urodził się w azerskiej rodzinie chłopskiej. Po ukończeniu szkoły średniej pracował jako rachmistrz w kołchozie, od czerwca 1943 służył w Armii Czerwonej, uczestniczył w wojnie z Niemcami. Brał udział w bitwie pod Kurskiem, za odwagę wykazaną w tej bitwie był dwukrotnie odznaczony. Uczestniczył w forsowaniu Dniepru i walkach na Białorusi i w Polsce jako żołnierz oddziału karabinów maszynowych 1343 Pułku Strzelców 399. Dywizji Strzeleckiej w składzie 48 Armii 1 Frontu Białoruskiego w stopniu sierżanta. Szczególnie wyróżnił się podczas walk na ziemiach polskich (Mazowsze) 3 i 4 września 1944; przy przełamywaniu obrony przeciwnika w rejonie wsi Ryńsk 3 września zabił 29 Niemców i zdobył dwa karabiny maszynowe wroga i moździerz. 4 września sforsował Narew na południe od miasta Różan, odpierając kontrataki wroga; był wówczas ranny, mimo to granatami zniszczył dwa stanowiska ogniowe przeciwnika i zdobył karabin maszynowy. Po wyleczeniu wrócił na front, walczył na ziemiach polskich, zginął w walce.

</doc>
<doc id="4386521" url="https://pl.wikipedia.org/wiki?curid=4386521" title="Dóc">
Dóc

Dóc – wieś i gmina położona w południowej części Węgier, w powiecie Segedyn, wchodzącego w skład komitatu Csongrád.

</doc>
<doc id="4386523" url="https://pl.wikipedia.org/wiki?curid=4386523" title="Domaszék">
Domaszék

Domaszék – wieś i gmina położona w południowej części Węgier, w powiecie Segedyn, wchodzącego w skład komitatu Csongrád.

</doc>
<doc id="4386525" url="https://pl.wikipedia.org/wiki?curid=4386525" title="Kübekháza">
Kübekháza

Kübekháza – wieś i gmina położona w południowej części Węgier, w powiecie Segedyn, wchodzącego w skład komitatu Csongrád. Miejscowość znajduje się tuż przy potrójnej granicy Węgier z Serbią i Rumunią.

</doc>
<doc id="4386526" url="https://pl.wikipedia.org/wiki?curid=4386526" title="Artifex Mundi">
Artifex Mundi

Artifex Mundi – polskie studio deweloperskie założone przez Tomasza Grudzińskiego w roku 2006, specjalizujące się w wydawaniu, produkowaniu i współprodukowaniu gier na najważniejsze platformy: Android, iOS, Windows Phone, PC, Mac, Linux, Xbox One, Switch, PlayStation 4.
Historia.
Przedsiębiorstwo zostało założone przez Tomasza Grudzińskiego w roku 2006, początkowo zatrudniając 10 osób w niewielkim biurze w Zabrzu. Liczebność zespołu zwiększała się by w roku 2018 sięgnąć prawie 160 osób. Początkowo spółka tworzyła gry pod zlecenie wydawców, w 2011 na rynku pojawiła się pierwsza w zupełności samodzielna produkcja studia, Enigmatis: The Ghosts of Maple Creek.
W roku 2016 spółka zadebiutowała na warszawskiej Giełdzie Papierów Wartościowych.
Wydane gry.
Źródło.

</doc>
<doc id="4386528" url="https://pl.wikipedia.org/wiki?curid=4386528" title="Məstan Əliyev">
Məstan Əliyev

Məstan Aslan oğlu Əliyev (ur. 1918 we wsi Əsrik Cırdaxan w rejonie Tovuz, zm. 23 kwietnia 1945 w okolicy Berlina) – radziecki żołnierz pochodzenia azerskiego, starszyna, odznaczony pośmiertnie Złotą Gwiazdą Bohatera Związku Radzieckiego (1945).
Życiorys.
Urodził się w azerskiej rodzinie chłopskiej. Miał wykształcenie średnie, pracował jako nauczyciel w niepełnej szkole średniej. W 1944 został członkiem partii komunistycznej.
W 1939 został powołany do Armii Czerwonej, po ataku Niemiec na ZSRR brał udział w walkach. 2 października 1941 w walce pod Kalininem osobiście zabił ok. 30 niemieckich żołnierzy, pod Rżewem został ciężko ranny, na początku 1942 wrócił na front. W walkach pod Jelnią zabił osobiście 27 żołnierzy i oficerów przeciwnika, został ponownie ranny. Na front wrócił dopiero w 1944. Jako pomocnik dowódcy plutonu piechoty 487 pułku piechoty 143 Dywizji Piechoty 47 Armii 1 Frontu Białoruskiego w stopniu starszyny wyróżnił się w walkach na terytorium Niemiec w kwietniu 1945, zadając wrogowi duże straty, jednak sam zginął.
Odznaczenia.
I medal.

</doc>
<doc id="4386529" url="https://pl.wikipedia.org/wiki?curid=4386529" title="Płyta wizyjna">
Płyta wizyjna



</doc>
<doc id="4386530" url="https://pl.wikipedia.org/wiki?curid=4386530" title="Wjazd wojska do miasta (obraz Henryka Pillati)">
Wjazd wojska do miasta (obraz Henryka Pillati)



</doc>
<doc id="4386532" url="https://pl.wikipedia.org/wiki?curid=4386532" title="Soeman Hasibuan">
Soeman Hasibuan

Soeman Hasibuan, znany bardziej pod swym pisarskim pseudonimem Soeman Hs (Soeman H.S. lub Suman Hs; ur. 4 kwietnia 1904 w Bengkalis, w prow. Riau w Holenderskich Indiach Wschodnich, zm. 8 maja 1999 w Pekanbaru, w prow. Riau w Indonezji) – indonezyjski pisarz i poeta.
Uznawany za pioniera powieści kryminalnej i autora opowiadań w literaturze indonezyjskiej.
Zarys biograficzny i kariera pisarska.
Korzenie jego przodków wywodzą się z Tapanuli na Sumatrze. Soeman chciał zostać nauczycielem i pisarzem. Po ukończeniu szkoły dla nauczycieli w 1923 zaczął pracować jako nauczyciel języka malajskiego.
Jeszcze w tym samym roku, krótko po ukończeniu studiów, rozpoczął swoją karierę pisarską. Pierwsza jego powieść pt. "Kasih Tak Terlarai" (mal. "Nieodwzajemniona miłość" – książka o młodym sierocie, który ucieka z ukochaną, ale musi po powrocie do domu ponownie w przebraniu wyjść za nią za mąż) została opublikowana w 1929 roku.
Prace Soemana były często wykorzystywane do nauczania literatury malajskiej dla uczniów szkół gimnazjalnych i starszych, zwłaszcza w Riau, gdzie w latach siedemdziesiątych były dystrybuowane przez władze prowincji. Jedno z opowiadań Soemana "Papan Reklame" (mal. "Billboardy") zostało zamieszczone w zbiorze tekstów do nauki języka przeznaczonych dla studentów zagranicznych uczących się języka malajskiego używanego w Indonezji (tzw. "bahasa Indonesia").
W 2008 roku jego imieniem została nazwana biblioteka w Pekanbaru.

</doc>
<doc id="4386534" url="https://pl.wikipedia.org/wiki?curid=4386534" title="Bazylika Matki Bożej z Luján">
Bazylika Matki Bożej z Luján

Bazylika Matki Bożej z Luján (hiszp. "Basilica Nuestra Señora de Luján") – neogotycka bazylika mniejsza w Luján ok. 68 km na zachód od Buenos Aires, Argentyna. Miejsce kultu Matki Bożej z Luján, patronki Argentyny, Urugwaju i Paragwaju, do której corocznie przybywa ok. 6 mln pielgrzymów.
Znajduje się na terenie archidiecezji Mercedes-Luján, przez co niekiedy uznawana jest (błędnie) za katedrę, podczas gdy rolę tę faktycznie pełni katedra w Mercedes. 
Architektura.
Kościół zbudowany w latach 1889–1937 wg projektu francuskiego architekta Ulderico Courtois. Charakterystyczne wieże, dominujące nad płaskim krajobrazem miasta, liczą 106 m.
Do wnętrza prowadzą trzy wejścia obudowane portalami. Drzwi wejściowe wykonane są z drewna i obite brązem; portal środkowy poświęcony jest Argentynie, zachodni – Urugwajowi, a wschodni – Paragwajowi. W środkowym portalu umieszczona jest płaskorzeźba MB z Luján z łacińską inskrypcją "Ave María, félix coeli porta". 
Fasada nad wejściem udekorowana jest 6-metrowymi posągami apostołów i ewangelistów w grupach po czterech. U nasady zachodniej (lewej) wieży znajdują się: Piotr, Andrzej, Tomasz i Jakub (od frontu) oraz Maciej, Barnaba, Tadeusz i Szymon (z boku wieży). U nasady wschodniej (prawej) wieży znajdują się: Paweł, Jakub Mniejszy, Filip i Bartłomiej (od frontu) oraz Mateusz, Marek, Łukasz i Jan (z boku wieży).
Nad wejściem środkowym w fasadzie znajduje się witrażowa rozeta z wizerunkiem Matki Bożej.
W podziemiach bazyliki umieszczono kopie wizerunków Matki Bożej, czczonych na całym świecie, wśród nich znajduje się obraz Matki Boskiej Częstochowskiej. W 2012 podczas powodzi podziemia świątyni zostały zalane, na szczęście nie powodując trwałych szkód.

</doc>
<doc id="4386536" url="https://pl.wikipedia.org/wiki?curid=4386536" title="Kotlina Turpańska">
Kotlina Turpańska



</doc>
<doc id="4386544" url="https://pl.wikipedia.org/wiki?curid=4386544" title="Girolamo Doria">
Girolamo Doria

Girolamo Doria (ur. w 1495 w Genui, zm. 25 marca 1558 tamże) – włoski kardynał.
Życiorys.
Urodził się w 1495 roku w Genui, jako syn Andrei Dorii. Poślubił Luisę Spinolę, z którą miał siedmioro dzieci; po śmierci żony wstąpił do stanu duchownego. W styczniu 1529 roku został kreowany kardynałem diakonem i otrzymał diakonię San Tommaso in Parione. Rok później wziął udział w koronacji cesarskiej Karola V w Bolonii. Pełnił rolę administratora apostolskiego Elne (1530–1532), Huesci (1532–1533), Tarragony (1533–1558), Noli (1534–1549) i Nebbio (1536–1538). Zmarł 25 marca 1558 roku w Genui.

</doc>
<doc id="4386550" url="https://pl.wikipedia.org/wiki?curid=4386550" title="Aposturisoma myriodon">
Aposturisoma myriodon

Aposturisoma myriodon – gatunek słodkowodnej ryby sumokształtnej z rodziny zbrojnikowatych (Loricariidae), jedyny przedstawiciel rodzaju "Aposturisoma". Krytycznie zagrożony.
Występowanie.
Endemit – znany jedynie z lokalizacji typowej: Rio Huacamayo w dorzeczu górnej Amazonki, na obszarze Peru (region Ukajali).
Etymologia.
Nazwa rodzajowa pochodzi od greckiego "apo-" (na zewnątrz) oraz "Sturisoma", najstarszego rodzaju zbrojników w obrębie plemienia Harttiini, do którego "Aposturisoma" została pierwotnie zaklasyfikowana.
Epitet gatunkowy "myriodon" pochodzi od greckich słów "myrion" (niezliczony) i "odon" (ząb), co oznacza niezliczoną liczbę zębów i odnosi się do wyjątkowo dużej liczby zębów tego przedstawiciela podrodziny Loricariinae.
Cechy charakterystyczne.
Jest to gatunek reofilny. Został złowiony wraz z przedstawicielami rodzaju "Chaetostoma" w płytkim i wartko płynącym strumieniu o czystej wodzie i twardym, nierównym dnie. Swoją budową "A. myriodon" przypomina ryby z rodzaju "Farlowella". Podstawa jej płetwy grzbietowej leży bliżej przodu ciała niż podstawa płetwy odbytowej. "A. myriodon" ma większy otwór gębowy i szersze ciało oraz znacznie grubszy trzon ogonowy, co może być interpretowane jako adaptacja do życia w strumieniach – tego rodzaju adaptacje występują również u reofilnych ryb z rodzaju "Chaetostoma".
Osiąga maksymalnie 20 cm długości standardowej (SL).
Biologia i ekologia tej ryby nie zostały poznane. 

</doc>
<doc id="4386551" url="https://pl.wikipedia.org/wiki?curid=4386551" title="Aposturisoma">
Aposturisoma



</doc>
<doc id="4386556" url="https://pl.wikipedia.org/wiki?curid=4386556" title="Turun päärautatieasema">
Turun päärautatieasema



</doc>
<doc id="4386564" url="https://pl.wikipedia.org/wiki?curid=4386564" title="Polonia w Belgii">
Polonia w Belgii

Obecność Polaków na terenie Belgii datuje się od XIII wieku, kiedy to polscy kupcy oraz drukarze docierali do Antwerpii. W wieku XVI Jan Dantyszek, dyplomata i poeta, brał żywy udział w życiu naukowym Gandawy, Antwerpii, Brukseli i Lowanium. Również na uniwersytecie w Lowanium wykładał słynny polski teolog Jan Łaski, zaś Alexius Sylvus Polonus – Aleksander Gajewski zbudował w Belgii w 1642 roku pierwsze planetarium.
Wybuch powstania listopadowego w Polsce okazał się istotny dla dalszych walk o utworzenie niepodległej Belgii. Nowo powstająca armia belgijska zaangażowała około 100 oficerów polskich w charakterze instruktorów i wykładowców. Wśród nich znaleźli się m.in. generałowie: Jan Zygmunt Skrzynecki oraz Ignacy Marceli Kruszewski, twórca kawalerii belgijskiej, dowódca brygady ułanów w Malines, a następnie oficer ordynansowy Leopolda I. Niemal 30 lat swojego życia spędził w Brukseli Joachim Lelewel, działacz Młodej Polski i założyciel i przywódca Zjednoczenia Emigracji Polskiej.
Uwłaszczenie chłopów oraz emancypacja Żydów na ziemiach polskich stworzyło warunki do masowej emigracji zarobkowej do szybko rozwijających się krajów europejskich. Dane spisu powszechnego przeprowadzonego w Belgii 30 października 1930 r. szacowały obywateli polskich na 48 840, w tym ok. 23 tys. Żydów pochodzenia polskiego. W latach 1945–1950 do kraju wróciło około 8 tys. Polaków. W większości repatriantami byli uchodźcy wojenni, a nie przedwojenni emigranci. Polonia belgijska podzieliła się politycznie na tych, którzy uznawali władzę ludową w Polsce i na tych, którzy jej nie uznawali – sympatyzujących z rządem londyńskim.
Po dużym napływie ludności w związku ze wstąpieniem Polski do Unii Europejskiej, obecnie liczbę Polaków w Belgii ocenia się od 70 tysięcy do 95 tysięcy osób przybyłych z Polski (z czego około 25% przyjęło obywatelstwo belgijskie). Dla Polonii, wiernych Kościoła rzymskokatolickiego odbywają się w kościołach kilku miast msze w języku polskim.
W Brukseli istnieje Polska Parafia Prawosławna.
W języku polskim odbywają się również spotkania religijne innych wyznań (m.in. Świadków Jehowy).
Imię Polonii Belgijskiej nosi XIV Liceum Ogólnokształcące we Wrocławiu.
Rada Polonii Belgijskiej.
Reprezentacją społeczności polskiej w Belgii jest istniejąca od 1994 roku, Rada Polonii Belgijskiej – instytucja koordynująca działanie i reprezentująca wszystkich Polaków w Belgii bez względu na ich poglądy polityczne, pozycję społeczną czy wykształcenie, która od wielu lat wspólnie z Ambasadą RP organizuje konkurs "Polak Roku w Belgii" dla uhonorowania wybitnych przedstawicieli Polonii belgijskiej.
Brukselski Klub Polek.
W 2011 powstało stowarzyszenie Brukselski Klub Polek (BeKaP). Organizuje zajęcia polskiego przedszkola i polskiej dla dzieci cztero- i pięcioletnich uczęszczających do szkół belgijskich lub szkoły europejskiej. Prowadzi spotkania z ciekawymi osobami związanym z Polską i Belgią, m.in. Danuta Hübner, Marzeną Sową, Grażyną Plebanek, dyskusje literackie, sesje o profilaktyce nowotworowej; zajęcia kulinarne, zajęcia sportowe, spotkania świąteczne.
W 2013 BeKaP otrzymał Nagrodę Internautów w ramach konkursu „Polak Roku w Belgii”. BeKaP jest pomysłodawcą i współorganizatorem Nagrody „Joteyka”.

</doc>
<doc id="4386577" url="https://pl.wikipedia.org/wiki?curid=4386577" title="Basta (album Katarzyny Nosowskiej)">
Basta (album Katarzyny Nosowskiej)

Basta – siódmy solowy album Kasi Nosowskiej, który ukazał się 12 października 2018.
Nagrania uzyskały status platynowej płyty.
Album uhonorowano Fryderykiem 2019 w kategorii «Album Roku Alternatywa».

</doc>
<doc id="4386578" url="https://pl.wikipedia.org/wiki?curid=4386578" title="Soeman Hs">
Soeman Hs



</doc>
<doc id="4386580" url="https://pl.wikipedia.org/wiki?curid=4386580" title="Soeman H.S.">
Soeman H.S.



</doc>
<doc id="4386581" url="https://pl.wikipedia.org/wiki?curid=4386581" title="Suman Hs">
Suman Hs



</doc>
<doc id="4386582" url="https://pl.wikipedia.org/wiki?curid=4386582" title="Masakra w Kerczu">
Masakra w Kerczu

Masakra w Kerczu – zbrodnia, do której doszło 17 października 2018 roku w budynku Kerczeńskiego Koledżu Politechnicznego w Kerczu na Krymie. Sprawcą masakry był 18-letni uczeń technikum Władisław Roslakow. W masakrze zginęło 21 osób, a 70 zostało rannych; jest to największa strzelanina w szkole dokonana przez jedną osobę w Europie.
Przebieg.
Napastnik wszedł do szkoły około godziny 11:40 czasu lokalnego. Chwilę później udał się w okolice szkolnej stołówki, gdzie podłożył ukryty w plecaku ładunek wybuchowy. W wyniku wybuchu rannych zostało ok. 50 osób. Następnie napastnik zaczął strzelać do osób, które napotkał na korytarzach budynku. Osoba, która przeżyła strzelaninę, stwierdziła, że masakra trwała około 15 minut. Strzelanina została uchwycona przez wiele kamer szkolnych. Wkrótce po masakrze rosyjska telewizja państwowa zdecydowała się opublikować ujęcia z ataku z kamer szkolnych. Na nagraniu widać, jak napastnik wchodzi do szkoły witając się z kolegami przy wejściu, następnie wchodzi do szkoły i podkłada bombę w okolicach stołówki, a chwilę później zaczyna strzelać do uczniów i pracowników. Eksplozja bomby miała miejsce na pierwszym piętrze budynku, a strzelanina najprawdopodobniej na kilku piętrach, ale najwięcej ofiar napastnik zabił na drugim piętrze szkoły. Sprawca rzucał również ładunki wybuchowe pod drzwi klas. Po strzelaninie napastnik popełnił samobójstwo w szkolnej bibliotece, strzelając sobie w podniebienie. Ofiary ataku zostały przetransportowane do pobliskiego szpitala, a na miejscu rozpoczęto akcję ratunkową. W stan gotowości postawiono cztery rosyjskie samoloty wojskowe, które ewakuowały rannych.
W wyniku zdarzenia zginęło 21 osób (15 uczniów i 5 pracowników politechniki oraz sam zamachowiec Władisław Roslakow), a ok. 70 osób zostało rannych. Oszacowana liczba ofiar ataku wynosi 76 osób.
Sprawca.
Sprawcą masakry był 18-letni uczeń technikum Władisław Igoriewicz Roslakow (ur. 2 maja 2000 roku w Kerczu), który w momencie ataku był na czwartym i końcowym roku nauki w szkole. Kiedy Roslakow miał 10 lat jego ojciec doznał poważnego urazu głowy, przez co stał się agresywny wobec Roslakowa, jego matki i innych najbliższych, więc kobieta rozeszła się ze swoim mężem. W szkole w Kerczu, w której dokonał masakry, był uczniem od 2015 roku; matka zapisała go tam ponieważ chciał się kształcić na elektryka. W szkole rozwinął swoje zainteresowanie materiałami wybuchowymi i często przynosił ze sobą do szkoły bagnety ukryte w plecaku, nie wiadomo czy nauczyciele o tym wiedzieli. Pewnego dnia rozpylił w swojej klasie sprej i nie wyjaśnił później w żaden logiczny sposób dyrekcji szkoły dlaczego to zrobił. Jego matka, która należała do grupy miejscowych Świadków Jehowy (uznawanych w Rosji za organizację ekstremistyczną), starała się ograniczać Roslakowowi wolny czas na korzystanie z przyjemności takich jak granie w gry komputerowe, jednak gdy ten skończył 16 lat zaprzestała podejmowania takich kroków wobec swojego syna. Kilka dni przed atakiem Roslakow miał stwierdzić w rozmowie z którymś z kolegów, że nie wierzy w życie pozagrobowe i że jest ateistą. Wieczorem przed atakiem Roslakow spalił Biblię. Według niektórych doniesień Roslakow był prześladowany w szkole. Podczas masakry był przebrany za Erica Harrisa, jednego ze sprawców masakry w Columbine High School w Kolorado w dniu 20 kwietnia 1999 roku. Rosyjskie media twierdzą, że Roslakow śledził wiele internetowych społecznościach poświęconych Columbine i jego sprawcom. Miał powiedzieć swoim kolegom ze szkoły, że "dobrze byłoby mieć masakrę szkolną w swoim kraju", ponadto w internecie miał napisać, że Harris i Klebold po dokonaniu masakry "zniknęli w cudowny sposób". Sam napastnik popełnił samobójstwo po dokonaniu ataku w taki sam sposób jak Eric Harris w Columbine High School. Motywy ataku nie są znane, najprawdopodobniej była to zemsta za zastraszanie przez rówieśników w technikum.
Reakcje.
Rosyjski premier anektowanego w 2014 roku Krymu, Siergiej Aksionow, poinformował, że zamachu dokonał student uczelni Władisław Roslakow. Niedługo po zamachu Aksionow ogłosił 3 dni żałoby narodowej na Krymie. Prezydent Rosji Władimir Putin stwierdził dzień po masakrze, że jest ona skutkiem napływających z Zachodu złych ideałów, które psują moralnie młodzież.

</doc>
<doc id="4386584" url="https://pl.wikipedia.org/wiki?curid=4386584" title="Emilia Mikue Ondo">
Emilia Mikue Ondo

Emilia Mikue Ondo (ur. 20 grudnia 1984) – lekkoatletka z Gwinei Równikowej, specjalizująca się w biegu na 800 metrów, olimpijka.
Swoją międzynarodową karierę sportową Mikue Ondo zaczęła w 2004 r. od występu na letnich igrzyskach olimpijskich w Atenach. Jednocześnie była najmłodszą zawodniczką w reprezentacji Gwinei Równikowej, mając zaledwie 19 lat. Została wybrana chorążym swojego kraju podczas ceremonii otwarcia igrzysk. W swojej koronnej konkurencji, biegu na 800 m, w 4. biegu eliminacyjnym zajęła 7. pozycję, przez co nie awansowała do kolejnej fazy zawodów. W 2007 roku wzięła udział w mistrzostwach świata w biegach przełajowych w Mombasie, gdzie w biegu seniorek zajęła 82. pozycję. Kilka miesięcy później wystartowała w mistrzostwach świata w Osace, gdzie kolejny raz nie przebrnęła eliminacji biegu na 800 m. W 2008 r., mimo nie uzyskania odpowiedniego minimum na igrzyska olimpijskie do Pekinu, dostała dziką kartę od organizatorów, przez co mogła uczestniczyć w zawodach. Dodatkowo, po raz kolejny została wybrana chorążym swojego kraju na czas trwania igrzysk. Na samych igrzyskach zajęła 6. pozycję w 4. biegu eliminacyjnym na 800 m, zdobywając tym samym 38. miejsce w gronie 39 zawodniczek, które ukończyły rywalizację. 
Jest rekordzistką Gwinei Równikowej w biegu na dystansie 800 m. 

</doc>
<doc id="4386587" url="https://pl.wikipedia.org/wiki?curid=4386587" title="Ultimo (przedsiębiorstwo)">
Ultimo (przedsiębiorstwo)

Ultimo S.A. – polska spółka akcyjna zajmująca się windykacją długów i dochodzeniem należności. Założona została 19 września 2002 we Wrocławiu. Od roku 2014 wchodzi w skład międzynarodowej Grupy B2Holding. Zajmuje się zarządzaniem wierzytelnościami w Polsce. Jest jednym z liderów polskiego rynku konsumenckich wierzytelności masowych, specjalizujący się w zakupach wierzytelności z sektora finansowego i ich windykacją.
Historia.
W 2002 roku powstała firma pod nazwą Krajowe Centrum Wierzytelności Ultimo jako spółka z ograniczoną odpowiedzialnością, której zadaniem była windykacja wierzytelności. Wówczas w Polsce rynek ten dopiero się tworzył, działalność spółki sprowadzała się zatem głównie do doradztwa bankom i innym instytucjom finansowym.
Ultimo szybko stało się ważnym podmiotem na polskim rynku wierzytelności, a w 2005 roku zostało członkiem Konferencji Przedsiębiorstw Finansowych w Polsce i współautorem Zasad Dobrych Praktyk – kodeksu etycznego branży windykacyjnej. Spółka od początku istnienia stawiała duży nacisk na etykę windykacji i przestrzeganie wysokich standardów obsługi partnerów biznesowych oraz zadłużonych osób. W 2006 roku większościowym udziałowcem w spółce Ultimo stał się Advent International – jeden z największych międzynarodowych funduszy private equity. Za swoją działalność spółka otrzymała tytuły Solidnej Firmy 2006 i Firmy Primus Inter Pares (2007). To ostatnie wyróżnienie jest przyznawane instytucjom cieszącym się szczególnym uznaniem na rynku, inwestującym w kapitał ludzki, nowe technologie oraz spełniającym wysokie europejskie standardy. Od 2005 roku spółka otrzymuje regularnie certyfikat audytu etycznego Konferencji Przedsiębiorstw Finansowych.
W 2010 roku firma Ultimo otrzymała licencję Komisji Nadzoru Finansowego na zarządzanie wierzytelnościami sekurytyzowanymi. W tym samym roku została uhonorowana Srebrnym Certyfikatem Programu „Biała Lista”.
W 2011 roku Ultimo otrzymało statuetkę Skrzydła KRD za działania na rzecz propagowania etyki, rzetelności i bezpieczeństwa w obrocie gospodarczym. To nagroda, która jest przyznawana przedsiębiorstwom, dziennikarzom, instytucjom, jednostkom samorządowym i naukowcom promującym w sposób szczególny zasady rzetelności w swojej działalności. Kolejnym wyróżnieniem był tytuł i godło „Inwestora w kapitał ludzki”, które sprawiło, że Ultimo dołączyło do grona najbardziej pożądanych pracodawców w Polsce.
W 2013 roku spółka umocniła się na pozycji lidera na polskim rynku wierzytelności, zawierając największą w dotychczasowej historii Polski transakcję w obszarze przeterminowanych kredytów konsumenckich. W tym samym roku otrzymało tytuł Odpowiedzialnego Pracodawcy 2013, przyznawany przez Dziennik Gazetę Prawną i Złoty Certyfikat wiarygodności Wrocławskiej Izby Gospodarczej. W sierpniu 2014 roku jej właścicielem stała się norweska grupa finansowa B2Holding, która działała wcześniej głównie na rynkach skandynawskich i bałtyckich. W ten sposób polska spółka stała się częścią holdingu finansowego, co pozwoliło na jej dalszy szybki rozwój.
W 2016 roku spółka otrzymała nagrodę Laur CESSIO Inwestorów 2016 Konferencji Przedsiębiorstw Finansowych oraz firmy doradczej KPMG, a dwa lata później została odznaczona Srebrnym Laurem Konsumenta. W 2018 roku spółka przeniosła swoją główną siedzibę do biurowca Green2Day we Wrocławiu. Zatrudnia około 600 pracowników.
Działalność.
Ultimo należy do liderów rynku zarządzania wierzytelnościami w Polsce. Od początku swojej działalności spółka przyjęła strategię budowania pozytywnych relacji z klientami, zapewniając im profesjonalną pomoc w rozwiązaniu problemu z zadłużeniem.
Ultimo koncentruje się na kilku obszarach rynku wierzytelności. Pierwszy z nich to zakup portfeli wierzytelności (największą transakcję tego typu przeprowadzono w 2013 roku), co stanowi fundament procesu zarządzania roszczeniami. Zakup dotyczy przede wszystkim portfela wierzytelności konsumenckich z tytułu kredytów bankowych, usług telekomunikacyjnych, ubezpieczeń i innych usług.
Spółka prowadzi obsługę wierzytelności przede wszystkim na etapie polubownym, ale również na etapie przedsądowym – przez kompleksowe działania, których celem jest doprowadzenie do uregulowania zaległości płatniczych osób zadłużonych. Na etapie sądowym i egzekucyjnym działania wspiera Kancelaria Prawna K. Buczek i Wspólnicy – spółka komandytowa należąca do Grupy Ultimo.
Grupa kapitałowa.
Grupa kapitałowa Ultimo jest częścią międzynarodowej Grupy B2Holding, która działa w Skandynawii i krajach bałtyckich, a od 8 czerwca 2016 roku jest notowana na Giełdzie Papierów Wartościowych w Oslo. W skład Grupy Ultimo wchodzą:

</doc>
<doc id="4386590" url="https://pl.wikipedia.org/wiki?curid=4386590" title="Henryk Ogryczak">
Henryk Ogryczak

Henryk Antoni Ogryczak (ur. 6 lipca 1947) – polski menedżer i urzędnik państwowy, w latach 1999–2001 podsekretarz stanu w Ministerstwie Gospodarki.
Życiorys.
Absolwent Politechniki Gdańskiej, ukończył także studia podyplomowe z zakresu ekonomii i zarządzania na Uniwersytecie Gdańskim oraz uczestniczył w praktykach i szkoleniach dotyczących inwestowania i zarządzania m.in. w Szwecji, Wielkiej Brytanii i USA. Był dyrektorem naczelnym Stoczni im. Komuny Paryskiej, a od 1991 do 1995 prezesem Stoczni Gdynia.
5 lipca 1999 powołany na stanowisko podsekretarza stanu w Ministerstwie Gospodarki. Zakończył pełnienie funkcji wraz z rządem Jerzego Buzka w 2001. 
W 2002 rozpoczął pracę w Raiffeisen Investment Polska, gdzie nadzorował realizację projektów bankowości inwestycyjnej, później przeszedł na stanowisko doradcy zarządu Raiffeisen Investment AG. W 2004 został członkiem rady nadzorczej Zachodniego Funduszu Inwestycyjnego NFI. W latach 2005–2007 pozostawał prezesem Centromoru, W związku z przejściem do rady nadzorczej Stoczni Gdynia S.A. na mocy porozumienia stron nastąpiło rozwiązanie stosunku pracy z Centromor S.A.. W sierpniu 2007 oficjalnie został oddelegowany z rady nadzorczej do zarządu Stoczni Gdynia. Z funkcji członka rady nadzorczej odwołano go już w styczniu 2008. Został później wspólnikiem spółki Vis i pełnomocnikiem zarządu Pracodawców Pomorza ds. gospodarki morskiej. W 2016 objął stanowisko pełnomocnika zarządu ds. przemysłu stoczniowego w Polskiej Grupie Zbrojeniowej.

</doc>
<doc id="4386603" url="https://pl.wikipedia.org/wiki?curid=4386603" title="Mistrzostwa Europy w Lekkoatletyce 1962 – maraton mężczyzn">
Mistrzostwa Europy w Lekkoatletyce 1962 – maraton mężczyzn

Bieg maratoński mężczyzn był jedną z konkurencji rozgrywanych podczas VII Mistrzostw Europy w Belgradzie. Został rozegrany 16 września 1962 roku. Zwycięzcą tej konkurencji został reprezentant Wielkiej Brytanii Brian Kilby. W rywalizacji wzięło udział dwudziestu ośmiu zawodników z siedemnastu reprezentacji.

</doc>
<doc id="4386606" url="https://pl.wikipedia.org/wiki?curid=4386606" title="Andrzej Oleś">
Andrzej Oleś



</doc>
<doc id="4386609" url="https://pl.wikipedia.org/wiki?curid=4386609" title="Jacona">
Jacona

Jacona – jednostka osadnicza w Stanach Zjednoczonych, w stanie Nowy Meksyk, w hrabstwie Santa Fe.

</doc>
<doc id="4386612" url="https://pl.wikipedia.org/wiki?curid=4386612" title="La Cienega">
La Cienega

La Cienega – jednostka osadnicza w Stanach Zjednoczonych, w stanie Nowy Meksyk, w hrabstwie Santa Fe.

</doc>
<doc id="4386614" url="https://pl.wikipedia.org/wiki?curid=4386614" title="La Puebla">
La Puebla

La Puebla – jednostka osadnicza w Stanach Zjednoczonych, w stanie Nowy Meksyk, w hrabstwie Santa Fe.

</doc>
<doc id="4386617" url="https://pl.wikipedia.org/wiki?curid=4386617" title="Lamy (Nowy Meksyk)">
Lamy (Nowy Meksyk)

Lamy – jednostka osadnicza w Stanach Zjednoczonych, w stanie Nowy Meksyk, w hrabstwie Santa Fe.

</doc>
<doc id="4386619" url="https://pl.wikipedia.org/wiki?curid=4386619" title="Los Cerrillos">
Los Cerrillos

Los Cerrillos – jednostka osadnicza w Stanach Zjednoczonych, w stanie Nowy Meksyk, w hrabstwie Santa Fe.

</doc>
<doc id="4386620" url="https://pl.wikipedia.org/wiki?curid=4386620" title="Nancy Arendt-Kemp">
Nancy Arendt-Kemp



</doc>
<doc id="4386621" url="https://pl.wikipedia.org/wiki?curid=4386621" title="Madrid (Nowy Meksyk)">
Madrid (Nowy Meksyk)

Madrid – jednostka osadnicza w Stanach Zjednoczonych, w stanie Nowy Meksyk, w hrabstwie Santa Fe.

</doc>
<doc id="4386622" url="https://pl.wikipedia.org/wiki?curid=4386622" title="Marcin Czepelak">
Marcin Czepelak

Marcin Piotr Czepelak (ur. 14 lipca 1978 w Gliwicach) – polski prawnik i wykładowca Uniwersytetu Jagiellońskiego, ambasador RP w Holandii i przy OPCW (2017–2022), od 2022 Sekretarz Generalny Stałego Trybunału Arbitrażowego. 
Życiorys.
Absolwent Wydziału Prawa i Administracji Uniwersytetu Jagiellońskiego (2002). Stopień doktora uzyskał w 2006 na podstawie rozprawy pt. "Umowa międzynarodowa jako źródło prawa prywatnego międzynarodowego" (promotor: Andrzej Mączyński). Otrzymał za nią wyróżnienie w konkursie "Państwa i Prawa" (2007) oraz nagrodę Prezesa Rady Ministrów (2008). W 2013 za książkę "Międzynarodowe prawo zobowiązań" "Unii Europejskiej" (Warszawa 2012) otrzymał I nagrodę w konkursie "Przeglądu Sądowego" na książkę najbardziej przydatną w praktyce wymiaru sprawiedliwości. W 2016 otrzymał stopień doktora habilitowanego za dorobek naukowy na czele z monografią pt. "Autonomia woli w prawie prywatnym międzynarodowym Unii Europejskiej", Warszawa 2015. Otrzymał za nią wyróżnienie w konkursie "Państwa i Prawa" (2017).
Zawodowo związany z Katedra Prawa Prywatnego Międzynarodowego WPiA UJ, gdzie pracował na stanowisku adiunkta.
Członek rad naukowych "Czech Yearbook of International Law" oraz "ELTE Law Journal."
29 maja 2017 został mianowany Ambasadorem Nadzwyczajnym i Pełnomocnym RP w Królestwie Niderlandów akredytowanym jednocześnie przy Organizacji ds. Zakazu Broni Chemicznej (OPCW). Stanowisko objął 13 września 2017. Odwołany z dniem 31 maja 2022. 14 lutego 2022 objął 5-letnią kadencję Sekretarza Generalnego Stałego Trybunału Arbitrażowego w Hadze, jako pierwszy nie-Holender.
Włada biegle językiem niemieckim, angielskim i francuskim. Posługuje się również hiszpańskim.

</doc>
<doc id="4386624" url="https://pl.wikipedia.org/wiki?curid=4386624" title="Peak Place">
Peak Place

Nambe – jednostka osadnicza w Stanach Zjednoczonych, w stanie Nowy Meksyk, w hrabstwie Santa Fe.

</doc>
<doc id="4386625" url="https://pl.wikipedia.org/wiki?curid=4386625" title="Pojoaque">
Pojoaque

Pojoaque – jednostka osadnicza w Stanach Zjednoczonych, w stanie Nowy Meksyk, w hrabstwie Santa Fe.

</doc>
<doc id="4386627" url="https://pl.wikipedia.org/wiki?curid=4386627" title="Nancy Arendt">
Nancy Arendt

Nancy Arendt (ur. 22 maja 1969 w Esch-sur-Alzette) – luksemburska polityk i sportowiec, uczestniczka letnich igrzysk olimpijskich, działaczka Chrześcijańsko-Społecznej Partii Ludowej (CSV), deputowana.
Życiorys.
Uprawiała pływanie, a także triathlon. Dwukrotnie brała udział w letnich igrzyskach olimpijskich. W Seulu w 1988 startowała na 100 m i na 200 m stylem klasycznym. W Sydney w 2000 zajęła 10. miejsce w triathlonie. Sześciokrotnie (1987, 1989, 1995, 1996, 1997, 2000) otrzymywała nagrodę "Trophée de la Meilleure Sportive", przyznawaną dla najpopularniejszej kobiety sportowca w Luksemburgu.
W latach 1988–1991 studiowała na Uniwersytet Miami. Od 1992 pracowała jako szkoleniowiec. W 2008 została prezesem luksemburskiej federacji pływactwa i ratownictwa.
W 1993 dołączyła do luksemburskich chadeków. W latach 1996–1999 po raz pierwszy sprawowała mandat posłanki do Izby Deputowanych. Powróciła do niej w toku kolejnej kadencji w 2003. Od tego czasu z powodzeniem ubiegała się już o reelekcję w wyborach w 2004, 2009, 2013 i 2018.

</doc>
<doc id="4386628" url="https://pl.wikipedia.org/wiki?curid=4386628" title="Rio en Medio">
Rio en Medio

Rio en Medio – jednostka osadnicza w Stanach Zjednoczonych, w stanie Nowy Meksyk, w hrabstwie Santa Fe.

</doc>
<doc id="4386629" url="https://pl.wikipedia.org/wiki?curid=4386629" title="San Ildefonso Pueblo">
San Ildefonso Pueblo

San Ildefonso Pueblo – jednostka osadnicza w Stanach Zjednoczonych, w stanie Nowy Meksyk, w hrabstwie Santa Fe.

</doc>
<doc id="4386631" url="https://pl.wikipedia.org/wiki?curid=4386631" title="Ferran Torres">
Ferran Torres

Ferran Torres García (ur. 29 lutego 2000 w Foios) – hiszpański piłkarz, występujący na pozycji napastnika w hiszpańskim klubie FC Barcelona oraz w reprezentacji Hiszpanii.
Kariera klubowa.
Valencia CF.
Torres zaczynał karierę w 2006, kiedy to dołączył do Valencii. 15 października 2016 zadebiutował w seniorskiej karierze, rozgrywając mecz Segunda División B w barwach rezerwach Valencii z RCD Mallorca B. 26 sierpnia 2017 w meczu z CF Peralada (4:1) strzelił premierowego gola w seniorskiej karierze.
30 listopada 2017 zadebiutował w pierwszym zespole w wygranym 4:1 meczu Pucharu Króla z Realem Zaragoza. W Primera División zadebiutował 16 grudnia w meczu z SD Eibar (1:2), stając się pierwszym zawodnikiem urodzonym w XXI wieku w historii ligi hiszpańskiej, który wystąpił w ligowym meczu. 23 października 2018 zadebiutował w rozgrywkach Ligi Mistrzów UEFA w meczu z BSC Young Boys (1:1). 19 stycznia 2019 w meczu przeciwko Celta Vigo strzelił pierwszego gola w La Lidze. 5 listopada strzelił pierwszego gola w Lidze Mistrzów, strzelając przeciwko OSC Lille.
Manchester City.
4 sierpnia 2020 Torres podpisał pięcioletni kontrakt z Manchesterem City, który zapłacił za niego 27 milionów euro. W angielskim klubie zadebiutował 21 września w meczu Premier League przeciwko Wolverhampton (3:1). 30 września, trafiając w meczu Pucharu Ligi Angielskiej z Burnley, Torres strzelił pierwszą bramkę dla Manchesteru. 
21 października 2020 w pierwszym meczu w barwach Manchesteru w Lidze Mistrzów UEFA przeciwko FC Porto (3:1) zanotował również swoje premierowe trafienie. Pierwszą bramkę w lidze strzelił 28 listopada w wygranym 5:0 meczu z Burnley. 14 maja 2021 w ligowym starciu z Newcastle United zanotował hat-tricka.
FC Barcelona.
28 grudnia 2021 FC Barcelona ogłosiła pozyskanie Torresa, który podpisał pięcioletni kontrakt, w którym została zawarta klazula wykupu w wysokości jednego miliarda euro. 12 stycznia 2022 zadebiutował w Barcelonie w przegranym 3:2 meczu w Superpucharze Hiszpanii. 20 stycznia w swoim drugim występie dla "Dumy Katalonii" strzelił bramkę w przegranym 3:2 meczu Pucharu Króla z Athletic Bilbao. 23 stycznia w spotkaniu z Deportivo Alavés zadebiutował w Primera División. 6 marca w wygranym 2:1 meczu z Elche CF strzelił pierwszą bramkę w lidze. 20 marca 2022 strzelił bramkę oraz zanotował asystę przy golu Pierre-Emerick Aubameyanga w wygranym 4:0 meczu przeciwko Realowi Madryt.
Kariera reprezentacyjna.
3 września 2020 zadebiutował w reprezentacji Hiszpanii w meczu Ligi Narodów z Niemcami (1:1). Pierwszą bramkę zanotował w drugim reprezentacyjnym meczu – przeciwko reprezentacji Ukrainy. 17 listopada skompletował hat-tricka, trzykrotnie pokonując bramkarza reprezentacji Niemiec, Manuela Neuera w wygranym 6:0 meczu Ligi Narodów.
23 listopada 2022 zanotował dublet w wygranym 7:0 meczu Mistrzostw Świata 2022 z Kostaryką.

</doc>
<doc id="4386636" url="https://pl.wikipedia.org/wiki?curid=4386636" title="Nikołaj Abramczuk">
Nikołaj Abramczuk

Nikołaj Iwanowicz Abramczuk (ros. Николай Иванович Абрамчук, ur. we wsi Romanowna w obwodzie grodzieńskim, zm. 1 lutego 1974 w Kijowie) – radziecki lotnik wojskowy, podpułkownik, Bohater Związku Radzieckiego (1943).
Życiorys.
Urodził się w rosyjskiej rodzinie chłopskiej. Po ukończeniu szkoły pracował w stoczni im. Marksa w Astrachaniu, gdzie skończył szkołę uniwersytetu fabryczno-zawodowego i rabfak Instytutu Inżynierów Transportu Wodnego. W 1932 został powołany do Armii Czerwonej, w 1933 skierowany przez KC Komsomołu do wojskowej szkoły lotniczej w Engelsie, od 19366 służył na Dalekim Wschodzie, nad Pacyfikiem, w 1938 został członkiem WKP(b). Od czerwca 1941 uczestniczył w wojnie z Niemcami, walczył na Froncie Południowo-Zachodnim, Stalingradzkim i 1 Ukraińskim. Do czerwca 1943 jako dowódca eskadry 894 pułku lotnictwa myśliwskiego 101 Dywizji Lotnictwa Myśliwskiego Obrony Przeciwlotniczej Kraju w stopniu kapitana wykonał 239 lotów bojowych, osobiście strącił 11 samolotów wroga, atakował też siłę żywą i technikę wroga. Po wojnie nadal służył w lotnictwie, w 1954 został zwolniony do rezerwy w stopniu podpułkownika.

</doc>
<doc id="4386637" url="https://pl.wikipedia.org/wiki?curid=4386637" title="San Pedro (Nowy Meksyk)">
San Pedro (Nowy Meksyk)

San Pedro – jednostka osadnicza w Stanach Zjednoczonych, w stanie Nowy Meksyk, w hrabstwie Santa Fe.

</doc>
<doc id="4386638" url="https://pl.wikipedia.org/wiki?curid=4386638" title="Santa Cruz (Nowy Meksyk)">
Santa Cruz (Nowy Meksyk)

Santa Cruz – jednostka osadnicza w Stanach Zjednoczonych, w stanie Nowy Meksyk, w hrabstwie Santa Fe.

</doc>
<doc id="4386639" url="https://pl.wikipedia.org/wiki?curid=4386639" title="Sombrillo">
Sombrillo

Sombrillo – jednostka osadnicza w Stanach Zjednoczonych, w stanie Nowy Meksyk, w hrabstwie Santa Fe.

</doc>
<doc id="4386640" url="https://pl.wikipedia.org/wiki?curid=4386640" title="Traian Crișan">
Traian Crișan

Traian Crișan (ur. 21 maja 1918 w Iara, zm. 6 listopada 1990) – rumuński duchowny katolicki obrządku bizantyjsko-rumuńskiego, arcybiskup, sekretarz Kongregacji Spraw Kanonizacyjnych.
Biografia.
Urodził się 21 maja 1918 w Iara w ówczesnych Austro-Węgrzech (obecnie Iara leży w Rumunii). 25 marca 1945 otrzymał święcenia prezbiteriatu i został kapłanem eparchii Klużu-Gherli.
W 1979 papież Jan Paweł II mianował go podsekretarzem Kongregacji Spraw Kanonizacyjnych. 7 grudnia 1981 Jan Paweł II awansował go na sekretarza Kongregacji Spraw Kanonizacyjnych oraz mianował go arcybiskupem tytularnym drivastumskim. 6 stycznia 1982 przyjął sakrę biskupią z rąk Jana Pawła II. Współkonsekratorami byli substytut ds. ogólnych Sekretariatu Stanu abp Eduardo Martínez Somalo oraz sekretarz Kongregacji ds. Biskupów abp Lucas Moreira Neves OP.
Przeciwko nominacji biskupiej dla ks. Traiana Crişana stanowczo zaprotestował Święty Synod Rumuńskiej Cerkwi Prawosławnej, uznając, że jest to ingerencja w sprawy kościelne Rumunii. Uznający zwierzchność papieża Kościół Rumuński Zjednoczony z Rzymem, którego kapłanem był ks. Crişan, w 1948 został zlikwidowany przez rumuńskich komunistów, którzy włączyli jego struktury do Cerkwi prawosławnej. Pod koniec stycznia 1982 Securitate nakazało swoim regionalnym dyrekcjom złożyć raport o komentarzach podziemnego duchowieństwa greckokatolickiego odnośnie do święceń biskupich abp Crişana. Raportowano, że wśród księży greckokatolickich panowało zamieszanie, gdyż nie wiedziano, czy ta nominacja arcybiskupia była związana z przygotowaniami do odnowienia Kościoła Rumuńskiego Zjednoczonego z Rzymem. Ks. Crişan nie był w dniu nominacji obywatelem Rumuńskiej Republiki Ludowej.
4 grudnia 1982 udzielił sakry biskupiej egzarsze apostolskiemu Stanów Zjednoczonych Vasilowi Louisowi Puscasowi - pierwszemu ordynariuszowi Kościoła Rumuńskiego Zjednoczonego z Rzymem mianowanemu od 1952.
24 lutego 1990 abp Crișan przeszedł na emeryturę i kilka miesięcy później, 6 listopada 1990, zmarł.

</doc>
<doc id="4386641" url="https://pl.wikipedia.org/wiki?curid=4386641" title="Tesuque">
Tesuque

Tesuque – jednostka osadnicza w Stanach Zjednoczonych, w stanie Nowy Meksyk, w hrabstwie Santa Fe.

</doc>
<doc id="4386644" url="https://pl.wikipedia.org/wiki?curid=4386644" title="Tesuque Pueblo">
Tesuque Pueblo

Tesuque Pueblo – jednostka osadnicza w Stanach Zjednoczonych, w stanie Nowy Meksyk, w hrabstwie Santa Fe.

</doc>
<doc id="4386645" url="https://pl.wikipedia.org/wiki?curid=4386645" title="Sturisomatichthys aureus">
Sturisomatichthys aureus



</doc>
<doc id="4386646" url="https://pl.wikipedia.org/wiki?curid=4386646" title="Arrey">
Arrey

Arrey – jednostka osadnicza w Stanach Zjednoczonych, w stanie Nowy Meksyk, w hrabstwie Sierra.

</doc>
<doc id="4386647" url="https://pl.wikipedia.org/wiki?curid=4386647" title="Caballo (Nowy Meksyk)">
Caballo (Nowy Meksyk)

Caballo – jednostka osadnicza w Stanach Zjednoczonych, w stanie Nowy Meksyk, w hrabstwie Sierra.

</doc>
<doc id="4386649" url="https://pl.wikipedia.org/wiki?curid=4386649" title="Mistrzostwa Europy w Lekkoatletyce 1962 – bieg na 110 m przez płotki mężczyzn">
Mistrzostwa Europy w Lekkoatletyce 1962 – bieg na 110 m przez płotki mężczyzn

Bieg na dystansie 110 metrów przez płotki mężczyzn był jedną z konkurencji rozgrywanych podczas VII Mistrzostw Europy w Belgradzie. Biegi eliminacyjne zostały rozegrane 13 września, półfinałowe 15 września, a bieg finałowy 16 września 1962 roku. Zwycięzcą tej konkurencji został reprezentant ZSRR Anatolij Michajłow. W rywalizacji wzięło udział dwudziestu trzech zawodników z trzynastu reprezentacji.
Wyniki.
Eliminacje.
Bieg 1
Bieg 2
Bieg 3
Bieg 4
Półfinały.
Półfinał 1
Półfinał 2

</doc>
<doc id="4386652" url="https://pl.wikipedia.org/wiki?curid=4386652" title="Hillsboro (Nowy Meksyk)">
Hillsboro (Nowy Meksyk)

Hillsboro – jednostka osadnicza w Stanach Zjednoczonych, w stanie Nowy Meksyk, w hrabstwie Sierra.

</doc>
<doc id="4386653" url="https://pl.wikipedia.org/wiki?curid=4386653" title="Medaliści mistrzostw świata w pięcioboju nowoczesnym">
Medaliści mistrzostw świata w pięcioboju nowoczesnym

Medaliści mistrzostw świata w pięcioboju nowoczesnym:

</doc>
<doc id="4386655" url="https://pl.wikipedia.org/wiki?curid=4386655" title="Traian Crisan">
Traian Crisan



</doc>
<doc id="4386657" url="https://pl.wikipedia.org/wiki?curid=4386657" title="Hot Springs Landing">
Hot Springs Landing

Hot Springs Landing – jednostka osadnicza w Stanach Zjednoczonych, w stanie Nowy Meksyk, w hrabstwie Sierra.

</doc>
<doc id="4386659" url="https://pl.wikipedia.org/wiki?curid=4386659" title="Kingston (Nowy Meksyk)">
Kingston (Nowy Meksyk)

Kingston – jednostka osadnicza w Stanach Zjednoczonych, w stanie Nowy Meksyk, w hrabstwie Sierra.

</doc>
<doc id="4386660" url="https://pl.wikipedia.org/wiki?curid=4386660" title="Las Palomas">
Las Palomas

Las Palomas – jednostka osadnicza w Stanach Zjednoczonych, w stanie Nowy Meksyk, w hrabstwie Sierra.

</doc>
<doc id="4386661" url="https://pl.wikipedia.org/wiki?curid=4386661" title="Oasis (Nowy Meksyk)">
Oasis (Nowy Meksyk)

Oasis – jednostka osadnicza w Stanach Zjednoczonych, w stanie Nowy Meksyk, w hrabstwie Sierra.

</doc>
<doc id="4386662" url="https://pl.wikipedia.org/wiki?curid=4386662" title="Winston (Nowy Meksyk)">
Winston (Nowy Meksyk)

Winston – jednostka osadnicza w Stanach Zjednoczonych, w stanie Nowy Meksyk, w hrabstwie Sierra.

</doc>
<doc id="4386663" url="https://pl.wikipedia.org/wiki?curid=4386663" title="Zachari Zachariew (generał)">
Zachari Zachariew (generał)

Zachari Zachariew, nazwisko używane w ZSRR: "Wołkan Siemionowicz Goranow" (bułg. Захари Захариев (Волкан Семёнович Горанов), ur. 4 lutego 1904 w Basarbowie, zm. 29 kwietnia 1987 w Sofii) – bułgarski działacz komunistyczny i wojskowy, generał pułkownik, lotnik wojskowy, Bohater Ludowej Republiki Bułgarii (1974), Bohater Związku Radzieckiego (1936).
Życiorys.
Urodził się w rodzinie nauczyciela. W 1923 skończył gimnazjum w Razgradzie, podczas nauki związał się z kółkami marksistowskimi i wstąpił do Związku Młodzieży Robotniczej. Od 1924 służył w bułgarskiej armii, uczył się w szkole lotnictwa w Bożuriszte, w 1926 wstąpił do nielegalnej Bułgarskiej Partii Komunistycznej, w 1927 ukończył szkołę lotniczą i został lotnikiem wojskowym. Otrzymał stopień porucznika. W 1931 był jednym z organizatorów manifestacji pierwszomajowej, za co został aresztowany i oddany pod sąd, a następnie zwolniony z armii, później przeszedł na nielegalną stopę i w listopadzie 1931 wyemigrował do ZSRR. Mieszkał tam jako Wołkan Siemionowicz Goranow, został lotnikiem-instruktorem w lotniczej szkole floty cywilnej w Tambowie. W lipcu 1936 po wybuchu wojny domowej w Hiszpanii napisał list do ludowego komisarza obrony Woroszyłowa i przewodniczącego Kominternu Georgi Dimitrowa, deklarując gotowość walki po stronie Republiki Hiszpańskiej. Latem 1936 wraz z pierwszą grupą radzieckich ochotników przybył do Hiszpanii; miał tam dokumenty na tureckie nazwisko Halil Ekrem, ponieważ dobrze znał turecki. Walczył na Froncie Madryckim w składzie 1 Międzynarodowej Lotniczej Eskadry Bombowców, w której był pilotem bombowca Potez-54. Głównymi celami eskadry były lotniska buntowników w Grenadzie, port w Kadyksie i inne obiekty wojskowe. 31 października 1936 został ranny w ataku frankistowskich myśliwców. 31 grudnia 1936 został pierwszym cudzoziemcem uhonorowanym tytułem Bohatera Związku Radzieckiego.
Po powrocie do ZSRR został naczelnikiem szkoły lotnictwa cywilnego w Tambowie i otrzymał stopień pułkownika. Został też deputowanym do Rady Najwyższej ZSRR 1 kadencji. W 1939 został szefem Zarządu Przysposobienia Bojowego Powietrznej Floty Powietrznej ZSRR. Po ataku Niemiec na ZSRR w czerwcu 1941 zwrócił się z prośbą o skierowanie na front, jednak został wysłany na tyły jako szef nowo utworzonego Zarządu Instytucji Edukacyjnych Cywilnej Floty Powietrznej ZSRR; w latach 1941-1944 w nadzorowanych przez niego instytucjach wyszkolono ponad 20 tysięcy lotników kierowanych do armii oraz cywilnego lotnictwa. Jesienią 1944 po przewrocie w Bułgarii wrócił do kraju, powracając do swojego prawdziwego nazwiska. Stał się tam jednym z organizatorów i kierowników bułgarskich Sił Powietrznych, w 1945 został zastępcą dowódcy Sił Powietrznych Bułgarii, 1947-1955 pełnił funkcję dowódcy Sił Powietrznych i jednocześnie wiceministra obrony Ludowej Republiki Bułgarii. W 1947 otrzymał stopień generała majora, a w 1951 generała porucznika bułgarskiej armii. W 1959 został wojskowym attaché Bułgarii w ZSRR, a 1965-1973 ponownie był wiceministrem obrony Bułgarii, otrzymał stopień generała pułkownika, w 1973 z powodu wieku został zwolniony z armii. Uchwałą Zgromadzenia Narodowego Ludowej Republiki Bułgarii z 1974 otrzymał tytuł Bohatera Ludowej Republiki Bułgarii z wręczeniem medalu "Złota Gwiazda" i Orderu Georgi Dimitrowa. Pracował w Komitecie Przyjaźni Bułgarsko-Radzieckiej. Otrzymał wiele bułgarskich orderów i medali, a także odznaczenia ZSRR, m.in. Order Przyjaźni Narodów (1974), posiadał też tytuł Zasłużonego Lotnika Ludowej Republiki Bułgarii (jako pierwszy otrzymał ten tytuł).

</doc>
<doc id="4386664" url="https://pl.wikipedia.org/wiki?curid=4386664" title="Stanisław Bartocha">
Stanisław Bartocha

Stanisław Bartocha (ur. 9 grudnia 1915 w Baumgarten, zm. 14 września 1990) – legionista Wojska Polskiego II RP, członek załogi i obrońca Wojskowej Składnicy Tranzytowej na Westerplatte w wojnie obronnej 1939, w 1989 mianowany podporucznikiem w stanie spoczynku.
Życiorys.
Urodził się w Baumgarten, jako syn Bonifacego i Julianny z domu Kupisz. Ukończył pięć klas szkoły powszechnej. Służbę wojskową odbywał w 4 pułku piechoty Legionów w Kielcach, skąd został skierowany na Westerplatte, dokąd przybył 5 kwietnia 1939. Brał udział w obronie Westerplatte będąc w załodze obsługi moździerzy jako celowiniczy. 
Po kapitulacji Westerplatte był jeńcem Stalagu I A Stablack w Prusach Wschodnich. A następnie pracował jako robotnik przymusowy. Po wyzwoleniu przez oddziały aliantów Haffkrug, niedaleko Neustadtu, przewieziony został do Lubeki. W 1947 powrócił do kraju. Zatrudnił się w Kopalni Węgla Kamiennego „Sosnowiec”, pracował jako górnik od 11 grudnia 1948 do 2 lutego 1971. W 1989 został awansowany na podporucznika w stanie spoczynku. 
Był żonaty, miał czworo dzieci. 
Został pochowany na Cmentarzu Parafialnym, ul. 11 listopada, Sosnowiec – Zagórze. Sektor I grób 2024. „Znak Pamięci” na grobie umieściła Szkoła Podstawowa nr 1 im. Obrońców Westerplatte w Opolu 19 kwietnia 1999. 

</doc>
<doc id="4386681" url="https://pl.wikipedia.org/wiki?curid=4386681" title="Mistrzostwa Europy w Lekkoatletyce 1962 – bieg na 400 m przez płotki mężczyzn">
Mistrzostwa Europy w Lekkoatletyce 1962 – bieg na 400 m przez płotki mężczyzn

Bieg na dystansie 400 metrów przez płotki mężczyzn był jedną z konkurencji rozgrywanych podczas VII Mistrzostw Europy w Belgradzie. Biegi eliminacyjne zostały rozegrane 12 września, półfinałowe 13 września, a bieg finałowy 14 września 1962 roku. Zwycięzcą tej konkurencji został reprezentant Włoch Salvatore Morale. W rywalizacji wzięło udział dwudziestu dwóch zawodników z piętnastu reprezentacji.
Wyniki.
Eliminacje.
Bieg 1
Bieg 2
Bieg 3
Bieg 4
Półfinały.
Półfinał 1
Półfinał 2

</doc>
<doc id="4386689" url="https://pl.wikipedia.org/wiki?curid=4386689" title="NK Đerzelez">
NK Đerzelez

NK Đerzelez – bośniacki klub piłkarski, mający siedzibę w stolicy kraju, mieście Sarajewo. Reprezentuje społeczność Bośniackich muzułmanów w stolicy Bośni i Hercegowiny.
Historia.
Chronologia nazw: 
Klub piłkarski Đerzelez Sarajevo został założony w miejscowości Sarajewo w roku 1912. Również nazywano go Sarajevski. Jest to obok Zrinjskiego Mostar, Osmanem Sarajewo, Slaviją Sarajewo, NK SAŠK Napredak i RŠD Hajduk jeden z najstarszych klubów w Bośni i Hercegowinie. 
Najpierw klub grał spotkania towarzyskie. W sezonie 1920/21 po założeniu pododdziału jugosłowiańskiego związku piłkarskiego w Sarajewie zwanego "Sarajevska fudbalska sjedišta" klub startował w pierwszych mistrzostwach Sarajewskiego pododdziału, gdzie zajął czwarte miejsce wśród 7 klubów. W 1923 startowała pierwsza edycja mistrzostw Jugosławii, do których awansowały kluby które zwyciężały w swoich pododdziałach. Klub nigdy nie wygrał mistrzostwa Sarajewskiego pododdziału dlatego nie uczestniczył potem w rozgrywkach o tytuł mistrza Jugosławii. W sezonie 1940/41 występował w "1. Razred" mistrzostw Sarajewskiego pododdziału, gdzie zajął drugie miejsce. Podczas okupacji niemieckiej Jugosławii w latach 1941-1944 klub uczestniczył w mistrzostwach Chorwacji, gdzie zajmował miejsca: 4 w grupie D (1942), 2 w grupie Sarajewo (1943), 3 w grupie Sarajewo (1944). W 1945 po utworzeniu Socjalistycznej Federacyjnej Republiki Jugosławii komunistyczne władze zakazały działalność klubów, uczestniczących w mistrzostwach faszystowskiej Chorwacji. Dlatego, 6 czerwca 1945 klub został rozwiązany.
Po rozpadzie Jugosławii klub został reaktywowany jako ZSK Zenica. W sezonie 1994/95 startował w Prvej ligi FBiH. Zespół nie zdobył żadnego punktu w 5 meczach i zajął ostatnie 6.miejsce w grupie Sarajevo. Po zakończeniu sezonu zmienił nazwę na FK Zenica i w następnym sezonie 1995/96 uplasował się na 4.pozycji wśród 16 zespołów ligowych. Latem 1996, przed rozpoczęciem kolejnego sezonu klub połączył się z lokalnym NK Đerzelez znów zmienił nazwę na Đerzelez Zenica. Sezon 1996/97 zakończył na 6.miejscu. W sezonie 1997/98 jako NK Zenica zajął 7.lokatę. Sezon 1998/99 roku zakończył na 14.miejscu. Potem wrócił do nazwy Đerzelez Zenica. W sezonie 1999/00 klub zajął 6.miejsce. W sezonie 2000/01, po reformie systemu rozgrywek i zjednoczeniu lig muzułmańskiej i chorwackiej, zaliczył tylko jedno zwycięstwo i zajął ostatnie 22.miejsce w Premijer lidze. Klub spadł do Prvej ligi FBiH, ale przed rozpoczęciem sezonu 2001/02 zrezygnował z dalszych występów i wkrótce został rozwiązany.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2018).
Stadion.
Klub rozgrywał swoje mecze domowe na stadionie Kovačići w Sarajewie, który może pomieścić 1000 widzów.

</doc>
<doc id="4386692" url="https://pl.wikipedia.org/wiki?curid=4386692" title="Đerzelez Zenica">
Đerzelez Zenica



</doc>
<doc id="4386693" url="https://pl.wikipedia.org/wiki?curid=4386693" title="FK Zenica">
FK Zenica



</doc>
<doc id="4386694" url="https://pl.wikipedia.org/wiki?curid=4386694" title="Prości ludzie">
Prości ludzie

Prości ludzie (ros. Простые люди) – radziecki czarno-biały film z 1945 roku w reżyserii Grigorija Kozincewa i Leonida Trauberga. Na ekranach w 1956 roku.

</doc>
<doc id="4386696" url="https://pl.wikipedia.org/wiki?curid=4386696" title="Into the Dark">
Into the Dark

Into the Dark – amerykański antologiczny serial telewizyjny (dramat, thriller, horror) wyprodukowany przez Blumhouse Television. Serial jest emitowany przez platformy Hulu od 5 października 2018 roku, pozostałe odcinki są emitowane w pierwszy piątek miesiąca. Każdy odcinek "Into the Dark" jest inspirowany innym świętem z amerykańskiej kultury.
Fabuła.
The Body.
Odcinek opowiada historię zabójcy na zlecenie, który ma całkiem duże problemy, transportując zwłoki podczas halloweenowej nocy.
Flesh &amp; Blood.
Fabuła odcinka skupia się na rodzinie. Henry to troskliwy ojciec, który stara się pomóc Kimberly, swojej córce. Dziewczyna od czasu morderstwa jej matki nie wyszła z domu, a sprawca nie został odnaleziony.
Rok po śmierci jej matki, dzień przed Świętem Dziękczynienia, Kimberly zaczyna podejrzewać, że w domu grozi jej niebezpieczeństwo.
Produkcja.
9 stycznia 2018 roku, Hulu ogłosiło zamówienie pierwszego sezonu serialu .

</doc>
<doc id="4386698" url="https://pl.wikipedia.org/wiki?curid=4386698" title="Zamach w Kerczu">
Zamach w Kerczu



</doc>
<doc id="4386704" url="https://pl.wikipedia.org/wiki?curid=4386704" title="Ślepnąc od świateł (powieść)">
Ślepnąc od świateł (powieść)

Ślepnąc od świateł – bestsellerowa powieść autorstwa Jakuba Żulczyka, wydana 22 października 2014 przez wydawnictwo Świat Książki. 
Fabuła.
Główny bohater powieści, Jacek, jest młodym człowiekiem, żyjącym trochę według scenariusza filmu gangsterskiego z lat 90. Jest przedsiębiorczy, zaradny i schludny, a dzięki dużej dyskrecji także bardzo skuteczny w swym fachu. Zajmuje się handlem narkotykami. Przemieszcza się po Warszawie, dostarczając klientom kokainę. Swoim życiem walczy z życiem całego świata. 
Jakub Żulczyk w poruszający sposób ukazuje współczesną rzeczywistość, zdeformowaną do tego stopnia, że handlarz narkotyków staje się równie niezbędny jak strażak czy lekarz; jest nocnym dostawcą paliwa dla tych, którzy chcą albo muszą utrzymać się na powierzchni.
Odbiór.
Książka zebrała pozytywne recenzje i była nominowana do Paszportu Polityki w 2014 roku. 
Na jej motywach został nakręcony serial telewizyjny pod tym samym tytułem, którego współtwórcą jest autor powieści. 

</doc>
<doc id="4386708" url="https://pl.wikipedia.org/wiki?curid=4386708" title="Lista odcinków serialu Rodzina zastępcza">
Lista odcinków serialu Rodzina zastępcza

Ten artykuł prezentuje listę wszystkich odcinków serialu "Rodzina zastępcza" i "Rodzina zastępcza plus" (1999-2009).

</doc>
<doc id="4386712" url="https://pl.wikipedia.org/wiki?curid=4386712" title="Otto von Wächter">
Otto von Wächter



</doc>
<doc id="4386715" url="https://pl.wikipedia.org/wiki?curid=4386715" title="Fonchiiloricaria nanodon">
Fonchiiloricaria nanodon

Fonchiiloricaria nanodon – gatunek słodkowodnej ryby sumokształtnej z rodziny zbrojnikowatych (Loricariidae), jedyny przedstawiciel rodzaju "Fonchiiloricaria".
Występowanie.
Środkowy bieg rzeki Huallaga i jej dopływy – Peru. Spotykane nad skalistym podłożem z kamieni, żwiru i piasku, na wysokościach 600–700 m n.p.m. 
Etymologia.
Nazwa rodzajowa honoruje zmarłego F. Changa, peruwiańskiego ichtiologa, który zebrał i zidentyfikował ten gatunek jako nowy dla nauki. Epitet gatunkowy "nanodon" pochodzi od greckich słów "nano" (zredukowany) i "odon" (ząb).
Cechy charakterystyczne.
"F. nanodon" odróżnia od pozostałych zbrojników m.in. obecność 1–3 zębów przedszczękowych o znacznie zredukowanych rozmiarach; wargi pokryte kulistymi brodawkami, kość przedszczękowa jest znacznie zmniejszona; brzuch całkowicie pokryty płytkami kostnymi; 14 miękkich promieni w płetwie ogonowej. Przód ciała (do podstawy płetwy grzbietowej) młodych okazów jest blado zielonoszary; tylna część ciała blado szaro-brązowa. Dorosłe osobniki z brązową głową aż do podstawy płetwy grzbietowej, przód ciemniejszy niż reszta ciała, która jest żółtobrązowa.
Jest to gatunek reofilny. Osiąga maksymalnie 17,5 cm długości standardowej.

</doc>
<doc id="4386716" url="https://pl.wikipedia.org/wiki?curid=4386716" title="Fonchiiloricaria">
Fonchiiloricaria



</doc>
<doc id="4386721" url="https://pl.wikipedia.org/wiki?curid=4386721" title="Szefostwo Administracji Armii">
Szefostwo Administracji Armii

Szefostwo Administracji Armii – pion Ministerstwa Spraw Wojskowych w II Rzeczypospolitej.
Historia.
Szefostwo Administracji powołane zostało dekretem z 7 stycznia 1921. W jego skład weszły wszystkie departamenty MSWojsk.
Rozkazem ministra spraw wojskowych z 10 sierpnia 1921 ostatecznie uregulowano zasady organizacji naczelnych władz wojskowych na stopie pokojowej. Szef Administracji stał się doradcą prawnym ministra w sprawach cywilnych i wiążących się z ustawodawstwem wojskowym. W imieniu ministra miał on prawo wydawać rozkazy regulujące codzienne życie armii w okresie pokoju.
Jedną z pierwszych decyzji marszałka Józefa Piłsudskiego po przewrocie majowym była reorganizacja naczelnych władz wojskowych. W Ministerstwie Spraw Wojskowych utworzono stanowiska dwóch wiceministrów spraw wojskowych. Pierwszy wiceminister został też szefem Administracji Armii.
Szef Administracji Armii odpowiadał za koordynację całokształtu zaopatrzenia wojska i jego materiałowe zabezpieczenie. Nadzór sprawowały poszczególne departamenty. Zgodnie z "Zakresem działania osób funkcyjnych z sierpnia 1935" szef Administracji
Armii zastępował ministra w kierowaniu wszystkimi działaniami administracji rzeczowej wojska i był odpowiedzialny przed nim za całokształt gospodarki finansowej i rzeczowej wojska oraz za fachowe wyszkolenie służb. Podlegali mu również w zakresie administrowania szefowie departamentów i dowódcy broni przynależni I wiceministrowi.
Obsada personalna Gabinetu II wiceministra i szefa Administracji Armii.
Obsada personalna Gabinetu II wiceministra i szefa Administracji Armii w marcu 1939

</doc>
<doc id="4386723" url="https://pl.wikipedia.org/wiki?curid=4386723" title="Mistrzostwa Europy w Lekkoatletyce 1962 – bieg na 3000 m z przeszkodami mężczyzn">
Mistrzostwa Europy w Lekkoatletyce 1962 – bieg na 3000 m z przeszkodami mężczyzn

Bieg na dystansie 3000 metrów z przeszkodami mężczyzn był jedną z konkurencji rozgrywanych podczas VII mistrzostw Europy w Belgradzie. Biegi eliminacyjne zostały rozegrane 14 września, a bieg finałowy 16 września 1962 roku. Zwycięzcą tej konkurencji został reprezentant Belgii Gaston Roelants. W rywalizacji wzięło udział dwudziestu dziewięciu zawodników z osiemnastu reprezentacji.
Wyniki.
Eliminacje.
Bieg 1
Bieg 2
Bieg 3

</doc>
<doc id="4386725" url="https://pl.wikipedia.org/wiki?curid=4386725" title="Turystyka Gwinei Równikowej">
Turystyka Gwinei Równikowej



</doc>
<doc id="4386730" url="https://pl.wikipedia.org/wiki?curid=4386730" title="I Liceum Ogólnokształcące w Skarżysku-Kamiennej">
I Liceum Ogólnokształcące w Skarżysku-Kamiennej



</doc>
<doc id="4386732" url="https://pl.wikipedia.org/wiki?curid=4386732" title="Erbel">
Erbel



</doc>
<doc id="4386735" url="https://pl.wikipedia.org/wiki?curid=4386735" title="Vickers VC-10">
Vickers VC-10



</doc>
<doc id="4386738" url="https://pl.wikipedia.org/wiki?curid=4386738" title="Klęska głodu w Jemenie (od 2016)">
Klęska głodu w Jemenie (od 2016)

Klęska głodu w Jemenie rozpoczęła się w 2015 roku w wyniku wybuchu wojny domowej. W 2017 roku ponad 17 milionów Jemeńczyków było zagrożonych głodem, z czego 6,8 miliona wymagało natychmiastowej pomocy. W czerwcu 2018 roku liczba osób na granicy głodu wzrosła do 8,4 milionów. Znaczna część ofiar zamieszkuje region Al-Hudajda, w którym najpoważniej dotknięte jest miasto Al Hudaydah. Według Norweskiej Rady do Spraw Uchodźców klęska głodu w Jemenie wkrótce może osiągnąć osiągnie "biblijne rozmiary". Na kryzys humanitarny w Jemenie oprócz braku pożywienia składa się epidemia cholery, która została uznana przez WHO za jedną z najgorszych w historii. Do wybuchu epidemii przyczyniły się zniszczenia infrastruktury komunikacyjnej, wodno-kanalizacyjnej oraz opieki zdrowotnej będące wynikiem nalotów przeprowadzonych przez koalicję pod przewodnictwem Arabii Saudyjskiej. W wyniku konfliktu celem częstych ataków stawało się zaplecze dostarczające żywność, w tym porty, fabryki, farmy, łodzie rybackie, magazyny żywność i inne budynki cywilne. Sytuacja w Jemenie była porównywana przez niektórych komentatorów do hołodomoru w sowieckiej Ukrainie.
Sytuacja uległa pogorszeniu w wyniku blokady transportu wodnego, lądowego i powietrznego nałożonej na Jemen przez koalicję państw pod przewodnictwem Arabii Saudyjskiej w listopadzie 2017 roku. W wyniku protestów społeczności międzynarodowej blokada kraju została częściowo zniesiona, jednak według organizacji humanitarnych w stopniu niewystarczającym na zapewnienie bezpieczeństwa żywnościowego ludności cywilnej. Ponad 50 000 dzieci zginęło w wyniku niedożywienia i chorób w Jemenie w 2017 roku. W październiku 2018 roku ONZ wydała ostrzeżenie, że 13 milionów osób jest zagrożonych "najgorszą od 100 lat klęską głodu na świecie". Podobne ostrzeżenia zostały wydane przez inne organizacje pomocy humanitarnej. Według UNICEF 22 miliony, co stanowi trzy czwarte populacji (z czego 11 milionów to nieletni) wymaga pomocy.
W raporcie ONZ z 3 sierpnia 2019 r. znalazły się stwierdzenia, że USA, Wielka Brytania i Francja mogą być współwinne popełnienia zbrodni wojennych w Jemenie poprzez sprzedaż broni i wsparcie koalicji kierowanej przez Arabię Saudyjską, która wykorzystuje głód cywilów jako taktykę wojenną.

</doc>
<doc id="4386739" url="https://pl.wikipedia.org/wiki?curid=4386739" title="Delphi Diggory">
Delphi Diggory



</doc>
<doc id="4386748" url="https://pl.wikipedia.org/wiki?curid=4386748" title="7 uczuć">
7 uczuć

7 uczuć – polski film fabularny w reżyserii Marka Koterskiego z 2018 r.
Fabuła.
Adaś Miauczyński powraca do czasów swojego dzieciństwa, kiedy miał spory problem z nazywaniem towarzyszących mu wtedy emocji. Aby poprawić jakość swego dorosłego już życia, postanawia powrócić do tamtego okresu, by nauczyć się przeżywania siedmiu podstawowych uczuć.
Nagrody.
Film otrzymał dwie nagrody podczas Festiwalu Polskich Filmów Fabularnych w Gdyni w kategoriach: „Nagroda specjalna jury młodzieżowego”. Został nagrodzony również "Złotym Szczeniakiem" podczas Festiwalu Aktorstwa Filmowego im. Tadeusza Szymkowa za najlepszą drugoplanową rolę kobiecą (Gabriela Muskała) i najlepszą pierwszoplanową rolę męską (Michał Koterski).

</doc>
<doc id="4386753" url="https://pl.wikipedia.org/wiki?curid=4386753" title="Ningbo Challenger">
Ningbo Challenger

Ningbo Challenger, właśc. Yinzhou International Men’s Tennis Challenger – męski turniej tenisowy rangi ATP Challenger Tour i kobiecy rangi WTA 125K Series rozgrywany na kortach twardych w chińskim Ningbo. Panowie rywalizują od 2011 roku, a kobiety grały w latach 2010–2014.

</doc>
<doc id="4386757" url="https://pl.wikipedia.org/wiki?curid=4386757" title="Gamma-glutamylotranspeptydaza">
Gamma-glutamylotranspeptydaza



</doc>
<doc id="4386759" url="https://pl.wikipedia.org/wiki?curid=4386759" title="SlideShare">
SlideShare

SlideShare – internetowa platforma umożliwiająca swoim użytkownikom dzielenie się prezentacjami multimedialnymi, dokumentami, grafikami oraz plikami video. Serwis został założony w 2006 roku przez Rashmi Sinhę, Amerykankę indyjskiego pochodzenia. W 2012 roku firma została przejęta przez LinkedIn. W 2020 roku (w sierpniu) firma została przejęta przez Scribd.
Serwis posiada 38 milionów zarejestrowanych użytkowników, a generuje ponad 80 milionów odsłon miesięcznie.

</doc>
<doc id="4386767" url="https://pl.wikipedia.org/wiki?curid=4386767" title="Plebania w Kaliszu Pomorskim">
Plebania w Kaliszu Pomorskim

Plebania w Kaliszu Pomorskim – dawna plebania znajdująca się w Kaliszu Pomorskim, na narożniku rynku i ul. Bolesława Krzywoustego.
Obiekt wzniesiono wraz z kościołem Matki Bożej Królowej Polski, po tragicznym w skutkach pożarze miasta w 1771 (spłonęły wówczas 163 domy, kościół, plebania i szkoła). Kościół wznoszono w przeciągu dziesięciu lat, natomiast plebania została ukończona wcześniej (najprawdopodobniej przed 1781). Budynek był siedzibą pastora. Ustawiono go dłuższym bokiem do pierzei nowego rynku, którą jest ul. Świętego Wojciecha (w czasie budowy "Priesterstrasse"). Jako pierwszy zamieszkał w nim pastor Joachim Struensee, który przebywał tu w latach 1742–1802.
Wejście do plebanii usytuowane jest od krótszego boku budynku, czyli ul. Bolesława Krzywoustego. Obiekt jest parterowy, częściowo podpiwniczony. Na początku XX wieku powiększono go o dwupokojowe mieszkanie w poddaszu od strony podwórza. W tym samym czasie od strony ul. Krzywoustego dostawiono też kuchnię, a w pewnej odległości wzniesiono dom parafialny z salą posiedzeń.

</doc>
<doc id="4386780" url="https://pl.wikipedia.org/wiki?curid=4386780" title="Petr Šimerka">
Petr Šimerka

Petr Šimerka (ur. 22 listopada 1948 w Pradze) – czeski działacz związkowy i urzędnik państwowy, długoletni wiceminister pracy, w latach 2009–2010 minister pracy i spraw socjalnych.
Życiorys.
Absolwent Wydziału Prawa Uniwersytetu Karola w Pradze (1972). Od 1973 był zatrudniony w związku cywilnych pracowników wojska. W latach 1990–1998 pracował w Czesko-Morawskiej Konfederacji Związków Zawodowych. Od 1995 reprezentował czeskie związki zawodowe w Europejskiej Federacji Związków Zawodowych Służb Publicznych (EPSU). W latach 1998–2009 pełnił funkcję zastępcy ministra pracy i spraw socjalnych, od 2006 w randze sekretarza stanu.
Od maja 2009 do lipca 2010 sprawował urząd ministra pracy i spraw socjalnych w technicznym rządzie Jana Fischera. Powrócił następnie na stanowisko wiceministra, od 2013 był pierwszym wiceministrem w tym samym resorcie. Zakończył urzędowanie w 2016.

</doc>
<doc id="4386786" url="https://pl.wikipedia.org/wiki?curid=4386786" title="Gabriele Mehl">
Gabriele Mehl

Gabriele Mehl (ur. 25 lutego 1967) – niemiecka wioślarka. Brązowa medalistka olimpijska z Barcelony.
Urodziła się w RFN i do zjednoczenia Niemiec startowała w barwach tego kraju. Zawody w 1992 były jej drugimi igrzyskami olimpijskimi, debiutowała w 1988. Medal zdobyła w czwórce bez sternika, płynęła wspólnie z Antje Frank, Birte Siech i Annette Hohn. Na mistrzostwach świata zdobyła dwa medale: srebro w czwórce bez sternika w 1990 (jeszcze w barwach RFN) i brąz w tej konkurencji w 1991. 

</doc>
<doc id="4386788" url="https://pl.wikipedia.org/wiki?curid=4386788" title="João Cravinho (ur. 1964)">
João Cravinho (ur. 1964)



</doc>
<doc id="4386789" url="https://pl.wikipedia.org/wiki?curid=4386789" title="Automatica (czasopismo)">
Automatica (czasopismo)

Automatica – recenzowane czasopismo naukowe publikujące prace z zakresu systemów i sterowania (w tym teorii sterowania, projektowania układów i zastosowań automatyki). Ukazuje się od 1963 roku (od 1969 pod egidą IFAC, czyli International Federation of Automatic Control). Miesięcznik. Wydawcą jest koncern Elsevier.
Obok najnowszych wyników badań i prac teoretycznych publikowane są także ankiety, komunikaty techniczne, artykuły korespondencyjne oraz recenzje książek. Ukazują się także materiały specjalne dotyczące wybranych zagadnień.
Tematyka publikowanych prac obejmuje takie zagadnienia jak m.in.: teoria i projektowanie systemów i komponentów kontrolnych (w tym systemy kontroli z wykorzystaniem metod geometrycznych, optymalnych, stochastycznych, nieliniowych, teorii gier i oceny stanu); kontrola adaptacyjna (w tym robotyka, sieci neuronowe, estymacja parametrów i wykrywanie uszkodzeń systemu); sztuczna inteligencja, systemy rozmyte i eksperckie, systemy hierarchiczne oraz typu człowiek-maszyna, inżynieria systemów; przetwarzanie danych; komputery do komputerowego wspomagania projektowania, wytwarzania i sterowania różnymi procesami przemysłowymi, pojazdami kosmicznymi i statkami powietrznymi, ruchem, systemami biomedycznymi, gospodarkami krajowymi, systemami energetycznymi, rolnictwem i zasobami naturalnymi.
Pismo ma współczynnik wpływu impact factor (IF) wynoszący 6,126 (2017) oraz wskaźnik Hirscha równy 221 (2017). 
W międzynarodowym rankingu SCImago Journal Rank (SJR) mierzącym znaczenie poszczególnych czasopism naukowych „Automatica" zostało w 2017 roku sklasyfikowane na:
W polskich wykazach czasopism punktowanych przez Ministerstwo Nauki i Szkolnictwa Wyższego publikacja w tym czasopiśmie otrzymywała 45 punktów (lata 2013-2016).
Redaktorem naczelnym czasopisma jest Andrew R. Teel – związany z Department of Electrical and Computer Engineering Uniwersytetu Kalifornijskiego w Santa Barbara. 
Artykuły ukazujące się w tym tytule są indeksowane m.in. w: AMS Mathematical Reviews, AMS MathsSciNet, Cambridge Scientific Abstracts, Current Contents/Engineering, Computing &amp; Technology, Current Mathematical Publications, EBSCOhost, Engineering Index Monthly, Gale, Science Citation Index, PubMed, Scopusie oraz Web of Science.
Czasopismo należy do kolekcji periodyków wydawanych pod auspicjami International Federation of Automatic Control. Inne tytuły IFAC to: „Control Engineering Practice", „Annual Reviews in Control", „Engineering Applications of Artificial Intelligence", „Journal of Process Control", „Mechatronics", „Nonlinear Analysis: Hybrid Systems" oraz „IFAC Journal of Systems and Control".

</doc>
<doc id="4386793" url="https://pl.wikipedia.org/wiki?curid=4386793" title="Komenda Rejonu Uzupełnień Sanok">
Komenda Rejonu Uzupełnień Sanok

Komenda Rejonu Uzupełnień Sanok (KRU Sanok) – organ wojskowy właściwy w sprawach uzupełnień Sił Zbrojnych II Rzeczypospolitej i administracji rezerw w powierzonym mu rejonie.
Historia komendy.
24 maja 1919 roku, w związku z rozkazem ministra spraw wojskowych o terytorialnym kompletowaniu pułków piechoty w Galicji, została ustanowiona Powiatowa Komenda Uzupełnień w Sanoku dla 2 Pułku Strzelców Podhalańskich. Komenda obejmowała swoją właściwością powiaty: sanocki, krośnieński i liski. Została podporządkowana Okręgowej Komendzie Uzupełnień w Krakowie. Organizacja komendy miała być przeprowadzona do 10 czerwca 1919 roku. Jednocześnie minister nakazał czasowo „zwinąć działalność” Powiatowej Komendy Uzupełnień w Cieszynie. 12 czerwca 1919 roku minister spraw wojskowych ustanowił dotychczasową obsadę PKU Cieszyn jako obsadę PKU Sanok.
W czerwcu 1921 roku PKU 2 psp była podporządkowana Dowództwu Okręgu Generalnego „Kraków” i obejmowała swoją właściwością powiaty: krośnieński, liski i sanocki.
Z dniem 1 czerwca 1922 roku została zlikwidowana gospoda inwalidzka przy PKU Sanok.
Oficer instrukcyjny przy PKU kpt. Stefan Tadeusz Halski pełnił równocześnie obowiązki komendanta Oddziału Związku Strzeleckiego w Sanoku, który latem 1922 roku liczył 30 czynnych członków i zakończył szkolenie rekruckie, a ochotnicy po ukończeniu szkolenia podstawowego mieli prawo zgłoszenia na kurs podoficerski.
18 listopada 1924 roku weszła w życie ustawa z dnia 23 maja 1924 roku o powszechnym obowiązku służby wojskowej, a 15 kwietnia 1925 roku rozporządzenie wykonawcze ministra spraw wojskowych do tejże ustawy, wydane 21 marca tego roku wspólnie z ministrami: spraw wewnętrznych, zagranicznych, sprawiedliwości, skarbu, kolei, wyznań religijnych i oświecenia publicznego, rolnictwa i dóbr państwowych oraz przemysłu i handlu. Wydanie obu aktów prawnych wiązało się z przejęciem przez władze cywilne (administracji I instancji) większości zadań związanych z przygotowaniem i przeprowadzeniem poboru. Przekazanie większości zadań władzom cywilnym umożliwiło organom służby poborowej zajęcie się wyłącznie racjonalnym rozdziałem rekruta oraz ewidencją i administracją rezerw. Do tych zadań dostosowana została organizacja wewnętrzna powiatowych komend uzupełnień i ich składy osobowe. Poszczególne komendy różniły się między sobą składem osobowym w zależności od wielkości administrowanego terenu.
Zadania i nowa organizacja PKU określone zostały w wydanej 27 maja 1925 roku instrukcji organizacyjnej służby poborowej na stopie pokojowej. W skład PKU Jasło w Sanoku wchodziły trzy referaty: I) referat administracji rezerw, II) referat poborowy i referat inwalidzki. Nowa organizacja i obsada służby poborowej na stopie pokojowej według stanów osobowych L. O. I. Szt. Gen. 3477/Org. 25 została ogłoszona 4 lutego 1926 roku. Z tą chwilą zniesione zostały stanowiska oficerów ewidencyjnych.
12 marca 1926 roku została ogłoszona obsada personalna Przysposobienia Wojskowego, zatwierdzona rozkazem Dep. I L. 6000/26 przez pełniącego obowiązki szefa Sztabu Generalnego gen. dyw. Edmunda Kesslera, w imieniu ministra spraw wojskowych. Zgodnie z nową organizacją pokojową Przysposobienia Wojskowego zostały zlikwidowane stanowiska oficerów instrukcyjnych przy PKU, a w ich miejsce utworzone rozkazem Oddz. I Szt. Gen. L. 7600/Org. 25 stanowiska oficerów przysposobienia wojskowego w pułkach piechoty.
Od 1926 roku, obok ustawy o powszechnym obowiązku służby wojskowej i rozporządzeń wykonawczych do niej, działalność PKU Jasło w Sanoku normowała "„Tymczasowa instrukcja służbowa dla PKU”", wprowadzona do użytku rozkazem MSWojsk. Dep. Piech. L. 100/26 Pob.
1 października 1927 roku minister spraw wojskowych zmienił dotychczasową nazwę „PKU Jasło w Sanoku” na „PKU Sanok” oraz zmienił skład jej okręgu poborowego. Powiat strzyżowski został włączony do PKU Rzeszów, a powiat jasielski do nowo powstałej PKU Jasło, natomiast powiat liski został wyłączony z PKU Sambor i włączony do PKU Sanok.
W marcu 1930 roku PKU Sanok podlegała Dowództwu Okręgu Korpusu Nr X i administrowała powiatami: sanockim, krośnieńskim i liskim. W grudniu tego roku komenda posiadała skład osobowy typ I. W następnym roku nazwa powiatu liskiego została zmieniona na leski.
31 lipca 1931 roku gen. dyw. Kazimierz Fabrycy, w zastępstwie ministra spraw wojskowych, rozkazem B. Og. Org. 4031 Org. wprowadził zmiany w organizacji służby poborowej na stopie pokojowej. Zmiany te polegały między innymi na zamianie stanowisk oficerów administracji w PKU na stanowiska oficerów broni (piechoty) oraz zmniejszeniu składu osobowego PKU typ I–IV o jednego oficera i zwiększeniu o jednego urzędnika II kategorii. Liczba szeregowych zawodowych i niezawodowych oraz urzędników III kategorii i niższych funkcjonariuszy pozostała bez zmian.
W marcu 1933 roku pracownicy PKU Sanok (oficerowie, podoficerowie zawodowi i urzędnicy cywilni) złożyli kwotę 25 zł na Polskie Towarzystwo Opieki nad Sierotami po Poległych Wojskowych, zamiast wieńca na trumnę śp. gen. bryg. Stanisława Zosik-Tessaro.
Z dniem 1 grudnia 1934 roku minister spraw wojskowych wyłączył powiat brzozowski z PKU Przemyśl i przyłączył do PKU Sanok.
1 lipca 1938 roku weszła w życie nowa organizacja służby uzupełnień, zgodnie z którą dotychczasowa PKU Sanok została przemianowana na Komendę Rejonu Uzupełnień Sanok przy czym nazwa ta zaczęła obowiązywać 1 września 1938 roku, z chwilą wejścia w życie ustawy z dnia 9 kwietnia 1938 roku o powszechnym obowiązku wojskowym. Obok wspomnianej ustawy i rozporządzeń wykonawczych do niej, działalność KRU Sanok normowały przepisy służbowe MSWojsk. D.D.O. L. 500/Org. Tjn. "Organizacja służby uzupełnień na stopie pokojowej" z 13 czerwca 1938 roku. Zgodnie z tymi przepisami komenda rejonu uzupełnień była organem wykonawczym służby uzupełnień.
Komendant rejonu uzupełnień w sprawach dotyczących uzupełnień Sił Zbrojnych i administracji rezerw podlegał bezpośrednio dowódcy Okręgu Korpusu Nr X, który był okręgowym organem kierowniczym służby uzupełnień.
Rejon uzupełnień nie uległ zmianie i nadal obejmował powiaty: sanocki, krośnieński, leski i brzozowski.
Do 1939 Komenda Rejonu Uzupełnień Sanok mieściła się pod adresem ulicy Jana III Sobieskiego 9.
Obsada personalna.
Poniżej przedstawiono wykaz oficerów zajmujących stanowisko komendanta Powiatowej Komendy Uzupełnień i komendanta rejonu uzupełnień oraz wykaz osób funkcyjnych (oficerów i urzędników wojskowych) pełniących służbę w PKU Jasło w Sanoku oraz PKU i KRU Sanok, z uwzględnieniem najważniejszych zmian organizacyjnych przeprowadzonych w 1926 i 1938 roku.

</doc>
<doc id="4386795" url="https://pl.wikipedia.org/wiki?curid=4386795" title="Hotel Retman w Toruniu">
Hotel Retman w Toruniu

Hotel Retman w Toruniu – trzygwiazdkowy hotel w Toruniu.
Lokalizacja.
Hotel znajduje się w południowej części Zespołu Staromiejskiego, przy ul. Rabiańskiej 15, w sąsiedztwie Żywego Muzeum Piernika i Galerii Sztuki Wozownia. 
Obiekt wpisany jest do gminnej ewidencji zabytków (nr 639).
Historia.
Kamienica pochodzi z przełomu XIX i XX wieku i pełniła funkcję mieszkalną. Pod koniec lat 90. XX wieku przeszła w prywatne ręce i została odrestaurowana oraz zaadaptowana na hotel. Dzięki pracom konserwatorskim odrestaurowano m.in. detale architektoniczne na fasadzie kamienicy.
Hotel ma standard trzygwiazdkowy, a nocleg może w nim znaleźć 29. gości.
Budynek jest objęty ochroną konserwatorską jako element historycznego układu urbanistycznego Starego i Nowego Miasta.

</doc>
<doc id="4386796" url="https://pl.wikipedia.org/wiki?curid=4386796" title="Tomáš Petříček">
Tomáš Petříček

Tomáš Petříček (ur. 27 września 1981 w Rokycanach) – czeski polityk i politolog, działacz Czeskiej Partii Socjaldemokratycznej, w latach 2018–2021 minister spraw zagranicznych.
Życiorys.
W 2004 ukończył stosunki międzynarodowe na Uniwersytecie Karola w Pradze, w 2006 uzyskał tamże magisterium, a w 2014 doktorat. Kształcił się w międzyczasie również na University of Warwick. Działacz Czeskiej Partii Socjaldemokratycznej, w latach 2002–2004 kierował sekretariatem jej organizacji młodzieżowej. Pracował następnie w partyjnej strukturze ČSSD, jako asystent i doradca eurodeputowanego oraz jako urzędnik miejski w Pradze. Zajmował się także prywatną działalnością konsultingową, był powoływany również w skład organów różnych przedsiębiorstw.
Od maja do grudnia 2017 pełnił funkcję wiceministra pracy i spraw socjalnych. W sierpniu 2018 został wiceministrem spraw zagranicznych. 16 października tegoż roku objął stanowisko ministra spraw zagranicznych w drugim rządzie Andreja Babiša.
W kwietniu 2021 ubiegał się bez powodzenia o funkcję przewodniczącego socjaldemokratów. W tym samym miesiącu został odwołany ze stanowiska ministra.

</doc>
<doc id="4386807" url="https://pl.wikipedia.org/wiki?curid=4386807" title="Fletnik brązowouchy">
Fletnik brązowouchy

Fletnik brązowouchy ("Coracornis sanghirensis") – gatunek małego ptaka z rodziny fletówek (Pachycephalidae). Występuje na wyspie Sangir w Indonezji, gdzie pozyskano dwa okazy pod koniec XIX wieku i ponownie odkryto ptaka w 1985. Krytycznie zagrożony wyginięciem.
Taksonomia.
Po raz pierwszy gatunek opisał Émile Oustalet w 1881. Holotyp pochodził z wyspy Sangir (Sangihe). Autor nadał nowemu gatunkowi nazwę "Pinarolestes sanghirensis". Oustalet opisu dokonał na podstawie dwóch okazów muzealnych zakupionych od Léona Laglaize; przetrzymywane były w Muzeum Historii Naturalnej w Paryżu. Obecnie (2020) Międzynarodowy Komitet Ornitologiczny umieszcza fletnika brązowouchego w rodzaju "Coracornis". Uprzednio umieszczany bywał w rodzaju "Colluricincla", niekiedy uznawany za podgatunek fletnika zmiennego ("Colluricincla megarhyncha") ze względu na niepewne pochodzenie kilku starych okazów muzealnych. W badaniu z 2010 potwierdzono, że fletnik brązowouchy należy do "Coracornis" i jest gatunkiem siostrzanym względem fletnika kasztanowogrzbietego ("C. raveni"). Wcześniej jako takson siostrzany wskazali go również Jønsson "et al". (2008).
Morfologia.
Długość ciała wynosi 17–19 cm, masa ciała blisko 36 g. Sylwetką fletniki brązowouche podobne są do drozdów. Upierzenie z wierzchu oliwkowobrązowe, zgięcie skrzydła i niższa część grzbietu bardziej kasztanowe. Spód ciała jaśniejszy, brązowy, brzuch bardziej rdzawy. Dziób i nogi czarne. U jednej niedojrzałej samicy tęczówka miała barwę ciemnoszarą.
Zasięg, ekologia i zachowanie.
Fletnik brązowouchy to endemit wyspy Sangir (prowincja Celebes Północny, Indonezja). Pod koniec XX wieku ptaki te występowały wyłącznie na górze Sahendaruman, wcześniej odnotowywane były w innych rejonach wyspy. Środowiskiem życia fletników brązowouchych są górskie lasy rosnące na wysokości 600–750 m n.p.m. Najprawdopodobniej częściej ptaki te przebywają w małych grupach, w środkowych i górnych warstwach lasu oraz w gęstym podszycie z ratangów. W 1996 obserwowano fletniki na zboczu z rozsianymi kamieniami i dużym zagęszczeniu pandanów. Fletniki brązowouche zjadają prostoskrzydłe. W żołądku osobnika pozyskanego w 1985 znajdowały się drobne czarne i ciemnobrązowe fragmenty chitynowych pancerzyków. Obserwowano te ptaki podczas żerowania na epifitycznych paprociach, wśród opadłych lub żywych liści, mchów, kory i pnączy. W maju 1985, przy okazji ponownego odkrycia gatunku, opisano pieśń jego przedstawicieli. Tworzyła ona znaczącą część porannego śpiewu ptaków (ang. "dawn chorus"). Fletniki brązowouche zaczynały śpiewać o 5 rano, jeszcze przed wschodem słońca. Brak informacji o rozrodzie. W czerwcu 1985 odłowiono osobnika, który zdawał się być młodociany. Inny ptak był w listopadzie obserwowany, jak podaje owada innemu fletnikowi, najpewniej młodemu (miał nieco odmienny wzór upierzenia na głowie).
Status i zagrożenia.
IUCN uznaje fletnika brązowouchego za gatunek krytycznie zagrożony (CR, "Critically Endangered") nieprzerwanie od 2000 roku (stan w 2018). Głównym zagrożeniem dla fletników brązowouchych jest niszczenie środowiska ich życia. W latach 80. XX wieku niemal cała wyspa Sangihe została wylesiona. Lasy pierwotne, w których występują fletniki, pod koniec XX wieku zajmowały 225–340 ha. Prócz tego ptaki są niepokojone przez ścieżki przecinające lasy oraz wycinkę pod miejsca na ogrody. Fletnik objęty jest ochroną, podobnie jak inny endemiczny gatunek Sangihe – lazurczyk ("Eutrichomyias rowleyi"). W 1999 ustalono, że lokalne społeczności zdają się respektować znaczenie chronionego lasu na górze Sahendaruman. Przez około sto lat fletnika brązowouchego znano jedynie z dwóch okazów. Od 8 maja do 7 czerwca 1985 prowadzono na Sangihe prace terenowe, podczas których ponownie odkryto przedstawicieli tego gatunku. Liczebność populacji szacuje się na 50–249 dorosłych osobników.

</doc>
<doc id="4386808" url="https://pl.wikipedia.org/wiki?curid=4386808" title="Reprezentacja ZEA w piłce nożnej mężczyzn">
Reprezentacja ZEA w piłce nożnej mężczyzn



</doc>
<doc id="4386809" url="https://pl.wikipedia.org/wiki?curid=4386809" title="Starzyńce">
Starzyńce

Starzyńce (, "Staryncy"; , "Starincy") – wieś na Białorusi, w obwodzie grodzieńskim, w rejonie brzostowickim, w sielsowiecie Brzostowica.
W dwudziestoleciu międzywojennym wieś leżała w Polsce, w województwie białostockim, w powiecie grodzieńskim.

</doc>
<doc id="4386810" url="https://pl.wikipedia.org/wiki?curid=4386810" title="Marta Temido">
Marta Temido

Marta Alexandra Fartura Braga Temido de Almeida Simões (ur. 2 marca 1974 w Coimbrze) – portugalska menedżer służby zdrowia i nauczyciel akademicki, w latach 2018–2022 minister zdrowia.
Życiorys.
Absolwentka prawa na Uniwersytecie w Coimbrze (1997), w 2000 ukończyła studia podyplomowe z zakresu zarządzania szpitalami na Universidade Nova de Lisboa. Na macierzystej uczelni w Coimbrze w 2008 uzyskała magisterium z zarządzania w służbie zdrowia. Na Universidade Nova de Lisboa doktoryzowała się w 2015.
Zawodowo związana z zarządzaniem szpitalami, od 2000 powoływana na stanowiska menedżerskie w różnych placówkach służby zdrowia. Podjęła również pracę jako nauczyciel akademicki na Uniwersytecie w Coimbrze. Później została zastępczynią dyrektora instytutu higieny i medycyny tropikalnej na Universidade Nova de Lisboa. Od 2016 do 2017 przewodniczyła radzie dyrektorów w Administração Central do Sistema de Saúde, centralnej administracji systemu zdrowia.
W październiku 2018 objęła urząd ministra zdrowia w rządzie Antónia Costy. W październiku 2019 pozostała ministrem zdrowia w drugim gabinecie dotychczasowego premiera. Utrzymała tę funkcję również w powołanym w marcu 2022 trzecim rządzie Antónia Costy. W sierpniu 2022 podała się do dymisji z zajmowanego stanowiska, kończąc urzędowanie w następnym miesiącu.
W 2019 i 2022 z ramienia Partii Socjalistycznej uzyskiwała mandat posłanki do Zgromadzenia Republiki. Objęła go po odejściu z rządu w 2022.

</doc>
<doc id="4386811" url="https://pl.wikipedia.org/wiki?curid=4386811" title="Ejminowce">
Ejminowce

Ejminowce (biał. Эймінаўцы; ros. Эйминовцы) – wieś na Białorusi, w obwodzie grodzieńskim, w rejonie brzostowickim, w sielsowiecie Brzostowica.
W dwudziestoleciu międzywojennym wieś leżała w Polsce, w województwie białostockim, w powiecie grodzieńskim.

</doc>
<doc id="4386812" url="https://pl.wikipedia.org/wiki?curid=4386812" title="Irena Kardymowiczowa">
Irena Kardymowiczowa

Irena Kardymowiczowa (ur. 29 maja 1899 w Rzeżycy, zm. 8 sierpnia 1980 w Warszawie) – polska geolog, petrograf klasyczny.
Życiorys.
Córka urzędnik magistratu Aleksandra Spryngiewicza i Marii z Nowickich. W Rzeżycy w 1920 ukończyła szkołę średnią i rozpoczęła pracę jako nauczycielka i kierowniczka Polskiej Szkoły Podstawowej. W 1922 przeprowadziła się do Wilna i rozpoczęła studia na Wydziale Matematyczno-Przyrodniczym Uniwersytetu Stefana Batorego pod kierunkiem prof. Pawła Radziszewskiego. W 1930 uzyskała tytuł magistra filozofii w dziedzinie chemii. Od 1926 do wybuchu II wojny światowej była asystentem w Zakładzie Mineralogii i Petrografii Uniwersytetu Stefana Batorego. Prowadziła badania petrograficzne skał krystalicznych okolic Korca na Wołyniu oraz popularyzowała naukę o Ziemi. W latach 1938-1939 uczestniczyła w wyprawie wulkanologicznej we Włoszech, prowadząc badania na Etnie i Wezuwiuszu. W 1939 ukończyła przygotowaną pod kierunkiem prof. Stanisława Małkowskiego pracę doktorską pt. "Studia nad skałami krystalicznymi okolic Korca na Wołyniu". Po wkroczeniu do Wilna Armii Czerwonej przerwała pracę pedagogiczną i naukową, od 1943 wykładała na tajnych kompletach uniwersyteckich. W 1945 została wysiedlona z Wilna, zamieszkała wówczas w Toruniu, gdzie została starszym asystentem i adiunktem na Uniwersytecie Mikołaja Kopernika. W 1947 otrzymała tytuł doktora za pracę przygotowaną w 1939, dwa lata później przeniesiono ją do Warszawy. Została zatrudniona w Muzeum Ziemi i prowadziła badania nad skałami wulkanicznymi Pienin i Dolnego Śląska. 13 lipca 1951 dyrektor muzeum Antonina Halicka sporządziła wniosek o nadanie Irenie Kardymowiczowej stanowiska samodzielnego pracownika naukowego, w kwietniu 1953 została oddelegowana do Zakładu Podstawowych Badań Geologicznych w Państwowym Instytucie Geologicznym. 13 czerwca 1953 prof. dr. Władysław Pożaryski awansował ją na stanowisko kierownika Wydziału Petrografii w Zakładzie PBG, a następnie Pracowni Petrografii. Rada Naukowa Państwowego Instytutu Geologicznego w dniu 26 czerwca 1954 nadała Irenie Kardymowiczowej tytuł docenta. W 1956 wspólnie z Tadeuszem Weiserem zorganizowała Zakład Petrologii i Geochemii, rok później została kierownikiem Pracowni Petrografii, a od 1961 Pracowni Petrografii Skał Osadowych. 28 lutego 1965 przeszła na emeryturę, kontynuowała współpracę z prof. Antonim Łaszkiewiczem oraz zespołem naukowców z Zakładu Petrografii, Mineralogii i Geochemii oraz z Muzeum Ziemi.

</doc>
<doc id="4386814" url="https://pl.wikipedia.org/wiki?curid=4386814" title="Pelażyn">
Pelażyn

Pelażyn (biał. Палежыно; ros. Полежино) – chutor na Białorusi, w obwodzie grodzieńskim, w rejonie brzostowickim, w sielsowiecie Brzostowica.
Dawniej folwark. W dwudziestoleciu międzywojennym leżał on w Polsce, w województwie białostockim, w powiecie grodzieńskim.

</doc>
<doc id="4386818" url="https://pl.wikipedia.org/wiki?curid=4386818" title="Graça Fonseca">
Graça Fonseca

Graça Maria Fonseca Caetano Gonçalves (ur. 13 sierpnia 1971 w Lizbonie) – portugalska polityk, socjolog i samorządowiec, posłanka do Zgromadzenia Republiki, od 2018 do 2022 minister kultury.
Życiorys.
Absolwentka prawa na Uniwersytecie Lizbońskim. Uzyskała magisterium z socjologii na Uniwersytecie w Coimbrze i doktorat w tej dziedzinie w ISCTE – Instituto Universitário de Lisboa. Pracowała jako nauczyciel akademicki na Uniwersytecie w Coimbrze. W latach 2000–2002 była zastępczynią dyrektora jednego z biur w ministerstwie sprawiedliwości, a od 2005 do 2008 kierowała gabinetem ministra administracji i spraw wewnętrznych.
Zaangażowała się w działalność polityczną w ramach Partii Socjalistycznej. W latach 2009–2015 wchodziła w skład władz miejskich Lizbony, zajmując się m.in. kwestiami ekonomii, innowacji i administracji. W wyborach w 2015 z ramienia socjalistów uzyskała mandat deputowanej do Zgromadzenia Republiki XIII kadencji. W 2019 i 2022 z powodzeniem ubiegała się o poselską reelekcję.
W listopadzie 2015 została sekretarzem stanu odpowiedzialnym za modernizację administracji. W październiku 2018 objęła urząd ministra kultury w rządzie Antónia Costy. W październiku 2019 pozostała ministrem kultury w drugim gabinecie dotychczasowego premiera. Zakończyła urzędowanie w marcu 2022.
Jest jawną lesbijką.

</doc>
<doc id="4386819" url="https://pl.wikipedia.org/wiki?curid=4386819" title="SK Ljubljana">
SK Ljubljana

SK Ljubljana – słoweński klub piłkarski, mający siedzibę w stolicy kraju, mieście Lublana.
Historia.
Chronologia nazw:
Klub piłkarski SK Ljubljana został założony w Lublanie w roku 1936 po fuzji klubów SK Ilirija i ASK Primorje. W sezonie 1935/36 zespół zastąpił klub z Primorje, który wywalczył awans do finałów mistrzostw Lublańskiego pododdziału. W turnieju finałowym zajął pierwsze miejsce wśród 4 zespołów, zdobywając promocję do mistrzostw Jugosławii. W krajowych rozgrywkach prowadzonych systemem pucharowym najpierw w 1/8 finału rywal Concordia Zagrzeb zrezygnował z gry, w ćwierćfinale zwyciężył Krajišnik Banja Luka, ale w półfinale został pokonany przez BSK Beograd. To było najwyższe osiągnięcie klubu. W sezonie 1936/37 po kolejnej reorganizacji systemu rozgrywek mistrzostwa odbywały się w jedynej lidze. Po zajęciu 8.miejsca w sezonie klub kontynuował rozgrywki i w sezonie 1937/38, w którym spadł na 9.lokatę. Sezon 1938/39 zakończył znów na 9.pozycji. W sezonie 1939/40 klub po kolejnej reformie występował w osobnej Hrvatsko-slovenačkiej lidze, gdzie zajął ostatnie 10.miejsce. W następnym sezonie 1940/41 występował w Słoweńskiej lidze, gdzie zwyciężył i zdobył promocję do finałów mistrzostw Jugosławii. Jednak w kwietniu 1941 nastąpił atak faszystowskiej III Rzeszy na Jugosławię. Z powodu wojny klub został rozwiązany.
Barwy klubowe i strój.
Klub ma barwy zielono-białe. Przez całą historię piłkarze swoje domowe spotkania zazwyczaj grają w zielonych koszulkach w białe pasy, zielonych spodenkach oraz zielonych getrach. Wcześniej kolory klubowe były czarno-białe.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2018).
Struktura klubu.
Stadion.
Klub rozgrywa swoje mecze domowe na stadionie ob Tyrševi cesti w Lublanie, który może pomieścić 1000 widzów.

</doc>
<doc id="4386823" url="https://pl.wikipedia.org/wiki?curid=4386823" title="LM5 (album)">
LM5 (album)

LM5 – piąty album studyjny żeńskiego zespołu brytyjskiego Little Mix, wydany 16 listopada 2018 roku przez wytwórnię RCA Records oraz Columbia Records. Jest to pierwszy materiał grupy od dwóch lat po wydaniu poprzedniego krążka, "Glory Days", pokrytego do dziś trzykrotną platyną przez Brytyjski Przemysł Fonograficzny. Okładka płyty, jej tytuł i data zostały ujawnione na oficjalnych kontach portali społecznościowych formacji 15 października br., natomiast lista utworów dwa dni później. Album jest dostępny w wersji standardowej, zawierającej po czternaście piosenek, a w wersji deluxe i osobno dołączonej z książką z podpisami członków – osiemnaście. W serwisie Instagram grupa ujawniła decyzję nazwy krążka, gdyż "kochają one, kiedy ich fani przez lata nazywali różnie ery".
Do tej pory płyta wydała jeden, a zarazem główny singel, "Woman Like Me" z gościnnym udziałem trynidadzko-amerykańskiej raperki Nicki Minaj 12 października 2018 roku.
Dla stabilnej promocji albumu, zespół wyruszył w swoją szóstą trasę koncertową, .
Single.
30 września 2018 roku zespół dodał w serwisach Twitter i Instagram wideo, które było przedtem zapowiedzią głównego singla promującego krążek, "Woman Like Me". Został on wydany 12 października br. w wersji digital download przez Syco Music wraz z "lyric video" na platformie Vevo. Tydzień później grupa zadebiutowała nagranie podczas 11. rozdania nagród BBC Radio 1's Teen Awards, także po pięciu dniach ukazał się do niego oficjalny teledysk, którego reżyserem jest Dan Ewing, natomiast po dwóch wystąpili z nim na żywo podczas brytyjskiej edycji programu "The X Factor". W notowaniu listy UK Singles Chart przypadłym na 2 listopada, singel przesunął się o cztery miejsca wyżej obecnie obejmując pozycję drugą, tuż za utworem "Shallow" autorstwa Bradleya Coopera i Lady Gagi. 4 listopada br. zespół wykona "Woman Like Me" po raz trzeci u boku Nicki Minaj na 25. ceremonii rozdania nagród MTV Europe Music Awards w Bilbao w Hiszpanii.
Lista utworów.
Lista utworów znajdująca się na albumie "LM5" została ujawniona na oficjalnym Instagramie Little Mix 17 października 2018 roku. Wersja standardowa jest objęta w czternaście utworów, a deluxe wraz z edycją super deluxe mają cztery dodatkowe.

</doc>
<doc id="4386826" url="https://pl.wikipedia.org/wiki?curid=4386826" title="Nagroda im. Jerzego Zimowskiego">
Nagroda im. Jerzego Zimowskiego



</doc>
<doc id="4386831" url="https://pl.wikipedia.org/wiki?curid=4386831" title="Joe McHugh">
Joe McHugh

Joe McHugh (ur. 16 lipca 1971 w Carrigart) – irlandzki polityk, senator, deputowany, od 2018 do 2020 minister edukacji.
Życiorys.
Absolwent ekonomii i socjologii w St Patrick's College w Maynooth (1992). W 1993 uzyskał również dyplom z zakresu edukacji. W latach 90. pracował m.in. jako nauczyciel.
Zaangażował się w działalność polityczną w ramach Fine Gael. W 1999 został radnym hrabstwa Donegal. W latach 2002–2007 zasiadał w Seanad Éireann. W 2007 wystartował z powodzeniem w wyborach do Dáil Éireann. Z powodzeniem ubiegał się o poselską reelekcję w 2011, 2016 i 2020.
W 2014 został ministrem stanu w departamencie komunikacji, energii i zasobów naturalnych, a w 2016 ministrem stanu m.in. do spraw diaspory. W 2017 objął stanowisko government chief whip oraz ministra stanu w departamencie kultury, uzyskując uprawnienie uczestnictwa w posiedzeniach gabinetu bez prawa głosu. W październiku 2018 w rządzie Leo Varadkara awansował na stanowisko ministra edukacji. Funkcję tę pełnił do czerwca 2020.

</doc>
<doc id="4386849" url="https://pl.wikipedia.org/wiki?curid=4386849" title="Starzyńce (obwód grodzieński)">
Starzyńce (obwód grodzieński)



</doc>
<doc id="4386857" url="https://pl.wikipedia.org/wiki?curid=4386857" title="Stanisław Słonecki (1890-1972)">
Stanisław Słonecki (1890-1972)



</doc>
<doc id="4386861" url="https://pl.wikipedia.org/wiki?curid=4386861" title="Ołżas Sulejmenow">
Ołżas Sulejmenow



</doc>
<doc id="4386862" url="https://pl.wikipedia.org/wiki?curid=4386862" title="Szetiel Abramow">
Szetiel Abramow



</doc>
<doc id="4386864" url="https://pl.wikipedia.org/wiki?curid=4386864" title="Gazaros Awakian">
Gazaros Awakian



</doc>
<doc id="4386867" url="https://pl.wikipedia.org/wiki?curid=4386867" title="Ali Abdrezakow">
Ali Abdrezakow



</doc>
<doc id="4386872" url="https://pl.wikipedia.org/wiki?curid=4386872" title="Dijala (rzeka)">
Dijala (rzeka)



</doc>
<doc id="4386875" url="https://pl.wikipedia.org/wiki?curid=4386875" title="Wobble board">
Wobble board

Wobble board (wobbleboard) – australijski instrument muzyczny, idiofon, wynaleziony przez Rolfa Harrisa na początku lat 60. XX wieku i grany na jego "novelty song" „Tie Me Kangaroo Down, Sport”.
Opis konstrukcji.
Cały instrument składa się z jednego kawałka stosunkowo sztywnego, ale poddającemu się zginaniu materiału w rodzaju płyty pilśniowej trzymanego w dwóch rękach. Na brzegach deski, które są trzymane w rękach, sugerowane jest aby zrobić niewielkie wcięcia o szerokości dłoni i głębokości około pięciu milimetrów ułatwiające trzymanie instrumentu. Pierwszy "wobble board" zrobiony był z odmiany płyty pilśniowej znanej jako "Swedish hardboard" o grubości 3 mm. "Wobble board" jest grany trzymając go mocno w dwóch dłoniach i nadając mu ruch falowy poprzez równomierne potrząsanie nim. Różne rozmiary deski tworzą różne tony dźwięku określanego jako „chlupiącego” ("bubbling").
Historia.
Według wynalazcy instrumentu, Rolfa Harrisa, "wobble board" powstał przypadkowo. Podniósł on namalowany przez siebie obraz, który oparł o grzejnik aby szybciej wysuszyć farbę, i wachlując obrazem aby schłodzić przegrzaną farbę na jego powierzchni zauważył, że wydaje on charakterystyczny dźwięk.
Instrument był grany przez Harrisa w jego piosence „Tie Me Kangaroo Down, Sport” z 1960 i 1963.
W latach 60. "wobble board" był produkowany komercyjnie w Australii przez firmę Masonite. Reklamowano go jako „nowy instrument rytmiczny”, ale nie zdobył on znacznej popularności, był trudny do opanowania.
Jeden z "wobble boardów" Harrisa był wystawiany na pokaz National Museum of Australia, w 2013 "wobble board" i inne obiekty związane z Harrisem zostały usunięte z Muzeum po skazaniu go za przestępstwa seksualne.

</doc>
<doc id="4386877" url="https://pl.wikipedia.org/wiki?curid=4386877" title="Pawło Szwarc">
Pawło Szwarc

Pawło Szwarc (, "Pawło Mykołajowycz Szwarc"; ur. 25 lipca 1982 w Łucku) – ukraiński duchowny ewangelicki, działacz misyjny, ekumeniczny i charytatywny. Od 9 października 2018 biskup-wizytator (tymczasowy zwierzchnik) Niemieckiego Kościoła Ewangelicko-Luterańskiego Ukrainy, zaś od 30 listopada 2019 biskup Kościoła.
Życiorys.
Urodził się 25 lipca 1982 roku w Łucku na Wołyniu. W roku 2011 ukończył studia teologiczne na Chrześcijańskiej Akademii Teologicznej w Warszawie. Po studiach odbywał praktykę kościelną w Kościele Ewangelicko-Augsburskim w RP. Brał też udział w cyklu kształcenia Szkoły Biblijnej przy Centrum Misji i Ewangelizacji KE-A w RP.
W roku 2012 ordynowany na duchownego i mianowany pastorem parafii ewangelickich w Charkowie i Krzemieńczuku. Od 2017 r. prezes Diakonii Ukraińskiej. W wyniku kryzysu w obrębie Niemieckiego Kościoła Ewangelicko-Luterańskiego Ukrainy i odwołania dotychczasowego biskupa Serge’a Maschewskiego, 9 października 2018 roku mianowany przez Synod tymczasowym zwierzchnikiem Kościoła w posłudze biskupa-wizytatora. 26 października 2019 został wybrany przez Synod DELKU na biskupa Kościoła na 5-letnią kadencję. 30 listopada 2019 został wprowadzony w urząd biskupa Niemieckiego Kościoła Ewangelicko-Luterańskiego na Ukrainie. Uroczystość miała miejsce w kościele św. Katarzyny w Kijowie i wzięli w niej udział przedstawiciele Związku Kościołów Ewangelicko-Luterańskich Rosji, Ukrainy, Białorusi, Mołdawii, Kazachstanu, Kirgistanu, Uzbekistanu, Gruzji oraz Południowego Kaukazu, a także bp Jerzy Samiec z Kościoła Ewangelicko-Augsburskiego w RP.

</doc>
<doc id="4386878" url="https://pl.wikipedia.org/wiki?curid=4386878" title="Janusz Solarz">
Janusz Solarz

Janusz Solarz (ur. 13 lutego 1955 w Jurowcach) – polski menedżer branży zdrowotnej, nauczyciel akademicki i urzędnik państwowy, z wykształcenia prawnik, w latach 1997–1999 podsekretarz stanu w Ministerstwie Zdrowia i Opieki Społecznej.
Życiorys.
Z wykształcenia prawnik, ukończył także studia podyplomowe z zarządzania finansami firmy w Akademii Ekonomicznej w Krakowie oraz podyplomowe studium ekonomiki zdrowia na Uniwersytecie Warszawskim. Od 1990 do 1997 kierował Zespołem Opieki Zdrowotnej Nr 1 w Rzeszowie. W latach 1992–1996 współuczestniczył w przygotowywaniu programu pilotażowego przekazywania zadań związanych z ochroną zdrowia samorządom lokalnym.
W rządzie Jerzego Buzka pełnił funkcję podsekretarza stanu w Ministerstwie Zdrowia i Opieki Społecznej, odpowiedzialnego m.in. za reformę systemu ochrony zdrowia. Odwołany z funkcji 25 czerwca 1999. W latach 2001–2017 pozostawał dyrektorem Klinicznego Szpitala Wojewódzkiego nr 2 w Rzeszowie. Za jego kadencji m.in. powstał oddział kardiochirurgiczny, klinika onkohematologii dziecięcej i ośrodek rehabilitacyjny dla dzieci i młodzieży. Został nauczycielem akademickim przedmiotów związanych z zarządzaniem służbą zdrowia na Uniwersytecie Rzeszowskim i w Wyższej Szkole Informatyki i Zarządzania w Rzeszowie (gdzie został członkiem konwentu). W maju 2017 tymczasowo objął fotel dyrektora Wojewódzkiego Ośrodka Medycyny Pracy w Rzeszowie.

</doc>
<doc id="4386879" url="https://pl.wikipedia.org/wiki?curid=4386879" title="Zygmunt Bujnicki">
Zygmunt Bujnicki

Zygmunt Bujnicki (ur. 1825 w Dagdzie w Polskich Inflantach) – naczelnik wojskowy w Inflantach Polskich w powstaniu styczniowym, kapitan kawalerii w armii rosyjskiej, polski działacz narodowy i emigracyjny.
Życiorys.
Zygmunt Bujnicki urodził się w Dagdzie na Polskich Inflantach, był synem ziemianina i pisarza Kazimierza Bujnickiego.
W 1863 roku został naczelnikiem wojennym powstania styczniowego w Inflantach Polskich. Organizował oddziały powstańcze i broń. Działał z Leonem Platerem, Władysławem Sołtanem i Józefem Ponsetem. 
Dnia 13 kwietnia 1863 zorganizował napad na transport broni idący przez lasy Bałtyńskie pod Krasławiem. Po udanym ataku na oddział rosyjski, chłopi będący na usługach Rosjan ujęli Leona Platera i przekazali carskiemu wojsku. Leon Plater chcąc chronić Bujnickiego przywództwo napadu wziął na siebie, za co został skazany na karę śmierci i stracony. Bujnicki ostrzeżony o niebezpieczeństwie uciekł do Petersburga, tam dzięki pomocy swojej siostry Heleny dostał paszport i udał się do Paryża. Władze carskie spaliły i skonfiskowały jego majątek Rolniczyn koło Dadgy, a żonę Anetę z Sznederów zesłali do Tambowa. Podburzeni przez Rosjan chłopi złupili i spalili majątek ojca w Dagdze.
Będąc na emigracji przysłał list do władz carskich, w którym przyznawał się do organizacji i udziału w napadzie pod Krasławiem. Próbował oczyścić hrabiego Platera i jego brata Bolesława z winy za organizację walki zbrojnej i napad pod Krasławiem. Władze carskie nie dały temu wiary i wyrok na Leonie Platerze wykonano, jedynie brat Bolesław Bujnicki otrzymał łagodniejszy wyrok.
W Paryżu działał w polskich organizacjach, był też sygnatariuszem odezwy do rządu Stanów Zjednoczonych Ameryki Północnej z prośbą o utworzenie polskiej kolonii w Ameryce. Zmarł na emigracji, nigdy nie wrócił do kraju.

</doc>
<doc id="4386940" url="https://pl.wikipedia.org/wiki?curid=4386940" title="Rezerwat przyrody Szeroka">
Rezerwat przyrody Szeroka



</doc>
<doc id="4386941" url="https://pl.wikipedia.org/wiki?curid=4386941" title="Ichthyophaga">
Ichthyophaga



</doc>
<doc id="4386960" url="https://pl.wikipedia.org/wiki?curid=4386960" title="FC Olimpia Satu Mare">
FC Olimpia Satu Mare



</doc>
<doc id="4386968" url="https://pl.wikipedia.org/wiki?curid=4386968" title="Vickers Windsor">
Vickers Windsor

Vickers Windsor – brytyjski ciężki czterosilnikowy samolot bombowy skonstruowany przez koncern Vickers w końcowym okresie II wojny światowej. Prototyp oblatano w 1943 roku, lecz nie podjęto produkcji seryjnej.
Historia.
Samolot powstał w odpowiedzi na specyfikację brytyjskiego Ministerstwa Lotnictwa nr B.5/41 na nowy ciężki czterosilnikowy bombowiec, sformułowaną w 1941 roku. Projekt koncernu Vickers został zaaprobowany do realizacji i zamówiono początkowo dwa prototypy. W zmienionej specyfikacji B.3/42 zrezygnowano z wymogu kabiny ciśnieniowej. W efekcie powstał samolot o oznaczeniu fabrycznym Vickers Type 447, skonstruowany przez zespół kierowany był przez Rexa Piersona. Konstrukcja wywodziła się częściowo z samolotu Vickers Warwick, a skrzydła o dużym wydłużeniu opracowano już wcześniej dla samolotu zaprojektowanego na potrzeby specyfikacji B.12/36 (wybrano wówczas samolot Short Stirling, a projekt Vickersa nie został zrealizowany). W konstrukcji wykorzystano kratownicę geodetyczną, typową dla bombowców Vickers opracowaną przez Barnesa Wallisa. Samolot zbudowano w układzie czterosilnikowego średniopłata, z klasycznym pojedynczym usterzeniem, o konstrukcji metalowej, lecz krytej płótnem. Samolot miał chowane podwozie w układzie klasycznym, z kółkiem ogonowym, lecz nietypowym rozwiązaniem było zastosowanie aż czterech pojedynczych kół podwozia głównego, chowanych do każdej z gondoli silnikowych. Unikalne było również uzbrojenie obronne, w postaci sprzężonych podwójnie działek 20 mm z tyłu dwóch gondoli silnikowych, kierowanych zdalnie ze stanowiska ogonowego (jego instalacji ministerstwo zażądało w lutym 1943 roku, zastosowano je dopiero na trzecim prototypie). Zamówiono ogółem budowę pięciu prototypów oraz 300 samolotów seryjnych, pod nazwą Windsor.
W dniu 23 października 1943 roku dokonano oblotu prototypu typu 447 (nr DW506). Jego napęd stanowiły silniki Merlin 60 z dwustopniowymi sprężarkami. Wyniki prób były zachęcające, osiągnięto maksymalną prędkość 486 km/h. Jednakże prototyp został wkrótce zniszczony przy przymusowym lądowaniu 2 marca 1944 roku. Drugi prototyp (DW512) oblatano 15 lutego 1944 roku. Był oznaczony jako typ 457 i napędzany silnikami Merlin 85, w cylindrycznych gondolach. 
Trzeci zmieniony prototyp, oznaczony jako typ 461 (NK136), oblatano 11 lipca 1944 roku. Na skutek wyników prób drugiego prototypu, mającego problemy z poszyciem skrzydeł, zastosowano w nim na skrzydłach grubsze płótno wzmacniane drutami, co spowodowało redukcję prędkości o 40 km/h. W budowie znajdował się czwarty prototyp, napędzany silnikami Merlin 100, lecz nie ukończono go, a cały program i zamówienia samolotów seryjnych anulowano w marcu 1946 roku.
Przewidywano, że samoloty seryjne Windsor B.Mk I będą napędzane silnikami Rolls-Royce Griffon, planowano też wersję B.Mk II z silnikami turbośmigłowymi Rolls-Royce Clyde o mocy 3020 KM.
Zobacz też.
Porównywalne samoloty:

</doc>
<doc id="4386969" url="https://pl.wikipedia.org/wiki?curid=4386969" title="Mistrzostwa Europy w Lekkoatletyce 1962 – chód na 20 km mężczyzn">
Mistrzostwa Europy w Lekkoatletyce 1962 – chód na 20 km mężczyzn

Chód na dystansie 20 kilometrów mężczyzn był jedną z konkurencji rozgrywanych podczas VII Mistrzostw Europy w Belgradzie. Został rozegrany 12 września 1962 roku. Zwycięzcą tej konkurencji został reprezentant Wielkiej Brytanii Ken Matthews. W rywalizacji wzięło udział dziewiętnastu zawodników z trzynastu reprezentacji.

</doc>
<doc id="4386972" url="https://pl.wikipedia.org/wiki?curid=4386972" title="Mucjusz Scewola">
Mucjusz Scewola



</doc>
<doc id="4386981" url="https://pl.wikipedia.org/wiki?curid=4386981" title="Caboc">
Caboc

Caboc – szkocki biały ser o zawartości tłuszczu 67%, produkowany z tłustej śmietany z krowiego mleka bez użycia podpuszczki, a po uformowaniu obtaczany w prażonych płatkach owsianych. Konsystencja sera caboc przypomina ser mascarpone. Uznawany za najstarszy typ sera w Szkocji.

</doc>
<doc id="4386982" url="https://pl.wikipedia.org/wiki?curid=4386982" title="Ramularia acris">
Ramularia acris

Ramularia acris Lindr. – gatunek grzybów z klasy "Dothideomycetes". Grzyb mikroskopijny, fitopatogen pasożytujący na roślinach z rodzaju jaskier ("Ranunculus"). Powoduje plamistość liści.
Systematyka i nazewnictwo.
Pozycja w klasyfikacji według Index Fungorum: "Ramularia, Mycosphaerellaceae, Capnodiales, Dothideomycetidae, Dothideomycetes, Pezizomycotina, Ascomycota, Fungi".
Po raz pierwszy opisano gatunek we Francji. Holotyp na "Ranunculus breyninus".
W polskim piśmiennictwie mykologicznym "Ramularia acris" jest synonimizowany z "Septocylindrium ranunculi" Peck, "Ramularia aequivoca" (Ces.) Sacc. f. "ranunculi-acris" Massalongo, według Index Fungorum są to jednak odrębne gatunki.
Charakterystyka.
Na porażonych roślinach powoduje powstawanie nieokrągłych, nieregularnych plam, czasem ograniczonych do nerwacji liścia, czasami rozproszonych, o średnicy 2–6 mm. Czasami sąsiednie plamy zlewają się. Początkowo są bladozielone, żółtawe, później brązowe do szarawych, bez obrzeża. Nalot na dolnej stronie liścia, punktowe do rozproszonego, białoszary.
Endofit, jego grzybnia jest zanurzona w tkankach rośliny. Strzępki wąskie, hialinowe, septowane, rozgałęzione, tworzące niewielkie skupiska (podkładki). Konidiofory w małych lub dość licznych grupach, wyrastające ze skupisk strzępek, wyłaniające się przez szparki liści, prawie cylindryczne, wyprostowane, proste, do pogiętych sinusoidalnie. Mają długość 20–60 μm i szerokość 3–7 μm. Są bezprzegrodowe lub septowane, hialinowe, gładkie. Blizny po oderwaniu się konidiów nieco ciemniejsze. Konidia 1–4 komórkowe, w łańcuszkach, czasami rozgałęzionych, elipsoidalne lub prawie cylindryczne, o wymiarach (10–)15–35(–40) × (3–)4–7(–8) μm i wierzchołkach tępych lub spiczastych.
Żywicielem są różne gatunki jaskrów: jaskier ostry ("Ranunculus acris"), jaskier gajowy ("R.breyninus"), jaskier kosmaty ("R. lanuginosus"), "R. brutius", "R. grandiflorus".
Zanotowano występowanie w Azji (na Kaukazie, w Jordanii, od Rosji po Mongolię, Chiny i Japonię), Europie (w tym również na Islandii), w Ameryce Północnej. W polskiej literaturze mykologicznej do 2003 r. podany na dość licznych stanowiskach, na jaskrze ostrym i jaskrze kosmatym (jako "Ramularia ranunculi" Peck, lub "Ramularia didyma" Unger).

</doc>
<doc id="4386998" url="https://pl.wikipedia.org/wiki?curid=4386998" title="Ryzyko aktuarialne">
Ryzyko aktuarialne

Ryzyko aktuarialne – możliwość poniesienia straty lub niekorzystnej zmiany wartości zobowiązań, jakie mogą wyniknąć z zawartych umów ubezpieczenia i umów gwarancji ubezpieczeniowych, w związku z niewłaściwymi założeniami dotyczącymi wyceny składek i tworzenia rezerw techniczno-ubezpieczeniowych.

</doc>
<doc id="4387005" url="https://pl.wikipedia.org/wiki?curid=4387005" title="Antje Frank">
Antje Frank

Antje Frank (ur. 5 czerwca 1968) – niemiecka wioślarka. Brązowa medalistka olimpijska z Barcelony.
Urodziła się w NRD i do zjednoczenia Niemiec startowała w barwach tego kraju. Zawody w 1992 były jej jedynymi igrzyskami olimpijskimi. Medal zdobyła w czwórce bez sternika, płynęła wspólnie z Gabriele Mehl, Birte Siech i Annette Hohn. Na mistrzostwach świata zdobyła brązowy medal w czwórce bez sternika w 1990 (jeszcze w barwach NRD). 

</doc>
<doc id="4387007" url="https://pl.wikipedia.org/wiki?curid=4387007" title="Norops megapholidotus">
Norops megapholidotus



</doc>
<doc id="4387012" url="https://pl.wikipedia.org/wiki?curid=4387012" title="Jamenka">
Jamenka

Jamenka (, "Jamienka"; , "Jamienka") – wieś na Białorusi, w obwodzie brzeskim, w rejonie kamienieckim. 
Dawniej dwór królewski w powiecie brzeskolitewskim, w województwie brzeskolitewskim i siedziba leśniczego królewskiego zarządzającego całym obszarem Puszczy Białowieskiej. 
Dwór Jamno.
W 1639 roku odnotowano tu istnienie dworu będącego rezydencją leśniczego będącego najważniejszą osobą w lokalnej administracji i zarządzaniu na obszarze Puszczy Białowieskiej. Podlegało mu czterech starszych osoczników-dziesiętników i 277 osoczników mieszkających w 10 wsiach na obrzeżach Puszczy (Orzeszkowo, Policzna, Omelaniec, Daszewicze, Podomsza, Dmitrowicze, Czarnaki, Fałowo, Kletna i Radecka Wola). W skład osady wchodziły dwór z gankiem, cztery inne budynki mieszkalne, stajnia, dwie piekarnie, browar, słodownia, wozownia, budynki gospodarcze (stodoła, obory, kurnik), sad, ogród i dwie sadzawki. W 1657 roku dwór zdemolowały wojska węgierskie Jerzego II Rakoczego, jednak dwór jamneński odbudowano, ponieważ w 1683 roku powołani przez Sejm królewscy komisarze "do leśnictw" marszałek grodzieński Jan Kazimierz Kierdiej, Łowczy Nadworny W. Müllenheim i starosta starogarski Jan Gorzewski, spisali w nim akta inwentarzowe Leśnictwa Białowieskiego. 

</doc>
<doc id="4387026" url="https://pl.wikipedia.org/wiki?curid=4387026" title="Wiktor Pugaczow">
Wiktor Pugaczow

Wiktor Gieorgijewicz Pugaczow (ros. Виктор Георгиевич Пугачёв, ur. 8 sierpnia 1948 w Taganrogu) – radziecki pilot doświadczalny, Bohater Związku Radzieckiego (1988).
Życiorys.
Skończył szkołę średnią, od 1966 służył w Armii Radzieckiej, w 1970 ukończył wyższą wojskową szkołę lotniczą w Jejsku, w której następnie był lotnikiem-instruktorem. W 1977 został zwolniony do rezerwy w stopniu kapitana, w 1978 ukończył szkołę lotników doświadczalnych, a w 1980 Wydział Wieczorowy Żukowskiej Filii Moskiewskiego Instytutu Lotniczego, pracował jako pilot doświadczalny Lotniczego Instytutu Badawczego, testował wiele modeli samolotów. Od 1980 do 2001 był pilotem doświadczalnym OKB (Specjalnego Biura Konstruktorskiego) im. P. Suchoja, testował modele samolotów Su i ich modyfikacje. 28 kwietnia 1989 jako pierwszy na świecie samolotem Su-27 wykonał na małej wysokości akrobację lotniczą nazwaną Kobrą Pugaczowa. W latach 1986-1993 ustanowił 13 światowych rekordów lotniczych samolotem Su-27. W 1991 został zastępcą głównego konstruktora OKB im. Suchego ds. testów lotniczych. Otrzymał stopień pułkownika i 18 grudnia 1991 tytuł Zasłużonego Pilota Doświadczalnego ZSRR.
Odznaczenia.
I medale.

</doc>
<doc id="4387032" url="https://pl.wikipedia.org/wiki?curid=4387032" title="Mitimele">
Mitimele

Mitimele – rzeka w Gwinei Równikowej. Stanowi część estuarium Muni wraz z rzeką Congue, Mandyani, Mven i Utamboni.

</doc>
<doc id="4387036" url="https://pl.wikipedia.org/wiki?curid=4387036" title="Krystyna Hajec">
Krystyna Hajec



</doc>
<doc id="4387037" url="https://pl.wikipedia.org/wiki?curid=4387037" title="Mirosława Zakrzewska">
Mirosława Zakrzewska



</doc>
<doc id="4387038" url="https://pl.wikipedia.org/wiki?curid=4387038" title="Gradnica (obwód Dobricz)">
Gradnica (obwód Dobricz)

Gradnica () – wieś w Bułgarii, w obwodzie Dobricz, w gminie Terweł. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 grudnia 2018 roku miejscowość liczyła 405 mieszkańców.

</doc>
<doc id="4387040" url="https://pl.wikipedia.org/wiki?curid=4387040" title="Danuta Jośko">
Danuta Jośko



</doc>
<doc id="4387041" url="https://pl.wikipedia.org/wiki?curid=4387041" title="Kableszkowo (obwód Dobricz)">
Kableszkowo (obwód Dobricz)

Kableszkowo () – wieś w Bułgarii, w obwodzie Dobricz, w gminie Terweł. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 grudnia 2018 roku miejscowość liczyła 648 mieszkańców.

</doc>
<doc id="4387043" url="https://pl.wikipedia.org/wiki?curid=4387043" title="Danuta Chwalińska">
Danuta Chwalińska



</doc>
<doc id="4387045" url="https://pl.wikipedia.org/wiki?curid=4387045" title="Kładenci (obwód Dobricz)">
Kładenci (obwód Dobricz)

Kładenci () – wieś w Bułgarii, w obwodzie Dobricz, w gminie Terweł. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 grudnia 2018 roku miejscowość liczyła 90 mieszkańców.

</doc>
<doc id="4387046" url="https://pl.wikipedia.org/wiki?curid=4387046" title="Teresa Konopka">
Teresa Konopka



</doc>
<doc id="4387047" url="https://pl.wikipedia.org/wiki?curid=4387047" title="Orlak (obwód Dobricz)">
Orlak (obwód Dobricz)

Orlak () – wieś w Bułgarii, w obwodzie Dobricz, w gminie Terweł. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 grudnia 2018 roku miejscowość liczyła 1904 mieszkańców.

</doc>
<doc id="4387048" url="https://pl.wikipedia.org/wiki?curid=4387048" title="Barbara Czeczótka">
Barbara Czeczótka



</doc>
<doc id="4387049" url="https://pl.wikipedia.org/wiki?curid=4387049" title="Annette Hohn">
Annette Hohn

Annette Hohn (ur. 22 listopada 1966) – niemiecka wioślarka. Brązowa medalistka olimpijska z Barcelony.
Urodziła się w NRD i do zjednoczenia Niemiec startowała w barwach tego kraju. Zawody w 1992 były jej jedynymi igrzyskami olimpijskimi. Medal zdobyła w czwórce bez sternika, płynęła wspólnie z Gabriele Mehl, Birte Siech i Antje Frank. Na mistrzostwach świata zdobyła dwa medale w ósemce -srebro w 1989 i brąz w 1990(jeszcze w barwach NRD).

</doc>
<doc id="4387051" url="https://pl.wikipedia.org/wiki?curid=4387051" title="Bonewo">
Bonewo

Bonewo () – wieś w Bułgarii, w obwodzie Dobricz, w gminie Terweł. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 101 mieszkańców.

</doc>
<doc id="4387053" url="https://pl.wikipedia.org/wiki?curid=4387053" title="Kableszkowo">
Kableszkowo



</doc>
<doc id="4387055" url="https://pl.wikipedia.org/wiki?curid=4387055" title="Stowarzyszenie Network PL">
Stowarzyszenie Network PL

Stowarzyszenie Network PL – stowarzyszenie zrzeszające polskich pracowników organizacji międzynarodowych działające od 2012 roku.
Członkami Stowarzyszenia są Polacy zatrudnieni m.in. w instytucjach Unii Europejskiej, Organizacji Narodów Zjednoczonych, NATO, Organizacji Współpracy Gospodarczej i Rozwoju oraz Organizacji Bezpieczeństwa i Współpracy w Europie. Stawia sobie za cel rozwój członków, zaangażowanych na co dzień w proces budowania współpracy międzynarodowej. Network PL służy swoją wiedzą i doświadczeniem innym Polakom, związanym lub chcącym związać swoje życie z organizacjami międzynarodowymi. Na poziomie Unii Europejskiej współtworzy nowoczesną europejską służbę publiczną działającą w interesie obywateli UE. Stowarzyszenie działa głównie w Brukseli, Luksemburgu oraz w Warszawie, gdzie zostało zarejestrowane.
Misja Stowarzyszenia.
Misją Stowarzyszenia jest:
Główne działania.
Stowarzyszenie współpracuje z Ministerstwem Spraw Zagranicznych w zakresie promocji zatrudnienia Polaków w organizacjach międzynarodowych, pomaga również w przygotowaniach do konkursów organizowanych przez Europejski Urząd Doboru Kadr. W czerwcu 2018 roku wspólnie z Fundacją im Kazimierza Pułaskiego oraz think-tankiem Centrum Stosunków Międzynarodowych zorganizowała w Warszawie I Kongres Polskich Ekspertów Międzynarodowych „Globalny Lider”. Od października 2014 roku, Stowarzyszenie Network PL rozszerzyło działalność (oprócz Brukseli) na Luksemburg. Network PL jest także współorganizatorem (wspólnie z Ambasadą RP w Belgii, Brukselskim Klubem Polek, Stowarzyszeniem Daskalia z Leuven, oraz „Elles sans Frontières” Nagrody „Joteyka” przyznawanej najwybitniejszy Polkom zamieszkałym w Królestwie Belgii– w dziedzinie nauki, kultury i życia społecznego . 
Stowarzyszenie Network PL podpisało dnia 12 maja 2022 umowę o współpracy ze Szkołą Główną Handlową na rzecz promocji wiedzy o integracji europejskiej oraz wzmocnienia polskiego potencjału kadrowego w instytucjach Unii Europejskiej. . W sierpniu 2022 Partner Wydarzenia "Campus Polska Przyszłości", przeznaczonego dla młodych ludzi w celu dyskusji kierunków rozwoju Polski. W 2022 roku Zarząd Network PL kadencji 2019-2022 opublikował Strategię wspierania Polaków w instytucjach Unii Europejskiej. Dokument zawiera 11 działań taktycznych, by uzyskać pełną reprezentatywność obywateli Polski w instytucjach UE.
Prezesami Stowarzyszenia kolejno byli: 
Obecnie stanowisko to pełni Piotr K. Nowak, urzędnik Dyrekcji Generalnej ds. Wspierania Reform Strukturalnych Komisji Europejskiej .

</doc>
<doc id="4387056" url="https://pl.wikipedia.org/wiki?curid=4387056" title="Jacek Piątkiewicz">
Jacek Piątkiewicz

Jacek Antoni Piątkiewicz (ur. 11 września 1940 w Wieliczce) – polski lekarz internista, samorządowiec i urzędnik państwowy, doktor nauk medycznych, w latach 1997–1999 podsekretarz stanu w Ministerstwie Zdrowia i Opieki Społecznej.
Życiorys.
W 1972 ukończył studia w Akademii Medycznej w Warszawie, zdobył specjalizację drugiego stopnia w zakresie chorób wewnętrznych. Obronił doktorat, był wykładowcą m.in. na Uniwersytecie Medycznym w Białymstoku. Po studiach przez ponad 20 lat pracował w Szpitalu Kolejowym przy ulicy Brzeskiej w Warszawie, a przez trzy lata także w Instytucie Cukrzycowym w Libii. W 1991 został dyrektorem Centrum Naukowego Medycyny Kolejowej. Przez szereg lat działał również w samorządzie zawodowym, zasiadł w prezydium Naczelnej Izby Lekarskiej I kadencji, został także wiceszefem komisji legislacyjnej w Okręgowej Izbie Lekarskiej w Warszawie.
W rządzie Jerzego Buzka pełnił funkcję podsekretarza stanu w Ministerstwie Zdrowia i Opieki Społecznej, odpowiedzialnego m.in. za reformę systemu ochrony zdrowia. Odwołany z funkcji 25 czerwca 1999. Był członkiem, a od 1999 do 2002 wiceprzewodniczącym Stałego Komitetu Regionu Europejskiego Światowej Organizacji Zdrowia. W 2001 został także członkiem Odwoławczej Komisji Bioetycznej przy ministrze zdrowia. W 2002 został wybrany radnym Warszawy z list Prawa i Sprawiedliwości. W wyborach parlamentarnych w 2005 bezskutecznie kandydował do Sejmu w okręgu nr 20 (podwarszawskiego) z list PiS (zdobył 3425 głosów). W 2006 nie ubiegał się o reelekcję do rady Warszawy.
Odznaczony Krzyżem Kawalerskim Orderu Odrodzenia Polski, a także m.in. Medalem im. Doktora Jerzego Moskwy, „Laudabilis” i Medalem Mericus Pro Medicis (2004).
Życie prywatne.
Żonaty, ma dwóch synów. Deklaruje znajomość pięciu języków obcych.

</doc>
<doc id="4387058" url="https://pl.wikipedia.org/wiki?curid=4387058" title="Władimir Kuleszow">
Władimir Kuleszow

Władimir Kuźmicz Kuleszow (ros. Владимир Кузьмич Кулешов, ur. 5 stycznia 1918 w Namanganie, zm. 3 listopada 1943 k. wsi Gorienka w rejonie kijowsko-swiatoszyńskim) – radziecki lotnik wojskowy, odznaczony pośmiertnie Złotą Gwiazdą Bohatera Związku Radzieckiego (1944).
Życiorys.
Urodził się w rosyjskiej rodzinie chłopskiej. Uczył się w technikum, w 1938 ukończył zjednoczoną szkołę pilotów i techników lotniczych cywilnej floty powietrznej w Bałaszowie, później pracował jako pilot lotnictwa cywilnego. Od marca 1940 służył w Armii Czerwonej, ukończył wojskową szkołę lotniczą w Odessie, w której następnie był instruktorem. W 1942 został dowódcą klucza w wojskowej szkole lotniczej w Konotopie i członkiem WKP(b), od 13 sierpnia 1942 uczestniczył w wojnie z Niemcami. Walczył na Froncie Południowym, Zakaukaskim, Północno-Kaukaskim i Woroneskim jako dowódca klucza, dowódca eskadry i szturman (nawigator) pułku lotnictwa myśliwskiego. Był dwukrotnie ranny. Do września 1943 jako szturman 40 gwardyjskiego pułku lotnictwa myśliwskiego 8 Gwardyjskiej Dywizji Lotnictwa Myśliwskiego 5 Korpusu Lotnictwa Myśliwskiego 2 Armii Powietrznej Frontu Woroneskiego w stopniu starszego porucznika wykonał 351 lotów bojowych i stoczył 73 walki powietrzne, w których strącił osobiście 16 i w grupie 6 samolotów wroga, a podczas ataków na cele naziemne zniszczył 4 czołgi, 20 samochodów i 4 samoloty wroga na lotniskach. Zginął w walce powietrznej.

</doc>
<doc id="4387073" url="https://pl.wikipedia.org/wiki?curid=4387073" title="Centenaria">
Centenaria

Centenaria (łac. "Diocesis Centenariensis") – stolica historycznej diecezji w Cesarstwie rzymskim w prowincji Numidia zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4387074" url="https://pl.wikipedia.org/wiki?curid=4387074" title="Droga 40 (Islandia)">
Droga 40 (Islandia)

Droga 40 (isl. "Þjóðvegur 40") – droga łącząca ulicę Sæbraut (droga 41) w Reykjaviku z ulicą Reykjanesbraut (droga 41) w Hafnarfjörður.
Droga o długości 9,4 km jest jedną z głównych dróg Wielkiego Reykjavíku. W Reykjavíku tworzy z drogą 49 jedno z głównych skrzyżowań. Przebiega z Reykjaviku (Kringlumýrarbraut) przez Kópavogur i Garðabær (Hafnarfjarðarvegur) do Hafnarfjörður (Fjarðarhraun).

</doc>
<doc id="4387076" url="https://pl.wikipedia.org/wiki?curid=4387076" title="Norops nebuloides">
Norops nebuloides



</doc>
<doc id="4387083" url="https://pl.wikipedia.org/wiki?curid=4387083" title="Marvin Bagley">
Marvin Bagley

Marvin Bagley III (ur. 14 marca 1999 w Tempe) – amerykański koszykarz, występujący na pozycji silnego skrzydłowego, obecnie zawodnik Detroit Pistons.
W 2017 został wybrany najlepszym zawodnikiem szkół średnich stanu Kalifornia (California Gatorade Player of the Year). Został też zaliczony do USA TODAY's All-USA.
Jego ojciec - Marvin Junior grał w futbol amerykański na uczelni North Carolina A&amp;T.
10 lutego 2022 trafił w wyniku wymiany do Detroit Pistons.

</doc>
<doc id="4387084" url="https://pl.wikipedia.org/wiki?curid=4387084" title="Bogusław Herse (1872-1943)">
Bogusław Herse (1872-1943)



</doc>
<doc id="4387085" url="https://pl.wikipedia.org/wiki?curid=4387085" title="Bogusław Herse">
Bogusław Herse



</doc>
<doc id="4387086" url="https://pl.wikipedia.org/wiki?curid=4387086" title="Gorzelnia (ujednoznacznienie)">
Gorzelnia (ujednoznacznienie)



</doc>
<doc id="4387096" url="https://pl.wikipedia.org/wiki?curid=4387096" title="Lubogoszcz (Beskid Wyspowy)">
Lubogoszcz (Beskid Wyspowy)



</doc>
<doc id="4387097" url="https://pl.wikipedia.org/wiki?curid=4387097" title="Həbibulla Hüseynov">
Həbibulla Hüseynov

Həbibulla Eynulla oğlu Hüseynov (ur. 10 października 1910 w Ardabilu, zm. 16 kwietnia 1945 na północ od miasta Fischhausen (obecnie Primorsk) w Prusach Wschodnich) – radziecki wojskowy, pułkownik, odznaczony pośmiertnie Złotą Gwiazdą Bohatera Związku Radzieckiego (1945).
Życiorys.
Urodził się w azerskiej rodzinie robotniczej. Pracował w porcie w Baku i uczył się w wieczorowej szkole młodzieży robotniczej, skończył 7 klas, później był uczniem ślusarza. Od 1928 służył w Armii Czerwonej, od 1929 należał do WKP(b), w czerwcu 1932 ukończył Zakaukaską Szkołę Piechoty, a we wrześniu 1932 kursy doskonalenia dowódców w Baku, po czym został dowódcą plutonu w 193 pułku artylerii Kaukaskiej Armii Czerwonego Sztandaru w Baku. Od kwietnia 1934 był dowódcą baterii 190 pułku artylerii zenitowej, od września 1934 dowodził baterią w 193 pułku artylerii, później był adiutantem i dowódcą dywizjonu. W 1938 został aresztowany przez NKWD pod zarzutem szpiegostwa na rzecz Iranu, wiele miesięcy spędził w więzieniu. W końcu 1938 został wypuszczony i przywrócony do służby, od maja 1939 dowodził dywizjonem w 188 pułku artylerii zenitowej w Mińsku, a od lutego 1940 dywizjonem artylerii zenitowej w 13 Dywizji Piechoty w Zambrowie w Zachodnim Specjalnym Okręgu Wojskowym. Od 22 czerwca 1941 uczestniczył w wojnie z Niemcami, biorąc udział w walkach obronnych na Zachodniej Białorusi, gdzie z wielkim trudem wyprowadził swoje siły z okrążenia, w lipcu 1941 dowodzony przez niego dywizjon został włączony w skład Kalinińskiego Brygadowego Rejonu Obrony Przeciwlotniczej, później Rybińsko-Jarosławskiego Dywizyjnego Rejonu Obrony Przeciwlotniczej.
Brał udział w bitwie pod Moskwą, od czerwca 1942 dowodził 38 samodzielnym dywizjonem artylerii zenitowej, broniąc przed niemieckimi nalotami obiektów w Iwanowie, w październiku 1942 objął dowództwo 658 pułku artylerii zenitowej Moskiewskiego Frontu Obrony Przeciwlotniczej; w grudniu pułk ten włączono w skład 4 Dywizji Artylerii Zenitowej Rezerwy Głównego Dowództwa, a później w składzie 1 Gwardyjskiej Armii na Frontu Południowo-Zachodniego. Uczestniczył w operacji średniodońskiej i millerowo-woroszyłowgradzkiej, w czasie której pułk włączono w skład 24 Korpusu Pancernego; pułk ten zestrzelił wiele samolotów wroga. Od kwietnia do lipca 1943 dowodził 658 pułkiem artylerii zenitowej przemianowanego na 268 gwardyjski pułk artylerii zenitowej, od lipca do września 1943 był szefem sztabu 4 Dywizji Artylerii Zenitowej na Froncie Południowo-Zachodnim, a od września 1943 do końca wojny dowódcą 67 Dywizji Artylerii Zenitowej Moskiewskiego Okręgu Wojskowego, od lipca 1944 1 Frontu Nadbałtyckiego, a od lutego 1945 3 Frontu Białoruskiego. Brał udział w operacji nadbałtyckiej, w tym ryskiej i memelskiej, w blokadzie kurlandzkiego zgrupowania wojsk wroga, w operacji wschodniopruskiej i zemlandzkiej. 30 września 1941 i 10 lutego 1943 był ranny. Zginął w walce w Prusach Wschodnich, został pochowany na cmentarzu oficerskim w Mariampolu (Litwa).

</doc>
<doc id="4387099" url="https://pl.wikipedia.org/wiki?curid=4387099" title="Kościół św. Antoniego Padewskiego w Baniach Mazurskich">
Kościół św. Antoniego Padewskiego w Baniach Mazurskich

Kościół świętego Antoniego Padewskiego – rzymskokatolicki kościół parafialny należący do dekanatu Gołdap diecezji ełckiej.
Świątynia została wzniesiona w 1569 roku. W 1578 roku posiadała jeszcze drewnianą wieżę; wieża z cegieł została do niej dobudowana w 1698 roku. Została wykonana przez mistrzów: cieśli Pietrzykowskiego i murarza Mörza. W świątyni nabożeństwa były odprawiane w trzech językach: litewskim, polskim i niemieckim. W 1876 roku zostało odrestaurowane wnętrze świątyni. Wczesnobarokowy ołtarz połączony z kazalnicą, posiadał obrazy z dawnego tryptyku. Niestety, w czasie II wojny światowej budowla spłonęła. W latach 1975-1980 świątynia poewangelicka została odbudowana przez ówczesnego proboszcza księdza Tadeusza Kościuszkę.

</doc>
<doc id="4387100" url="https://pl.wikipedia.org/wiki?curid=4387100" title="Łopusze (województwo podlaskie)">
Łopusze (województwo podlaskie)



</doc>
<doc id="4387102" url="https://pl.wikipedia.org/wiki?curid=4387102" title="Łopusze (Beskid Wyspowy)">
Łopusze (Beskid Wyspowy)



</doc>
<doc id="4387108" url="https://pl.wikipedia.org/wiki?curid=4387108" title="Gəray Əsədov">
Gəray Əsədov

Gəray Lətif oğlu Əsədov (ur. 1923 we wsi Szachsewan w rejonie żdanowskim (obecnie w rejonie Beyləqan), zm. 12 października 1944 w Marghicie) – radziecki wojskowy, sierżant, odznaczony pośmiertnie Złotą Gwiazdą Bohatera Związku Radzieckiego (1945).
Życiorys.
Był Azerem. Miał wykształcenie podstawowe, po ukończeniu szkoły pracował w kołchozie, w 1942 został powołany do Armii Czerwonej, od czerwca 1942 uczestniczył w wojnie z Niemcami. Brał udział w bitwie pod Kurskiem, wyzwalaniu Prawobrzeżnej Ukrainy i Mołdawii i walkach na terytorium Rumunii, w których szczególnie się wyróżnił. 6 października 1944 w walce o wieś Blaha na południowy zachód od miasta Kluż jako strzelec 281 gwardyjskiego pułku piechoty 93 Gwardyjskiej Dywizji Piechoty Czerwonego Sztandaru 27 Armii 2 Frontu Ukraińskiego w stopniu sierżanta przyczynił się do przełamania obrony przeciwnika, zabijając granatami ponad 10 Niemców. W walce o miasto Huedin zabił obsługę niemieckiego moździerza i otworzył z niego ogień, zabijając (według raportu) ponad 20 żołnierzy i oficerów wroga. Wyróżnił się również w walce o Marghitę, podczas której zginął.

</doc>
<doc id="4387114" url="https://pl.wikipedia.org/wiki?curid=4387114" title="Szapsa Rotholc">
Szapsa Rotholc



</doc>
<doc id="4387117" url="https://pl.wikipedia.org/wiki?curid=4387117" title="Aleksandra Englisz">
Aleksandra Englisz



</doc>
<doc id="4387126" url="https://pl.wikipedia.org/wiki?curid=4387126" title="Mistrzostwa Europy w Lekkoatletyce 1962 – chód na 50 km mężczyzn">
Mistrzostwa Europy w Lekkoatletyce 1962 – chód na 50 km mężczyzn

Chód na dystansie 50 kilometrów mężczyzn był jedną z konkurencji rozgrywanych podczas VII Mistrzostw Europy w Belgradzie. Został rozegrany 14 września 1962 roku. Zwycięzcą tej konkurencji został reprezentant Włoch Abdon Pamich. W rywalizacji wzięło udział dwudziestu jeden zawodników z dziesięciu reprezentacji.

</doc>
<doc id="4387134" url="https://pl.wikipedia.org/wiki?curid=4387134" title="Tonny Pronk">
Tonny Pronk



</doc>
<doc id="4387140" url="https://pl.wikipedia.org/wiki?curid=4387140" title="Kościół Matki Bożej Różańcowej w Krakowie (ul. Nowosądecka)">
Kościół Matki Bożej Różańcowej w Krakowie (ul. Nowosądecka)

Kościół Matki Bożej Różańcowej – parafialny kościół rzymskokatolicki, znajdujący się w Krakowie, w Dzielnicy XI Podgórze Duchackie, na os. Piaski Nowe, przy ul. Nowosądeckiej 41.
Historia.
Historia budowy kościoła sięga 1992 r., kiedy tuż po utworzeniu parafii na Piaskach Nowych pojawiły się projekty budowy prawdziwej świątyni parafialnej (wcześniej istniała tylko kaplica). W lecie 1992 r. rozpoczęło się kopanie fundamentów, a 3 października 1993 r., podczas uroczystości odpustowych, kard. Franciszek Macharski poświęcił i wmurował kamień węgielny pod budowę kościoła. W lipcu 1994 r. ukończono wznoszenie murów świątyni i rozpoczęto prace nad budową stropu oraz dachu. W 1996 r. kościół został otynkowany, wyposażony w instalację elektryczną, okna i drzwi. 5 października 1997 r. podczas uroczystego odpustu parafialnego kard. Macharski dokonał poświęcenia nowego kościoła. 23 listopada 2003 r., w święto Chrystusa Króla, miała miejsce oficjalna konsekracja kościoła parafialnego w Krakowie-Piaskach Nowych. 

</doc>
<doc id="4387141" url="https://pl.wikipedia.org/wiki?curid=4387141" title="Wojskowy Sąd Marynarski w Gdyni">
Wojskowy Sąd Marynarski w Gdyni

Wojskowy Sąd Marynarski w Gdyni – jednostka organizacyjna służby sprawiedliwości Wojska Polskiego II RP.
25 września 1937 roku minister spraw wojskowych rozkazem Dep. Dow. Og. 4758 Org. utworzył Wojskowy Sąd Marynarski z siedzibą w Gdyni. Zarządzenia niezbędne dla uruchomienia sądu miał wydać szef Kierownictwa Marynarki Wojennej w porozumieniu z szefem Departamentu Sprawiedliwości MSWojsk.. 
Sąd został uruchomiony z dniem 1 kwietnia 1938 roku.
Sąd działał na podstawie ustawy z 29 września 1936 roku Prawo o ustroju sądów wojskowych. Przepisy ustawy odnoszace się do wojskowych sądów rejonowych były stosowane odpowiednio do Wojskowego Sądu Marynarskiego. Sąd składał się z sędziego wojskowego, który był kierownikiem sądu oraz odpowiedniej liczby wojskowych sędziów rejonowych. W Wojskowym Sadzie Marynarskim zadania prokuratora wojskowego wykonywali oficerowie sądowi, wyznaczani spoza korpusu oficerów audytorów przez zwierzchnika sądowo-karnego. Sprawy kancelaryjne załatwiał sekretariat sądu, złożony z kierownika sekretariatu i potrzebnej ilości innych pracowników kancelaryjnych.
Obszarem działania Wojskowego Sądu Marynarskiego był rejon sądowy Gdynia, obejmujący Powiatową Komendę Uzupełnień Gdynia. 
W 1939 roku kierownikiem sądu był mjr aud. Czesław Kędzierski.

</doc>
<doc id="4387146" url="https://pl.wikipedia.org/wiki?curid=4387146" title="Ma’in Abd al-Malik Sa’id">
Ma’in Abd al-Malik Sa’id

Ma’in Abd al-Malik Sa’id as-Sabri (ar. معين عبدالملك سعيد الصبري, ur. w 1976 w Ta’izz) – jemeński polityk, premier Jemenu od 15 października 2018, od 27 kwietnia 2017 minister robót publicznych i infrastruktury w rządzie Jemenu na uchodźstwie.

</doc>
<doc id="4387151" url="https://pl.wikipedia.org/wiki?curid=4387151" title="Agapito Mba Mokuy">
Agapito Mba Mokuy

Agapito Mba Mokuy (ur. 10 marca 1965 w Ebebiyínie) – dyplomata i polityk, minister spraw zagranicznych i współpracy międzynarodowej Gwinei Równikowej w latach 2012–2018.
Życiorys.
Ukończył Master of Business Administration na Uniwersytecie w Bangkoku, publikując pracę magisterską pt. „Strategie poprawy produkcji kakao w Gwinei Równikowej”. Uzyskał także licencjat z ekonomii rolnictwa na Louisiana State University oraz certyfikat zarządzania w zakresie komunikacji w Instytucie Zarządzania i Rozwoju w San Diego.
W 1991 roku Mba Mokuy rozpoczął pracę w biurze Programu Narodów Zjednoczonych ds. Rozwoju w Malabo, a następnie został zatrudniony w państwowym przedsiębiorstwie energetycznym Segesa jako szef działu usług administracyjnych i finansowych. Przez prawie 20 lat pracował w UNESCO, gdzie zajmował stanowiska Sekretarza Komisji Administracyjnej Konferencji Generalnej, Sekretarza ds. Budżetu i Administracji Rady, Kierownika Działu Administracji i Finansów Nauk Społecznych i Humanistycznych oraz Dyrektora Biura Regionalnego dla Azji i Pacyfiku. Pierwsze 6 lat spędził w swoim biurze w Bangkoku, po czym przeniósł się do centrali organizacji w Paryżu.
W 2010 roku powrócił do kraju. Został doradcą międzynarodowym Partii Demokratycznej oraz osobistym doradcą prezydenta Teodoro Obianga ds. afrykańskich. Odegrał istotną rolę podczas sprawowania prezydencji Gwinei Równikowej w Unii Afrykańskiej od stycznia 2011 roku do stycznia 2012 roku. W 2012 roku został mianowany na ministra spraw zagranicznych i współpracy międzynarodowej. Do jego osiągnięć należy m.in. ustanowienie nadawanej wspólnie z UNESCO (2012) oraz dołączenie Gwinei Równikowej do Wspólnoty Państw Portugalskojęzycznych (2014). Mba Mokuy był także głównym organizatorem spotkania szefów państw i rządów Unii Afrykańskiej w Malabo w 2011 i 2014 roku, szczytu Afryki, Karaibów i Pacyfiku, szczytu Afryki i Ameryki Południowej oraz międzynarodowej konferencji na temat walki z wirusem Ebola w czasie trwania epidemii gorączki krwotocznej w Afryce Zachodniej w 2015 roku. W 2016 roku bezskutecznie kandydował na Przewodniczącego Komisji Unii Afrykańskiej. 9 lutego 2018 roku w obecności prezydenta przekazał urząd swojemu następcy, Simeónowi Oyono Esono Angüe. Mba Mokuy uznawany jest za obrońcę „narodowej suwerenności” i zwolennika panafrykanizmu.
Mba Mokuy włada pięcioma językami: hiszpańskim, francuskim, portugalskim, angielskim i fang. Jest żonaty i ma troje dzieci.

</doc>
<doc id="4387156" url="https://pl.wikipedia.org/wiki?curid=4387156" title="Janusz Pudykiewicz">
Janusz Pudykiewicz

Janusz Pudykiewicz (ur. 18 października 1920, zm. 19 lipca 1995) – podporucznik Armii Krajowej. Pseudonim "Fuks", podpułkownik Wojska Polskiego.
Życiorys.
Podczas wojny służył w Kedywie – Komendzie Głównej Armii Krajowej, Brygady Dywersyjnej "Broda 53", kompania "Topolnicki". Walczył na Woli i Starym Mieście. Z Czerniakowa przepłynął Wisłę. Wstąpił do 1. Armii Wojska Polskiego. Od 1 grudnia 1944 był dowódcą III plutonu 1. kompanii I batalionu 3. pułku piechoty.
Został ranny 1 lutego 1945 w nogę podczas walk na Wale Pomorskim. Spod ognia wyciągnął go kolega z Powstania, Konstanty Kostka.
Po wojnie został ekonomistą. Pracował jako dyrektor "Domu Słowa Polskiego" na ulicy Miedzianej. Pochowany na cmentarzu Powązkowskim (kwatera 34-3-11).

</doc>
<doc id="4387157" url="https://pl.wikipedia.org/wiki?curid=4387157" title="240 Dywizja Strzelecka (ZSRR)">
240 Dywizja Strzelecka (ZSRR)

240 Dywizja Strzelecka () – związek taktyczny (dywizja) Armii Czerwonej.
Sformowana w 1942 na bazie oddziałów zmotoryzowanych, walczących z niemieckim najeźdźcą od sierpnia 1941. Dywizja brała udział w bojach pod Charkowem i Kijowem, forsowała Dniepr i Dniestr, wyzwalała spod okupacji wojsk Osi Rumunię i Czechosłowację. Wojnę zakończyła w mieście Ołomuniec.

</doc>
<doc id="4387159" url="https://pl.wikipedia.org/wiki?curid=4387159" title="Zespół Szkół Leśnych w Biłgoraju">
Zespół Szkół Leśnych w Biłgoraju

Zespół Szkół Leśnych w Biłgoraju – placówka oświatowa w Biłgoraju, która skupia szkoły średnie (ponadpodstawowe) o profilu kształcenia ukierunkowanym na gospodarkę leśną. Jedna z 11 szkół leśnych na terenie Polski. 
Informacje organizacyjne.
W skład zespołu wchodzą (2019) dwie szkoły:
Zespół Szkół Leśnych w Biłgoraju, ze względu na specjalistyczny charakter kształcenia, nie jest – jak inne szkoły średnie – jednostką samorządu powiatowego. Nadzór nad szkołą sprawuje bezpośrednio minister właściwy do spraw środowiska. Uczniowie w czasie zajęć obligatoryjnie noszą mundury służb leśnych.
W 2018 technikum leśne uzyskało tytuł „srebrnej szkoły” – znak jakości w rankingu miesięcznika "Perspektywy".
Historia placówki.
Powstanie szkoły o profilu leśnym w Biłgoraju było spowodowane bliskością Puszczy Solskiej. Celem utworzenia placówki było przygotowanie miejsca, którego absolwenci będą przygotowani do pracy w różnych działach gospodarki leśnej.
Szkoła została założona na mocy decyzji podjętej 13 czerwca 1964 przez Ministra Leśnictwa i Przemysłu Drzewnego, inż. Romana Gesinga. Od roku szkolnego 1964/1965 działała jako filia Technikum Leśnego w Krasiczynie, korzystając z obiektów innych placówek szkolnych miasta. W drugiej połowie lat 60. XX w. wybudowano obiekty dydaktyczne, z których szkoła nadal korzysta. 3 stycznia 1970 decyzją władz ministerialnych Technikum Leśne w Biłgoraju uzyskało samodzielność organizacyjną. Nazwa – Zespół Szkół Leśnych w Biłgoraju – obowiązuje od stycznia 1987.
W ciągu lat istnienia szkoły w jej strukturze organizacyjnej znajdowały się także – między innymi – zasadnicza szkoła zawodowa, liceum techniczne, policealne studium leśne, liceum profilowane, a także technika uzupełniające i szkoły policealne dla dorosłych.
Baza dydaktyczna.
Zespół Szkół Leśnych w Biłgoraju posiada główny gmach szkolny, w którym prowadzone są zajęcia dydaktyczne. Oprócz tego w skład jednostki wchodzą internat z miejscami dla 320 uczniów, zaplecze sportowe i las doświadczalny. Placówka współpracuje m.in. z Lasami Państwowymi, Nadleśnictwem Biłgoraj i kołami myśliwskimi, wyposażona jest w specjalistyczny sprzęt używany w różnych działach gospodarki leśnej.
Wszystkie obiekty Zespołu Szkół Leśnych znajdują się przy ulicy Polnej, w osiedlu Rożnówka.

</doc>
<doc id="4387165" url="https://pl.wikipedia.org/wiki?curid=4387165" title="Celina Niedźwiecka">
Celina Niedźwiecka

Celina Niedźwiecka-Bujańska (ur. 14 października 1904 w Radzyminie, zm. 6 listopada 1988 w Krakowie) – polska aktorka teatralna i filmowa.
Życiorys.
Studiowała polonistykę na Uniwersytecie Warszawskim oraz była słuchaczką Oddziału Dramatycznego Państwowego Konserwatorium Muzycznego w Warszawie (1923–1925). W okresie międzywojennym była aktorką scena warszawskich (Teatr im. Wojciecha Bogusławskiego, Teatr Kameralny), krakowskich (Teatr im. Juliusza Słowackiego), łódzkich (Teatr Miejski (Polski)), lwowskich (Teatr Mały, Teatry Miejskie) oraz wileńskich (Teatr Reduta, Teatr na Pohulance). Podczas II wojny światowej brała udział w konspiracyjnych koncertach poetyckich, organizowanych przez Marię Wiercińską. Po zakończeniu wojny osiadła na stałe w Krakowie, gdzie była członkinią zespołów teatralnych Starego Teatu im. Heleny Modrzejewskiej (1945–1946), Teatrów: Kameralnego i Powszechnego TUR (1946–1948), Miejskich Teatrów Dramatycznych (1948–1956) oraz ponownie Starego Teatru (1954–1973). W latach 70. XX wieku współpracowała również z teatrem Cricot 2 Tadeusza Kantora. Wystąpiła również w kilku przedstawieniach Teatru Telewizji.

</doc>
<doc id="4387166" url="https://pl.wikipedia.org/wiki?curid=4387166" title="Anolis gemnosus">
Anolis gemnosus



</doc>
<doc id="4387167" url="https://pl.wikipedia.org/wiki?curid=4387167" title="Franciszek Gałązka">
Franciszek Gałązka

Franciszek Gałązka (ur. 3 kwietnia 1920 w Woli Trutowo, zm. 13 listopada 2017 w Woluwe-Saint-Lambert w Belgii) – polski wojskowy i polityk.
Życiorys.
Major Wojska Polskiego, uczestnik kampanii wrześniowej 1939 roku i walk w Alzacji w czerwcu 1940 roku. Wieloletni działacz Polonii Belgijskiej w tym prezes, a następnie honorowy prezes Rady Polonii Belgijskiej. Zdobywca nagrody specjalnej konkursu "Polak Roku w Belgii" w 2012 roku. Emigracyjny działacz Chrześcijańsko-Demokratycznego Stronnictwa Pracy.

</doc>
<doc id="4387168" url="https://pl.wikipedia.org/wiki?curid=4387168" title="Trilogy (album Emerson, Lake and Palmer)">
Trilogy (album Emerson, Lake and Palmer)

Trilogy – trzeci album studyjny zespołu Emerson, Lake and Palmer, wydany 6 czerwca 1972 roku w Wielkiej Brytanii przez wytwórnię Island, a w Stanach Zjednoczonych i Kanadzie przez Cotillion, a w pozostałych krajach przez Atlantic.
Historia.
Swym czwartym albumem zespół wkroczył w dojrzały etap swojej twórczości. Każdy utwór na tego albumu został starannie przemyślany, zaaranżowany i perfekcyjnie wykonany. Również nim znalazły się opracowania utworów twórców muzyki poważnej: „Hoedown” (fragment Rodea Aarona Coplanda) lub nawiązania do ich twórczości, jak w cyklu „Endless Enigma (Part 1)”/„Fugue”/„Endless Enigma (Part 2)” (partia organów w stylu Johanna Sebastiana Bacha, motyw Gnoma z "Obrazków z wystawy" Modesta Musorgskiego i rytmika w stylu Béli Bartóka). W kompozycji „Abaddon's Bolero” Emerson sięgnął do pomysłów Maurice’a Ravela, zawartych w utworze "Boléro". Zestaw utworów na płycie uzupełniły ballada Lake’a „From The Beginning” i piosenka Emersona i Lake’a „The Sheriff”.
Lista utworów.
Zestaw utworów na wydawnictwie winylowym, wydanym w 1972 roku przez Island Records i Cotillion Records:

</doc>
<doc id="4387170" url="https://pl.wikipedia.org/wiki?curid=4387170" title="Bakir Dawlatow">
Bakir Dawlatow

Bakir Rachimowicz Dawlatow (ros. Бакир Рахимович Давлятов, ur. we wsi Staroamirowo w rejonie błagowarskim w Baszkirii, zm. 31 marca 1982 w Tursunzodzie) – radziecki wojskowy, starszy sierżant, Bohater Związku Radzieckiego (1944).
Życiorys.
Urodził się w tatarskiej rodzinie chłopskiej. Miał wykształcenie niepełne średnie, od 1936 mieszkał w miejscowości Regar (obecnie Tursunzoda) i pracował w miejscowym kołchozie, w latach 1937-1940 służył w pułku kawalerii Armii Czerwonej. Po zwolnieniu do rezerwy został zastępcą przewodniczącego kołchozu w Tadżykistanie, w listopadzie 1941 został ponownie powołany do Armii Czerwonej. Od października 1942 uczestniczył w wojnie z Niemcami, służył w szwadronie 40 gwardyjskiego pułku kawalerii 16 Gwardyjskiej Dywizji Kawalerii 7 Gwardyjskiego Korpusu Kawalerii 61 Armii Frontu Centralnego w stopniu starszego sierżanta. Wyróżnił się podczas bitwy o Dniepr. 28 września 1943 wraz ze szwadronem jako jeden z pierwszych sforsował Dniepr w rejonie brahińskim w obwodzie homelskim, następnego dnia w walce zadał przeciwnikowi duże straty. 8 stycznia 1944 został ciężko ranny w walce i stracił obie nogi, później długo leczył się w szpitalach. Później mieszkał i pracował w Tursunzodzie, gdzie jego imieniem nazwano jedną ze szkół.

</doc>
<doc id="4387171" url="https://pl.wikipedia.org/wiki?curid=4387171" title="239 Dywizja Strzelecka (ZSRR)">
239 Dywizja Strzelecka (ZSRR)

239 Dywizja Strzelecka () – związek taktyczny (dywizja) Armii Czerwonej.
Sformowana w 1941 na Dalekim Wschodzie. Następnie przerzucona na w kierunku zachodnim - broniła Moskwy i Tuły, walczyła pod Mgą. W 1944 wyzwalała Łotwę, następnie dozbrojona i przerzucona do Polski, na Śląsk. Wojnę zakończyła w Czechach.

</doc>
<doc id="4387173" url="https://pl.wikipedia.org/wiki?curid=4387173" title="Anolis nubilis">
Anolis nubilis



</doc>
<doc id="4387175" url="https://pl.wikipedia.org/wiki?curid=4387175" title="Alfonso Carrillo de Albornoz">
Alfonso Carrillo de Albornoz

Alfonso Carrillo de Albornoz (ur. w Cuence, zm. 14 marca 1434 w Bazylei) – hiszpański kardynał.
Życiorys.
Urodził się w Cuency, jako syn Gómeza Carrilli i Urracy de Albornoz. 22 września 1408 roku został kreowany kardynałem diakonem i otrzymał diakonię Sant'Eustachio. 28 listopada został mianowany administratorem apostolskim Osmy. W 1416 roku, wraz z kardynałami Pedro Fonsecą i Carlosem Urriésem, odpowiedział królowi Alfonsowi V, że nie opuści antypapieża Benedykta XIII, uznając go za prawowitego następcę św. Piotra. Równie stanowczo kardynałowie odrzucili propozycję ambasady Kastylii, by udać się na sobór w Konstancji, choć ich sojusz z antypapieżem zaczął słabnąć. Wkrótce potem zaczęli nalegać na Benedykta XIII żeby abdykował i wysłał delegację na sobór, by udało się zakończyć schizmę zachodnią. Wobec odmowy antypapieża, kardynałowie powtórzyli swoje prośby w 1417 roku i nakłaniali go, by uznał wybór Marcina V. Antypapież ponownie odmówił, zatem kardynałowie opuścili obediencję awiniońską 5 stycznia 1418 roku i złożyli przysięgę posłuszeństwa nowemu papieżowi we Florencji, który potwierdził ich urzędy. W 1420 roku Carillo został legatem w Bolonii, a około dwóch lat później został administratorem apostolskim Sigüenzy. W 1424 otrzymał kościół tytularny Santi Quattro Coronati jako beneficjum komendatoryjne. Był także protektorem zakonów joannitów, cystersów i karmelitów oraz archidiecezji ryskiej. Uczestniczył w konklawe 1431 i jako protodiakon koronował nowego papieża Eugeniusza IV. Zmarł 14 marca 1434 roku w Bazylei.

</doc>
<doc id="4387178" url="https://pl.wikipedia.org/wiki?curid=4387178" title="ND Ilirija 1911">
ND Ilirija 1911

ND Ilirija 1911 – słoweński klub piłkarski, mający siedzibę w stolicy kraju, mieście Lublana.
Historia.
Chronologia nazw:
Klub piłkarski SK Ilirija został założony w Lublanie 9 czerwca 1911 roku w pubie Roža na Židovska cesta. 30 lipca 1911 roku zespół rozegrał pierwszy mecz, który zakończył się przegraną 0:18 przeciwko "SK Hermes", lokalnemu klubowi studenckiemu, który został założony w 1910 roku. Niedługo po pierwszym meczu klub połączył się z Hermes w 1913 roku. W ciągu pierwszych kilku lat Ilirija nie występowała w Słowenii a grała głównie mecze przeciwko chorwackim klubom w Zagrzebiu, takim jak HAŠK, Građanski i Concordia. Ważnym punktem zwrotnym był mecz towarzyski z czeską drużyną Slavia Praga w Lublanie 5 sierpnia 1913 roku, w którym Ilirija przegrała 0:10. Jednak piłkarze klubu byli pod wrażeniem pokazu profesjonalnej piłki nożnej Slavii tak, że po meczu przekonali zawodnika Slavii Jirkovskiego do pozostania w Lublanie i pracy na stanowisku pierwszego trenera Ilirii. Na początku I wojny światowej Ilirija i Slovan (założony w 1913 i nadal aktywny) były jedynymi dwoma klubami piłkarskimi w Słowenii, a podczas wojny wszystkie rozgrywki piłkarskie zostały zawieszone. W 1919 roku Ilirija rozpoczęła ponownie rozgrywki, a wkrótce potem do rozgrywek przystąpił Slovan. Piłka nożna szybko zyskała na popularności, a kilka innych słoweńskich klubów pojawiło się w tym samym czasie, jak Olimp w Celje, I. SSK Maribor w Mariborze i ASK Primorje w Lublanie. ASK Primorje stała się największym rywalem Ilirii w następnym dziesięcioleciu.
Ilirija stała się wtedy pierwszą regionalną mistrzynią Słowenii (która była w tym czasie częścią Królestwa Jugosławii), wygrywając inauguracyjne mistrzostwa Słowenii w 1920 roku i zdobywając w sumie 12 tytułów Mistrzów Słowenii w latach 1920-1935. W połowie lat 30. XX w. zarówno Ilirija, jak i Primorje napotkały trudności finansowe, które doprowadziły do ich połączenia i utworzenia klubu SK Ljubljana w 1936 roku.
Począwszy od 1923 roku zostały organizowane mistrzostwa Królestwa Serbów, Chorwatów i Słoweńców, następnie od 1929 mistrzostwa Królestwa Jugosławii. Zwycięzca Mistrzostw Związku Piłkarskiego Lublany otrzymywał prawo startować w ogólnokrajowych mistrzostwach Jugosławii. W pierwszej edycji Ilirija przegrała 1:2 w ćwierćfinale z Građanski, w 1924 znów przegrała w ćwierćfinale (1:4) z SAŠK. W 1925 i 1926 ponownie klub nie potrafił przebić się dalej niż ćwierćfinał. W 1927 zmienił się format rozgrywek, i klub po wygraniu barażów z Građanskim zakwalifikował się do ligi finałowej, gdzie zajął ostatnie 6.miejsce. W 1928 i 1929 zwycięzca ASK Primorje reprezentował związek okręgowy Lublana ogólnokrajowych rozgrywkach. Po dwóch latach, w 1930 klub znów przystąpił do mistrzostw Jugosławii, jednak przegrał w eliminacjach. Potem do 1936 roku klub zmagał się tylko w mistrzostwach związku okręgowego Lublana.
Po II wojnie światowej, dzięki pomocy przedwojennych byłych piłkarzy, klub został reaktywowany jako NK Ilirija w 1950 roku. Klub grał na obrzeżach Lublany w Zgornji Šiška, gdzie w 1963 roku zbudował własny nowoczesny stadion. Zespół rywalizował przeważnie w Słoweńskiej Lidze - amatorskiej lidze trzeciego poziomu w SFR Jugosławia. Ich największym sukcesem było stanie się wicemistrzami w sezonie 1971/72. W następnym sezonie był trzecim. W 1986 roku klub został zdegradowany do lokalnej ligi regionalnej, gdzie grał do czasu rozwiązania Jugosławii.
Po uzyskaniu niepodległości Słowenii klub występował przez dwa sezony w nowo organizowanej słoweńskiej drugiej lidze. W sezonie 1992/93 zespół zajął 15.miejsce i spadł do trzeciej ligi. Od tego czasu klub rywalizował w niższych ligach. W sezonie 2012/13 zwyciężył w grupie Lublana 5. ligi, w 2013/14 był drugim w grupie Lublana czwartej ligi, w 2014/15 ponownie był drugim w grupie center 3. SNL. W 2015/16 zwyciężył w grupie center, ale przegrał baraże. Dopiero w sezonie 2016/17 roku po zajęciu drugiego miejsca bez barażów klub powrócił do drugiej ligi.
Barwy klubowe i strój.
Klub ma barwy zielono-białe. Przez całą historię piłkarze swoje domowe spotkania zazwyczaj grają w zielonych koszulkach, zielonych spodenkach oraz zielonych getrach. Wcześniej kolory klubowe były czerwono-białe z czerwoną gwiazdą.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2018).
Struktura klubu.
Stadion.
Pierwszym obiektem klubu, użytkowanym przed I wojną światową było boisko w parku Tivoli, po I wojnie światowej do 1933 roku zespół grał na boisku ob Celovški cesti, później aż do fuzji z ASK Primorje w 1936 roku nie posiadał własnego stadionu. Po II wojnie światowej i reaktywacji drużyny klub wybudował swój nowy obiekt, Športni park Ilirija, otwarty w 1963 roku.

</doc>
<doc id="4387180" url="https://pl.wikipedia.org/wiki?curid=4387180" title="Michaił Anatoljewicz Smirnow">
Michaił Anatoljewicz Smirnow



</doc>
<doc id="4387181" url="https://pl.wikipedia.org/wiki?curid=4387181" title="Równość (czasopismo PPSD)">
Równość (czasopismo PPSD)

Równość – czasopismo społeczno-polityczne wydawane w Cieszynie od 24 czerwca 1897 roku do 29 czerwca 1901 roku, organ prasowy Polskiej Partii Socjalno-Demokratycznej Galicji i Śląska Cieszyńskiego na terenie Śląska Cieszyńskiego. Redaktorem naczelnym pisma był Tadeusz Reger.
Historia.
W kwietniu 1897 roku na konferencji PPSD podjęto uchwałę o utworzeniu czasopisma na terenie Śląska Cieszyńskiego. Czasopismo miało być adresowane do polskich górników, hutników, robotników i chłopów, pracujących na Śląsku Cieszyńskim, a także polskich górników w morawskiej części Zagłębie Ostrawsko Karwińskiego (powiat Morawska Ostrawa). Zadanie jego organizacji powierzono znanemu działaczowi socjalistycznemu Tadeuszowi Regerowi.
Pierwszy reklamowy numer czasopisma ukazał się 24 czerwca 1897 roku, a 8 lipca ukazał się pierwszy numer regularny. Siedzibą redakcji był w 1897 roku Cieszyn, następnie w styczniu 1898 roku redakcja została przeniesiona do Ostrawy, a w czerwcu 1899 roku do Bielska. Nakład pisma w 1897 roku wynosił 1300 egzemplarzy.
W 1897 roku pismo ukazywało się jako dwutygodnik, w latach 1898–1900 ukazywało się trzy razy w tygodniu, a od 1900 roku jako tygodnik. W okresie strajku górników na Śląsku Cieszyńskim od 21 lutego do 23 marca 1900 roku pismo ukazywało się jako dziennik, po czym powrócono do wydania co tydzień.
Pismo było obowiązkowo prenumerowane przez członków związków zawodowych górników, hutników, metalowców, tkaczy i robotników drzewnych. Nie przynosiło dochodów, zyski pochodziły głównie z prenumerat i dotacji, z trudem pokrywały koszt druku i wynagrodzenie redaktora. W drugiej połowie 1900 roku pismo popadło w kłopoty finansowe, sprawozdania wykazywały straty i dług w drukarni. W październiku 1900 roku drukarz w Bielsku odmówił druku ze względu na długi. Czasopismo zostało przeniesione na krótko do Mistka, następnie ponownie do Ostrawy a 29 czerwca 1901 roku zostało zawieszone.
W 1904 roku wznowiono organ PPSD w Cieszynie, nowe pismo nazywało się „Robotnik Śląski” i było redagowane przez tę samą redakcję co „Równość”.
Tematyka.
Czasopismo dostarczało informacji politycznych, a także informacji lokalnych zwłaszcza z miejsc pracy robotników. Informowano o strajkach. Jednym z zadań pisma było budzenie polskiej świadomości narodowej, potępiano jednak szowinizm, rasizm i fanatyzm religijny. Stałą częścią pisma była rubryka „Pod Pręgierz”, która piętnowała zaniedbania pracodawców, opisywała wypadki przy pracy, pisała o wyzysku robotników. Język artykułów był prosty i dosadny.

</doc>
<doc id="4387182" url="https://pl.wikipedia.org/wiki?curid=4387182" title="Əmi Məmmədov">
Əmi Məmmədov

Əmi Ağa oğlu Məmmədov (ur. 1922 w Baku, zm. 26 marca 1944 w Mikołajowie) – radziecki marynarz odznaczony pośmiertnie Złotą Gwiazdą Bohatera Związku Radzieckiego (1945).
Życiorys.
Urodził się w azerskiej rodzinie robotniczej. Skończył 7 klas, później pracował jako ślusarz, a później szofer w przedsiębiorstwie naftowym, od 1942 służył w marynarce. Od grudnia 1942 uczestniczył w wojnie z Niemcami jako żołnierz piechoty morskiej Floty Czarnomorskiej, od maja 1943 w 384 batalionie piechoty morskiej. Jesienią 1943 brał udział w operacjach desantowych mających na celu wyzwolenie Taganroga, Mariupola i Osipienki (obecnie Berdiańsk), wyróżniając się odwagą. W marcu 1944 uczestniczył w desancie w rejonie Mikołajowa, podczas walk o miasto wraz z oddziałem piechoty morskiej odparł 18 ataków wroga, zadając Niemcom duże straty (kilkuset zabitych), jednak on sam zginął. 20 kwietnia 1945 otrzymał pośmiertnie tytuł Bohatera Związku Radzieckiego i Order Lenina.

</doc>
<doc id="4387183" url="https://pl.wikipedia.org/wiki?curid=4387183" title="Michaił Siemionowicz Sawinow">
Michaił Siemionowicz Sawinow



</doc>
<doc id="4387184" url="https://pl.wikipedia.org/wiki?curid=4387184" title="Michaił Sawinow">
Michaił Sawinow



</doc>
<doc id="4387186" url="https://pl.wikipedia.org/wiki?curid=4387186" title="Medaliści mistrzostw Europy w pięcioboju nowoczesnym">
Medaliści mistrzostw Europy w pięcioboju nowoczesnym

Medaliści mistrzostw Europy w pięcioboju nowoczesnym:

</doc>
<doc id="4387187" url="https://pl.wikipedia.org/wiki?curid=4387187" title="Iwan Pietrowicz Safronow">
Iwan Pietrowicz Safronow



</doc>
<doc id="4387190" url="https://pl.wikipedia.org/wiki?curid=4387190" title="Monilinia johnsonii">
Monilinia johnsonii

Monilinia johnsonii (Ellis &amp; Everh.) Honey) – gatunek grzybów z rodziny twardnicowatych ("Sclerotiniaceae"). Grzyb mikroskopijny, saprotrof i pasożyt głogu ("Crataegus").
Systematyka i nazewnictwo.
Pozycja w klasyfikacji według Index Fungorum: "Monilinia, Sclerotiniaceae, Helotiales, Leotiomycetidae, Leotiomycetes, Pezizomycotina, Ascomycota, Fungi".
Po raz pierwszy zdiagnozowali go w 1894 r. J.B. Ellis i B.M. Everhart nadając mu nazwę "Ciboria johnsonii". Obecną, uznaną przez Index Fungorum nazwę nadał mu E. Honey w 1936 r.
Synonimy:
Rozmnażanie i rozwój.
Anamorfa jest pasożytem. Rozwija się na liściach głogu powodując plamistość liści. W obrębie plam na konidioforach wytwarzane są zarodniki konidialne, które porażają owoce głodu. Na zmumifikowanych, opadłych i zazwyczaj zagrzebanych przynajmniej częściowo w ziemi owocach głodu tworzy się teleomorfa, która jest saprotrofem. Ma postać początkowo dzbankowatego, potem miseczkowatego, w końcu talerzykowatego apotecjum o średnicy 3–9(12) mm. Zarówno wewnętrzna, jak i zewnętrzna strona jest tego samego koloru – od jasnobrązowego do ciemnobrązowego i ma łagodny, stęchły, ziemisty zapach. Obrzeże apotecjum często ma białawy kolor. W apotecjum wytwarzane są hialinowe askospory o średnicy 10–14 μm. Wiosną dokonują one infekcji pierwotnej na liściach głogu.

</doc>
<doc id="4387194" url="https://pl.wikipedia.org/wiki?curid=4387194" title="Monilia crataegi">
Monilia crataegi



</doc>
<doc id="4387198" url="https://pl.wikipedia.org/wiki?curid=4387198" title="Gilles Augustin Binya">
Gilles Augustin Binya



</doc>
<doc id="4387205" url="https://pl.wikipedia.org/wiki?curid=4387205" title="Alain Digbeu">
Alain Digbeu

Alain Digbeu (ur. 13 listopada 1975) – francuski koszykarz, występujący na pozycji niskiego skrzydłowego, w 1997 został wybrany w drafcie do NBA przez Atlanta Hawks, po zakończeniu kariery zawodniczej trener koszykarski.
Większość swojej profesjonalnej kariery spędził w profesjonalnych ligach Francji, Hiszpanii i Włoch z wyjątkiem sezonu 08/09 w którym reprezentował grecką Kavalę.

</doc>
<doc id="4387206" url="https://pl.wikipedia.org/wiki?curid=4387206" title="Amanieu d’Albret">
Amanieu d’Albret

Amanieu d’Albret (ur. ok. 1478 we Francji, zm. 2 września albo 20 grudnia 1520 w Casteljaloux) – francuski kardynał.
Życiorys.
Urodził się około 1478 roku na terenie Królestwa Francji, jako syn Alaina d’Albreta i Françoise de Châtillon (jego bratem był król Navarry Jan III). W młodości został ojcem trojga nieślubnych dzieci: dwóch córek i syna oraz pełnił funkcję protonotariusza apostolskiego. 19 lipca 1499 roku został mianowany administratorem apostolskim Comminges oraz Condom, a rok później – Oloron-Sainte-Marie. 20 marca 1500 roku został kreowany kardynałem in pectore. Jego nominacja na kardynała diakona została ogłoszona na konsystorzu 28 września i nadano mu diakonię San Nicola in Carcere. Pełnił rolę administratorów apostolskich różnych diecezji: Pamiers (1502–1506, 1514, 1515–1520), Vannes (1504), Bazas (1504–1520), Lescar (1507–1515), Pampeluny (1510–1512, 1517–1520) i Conserans (1515). Po elekcji Juliusza II musiał uciekać z Rzymu, natomiast w 1511 roku wziął udział w spisku przeciw niemu. Papież zagroził mu pozbawieniem wszelkich beneficjów i ekskomuniką, jednak d’Albret wziął udział w soborze pizańskim i przyłączył się do francuskiego sojuszu przeciwko Juliuszowi II. Leon X rozgrzeszył d’Alberta wraz z Guillaume Briçonnetem i René de Priem i potwierdził jego urzędy. 3 września 1520 roku został protodiakonem i pozostał nim do śmierci, która nastąpiła 20 grudnia tego samego roku w Casteljaloux.

</doc>
<doc id="4387207" url="https://pl.wikipedia.org/wiki?curid=4387207" title="Main Abd al-Malik Said">
Main Abd al-Malik Said



</doc>
<doc id="4387208" url="https://pl.wikipedia.org/wiki?curid=4387208" title="Ma’in Abd al-Malik Said">
Ma’in Abd al-Malik Said



</doc>
<doc id="4387218" url="https://pl.wikipedia.org/wiki?curid=4387218" title="Fonchiiichthys">
Fonchiiichthys



</doc>
<doc id="4387220" url="https://pl.wikipedia.org/wiki?curid=4387220" title="Desmond Moore">
Desmond Moore

Desmond (Des) Charles Moore (ur. 12 maja 1926 w Thebarton, zm. 2 czerwca 2020 w Sydney) – australijski duchowny rzymskokatolicki posługujący w Papui-Nowej Gwinei, w latach 1970–2001 biskup Alotau-Sideia.
Życiorys.
Święcenia kapłańskie przyjął 27 lipca 1957. 7 marca 1970 został prekonizowany biskupem Alotau-Sideia. Sakrę biskupią otrzymał 2 lipca 1970. 15 czerwca 2001 przeszedł na emeryturę.

</doc>
<doc id="4387231" url="https://pl.wikipedia.org/wiki?curid=4387231" title="Kościół Matki Bożej Saletyńskiej w Krakowie">
Kościół Matki Bożej Saletyńskiej w Krakowie

Kościół Matki Bożej Saletyńskiej – parafialny kościół rzymskokatolicki, znajdujący się w Krakowie, w Dzielnicy IX Łagiewniki-Borek Fałęcki, na os. Cegielnianym, przy ul. Cegielnianej 43.
Historia.
Zakonnicy Zgromadzenia Misjonarzy Matki Bożej z La Salette pojawili się w Krakowie na os. Cegielnianym w 1980 r. Osiedle było do tamtego momentu pozbawione punktu duszpasterskiego, dlatego kard. Franciszek Macharski wysłał tam saletynów z misją ewangelizacji lokalnej wspólnoty, omijając w ten sposób niechęć władz komunistycznych wobec umieszczenia tam księży diecezjalnych. W listopadzie 1980 r. wzniesiono tymczasową kaplicę-barak, a 7 czerwca 1984 r. kard. Macharski poświęcił krzyż i plac pod budowę kościoła. Projekt świątyni w stylu postmodernistycznym wykonał krakowski architekt Witold Cęckiewicz. Budowa toczyła się ze zmiennym szczęściem. W 1985 r. wykopano fundamenty, ale w związku z toczącym wtedy Polskę kryzysem gospodarczym, rok później przerwano prace z powodu braku środków. Budowę reaktywowano dopiero w 1991 r. 1 marca 1993 r. kard. Macharski wmurował kamień węgielny w ścianę powstającej świątyni. 25 września 1999 r. kościół został konsekrowany.

</doc>
<doc id="4387233" url="https://pl.wikipedia.org/wiki?curid=4387233" title="Odet de Coligny de Châtillon">
Odet de Coligny de Châtillon

Odet de Coligny de Châtillon (ur. 10 lipca 1517 w Châtillon-Coligny, zm. 13 kwietnia 1571 w Canterbury) – francuski kardynał, ekskomunikowany za przejście na kalwinizm.
Życiorys.
Urodził się 10 lipca 1517 roku w Châtillon-Coligny, jako syn Gasparda I i Louise de Montmorency (jego bratem był Gaspard II de Coligny). 7 listopada 1533 roku został kreowany kardynałem diakonem i otrzymał diakonię Santi Sergio e Bacco. 29 kwietnia 1534 roku został mianowany administratorem apostolskim Tuluzy i pełnił tę funkcję do 20 października 1550 roku. W latach 1535–1563 był także administratorem diecezji Beauvais. W 1560 roku Pius IV mianował go wielkim inkwizytorem we Francji, jednak sprzeciw Parlamentu Paryskiego powstrzymywał go przed objęciem funkcji. W kwietniu 1561 roku publicznie ogłosił swoją konwersję na kalwinizm i włączył się w pomoc dla hugenotów. Wraz z bratem brał udział w wojnach religijnych oraz mediował pomiędzy protestantami a Katarzyną Medycejską. W 1562 roku inkwizycja ogłosiła go heretykiem, a sam Coligny uciekł do Lyonu, zrzekł się wszelkich beneficjów kościelnych i ogłosił się hrabią Beauvais. 31 marca 1563 roku papież pozbawił go godności kardynalskiej i beneficjów. W grudniu 1564 roku Coligny poślubił Isabeau de Hauteville, a cztery lata później udał się do Anglii by uniknąć prześladowań. Zmarł 13 kwietnia 1571 roku w Canterbury, na skutek otrucia przez kamerdynera.

</doc>
<doc id="4387238" url="https://pl.wikipedia.org/wiki?curid=4387238" title="Jane Grey">
Jane Grey



</doc>
<doc id="4387242" url="https://pl.wikipedia.org/wiki?curid=4387242" title="Abeytas">
Abeytas

Abeytas – jednostka osadnicza w Stanach Zjednoczonych, w stanie Nowy Meksyk, w hrabstwie Socorro.

</doc>
<doc id="4387244" url="https://pl.wikipedia.org/wiki?curid=4387244" title="Alamillo (Nowy Meksyk)">
Alamillo (Nowy Meksyk)

Alamillo – jednostka osadnicza w Stanach Zjednoczonych, w stanie Nowy Meksyk, w hrabstwie Socorro.

</doc>
<doc id="4387245" url="https://pl.wikipedia.org/wiki?curid=4387245" title="Alamo (Nowy Meksyk)">
Alamo (Nowy Meksyk)

Alamo – jednostka osadnicza w Stanach Zjednoczonych, w stanie Nowy Meksyk, w hrabstwie Socorro.

</doc>
<doc id="4387246" url="https://pl.wikipedia.org/wiki?curid=4387246" title="Chamizal">
Chamizal

Chamizal – jednostka osadnicza w Stanach Zjednoczonych, w stanie Nowy Meksyk, w hrabstwie Socorro.

</doc>
<doc id="4387248" url="https://pl.wikipedia.org/wiki?curid=4387248" title="Escondida">
Escondida

Escondida – jednostka osadnicza w Stanach Zjednoczonych, w stanie Nowy Meksyk, w hrabstwie Socorro.

</doc>
<doc id="4387249" url="https://pl.wikipedia.org/wiki?curid=4387249" title="La Joya (Nowy Meksyk)">
La Joya (Nowy Meksyk)

La Joya – jednostka osadnicza w Stanach Zjednoczonych, w stanie Nowy Meksyk, w hrabstwie Socorro.

</doc>
<doc id="4387250" url="https://pl.wikipedia.org/wiki?curid=4387250" title="Las Nutrias">
Las Nutrias

Las Nutrias – jednostka osadnicza w Stanach Zjednoczonych, w stanie Nowy Meksyk, w hrabstwie Socorro.

</doc>
<doc id="4387252" url="https://pl.wikipedia.org/wiki?curid=4387252" title="Lemitar">
Lemitar

Lemitar – jednostka osadnicza w Stanach Zjednoczonych, w stanie Nowy Meksyk, w hrabstwie Socorro.

</doc>
<doc id="4387253" url="https://pl.wikipedia.org/wiki?curid=4387253" title="Powiatowa Komenda Uzupełnień Lubliniec">
Powiatowa Komenda Uzupełnień Lubliniec

Powiatowa Komenda Uzupełnień Lubliniec (PKU Lubliniec) – organ wojskowy właściwy w sprawach uzupełnień Sił Zbrojnych II Rzeczypospolitej i administracji rezerw w powierzonym mu okręgu.
Historia komendy.
26 marca 1924 roku został ogłoszony rozkaz O. I. Szt. Gen. 2124/Org. ministra spraw wojskowych w sprawie podziału terytorialnego Górnego Śląska na wojskowe okręgi poborowe. Rozkaz powoływał do życia Powiatową Komendę Uzupełnień Lubliniec. Komenda została uruchomiona rozkazem Dowództwa Okręgu Korpusu Nr IV z 5 kwietnia 1924 roku. Okręg poborowy obejmował powiat lubliniecki, który został wyłączony z PKU Częstochowa.
PKU w sprawach należących do zakresu jej działania podlegała dowódcy Okręgu Korpusu Nr IV, a w najwyższej instancji ministrowi spraw wojskowych. Z dniem 1 października 1927 roku PKU Lubliniec została zlikwidowana, a powiat lubliniecki został przydzielony nowo utworzonej PKU Tarnowskie Góry i wraz z nią włączony do Okręgu Korpusu Nr V.

</doc>
<doc id="4387255" url="https://pl.wikipedia.org/wiki?curid=4387255" title="Valletta Market">
Valletta Market



</doc>
<doc id="4387257" url="https://pl.wikipedia.org/wiki?curid=4387257" title="Luis Lopez">
Luis Lopez

Luis Lopez – jednostka osadnicza w Stanach Zjednoczonych, w stanie Nowy Meksyk, w hrabstwie Socorro.

</doc>
<doc id="4387258" url="https://pl.wikipedia.org/wiki?curid=4387258" title="Jadamba Narantungalag">
Jadamba Narantungalag



</doc>
<doc id="4387260" url="https://pl.wikipedia.org/wiki?curid=4387260" title="Polvadera">
Polvadera

Polvadera – jednostka osadnicza w Stanach Zjednoczonych, w stanie Nowy Meksyk, w hrabstwie Socorro.

</doc>
<doc id="4387261" url="https://pl.wikipedia.org/wiki?curid=4387261" title="Nora (Nebraska)">
Nora (Nebraska)

Nora – wieś w Stanach Zjednoczonych, w stanie Nebraska, w hrabstwie Nuckolls, oddalone o około 9 kilometrów (5,5 mili) w linii prostej od miasta Nelson.

</doc>
<doc id="4387263" url="https://pl.wikipedia.org/wiki?curid=4387263" title="San Antonio (Nowy Meksyk)">
San Antonio (Nowy Meksyk)

Abeytas – jednostka osadnicza w Stanach Zjednoczonych, w stanie Nowy Meksyk, w hrabstwie Socorro.

</doc>
<doc id="4387269" url="https://pl.wikipedia.org/wiki?curid=4387269" title="San Antonito (Nowy Meksyk)">
San Antonito (Nowy Meksyk)

San Antonito – jednostka osadnicza w Stanach Zjednoczonych, w stanie Nowy Meksyk, w hrabstwie Socorro.

</doc>
<doc id="4387270" url="https://pl.wikipedia.org/wiki?curid=4387270" title="Jurij Tiemirkanow">
Jurij Tiemirkanow

Jurij Chatujewicz Tiemirkanow (ros. Ю́рий Хату́евич Темирка́нов, ur. 10 grudnia 1938 w Nalczyku) – rosyjski dyrygent.
Życiorys.
Jest synem Chatu Tiemirkanowa, który kierował Komitetem ds. Sztuk Kabardo-Bałkarii, a podczas wojny z Niemcami był komisarzem oddziału partyzanckiego; został wydany Niemcom i zamordowany. Jego matka została aresztowana przez gestapo, cudem uszła z życiem. Jurij Tiemirkanow skończył 7-letnią szkołę muzyczną w Nalczyku, później uczył się w muzycznej szkole średniej Leningradzkiego Konserwatorium Państwowego im. Rimskiego-Korsakowa, w 1962 ukończył wydział orkiestrowy, a w 1965 klasę dyrygentury operowo-symfonicznej leningradzkiego konserwatorium. W 1965 debiutował w "Traviacie" Verdiego w leningradzkim małym teatrze opery i baletu, 1966-1972 był dyrygentem w tym teatrze, jednocześnie 1968-1976 kierował akademicką orkiestrą symfoniczną Filharmonii Leningradzkiej. Następnie 1976-1988 był głównym dyrygentem i kierownikiem artystycznym Leningradzkiego Państwowego Akademickiego Teatru Opery i Baletu im. Kirowa. W 1988 został głównym dyrygentem i kierownikiem artystycznym akademickiej orkiestry symfonicznej Filharmonii Petersburskiej, 2008-2013 był dyrektorem muzycznym Festiwalu Giuseppe Verdiego.
Odznaczenia i nagrody.
I odznaczenia zagraniczne.

</doc>
<doc id="4387274" url="https://pl.wikipedia.org/wiki?curid=4387274" title="Veguita">
Veguita

Veguita – jednostka osadnicza w Stanach Zjednoczonych, w stanie Nowy Meksyk, w hrabstwie Socorro.

</doc>
<doc id="4387276" url="https://pl.wikipedia.org/wiki?curid=4387276" title="Województwo poleskie (II Rzeczpospolita)">
Województwo poleskie (II Rzeczpospolita)



</doc>
<doc id="4387278" url="https://pl.wikipedia.org/wiki?curid=4387278" title="Województwo stanisławowskie (II Rzeczpospolita)">
Województwo stanisławowskie (II Rzeczpospolita)



</doc>
<doc id="4387279" url="https://pl.wikipedia.org/wiki?curid=4387279" title="Województwo lwowskie (II Rzeczpospolita)">
Województwo lwowskie (II Rzeczpospolita)



</doc>
<doc id="4387280" url="https://pl.wikipedia.org/wiki?curid=4387280" title="Województwo tarnopolskie (II Rzeczpospolita)">
Województwo tarnopolskie (II Rzeczpospolita)



</doc>
<doc id="4387282" url="https://pl.wikipedia.org/wiki?curid=4387282" title="Kapałów Potok">
Kapałów Potok

Kapałów Potok – część wsi Lachowice w Polsce położona w województwie małopolskim, w powiecie suskim, w gminie Stryszawa.
W latach 1975–1998 Kapałów Potok znajdował się w województwie bielskim.

</doc>
<doc id="4387283" url="https://pl.wikipedia.org/wiki?curid=4387283" title="Krystyna Krawiec-Złotkowska">
Krystyna Krawiec-Złotkowska

Krystyna Krawiec-Złotkowska – polska historyk literatury staropolskiej, doktor habilitowana, profesor Akademii Pomorskiej w Słupsku.
Dorobek naukowy.
Zajmuje się głównie poezją polskiego baroku, duchowością chrześcijańską, antropologią literatury i poetyką kulturową. Jest autorką książek "Przestrzenie Wacława Potockiego" (Słupsk, 2009) i "Na początku był ogród… Wirydarze w polskiej poezji barokowej na tle kultury dawnej Europy" (Słupsk-Wejherowo 2017) oraz kilkudziesięciu artykułów na temat literatury i kultury polskiej. Badaczka Małych Ojczyzn, kultury swojego regionu – Kaszub i okolic. Współpracuje z Muzeum Pomorza Środkowego w Słupsku oraz Muzeum Piśmiennictwa i Muzyki Kaszubsko-Pomorskiej w Wejherowie. Jest organizatorką i kierownikiem naukowym cyklicznych konferencji ogólnopolskich "Rzeczpospolita domów" realizowanych w Akademii Pomorskiej i w Muzeum Pomorza Środkowego w Słupsku. Pod jej redakcją zostały wydane wieloautorskie monografie: "Rzeczpospolita domów I. Zamki, dworki i pałace," Słupsk 2008; "Rzeczpospolita domów II. Chaty," Słupsk 2010; "Rzeczpospolita domów III. Dom"y "Boże", Słupsk 2012; "Rzeczpospolita domów IV. Domy miejskie," Słupsk 2015.

</doc>
<doc id="4387287" url="https://pl.wikipedia.org/wiki?curid=4387287" title="RAN Women’s Sevens 2018">
RAN Women’s Sevens 2018

Rugby Americas North Women’s Sevens 2018 – czternaste mistrzostwa strefy RAN w rugby 7 kobiet, oficjalne międzynarodowe zawody rugby 7 o randze mistrzostw kontynentu organizowane przez Rugby Americas North mające na celu wyłonienie najlepszej żeńskiej reprezentacji narodowej w tej dyscyplinie sportu w strefie RAN, które odbyły się wraz z turniejem męskim w Bellevue Plantation and Polo Club w Saint Michael w dniach 22–23 września 2018 roku. Turniej służył również jako kwalifikacja do innych zawodów.
Pod nieobecność Amerykanek i Kanadyjek tytuł – pomimo porażki w fazie grupowej – obroniły reprezentantki Meksyku zyskując tym samym prawo do reprezentowania regionu w rozgrywanym wraz z Hong Kong Sevens 2019 turnieju kwalifikacyjnym do WSS, obydwaj finaliści awansowali także na Igrzyska Panamerykańskie 2019. Wyróżnienie dla najlepszej zawodniczki turnieju otrzymała przedstawicielka triumfatorek, Daniela Rosales.
Informacje ogólne.
Barbados Rugby Football Union otrzymał prawa do organizacji turnieju w marcu 2018 roku, a zaplanowane do rozegrania w Barbados Polo Club w Saint James zawody przed samym ich rozpoczęciem ostatecznie przeniesiono do Bellevue Plantation and Polo Club w Saint Michael.
Uczestniczące zespoły przedstawiono pod koniec lipca, zaś format zawodów na początku sierpnia 2018 roku. W mistrzostwach wzięło udział dziesięć reprezentacji, które w pierwszej fazie rywalizowały systemem kołowym w ramach dwóch pięciozespołowych grup. Czołowa dwójka z każdej z grup awansowała do półfinałów, drużyny z miejsc trzecich i czwartych rywalizowały o "Plate", pozostała dwójka zaś o "Bowl". Stawką mistrzostw prócz medali było również jedno miejsce w turnieju kwalifikacyjnym do sezonu 2019/2020 World Rugby Women’s Sevens Series, dla czołowej dwójki zaś udział w turnieju rugby 7 na Igrzyskach Panamerykańskich 2019.
Wstęp był bezpłatny, a zawody były także transmitowane w Internecie na oficjalnym kanale YouTube federacji.

</doc>
<doc id="4387288" url="https://pl.wikipedia.org/wiki?curid=4387288" title="Krzyż egipski">
Krzyż egipski



</doc>
<doc id="4387289" url="https://pl.wikipedia.org/wiki?curid=4387289" title="Francis Garvan">
Francis Garvan

Francis Patrick Garvan (ur. 13 czerwca 1875 w East Hartford, zm. 7 listopada 1937) – amerykański prawnik, kolekcjoner sztuki i filantrop. Był prezesem Chemical Foundation of America.
Ukończył studia na Uniwersytecie Yale w 1897, w 1899 zdobył stopień LL.B (Bachelor of Laws. łac.: "Legum Baccalaureus") w New York Law School. Studiował też na innych uczelniach
Praktykował prawo w Nowym Jorku. Był wspólnikiem w kancelarii „Garvan &amp; Armstrong”, (później „Osborne, Lamb &amp; Garvan”) oraz asystentem prokuratora rejonowego (), dyrektorem nowojorskiego biura FBI, kierował też nowojorskim Office of Alien Property Custodian (biurem zajmującym się własnością osób z krajów nieprzyjacielskich wobec USA).
W 1919 prezydent Woodrow Wilson mianował go przewodniczącym Chemical Foundation of America, którą to funkcję pełnił do swej śmierci w 1937, nie pobierając (jak i reszta zarządu) pensji. 
W 1923, wraz ze swoją żoną i American Chemical Society, utworzył "American Chemical Society's Prize Essay Contest", upamiętniający ich córkę. Finansował go przez 7 lat, w którym to czasie przeznaczył około miliona dolarów na konkurs i zaopatrzenie bibliotek w książki o tematyce chemicznej
W 1936 ufundował Medal Garvana dla kobiet, które wniosły wybitny wkład w rozwój chemii.
Był kolekcjonerem sztuki, zbierał wczesnoamerykańskie meble i wyroby ze srebra.
Nagrody.
Tytuły "doctora honoris causa" przyznały mu: Trinity College w Hartford, Uniwersytet Fordham, Uniwersytet Notre Dame i Uniwersytet Yale.

</doc>
<doc id="4387291" url="https://pl.wikipedia.org/wiki?curid=4387291" title="Willa przy ul. Katowickiej 9/11/11A w Warszawie">
Willa przy ul. Katowickiej 9/11/11A w Warszawie

Willa przy ul. Katowickiej 9/11/11A – dom trójrodzinny Lachertów przy ul. Katowickiej na Saskiej Kępie w Warszawie, zaprojektowany przez Bohdana Lacherta i Józefa Szanajcę, wybudowany w latach 1928–1929.
Założenia i historia.
Jest jednym z pierwszych przykładów zastosowania w Polsce Polsce pięciu zasad nowoczesnej architektury sformułowanych przez Le Corbusiera. Szkieletowa konstrukcja pozwoliła na swobodne formowanie wnętrz i elewacji. Częściowo otwarty parter wsparty został na słupach. Od strony ulicy zastosowano wąskie pasmowe okna, natomiast tył został przeszklony, co stanowić miało swoiste połączenie wnętrza z ogrodem.
Budynek podzielono na 3 mieszkania, z których każde stanęło na osobnej parceli z ogródkiem. W części pod numerem 9 mieszkał aż do swej śmierci w 1987 współprojektant domu Bohdan Lachert, ok. 1990 lokal stał się siedzibą Fundacji Dom Holenderski. W kolejnych segmentach mieszały: Z. Lechowska (nr 11) i M. Ostrowska (nr 11a). Mieszkania trzypoziomowe o powierzchni ok. 150 m², z dwukondygnacyjnym salonem jako rdzeniem każdego segmentu. W segmencie Lacherta (nr 9) nawiązano do willi Le Corbusiera (zwłaszcza La Roche, Paryż, 1923–1924). 
Dom został uszkodzony w czasie II wojny światowej, jednak nadawał się do remontu. 
W 1973 budynek wpisany do rejestru zabytków.
Konstrukcja.
Parcele okazały się bardzo małe – np. powierzchnia parceli środkowej wyniosła tylko 219 m². Nad powierzchnią całego domu usytuowano taras. Konstrukcja ścian oparto na kostkach celolitowych o wymiarach 20x25x40 cm. Grubość ścian zewnętrznych wyniosła 25 cm, wewnętrznych konstrukcyjnych – 20 cm Ścianki działowe wykonano z celogipsu.
Ciężar celolitowej konstrukcji stropów przeniesiony na ściany wewnętrzne nie przekroczył 3 ha/m². Przesklepienia nad otworami wewnętrznymi wykonano z belek celolitowych zbrojonych, nad oknami zastosowano dalszy ciąg stropu, który się wsparł na ścianach prostopadłych do frontu budynku. Strop z płyt celolitowych zbrojonych o gr. 13 cm wsparto na belkach żelaznych. Całkowita grubość stropu nie przekroczyła 15 cm.
Odwodnienie tarasów zaprojektowano wewnątrz budynku. Na konstrukcję tarasu złożyły się: płyty celolitowe na belkach żelaznych, ubijany żużel, warstwy żużlobetonu, trzykrotnie klejona papa oraz żwir.

</doc>
<doc id="4387292" url="https://pl.wikipedia.org/wiki?curid=4387292" title="Roberto Mandje">
Roberto Mandje

Roberto Caracciolo Mandje (ur. 7 marca 1982 w Barcelonie, Hiszpania) – lekkoatleta reprezentujący Gwineę Równikową, specjalizujący się w biegach na 1500 m oraz 3000 m z przeszkodami, olimpijczyk.
Jest synem amerykańskiego dyplomaty, natomiast jego matka pochodzi z Gwinei Równikowej. Obecnie mieszka w Nowym Jorku (Stany Zjednoczone), choć sportowo reprezentował ojczyznę matki. Studiował na uniwersytecie w Albany, gdzie zaczął swoją przygodę ze sportem.
Jego pierwszą, dużą, międzynarodową imprezą były letnie igrzyska olimpijskie w Atenach, w 2004 roku. Przepustkę na nie dostał głównie dzięki dobremu występowi w mistrzostwach wschodniej konferencji Stanów Zjednoczonych, w 2003 roku. Dodatkowo, został wybrany chorążym swojego kraju podczas ceremonii zamknięcia igrzysk. Na samych igrzysk miał wystartować w dwóch konkurencjach, lecz nie pojawił się na starcie biegu na 3000 m z przeszkodami. W biegu na 1500 m, w 1. biegu eliminacyjnym zajął ostatnią 12. pozycję, przez co nie awansował do kolejnej fazy zawodów. Wynikiem 4:03,37, ustanowił natomiast nowy rekord Gwinei Równikowej. Przez kolejne lata rzadko startował w dużych imprezach. W 2011 roku wziął udział w mistrzostwach świata w biegach przełajowych w hiszpańskiej Punta Umbríi, gdzie zajął odległą 109. pozycję. W planach miał również udział w maratonie na letnich igrzyskach olimpijskich 2016, lecz nic z tego nie wyszło.
Jest rekordzistą Gwinei Równikowej w biegu na dystansie 3000 m z przeszkodami.

</doc>
<doc id="4387293" url="https://pl.wikipedia.org/wiki?curid=4387293" title="Shelagh Donohoe">
Shelagh Donohoe

Shelagh Donohoe (ur. 22 stycznia 1965) – amerykańska wioślarka. Srebrna medalistka olimpijska z Barcelony.
Zawody w 1992 były jej jedynymi igrzyskami olimpijskimi. Medal zdobyła w czwórce bez sternika, płynęła wspólnie z Cindy Eckert, Amy Fuller i Carol Feeney. Na mistrzostwach świata zdobyła dwa srebrne medale - w 1990 w ósemce, w 1991 w czwórce bez sternika.

</doc>
<doc id="4387295" url="https://pl.wikipedia.org/wiki?curid=4387295" title="308 Dywizja Strzelecka (ZSRR)">
308 Dywizja Strzelecka (ZSRR)



</doc>
<doc id="4387297" url="https://pl.wikipedia.org/wiki?curid=4387297" title="Dom Bohdana Lacherta">
Dom Bohdana Lacherta



</doc>
<doc id="4387300" url="https://pl.wikipedia.org/wiki?curid=4387300" title="Mozilla (projekt)">
Mozilla (projekt)



</doc>
<doc id="4387302" url="https://pl.wikipedia.org/wiki?curid=4387302" title="Pablo Bustinduy">
Pablo Bustinduy

Pablo Bustinduy Amador (ur. 19 marca 1983 w Madrycie) – hiszpański polityk i politolog, działacz ugrupowania Podemos, poseł do Kongresu Deputowanych.
Życiorys.
Syn polityk Ángeles Amador. Ukończył politologię i administrację na Uniwersytecie Complutense w Madrycie. Kształcił się również w Instytucie Nauk Politycznych w Paryżu. Ukończył studia doktoranckie z filozofii w nowojorskiej The New School for Social Research. Pracował jako wykładowca filozofii na Fairfield University i SUNY. Zajmował się też tłumaczeniami i publicystyką.
Zaangażował się w działalność polityczną w ramach ugrupowania Podemos. Został sekretarzem tego ugrupowania do spraw stosunków międzynarodowych. W 2015 po raz pierwszy uzyskał mandat posła do Kongresu Deputowanych, w przedterminowych wyborach w 2016 z powodzeniem ubiegał się o reelekcję.

</doc>
<doc id="4387306" url="https://pl.wikipedia.org/wiki?curid=4387306" title="Pseudoloricaria laeviuscula">
Pseudoloricaria laeviuscula

Pseudoloricaria laeviuscula – gatunek słodkowodnej ryby sumokształtnej z rodziny zbrojnikowatych (Loricariidae), jedyny przedstawiciel rodzaju "Pseudoloricaria".
Występowanie.
Dorzecze dolnego i środkowego biegu Amazonki, łącznie z Rio Negro i Rio Branco w Brazylii.
Etymologia.
Nazwa rodzajowa "Pseudoloricaria" pochodzi od greckiego słowa "pseudes" (fałszywy) i łacińskiego "lorica, loricare" (kirys ze skóry).
Opis.
Gatunek słabo poznany. Ryby zostały złowione nad piaszczystym dnem, w czystej wodzie głównego nurtu rzek oraz w pobliskich tymczasowych akwenach. Budową zewnętrzną "P. laeviuscula" przypomina ryby z rodzaju "Limatulichthys". Klucz do identyfikacji gatunku opisał Isaäc Isbrücker.
"P. laeviuscula" osiąga maksymalnie ok. 30 cm długości standardowej (SL).

</doc>
<doc id="4387307" url="https://pl.wikipedia.org/wiki?curid=4387307" title="Pseudoloricaria">
Pseudoloricaria



</doc>
<doc id="4387312" url="https://pl.wikipedia.org/wiki?curid=4387312" title="Mistrzostwa Europy w Lekkoatletyce 1962 – skok wzwyż mężczyzn">
Mistrzostwa Europy w Lekkoatletyce 1962 – skok wzwyż mężczyzn

Skok wzwyż mężczyzn był jedną z konkurencji rozgrywanych podczas VII Mistrzostw Europy w Belgradzie. Kwalifikacje rozegrano 15 września, a finał 16 września 1962. Zwycięzcą tej konkurencji został reprezentant ZSRR Walerij Brumel. W rywalizacji wzięło udział dwudziestu zawodników z trzynastu reprezentacji.

</doc>
<doc id="4387318" url="https://pl.wikipedia.org/wiki?curid=4387318" title="Idoia Villanueva Ruiz">
Idoia Villanueva Ruiz

Idoia Villanueva Ruiz (ur. 17 lipca 1980 w Pampelunie) – hiszpańska polityk i informatyk, działaczka ugrupowania Podemos, senator, posłanka do Parlamentu Europejskiego IX kadencji.
Życiorys.
W 2006 ukończyła studia inżynierskie z informatyki na Uniwersytecie Kraju Basków. W 2012 uzyskała magisterium z zarządzania przedsiębiorstwem na Universidad Autónoma de Madrid. W latach 2006–2015 pracowała przy zarządzaniu i rozwijaniu projektów z zakresu technologii informacyjnej.
W 2014 dołączyła do ugrupowania Podemos. W 2015 parlament Nawarry powołał ją w skład hiszpańskiego Senatu. W wyborach w 2019 uzyskała mandat eurodeputowanej IX kadencji.

</doc>
<doc id="4387322" url="https://pl.wikipedia.org/wiki?curid=4387322" title="Limatulichthys">
Limatulichthys

Limatulichthys – rodzaj słodkowodnych ryb sumokształtnych z rodziny zbrojnikowatych (Loricariidae).
Występowanie.
Ameryka Południowa – dorzecza Amazonki i Orinoko.
Klasyfikacja.
Gatunki zaliczane do tego rodzaju:
Gatunkiem typowym jest "Loricaria punctata" (="Limatulichthys griseus").

</doc>
<doc id="4387323" url="https://pl.wikipedia.org/wiki?curid=4387323" title="PUBP w Łomży">
PUBP w Łomży



</doc>
<doc id="4387324" url="https://pl.wikipedia.org/wiki?curid=4387324" title="José Luis Ebatela Nvo">
José Luis Ebatela Nvo

José Luis Ebatela Nvo (ur. 29 października 1972) – lekkoatleta z Gwinei Równikowej, specjalizujący się w biegach na 1500 m oraz długodystansowych, olimpijczyk.
Jego pierwszą, dużą, międzynarodową imprezą były w 1998 r., mistrzostwa świata w półmaratonie w szwajcarskim Usterze. Z nowym rekordem życiowym, 1:13:01, zajął 129. miejsce w gronie 135 zawodników. 2 lata później, w 2000 r., uzyskał prawo startu na letnie igrzyska olimpijskie do australijskiego Sydney. Mimo nie uzyskania odpowiedniego minimum na igrzyska, dostał dziką kartę od organizatorów, przez co mógł uczestniczyć w zawodach. Jednocześnie był najstarszym zawodnikiem w reprezentacji Gwinei Równikowej, mając 27 lat. Na samych igrzysk wystartował w biegu na 1500 m, w 2. biegu eliminacyjnym zajął 13. pozycję, przez co nie awansował do kolejnej fazy zawodów. Przez kolejne lata rzadko startował w dużych imprezach. W 2001 roku wziął udział w mistrzostwach świata w kanadyjskim Edmonton. W 1. biegu eliminacyjnym na 1500 m zajął 11. pozycję. Ten wynik nie pozwolił mu awansować do kolejnej rundy.
Jest rekordzistą Gwinei Równikowej w biegu na dystansie 10 000 m.

</doc>
<doc id="4387329" url="https://pl.wikipedia.org/wiki?curid=4387329" title="Powiatowa Komenda Uzupełnień Gródek Jagielloński">
Powiatowa Komenda Uzupełnień Gródek Jagielloński



</doc>
<doc id="4387335" url="https://pl.wikipedia.org/wiki?curid=4387335" title="Powiatowa Komenda Uzupełnień Rawa Ruska">
Powiatowa Komenda Uzupełnień Rawa Ruska



</doc>
<doc id="4387336" url="https://pl.wikipedia.org/wiki?curid=4387336" title="Dubn">
Dubn

Dubn, (Db ) – syntetyczny pierwiastek chemiczny o liczbie atomowej 105. Jest wysoce radioaktywny. Najstabilniejszy z izotopów, dubn-268, cechuje się okresem półtrwania około 28 godzin. Znacznie ogranicza to zakres badań pierwiastka.
Dubn nie występuje naturalnie na Ziemi, wytwarzany jest sztucznie. Radziecki Zjednoczony Instytut Badań Jądrowych ogłosił jego odkrycie w 1968, amerykańskie Lawrence Berkeley Laboratory zrobiło to w 1970. Oba zespoły zaproponowały własne nazwy na określenie nowego pierwiastka, których używały bez formalnego zatwierdzenia. Długotrwała dyskusja rozwiązała się w 1993 oficjalnym śledztwem w sprawie odkrycia prowadzonym przez IUPAC/IUPAP Joint Working Party. W rezultacie uznano oficjalnie, że odkrycia dokonały oba zespoły. Pierwiastek nazwano formalnie "dubnium" w 1997, odwołując się do miasta Dubnej, gdzie leży Zjednoczony Instytut Badań Jądrowych.
Badania teoretyczne lokują dubn w 5 grupie układu okresowego w serii 6d metali przejściowych, pod wanadem, niobem i tantalem. Dubn dzieli z pierwiastkami grupy 5 większość własności, jak konfiguracja elektronowa powłoki walencyjnej oraz dominacja stopnia utlenienia +5, kilka anomalii wynika z efektów relatywistycznych. Przeprowadzone jedynie ograniczone badania potwierdziły te przewidywania. W roztworach zachowuje się raczej jak niob, niż jak tantal, łamiąc prawo okresowości.
Odkrycie.
Tło.
Uran, pierwiastek 92, jest najcięższym z pierwiastków występujących w istotnej ilości w naturze. Pierwiastki cięższe od niego można praktycznie uzyskać jedynie poprzez syntezę. Pierwsza taka synteza nowego pierwiastka, nazwanego neptunem pierwiastka 93, przeprowadzona została w 1940 przez zespół naukowców z USA. W kolejnych latach amerykańscy badacze wytworzyli takie pierwiastki do mendelewa o liczbie atomowej 101, czego dokonali w 1955. Począwszy od 102. pierwiastka pierwszeństwo odkryć bywało tematem sporu pomiędzy fizykami amerykańskimi i radzieckimi. Rywalizacji między nimi skutkowała wyścigiem o nowe pierwiastki i uznanie ich odkrycia, określanej po angielsku terminem Transfermium Wars.
Doniesienia.
Pierwsze doniesienie o odkrycie pierwiastka 105 pochodziło ze Zjednoczonego Instytutu Badań Jądrowych w Dubnej w ZSRR, ukazało się w kwietniu 1968. Badacze bombardowali ameryk-243 243Am wiązką jonów neonu-22 22Ne. Odnotowali aktywność alfa o energiach 9,4 MeV (z okresem półtrwania 0,1–3 s) i 9,7 MeV ("t"1/2 &gt; 0,05 s), a następnie aktywność alfa podobną do 256103 lub 257103. Na podstawie wcześniejszych rozważań teoretycznych te dwie aktywności przypisano odpowiednio do 261105 oraz 260105.
Po obserwacji rozpadu alfa pierwiastka 105 badacze podjęli próbę obserwacji samorzutnego rozszczepienia tego jądra i zbadania produktów jego rozpadu. Praca ukazała się w lutym 1970. Opisywała liczne przykłady dwóch takich aktywności o okresach półtrwania 14 ms i 2,2 ± 0,5 s. Pierwszą z nich przypisano 242mfAm (użyta notacja oznacza jądro stanowiące izomer rozpadający się poprzez samorzutny rozpad, ang. "spontaneous fission"). Druga powiązana została z pierwiastkiem 105. Zasugerowano, że nieprawdopodobnym było pochodzenie tej aktywności z reakcji transferu zamiast z pierwiastka 105, jako że wydajność tego procesu była znacznie niższa od reakcji z udziałem 242mfAm, zgodnie z przewidywaniami teoretycznymi. By dowieść, że aktywność nie pochodziła z reakcji (22Ne,"x"n), badacze bombardowali 243Am jonami 18O, otrzymane w reakcji 256103 i 257103 wykazywały niewielką aktywność samorzutnego rozszczepienia jądra, a reakcja produkująca cięższe jądra 258103 i 259103 w ogóle nie powodowała samorzutnych rozszczepów jąder, zgodnie z danymi teoretycznymi. Badacze doszli do wniosku, że zaobserwowana aktywność wynika z samorzutnych rozpadów jąder pierwiastka 105.
W kwietniu 1970 zespół Lawrence Berkeley National Laboratory (LBL) w Berkeley w Kalifornii w USA ogłosił syntezę pierwiastka 105 przez bombardowanie kalifornu-249 jonami azotu-15. Aktywność alfa miała energię 9,1 MeV. By wykazać, że rzeczona aktywność nie pochodzi od innej reakcji, zespół przeprowadził inne procesy: bombardował 249Cf za pomocą 14N, ołów za pomocą 15N i rtęć również 15N. Nie stwierdzono obserwowanej wcześniej aktywności. Charakterystyka nowo powstałych jąder pasowała do 256103, co wskazuje na pierwotne jądra 260105.
Wyniki te nie potwierdziły odkryć radzieckich dotyczących rozpadów alfa energii 9,4 MeV ani 9,7 MeV jąder 260105, pozostawiając możliwość wytworzenia tylko 261105.
Rosjanie próbowali przeprowadzić inny eksperyment celem wytworzenia pierwiastka 105, opublikowany w maju 1970. Twierdzili, że zsyntetyzowali więcej jąder szukanego pierwiastka i że ich eksperyment potwierdził ich wcześniejsze racje. Zgodnie z publikacją wytworzonym izotopem był prawdopodobnie 261105 lub, możliwe, 260105. Przeprowadzono zarazem wstępne badanie własności chemicznych: wariant gradientu termicznego chromatografii gazowej miał pokazać, że chlorek utworzonego drogą samorzutnego rozpadu pierwiastka przypominał właściwościami chlorek niobu(V) bardziej, niż chlorek hafnu(IV). Zespół zidentyfikował 2,2-sekundową aktywność spontanicznego rozpadu jąder w lotnym chlorku, z czego wniósł, że rozpadać się muszą jądra pierwiastka 105.
W czerwcu 1970 Zjednoczony Instytut Badań Jądrowych ulepszył swój pierwszy eksperyment, wykorzystując czysty cel i redukując intensywność reakcji transferu przez zainstalowanie kolimatora. Tym razem byli zdolni znaleźć aktywność alfa o energii 9,1 MeV powstających jąder zidentyfikowanych jako 256103 lub 257103, co wskazywało na pierwotny izotop 260105 lub 261105.
Konflikt o nazwę.
Zjednoczony Instytut Badań Jądrowych nie zaproponował nazwy po ogłoszeniu syntezy pierwiastka 105, co stanowiłoby zwyczajową praktykę. Dlatego LBL uznało, że ZIBJ nie dysponuje wystarczającymi danymi doświadczalnymi, by podeprzeć swe roszczenia. Po zebraniu większej ilości danych ZIBJ zaproponował nazwę "nielsbohrium" (Ns), honorując w ten sposób duńskiego fizyka jądrowego Nielsa Bohra, twórcy teorii budowy atomu i teorii kwantowej. Ogłosiwszy syntezę pierwiastka 105, LBL zaproponował nazwę "hahnium" (Ha), upamiętniając niemieckiego chemika Otto Hahna, zwanego ojcem chemii jądrowej. W ten sposób powstał konflikt.
We wczesnych latach siedemdziesiątych oba zespoły doniosły o syntezie nowego pierwiastka, 106, ale nie zaproponowały nazw. ZIMJ sugerował utworzenie międzynarodowego zespołu, który wyostrzy kryteria odkrycia. Propozycję zaakceptowano w 1974 i utworzona została neutralna grupa łącząca oba obozy. Żaden z zespołów nie był zainteresowany rozwiązaniem konfliktu przez trzecią stronę, wobec czego wiodący naukowcy LBL – Albert Ghiorso i Glenn Seaborg – w 1975 udali się do Dubnej i spotkali z wiodącymi naukowcami ZIBJ – Gieorgijem Florowem, Jurijem Oganiesianem i innymi – by podjąć próbę rozwiązania konfliktu wewnątrz i uczynić neutralną grupę niepotrzebną. Po dwóch godzinach dyskusji poniesiono porażkę. Neutralnej grupie nigdy nie udało się zebrać i dokonać oceny, wobec czego problem pozostawał nierozwiązany. W 1979 IUPAC zasugerowała systematyczne nazwy pierwiastków do czasu ustalenia ostatecznych nazw. Tak pierwiastek 105 nazwano "unnilpentium", wykorzystując łacińskie "un-" i "nil-" oraz greckie "pent-" (znaczące odpowiednio cyfry 1, 0 i 5). Oba skłócone zespoły zignorowały to, nie chcąc osłabiać swoich roszczeń.
W 1981 Instytut Badań Ciężkich Jonów w Darmstadt (GSI) w Darmstadt w RFN ogłosił syntezę pierwiastka 107. Jego doniesienie przypada 5 lat po doniesieniu ZIBJ, jednak cechowało się większą precyzją, będącą mocniejszą podstawą do roszczeń o uznanie odkrycia. GSI uznał wysiłki ZIBJ, sugerując dla nowego pierwiastka nazwę "nielsbohrium". ZIBJ nie sugerował nowej nazwy dla pierwiastka 105, stwierdzając, że istotniejsze jest ustalenie jego odkrywców.
W 1985 International Union of Pure and Applied Chemistry (IUPAC) i International Union of Pure and Applied Physics (IUPAP) utworzyły IUPAC/IUPAP Joint Working Party (JWP) celem oceny odkryć i ustalenia ostatecznych nazw kontrowersyjnych pierwiastków. Spotykano się z przedstawicielami trzech skłóconych instytucji. W 1990 ustalono kryteria uznania odkrycia pierwiastka. W 1991 ukończono pracę nad oceną odkryć i rozwiązaniem. Efekty opublikowano w 1993. Zgodnie z nimi pierwszy udany eksperyment przeprowadzono w kwietniu 1970 w LBL, a zaraz po nim w czerwcu 1970 eksperyment ZIBJ, wobec czego oba zespoły powinny podzielić się uznaniem za odkrycie.
LBL stwierdziło, że wkład ZIBJ został przeszacowany, że instytutu ten potrafił jedynie pokazać niewątpliwą syntezę pierwiastka 105 rok po ich dokonaniu. ZIBJ i GSI natomiast poparły publikację JWP.
W 1994 IUPAC opublikowała rekomendacje nazywania spornych pierwiastków. W przypadku pierwiastka 105 zaproponowano "joliotium" (Jl) po francuskim fizyku Frédériciem Joliot-Curie, który przyczynił się do rozwoju chemii i fizyki jądrowej. Nazwę tą pierwotnie zaproponował zespół radziecki dla pierwiastka 102, nazwanego noblem. Rekomendacje te spotkały się z krytyką amerykańskich naukowców z kilku przyczyn. Po pierwsze sugestie zamieszały: nazwy "rutherfordium" i "hahnium", pierwotnie zaproponowane przez Berkeley dla pierwiastków 104 i 105, zostały przypisane do pierwiastków odpowiednio 106 i 108. Po wtóre pierwiastkom 104 i 105 dano nazwy zgodnie z JINR, pomimo wcześniejszego uznania LBL za równorzędnych współodkrywców obu z nich. PO trzecie zaś i zarazem najważniejsze IUPAC odrzuciło nazwę "seaborgium" dla pierwiastka 106, uznawszy zasadę, że pierwiastek nie może nosić nazwy pochodzącej od imienia żyjącej osoby, mimo że w 1993 przyznano zespołowi LBL jego odkrycie.
W 1995 IUPAC porzuciła kontrowersyjną zasadę i założyła komitet narodowych reprezentantów celem znalezienia kompromisu. Zasugerowali oni nazwanie pierwiastka 106 seaborgiem ("seaborgium") w zamian za wycofanie wszystkich innych amerykańskich propozycji z wyjątkiem ugruntowanego już lorensa ("lawrencium") dla pierwiastka 103. Równie zakorzeniony nobel ("nobelium") dla pierwiastka 102 zastąpiono flerowem ("flerovium") po Gieorgiju Florowie, idąc za publikacją z 1993, wedle której pierwiastek po raz pierwszy otrzymano w Dubnej. Amerykańscy naukowcy odrzucili ten pomysł i decyzję wycofano. Nazwa flerow została użyta później dla pierwiastka 114.
W 1996 IUPAC przeprowadził kolejne spotkanie, rozważając ponownie wszystkie nowe nazwy. Przyjęto inne zestaw rekomendacji, który zatwierdzono i opublikowano w 1997. Pierwiastek 105 nazwano dubnem "dubnium" (Db), odwołując się do Dubnej, gdzie leży ZIBJ. Amerykańskie sugestie przeszły dla pierwiastków 102, 103, 104 i 106. Poprzednie rekomendacje UPAC używały nazwy "dubnium" dla pierwiastka 104. Amerykańscy naukowcy niechętnie zaakceptowali tę decyzję. IUPAC zwróciła uwagę, że laboratorium Berkeley było już kilkukrotnie uczczone w nazwach berkel, kaliforn i ameryk, wobec czego nazwy rutherford ("rutherfordium") i seaborg ("seaborgium") dla pierwiastków 104 i 106 byłyby wystarczającą kompensatą za wkład ZIBJ w odkrycie pierwiastków 104, 105 i 106.
Izotopy.
Dubn, mając liczbę atomową 105, należy do transaktynowców. Jak inne pierwiastki o tak dużych liczbach atomowych, wykazuje znaczną niestabilność. Najtrwalszy z jego izotopów, 268Db, cechuje się okresem półtrwania około dnia. Nie zaobserwowano nigdy stabilnego izotopu tego pierwiastka. Obliczenia wykonane w 2012 sugerują, jakoby okres połowicznego rozpadu dowolnego izotopu dubnu nie mógł istotnie przekraczać dnia. Obecnie przyjmowana wartość wyznaczona eksperymentalnie wynosi 28 godziny dla izotopu 268Db, ale statystyczne prawo wielkich liczb, na którym bazuje określanie okresów połowicznego zaniku, nie może tutaj zostać zastosowane bezpośrednio z powodu bardzo ograniczonej liczby eksperymentów (zaobserwowanych rozpadów). Zakres niepewności wskazuje, w jakim obszarze znajduje się okres półtrwania z prawdopodobieństwem 95%. Dubn można otrzymać wyłącznie sztucznie. Współczesna teoria jądra atomu nie sugeruje istnienia stabilnych izotopów dubnu, ale w przeszłości rozważano istnienie nieznanych izotopów superciężkich na pierwotnej Ziemi. Przykładowo w 1963 postulowano 267108 o okresie półtrwania między 400 a 500 milionów lat, a w 2009 292122 o półokresie ponad 100 milionów lat; żaden z tych pomysłów nie zyskał akceptacji.
Krótki okres połowicznego zaniku dubnu ogranicza doświadczenia. Stan ten pogarsza to, że najstabilniejsze izotopy są najtrudniejsze w syntezie. Pierwiastki o niższych liczbach atomowych mają stabilne izotopy o niższym stosunku liczb neutronów do protonów niż w tych o wyższych liczbach atomowych. Oznacza to, że tarcza i wiązka jąder wykorzystywanymi do tworzenia superciężkich jąder mają zbyt mało neutronów, niż potrzeba do utworzenia najstabilniejszych izotopów. Inne techniki bazujące na szybkim wychwycie neutronów i reakcjach transferu były rozważane w II dekadzie XXI wieku, ale wciąż dominują metody opierające się na kolizji dużych i mniejszych jąder.
Eksperymentalnie wyprodukować można zaledwie kilka atomów 268Db, dlatego też zmierzone okresy półtrwania znacznie się różnią. Podczas trzech doświadczeń wytworzono łącznie 23 atomy i otrzymując czas połowicznego rozpadu 28 godzin. Drugi najtrwalszy izotop dubnu, 270Db, wytworzony został w jeszcze mniejszej ilości. W sumie stworzono 3 atomy, które przetrwały 33,4 h, 1,3 h oraz 1,6 h. Te 2 stanowią najcięższe poznane dotąd izotopy dubnu, oba otrzymano raczej w wyniku rozpadu cięższych jąder 288Mc i 294Ts, niż bezpośrednio, ponieważ doświadczenia, które je wytworzyły, zostały pierwotnie zaprojektowane dla wiązek 48-wapnia. W związku z jego masą 48Ca ma jak dotąd największy nadmiar neutronów ze znanych praktycznie stabilnych jąder atomowych, zarówno ilościowo, jak i względnie, co pomaga w syntezie superciężkich jąder o większej liczbie neutronów. Jednak druga strona medalu to mniejsze prawdopodobieństwo fuzji dla wysokich liczb atomowych.
Przewidywane właściwości.
Zgodnie z prawem okresowości dubn powinien należeć do grupy 5, wraz z wanadem, niobem i tantalem. Kilka badań szukało własności pierwiastka 105. Wyniki zgadzały się przewidywaniami prawa okresowości. Niemniej pojawiać się mogą istotne odchylenia spowodowane efektami relatywistycznymi (powstają one, kiedy dany obiekt osiąga prędkość zbliżoną do prędkości światła; w ciężkich atomach dotyczą one elektronów wokół jądra). Mogą one dramatycznie zmieniać własności fizyczne w skali atomowej i makroskopowej. Pozostają one wyzwaniem dla pomiarów z kilku przyczyn: trudności w wytwarzaniu atomów transuranowych, niskiej efektywności, jeśli już uda się synteza, co pozwala jedynie na badania w skali mikroskopowej, wymagań laboratorium radiochemicznego do badań atomów, krótkich okresów półtrwania tychże, obecności wielu niepożądanych aktywności poza tymi związanymi z syntezą ciężkich atomów. Dotychczas badania przeprowadzano na pojedynczych atomach.
Atomowe i fizyczne.
Bezpośredni efekt relatywistyczny polega na tym, że wraz ze wzrostem liczby atomowej najbardziej zewnętrzne elektrony muszą coraz szybciej obiegać jądro, gdyż wzrasta siła elektromagnetyczna pomiędzy nimi a jądrem. Tego rodzaju efekt wykryto w przypadku najbardziej zewnętrznego orbitalu A s (i p1/2, ale ten akurat nie jest w dubnie zajęty). Przykładowo orbital 7s ulega kontrakcji o 25% i jest stabilizowany na poziomie by 2,6 eV.
Bardziej pośredni efekt polega tym, że orbitale s i p1/2 po kontrakcji ekranują ładunek jądra bardziej efektywnie, ograniczając jego wpływ na zewnętrzne elektrony orbitali d i f, które stają się przez to większe. Efekt ten w wielkim stopniu zachodzi w dubnie: w przeciwieństwie do poprzednich członków grupy 5, elektrony 7s dubnu trudniej oderwać z atomu, niż elektrony 6d.
Inny efekt stanowi sprzężenie spinowo-orbitalne, zwłaszcza rozszczepienie spinowo-orbitalne, które rozszczepia podpowłokę 6d – poboczna liczba kwantowa ℓ podpowłoki d wynosi 2 – na dwie podpowłoki; 4 z 10 orbitali obniżają ℓ do 3/2, a 6 orbitali podwyższa ją do 5/2. Wszystkie 10 poziomów energetycznych podnosi się, jednak 4 znich są mniejsze, niż pozostałe 6. 3 elektrony 6d normalnie zajmują najniższe poziomy energetyczne 6d3/2).
Pojedynczy zjonizowany atom dubnu (Db+) jest uboższy od neutralnego atomu o elektron 6d. Podwójnie (Db2+) i potrójnie (Db3+) zjonizowane kationy powinny stracić elektrony 7s, czym różnią się od swych lżejszych homologów. Pomimo tych odmienności w dalszym ciągu oczekuje się od dubnu pięciu elektronów walencyjnych. Nie wykazano wpływu poziomów energii 7p na własności dubnu. Jako że elektrony 6d dubnu są bardziej destabilizowane niż elektrony 5d tantalu i oczekuje się, że Db3+ będzie brakowało dwóch elektronów 6d raczej niż 7s, w efekcie stopień utlenienia +3 powinien być niestabilny i nawet rzadszy, niż w przypadku tantalu. Potencjał jonizacyjny dubnu w jego maksymalnym stopniu utlenienia +5 powinien być nieco mniejszy niż tantalu, promień jonowy dubnu powinien zaś być większy,n iż tantalu. Przekłada się to na istotne efekty w chemii dubnu.
Atomy dubnu w stanie stałym powinny tworzyć układ regularny, jak w przypadku poprzednich pierwiastków grupy 5. Przewidywana gęstość dubnu wynosi 29 g/cm³.
Chemiczne.
Chemia obliczeniowa najprostsza jest w przypadku chemii fazy gazowej, w której interakcje pomiędzy cząsteczkami można pominąć jako zaniedbywalne. Wielu autorów rozpatrywało pięciochlorek dubnu. Obliczenia okazały się spójne z prawami okresowości, wskazując właściwości pierwiastków grupy 5. Przykładowo poziomy orbitali molekularnych wskazują, że dubn wykorzystuje 3 elektrony 6d zgodnie z przewidywaniami. W porównaniu z tantalowym analogiem pięciochlorek dubnu powinien wykazywać większy kowalencyjnych charakter wiązania. Przyczynę stanowi obniżenie efektywnego ładunku atomu i wzrost oddziałującej populacji na orbitalach dubnu i chloru.
Obliczenia chemii roztworów dubnu wskazują, że najwyższy stopień utlenienia, +5, powinien być bardziej stabilny niż w przypadku niobu czy tantalu, stabilniejszy od stopni +3 i +4. Tendencja do hydrolizy kationów o najwyższym stopniu utlenienia winna kontynuować spadek w obrębie grupy 5, ale oczekuje się gwałtownego spadku. Oczekuje się, że bogactwo związków kompleksowych dubnu odzwierciedlać będzie trendy grupy 5. Obliczenia tyczące kompleksów z ligandami OH i Cl wykazały odwrócenie trendów tworzenia kompleksów i ich rozpadu dla tej grupy, jako że dubn wykazuje tutaj większą skłonność od tantalu.
Chemia doświadczalna.
Wyniki eksperymentów chemicznych na dubnie sięgają lat 1974 i 1976. Badacze radzieccy użyli termochromatografii, dochodząc do wniosku, że lotność bromku dubnu ustępuje lotności bromku niobu, będąc porównywalna do osiąganej przez bromek hafnu. Nie jest pewne, czy wykryte produkty rozpadu potwierdzały swoje pochodzenie na pewno od pierwiastka 105. Wyniki te mogą oznaczać, że dubn zachowuje się bardziej jak hafn niż jak niob.
Następne badania chemii dubnu przeprowadzono w 1988 w Berkeley. Zbadano, czy najbardziej stabilnym stopniem utlenienia dubnu w roztworze wodnym będzie +5. Dubn po dwukrotnym odparowaniu potraktowano stężonym kwasem azotowym. Sorpcja dubnu na szklanym szkiełku została następnie porównana z pierwiastkami grupy 5 niobem i tantalem oraz grupy 4 cyrkonem i hafnem, otrzymanymi w podobnych warunkach. Pierwiastki grupy 5 znane są z sorpcji do szkła, podczas gdy pierwiastki grupy 4 tak nie czynią. Potwierdzono własności dubnu typowe dla grupy 5. Zachowanie po potraktowaniu mieszaniną roztworów kwasów azotowego i fluorowodorowego i ekstrakcji z niej do ketonu izobutylowo-metylowego różniło dubn, tantal i niob. Dubn nie ulegał bowiem ekstrakcji, przypominając tym niob raczej niż tantal, co wskazuje na niemożność przewidywań tworzenia związków kompleksowych na podstawie czystych ekstrapolacji trendów w obrębie grup układu okresowego.
Pobudziło to badania chemicznych własności kompleksów dubnu. Różne laboratoria wspólnie przeprowadziły tysiące powtarzalnych badań chromatograficznych pomiędzy 1988 a 1993. Wszystkie pierwiastki grupy 5 i protaktyn wyekstrahowano ze stężonego kwasu chlorowodorowego. Po zmieszaniu z niskiego stężenia HCl dodano niewielką ilość fluorowodoru, by rozpocząć selektywną re-ekstrakcję. Dubn wykazywał własności różniące się od tantalowych, podobne zaś do niobowych i obserwowanych u jego pseudohomologu protaktynu przy stężeniach kwasu solnego poniżej 12 moli/litr. To podobieństwo do wspomnianych dwóch pierwiastków sugeruje tworzenie się kompleksu lub . Po doświadczeniach ekstrahowania dubnu z kwasu bromowodorowego 2,6-dimetyloheptan-4-olem (specyficznym ekstrahentem protaktynu) z kolejnymi płukaniami mieszaniną kwasów chlorowodorowego i bromowodorowego, jak i chlorowodorowego dubn okazał się mniej skłonny do ulegania ekstrakcji niż protaktyn bądź niob. Wyjaśniono to wzrastającą tendencją do tworzenia nieekstrahowalnych związków kompleksowych o wielokrotnym ładunków ujemnym. Dalsze eksperymenty w 1992 potwierdziły stabilność stopnia utlenienia +5 state: Db(V) okazał się ekstrahowalny z kolumn wymieniających kationy α-hydroksyizomaslanem, jak pierwiastki grupy 5 i protaktyn, w przeciwieństwie do Db(III) i Db(IV). W 1998 i 1999 nowe przewidywania sugerowały, że dubn powinien ekstrahować się tak dobrze jak niob i lepiej od tantalu z roztworów halogenków, co też później potwierdzono.
Pierwsze doświadczenia z zastosowaniem izotermicznej chromatografii gazowej wykonano w 1992 z 262Db (o okresie półtrwania 35 s). Lotności niobu i tantalu były podobne przy zachowaniu marginesu błędu, ale dubn wydawał się znacznie mniej lotny. Postulowano, że ślady tlenu w układzie mogły doprowadzić do wytworzenia się , który wedle przewidywań powinien cechować się gorszą lotnością od . Późniejsze doświadczenia z 1996 wykazały, że chlorki grupy 5 były bardziej lotne od odpowiadających im bromków z wyjątkiem tantalu, prawdopodobnie z powodu tworzenia . Późniejsze badania lotności chlorków dubnu i niobu w funkcji ciśnień parcjalnych tlenu wykazały, że tworzenie się oksytlenków i ogólna lotność zależą od stężenia tlenu. Tworzące się tlenochlorki okazały się mniej lotne od chlorków.
W 2004–05 badacze z Dubnej i Livermore zidentyfikowali nowy izotop dubnu, 268Db, produkt pięciokrotnego rozpadu alfa nowo wytworzonego pierwiastka 115. Rzeczony nowy izotop okazał się mieć wystarczająco długi okres połowicznego zaniku (ponad dzień), by umożliwić dalsze badania chemiczne. W 2004 cienką warstwę dubnu usunięto z powierzchni targetu i roztworzono w wodzie królewskiej ze śladami nośnika lantanowego. z którego związki na stopniach utlenienia +3, +4 i +5 wytrącono przez dodanie zasady amonowej. Osad wypłukano i roztworzono kwasem solnym. Następnie przeprowadzono sole w azotany, osuszono i oceniono ich ilość. Większość cechowała się stopniem utlenienia +5, co skutkowało natychmiastowym przypisaniem do dubnu, który miał też związki +4. Na podstawie tych wyników zespół zdecydował o konieczności dodatkowej separacji chemicznej. W 2005 powtórzono doświadczenie, otrzymując w końcu raczej wodorotlenek niźli azotan. Badano go dalej zarówno w Livermore (metodą "reverse phase chromatography"), jak i Dubnej (z użyciem chromatografii wymiennej). Efektywnie wyizolowano związki +5. Dubn pojawił się trzykrotnie we frakcji samego tantalu, nigdy zaś we frakcji samego niobu. Zauważono, że eksperymenty te nie wystarczają do podniesienia wniosku o ogólnym profilu właściwości chemicznych dubnu.
W 2009 w akceleratorze tandemowym JAEA w Japonii dubn potraktowano roztworem kwasów azotowego i fluorowodorowego w stężeniach, w których niob tworzy , a tantal przyjmuje formę . Dubn zachowywał się w sposób bliski niobowi, a nie tantalowi. Wyprowadzono z tego wniosek, że tworzy . Z dostępnych informacji wyciągnięto wniosek. że dubn często zachowuje się w sposób taki jak niob, czasami jak protaktyn., lecz rzadko jak tantal.

</doc>
<doc id="4387344" url="https://pl.wikipedia.org/wiki?curid=4387344" title="Qafur Məmmədov">
Qafur Məmmədov

Qafur Nəsir oğlu Məmmədov (ur. 5 marca 1922 w Baku, zm. 19 października 1942 w okolicach Tuapse) – radziecki marynarz odznaczony pośmiertnie Złotą Gwiazdą Bohatera Związku Radzieckiego (1943).
Urodził się w azerskiej rodzinie robotniczej. Skończył szkołę powszechną, pracował w drukarni im. 26 Bakijskich Komisarzy, w sierpniu 1941 został powołany do Armii Czerwonej. Od września 1941 uczestniczył w wojnie z Niemcami, był łącznikiem dowódcy kompanii 232 samodzielnego batalionu piechoty morskiej 56 Armii Frontu Zakaukaskiego. Wyróżnił się w walkach na północny zachód od Tuapse 19 października 1942, gdzie wraz z pozostałymi marynarzami odpierał ataki Niemców, osobiście zabijając 13 żołnierzy wroga; potem zginął. Został pochowany w Tuapse. 31 marca 1943 pośmiertnie otrzymał tytuł Bohatera Związku Radzieckiego i Order Lenina. Jego imieniem nazwano m.in. szkołę piechoty morskiej w Baku, stocznię i ulicę w Baku.

</doc>
<doc id="4387354" url="https://pl.wikipedia.org/wiki?curid=4387354" title="Shallow">
Shallow

Shallow – singel Lady Gagi oraz Bradleya Coopera promujący ścieżkę dźwiękową do filmu "Narodziny gwiazdy". Utwór został wydany 28 września 2018 roku.
Utwór otrzymał pozytywne opinie od krytyków i pojawił się na listach przebojów w większości krajów, zajmując pierwsze miejsce w: Australii, Austrii, Kanadzie, Danii, Stanach Zjednoczonych, Irlandii, Norwegii, Nowej Zelandii, Wielkiej Brytanii, Szwecji i Szwajcarii. Gazeta The New York Times oraz oraz magazyny "Billboard" i "Rolling Stone, wyróżniło ,Shallow"" jako jedną z najlepszych piosenek 2018 roku. Piosenka otrzymała wiele nagród m.in.: Oscara, 2 nagrody Grammy oraz Złotego Globa.
Produkcja i charakterystyka.
Utwór został napisany przez Lady Gagę, Andrew Wyatta, Anthonego Rossomando, Marka Ronsona, a wyprodukowany przez Gagę i Benjamina Ricea. Pierwszy raz część piosenki pojawiła się w zwiastunie filmu Narodziny gwiazdy. Oficjalna premiera piosenki miała miejsce 27 września 2018 roku, zaś radiowa premiera odbyła się 5 października 2018 roku.
Singiel został zdefiniowany jako ballada z elementami: rocka, folk-popu i country. Utwór skomponowano w tonacji G-dur w umiarkowanym tempie 96 uderzeń na minutę. Z racji tematyki filmowej piosenka opowiada o miłości. Dziennik "The Guardian" zauważa, że „Shallow” przedstawia samorealizację bohaterów z ich aktualnej sytuacji i jest adresowane „dla tych, którym życie nie zawsze było sprawiedliwe i życzliwe”.
Odbiór.
,Shallow" otrzymał szerokie uznanie krytyków. Tygodnik Billboard określił utwór jako ,fantastyczną balladę, wykonaną przez dwójkę utalentowanych artystów”. Ta sama gazeta zwarła utwór Gagi na liście 100 najlepszych utworów XXI wieku, umieszczając piosenkę na 6 miejscu. Piosenka zajęła 2 miejsce w rankingu najlepszych piosenek 2018 roku według "Rolling Stone". Utwór znalazł się na liście 10 najpiękniejszych romantycznych piosenek filmowych, opublikowanej przez Empik
Piosenka znajdowała się przez 45 tygodni na liście Hot 100 Billboard (w tym przez tydzień na pierwszym miejscu). W 2019 roku piosenka sprzedała się w 10,2 milionach egzemplarzy na całym świecie. Utwór znajduje się na 26 miejscu w zastawieniu najczęściej słuchanych utworów na Spotify.
Nagrody.
,Shallow" otrzymało wiele wyróżnień przyznawanych za zasługi dla filmu i muzyki. Podczas 91. ceremonii wręczenia Oscarów utwór otrzymał Nagrodę Akademii Filmowej w kategorii ,najlepsza piosenka oryginalna". 6 stycznia 2019 roku podczas 76. ceremonii wręczenia Złotych Globów utwór zdobył nagrodę za "Najlepszą piosenkę filmową". Singiel był nominowany w czterech kategoriach podczas 61. ceremonii wręczenia nagród Grammy, wygrywając w kategoriach "Best Pop Duo/Group Performance" oraz "Best Song Written for Visual Media oraz przegrywając w kategoriach" Nagranie roku i Piosenka roku.
Piosenka otrzymała: Critics’ Choice Movie Award, MTV Movie Award, Nagrodę Satelita, Swiss Music Award, World Soundtrack Award oraz Danish Music Award. Utwór zdobył również nagrody przyznawane przez stowarzyszenia krytyków filmowych m.in.: Stowarzyszenia Krytyków Filmowych w Georgi, Stowarzyszenia Krytyków Filmowych Hollywood oraz Stowarzyszenia Krytyków Filmowych Houston.
Występy na żywo.
Wykonania Lady Gagi.
Po raz pierwszy utwór został wykonany na żywo w czasie koncertu z serii Lady Gaga Enigma. Pierwszy telewizyjny występ odbył się podczas ceremonii wręczenia nagród Grammy. Następnie piosenka została wykonana podczas Oscarów w 2019 roku. Występ został uznany za najlepszy moment muzyczny ceremonii i zdobył Nagrodę Dorian w kategorii ,Muzyczny telewizyjny występ roku". Tomasz Kot wskazał moment śpiewania piosenki jako ten, który zapadł mu najbardziej w pamięci z całej ceremonii. Utwór został zagrany podczas wiecu wyborczego organizowanego przez Joe Bidena oraz jest jedną z części setlisty na The Chromatica Ball.
Inne wykonania.
Piosenka została wykonana przez wielu wokalistów na całym świecie m.in. przez: Kelly Clarkson, Lewisa Capaldi lub grupę Pentatonix. Piosenka została wykonana w duecie: Maryli Rodowicz i Dawida Kwiatkowskiego, Anny Deko i Grzegorza Hyży oraz Alicji Szemplińskiej i Piotra Cugowskiego. Na YouTube została opublikowana polska wersja piosenki w wykonaniu Małgorzaty Kozłowskiej i Kuby Jurzyka.

</doc>
<doc id="4387361" url="https://pl.wikipedia.org/wiki?curid=4387361" title="All American">
All American

All American – amerykański serial (dramat sportowy) wyprodukowany przez Berlanti Productionss, April Blair's Company, CBS Studios oraz Warner Bros. Television Studios, który został stworzony przez April Blair. Serial jest zainspirowany życiem profesjonalnego footbalisty, Spencer Paysinger. Serial jest emitowany od 10 października 2018 roku przez The CW, a Polsce dzień później udostępniony na platformie HBO GO, natomiast premiera telewizyjna jest zaplanowana na 28 listopada 2018 roku na HBO 3.
Fabuła.
Fabuła serialu skupia się na Spencerze Jamesie, licealiście, który zostaje zrekrutowany przez Billy'ego Bakera do gry dla licealnej drużyny z Beverly Hills. Dla Spencera jest to ogromna szansa, ale musi zmienić szkołę, aby zawalczyć o swoje marzenie, gry w lidze NFL.
Produkcja.
Pod koniec stycznia 2018 roku, stacja The CW zamówiła pilotowy odcinek seriale.
W kolejnym miesiącu, ogłoszono, że Taye Diggs dołączył do obsady serialu
W marcu poinformowano, że w serialu zagrają: Samantha Logan, Bre-Z, Greta Onieogou, Karimah Westbroo i Daniel Ezra.
12 maja 2018 roku stacja The CW zamówiła serial na sezon telewizyjny na sezon 2018/19, którego emisja została zaplanowana na jesień 2018 roku..
W tym samym miesiącu poinformowano, że Jalyn Hall wcieli się w rolę Dillona Jamesa, młodszego brata Spencera.
W połowie września 2018 roku, ogłoszono, że Jay Reeves otrzymał rolę powracając w serialu jako Shawn Scott.
25 kwietnia 2019 roku, stacja The CW przedłużyła serial o drugi sezon.
Na początku stycznia 2020 roku stacja The CW ogłosiła zamówienie trzeciego sezonu .

</doc>
<doc id="4387362" url="https://pl.wikipedia.org/wiki?curid=4387362" title="Powiatowa Komenda Uzupełnień Miechów">
Powiatowa Komenda Uzupełnień Miechów



</doc>
<doc id="4387367" url="https://pl.wikipedia.org/wiki?curid=4387367" title="Bəkir Mustafayev">
Bəkir Mustafayev

Bəkir Dursun oğlu Mustafayev (ur. we wsi Slazar niedaleko Achalciche w Gruzji, zm. 10 grudnia 1978 w miejscowości Kajnama w rejonie samarkandzkim w obwodzie samarkandzkim, obecnie w wilajecie samarkandzkim) – radziecki żołnierz, czerwonoarmista, Bohater Związku Radzieckiego (1944).
Życiorys.
Urodził się w azerskiej rodzinie chłopskiej. Pracował w gospodarstwie rolnym, był przewodniczącym kołchozu, w sierpniu 1941 został powołany do Armii Czerwonej. Od marca 1942 uczestniczył w wojnie z Niemcami na Kaukazie. Jesienią 1943 jako strzelec 164 gwardyjskiego pułku piechoty 55 Gwardyjskiej Dywizji Piechoty 56 Armii Frontu Północno-Kaukaskiego wyróżnił się w walkach o Kercz. Wraz z pierwszą grupą desantowców pułku 3 listopada forsował Cieśninę Kerczeńską, zabijając 9 Niemców i zdobywając karabin maszynowy; został wówczas ranny, jednak nie opuścił pola walki. Łącznie w walkach o Półwysep Kerczeński zabił ponad 40 niemieckich żołnierzy i oficerów. 16 maja 1944 otrzymał za to tytuł Bohatera Związku Radzieckiego i Order Lenina. Brał udział w wyzwalaniu Krymu i Ukrainy, po wojnie został zdemobilizowany, pracował w miejscowości Kajnama w rejonie samarkandzkim, gdzie jego imieniem nazwano ulicę.

</doc>
<doc id="4387369" url="https://pl.wikipedia.org/wiki?curid=4387369" title="Mistrzostwa Europy w Lekkoatletyce 1962 – skok o tyczce mężczyzn">
Mistrzostwa Europy w Lekkoatletyce 1962 – skok o tyczce mężczyzn

Skok o tyczce mężczyzn był jedną z konkurencji rozgrywanych podczas VII Mistrzostw Europy w Belgradzie. Kwalifikacje rozegrano 13 września, a finał 15 września 1962. Zwycięzcą tej konkurencji został reprezentant Finlandii Pentti Nikula. W rywalizacji wzięło udział dwudziestu trzech zawodników z trzynastu reprezentacji.

</doc>
<doc id="4387379" url="https://pl.wikipedia.org/wiki?curid=4387379" title="Galina Pietrowa (1920–1943)">
Galina Pietrowa (1920–1943)

Galina Konstantinowna Pietrowa (ros. Галина Константиновна Петрова, ur. 9 września 1920 w Mikołajowie, zm. 4 grudnia 1943 w Eltigenie k. Kerczu) – radziecka sanitariuszka, Bohater Związku Radzieckiego (1943).
Życiorys.
Była narodowości rosyjskiej. W 1940 z wyróżnieniem ukończyła szkołę średnią w Noworosyjsku i podjęła studia na Wydziale Gospodarki Leśnej Nowoczerkaskiego Instytutu Inżynieryjno-Melioracyjnego. 
Po ataku Niemiec na ZSRR w czerwcu 1941 wstąpiła na kursy pielęgniarek w Krasnodarze, od 1942 służyła w radzieckiej Marynarce Wojennej i uczestniczyła w wojnie z Niemcami jako sanitariuszka. Jesienią 1943 brała udział w operacji desantowej kerczeńsko-eltigeńskiej jako sanitariuszka 386 samodzielnego batalionu piechoty morskiej w składzie Floty Czarnomorskiej. Uratowała wówczas życie ponad 20 ciężko rannym żołnierzom, których wyniosła z pola walki. 17 listopada 1943 otrzymała za to tytuł Bohatera Związku Radzieckiego i Order Lenina. Brała też udział w odpieraniu ataków wroga. W jednej z walk 3 grudnia została ranna, następnego dnia zginęła od bomby lotniczej. W Kerczu postawiono jej pomnik. Jej imieniem nazwano główną ulicę miejscowości Gierojewskoje k. Kerczu.

</doc>
<doc id="4387383" url="https://pl.wikipedia.org/wiki?curid=4387383" title="Komendy rejonów uzupełnień II Rzeczypospolitej">
Komendy rejonów uzupełnień II Rzeczypospolitej

Komendy rejonów uzupełnień (powiatowe komendy uzupełnień) – terenowe organy wojskowe właściwe w sprawach uzupełnień Sił Zbrojnych II Rzeczypospolitej i administracji rezerw w powierzonym jej okręgu, który obejmował jeden lub więcej powiatów. W zakresie swojego działania KRU/PKU podlegały dowódcom okręgów korpusów, a w najwyższej instancji – ministrowi spraw wojskowych.
Formowanie i zmiany organizacyjne.
W 1917 na terenie Królestwa Polskiego powołane Główne Urzędy Zaciągu do Wojska Polskiego. Funkcjonowały one w Warszawie, Łukowie, Siedlcach, Łomży, Mławie, Włocławku, Płocku, Grodzisku Mazowieckim, Łodzi, Kaliszu, Częstochowie, Piotrkowie, Radomiu, Kielcach, Olkuszu, Zamościu i Lublinie.
12 października 1918 Rada Regencyjna Królestwa Polskiego przejęła władzę zwierzchnią nad Wojskiem Polskim. Organizacją spraw związanych z poborem do wojska zajmował się Departament I Mobilizacyjno-Organizacyjny MSWojsk. Przy dowództwach okręgów generalnych powołano okręgowe komendy uzupełnień oraz powiatowe komendy uzupełnień. Te ostatnie miały zastąpić GUC.
6 listopada 1918 gen. bryg. Bolesław Roja stojący na czele Polskiej Komendy Wojskowej w Krakowie, rozkazał „w celu uproszczenia demobilizacji” zespolić istniejące w okręgach uzupełniających komendy uzupełniające c. i k. Armii (niem. "Ergänzungsbezirks Kommando"), komendy uzupełniające Obrony Krajowej (niem. "Landwehr Ergänzungsbezirks Kommando") i komendy obwodowe pospolitego ruszenia (niem. "Landstrum Ergänzungsbezirks Kommando") w jedną komendę uzupełniającą. Najstarszy rangę oficer miał objąć dowództwo nad komendami uzupełniającymi w Krakowie, Tarnowie, Rzeszowie, Sanoku, Jarosławiu, Wadowicach, Nowym Sączu i Cieszynie.
Rozkazem nr 144 kierownika MSWojsk. płk. Jana Wroczyńskiego z 27 listopada 1918 powołano do życia 15 powiatowych komend uzupełnień. Komendy powstały w Warszawie, Siedlcach, Lublinie, Radomiu, Kielcach, Piotrkowie, Częstochowie, Łodzi, Kaliszu, Łowiczu, Włocławku, Ciechanowie, Łomży, Białej i Krakowie. Bezpośrednią kontrolę nad nimi sprawowały okręgowe komendy uzupełnień stacjonujące w Warszawie, Lublinie, Kielcach, Łodzi i Krakowie. Etat PKU: komendant–oficer, zastępca komendanta–sierżant sztabowy, dwóch pisarzy–podoficerowie, ordynansi kancelaryjni kurierzy–szeregowi lub starsi szeregowi. W większości PKU w każdym powiecie funkcjonował oficer ewidencyjny podległy PKU. Miał on do pomocy jednego pisarza i jednego szeregowego–ordynansa kancelaryjnego.
27 grudnia 1918 galicyjskie tymczasowe urzędy poborowe również zostały przekształcone w powiatowe komendy uzupełnień. Powstały wówczas PKU w Przemyślu, Cieszynie, Nowym Targu, Tarnowie, Wadowicach, Rzeszowie i Będzinie. 
5 lutego 1919 kierownik MSWojsk. nakazał przydzielić samodzielne biura werbunkowe i zaciągowe, utworzone przez poszczególne formacje wojskowe, do istniejących komend uzupełnień. 
W lipcu 1919 roku powołano kolejne komendy uzupełnień. Były to komendy w Samborze, Stryju, Kowlu, Włodzimierzu Wołyńskim, Dubnie, Kołomyi, Czortkowie i Tarnopolu.
W czasie działań wojennych uzupełnienie wojsk organizowane było systemem terytorialnym. Kierowano się zasadą, ze każdy powiat uzupełnia jeden pułk. Poborowi wcielani byli do batalionów marszowych, tam wyposażani, szkoleni i wysyłani na front. 
Pod koniec października 1919 powołano 52 nowe Powiatowe komendy uzupełnień. W sumie w owym czasie było ich 110. co do zasady, każda komenda uzupełniała jeden pułk piechoty. System ten obowiązywał do maja 1922.
23 stycznia 1920 roku, w celu prawidłowego uzupełnienia wakatów w urzędach poborowych (wydziały V sztabów dowództw okręgów generalnych, powiatowe komendy uzupełnień i oficerowie ewidencyjni) została utworzona „rezerwa oficerska i urzędników wojskowych dla władz poborowych”. W skład rezerwy miał wejść jeden oficer sztabowy, 2 oficerów młodszych i 2 urzędników wojskowych w randze XI–IX. Rezerwa została tymczasowo przydzielona do Sekcji Poborowej i Uzupełnień Departamentu I Ministerstwa Spraw Wojskowych.
Działania wojenne wymuszały likwidację komend uzupełnień na terenach zajmowanych przez wroga i stopniowe ich odtwarzanie po ich powtórnym opanowaniu przez wojska polskie. Na początku 1921 roku działało 76 komend, ale już pod koniec roku było ich 103, z tego 90 zwyczajnych i 13 dyspozycyjnych. Zwiększenie liczby komend uwarunkowane było też nowym podziałem terytorialnym państwa. W ich wyniku liczba komend zwiększyła się do 118.
W listopadzie 1921 roku, w związku z przejściem armii na stopę pokojową przewidywano likwidację PKU i utworzenie na ich miejsce Komend Okręgów Poborowych, jednak ostatecznie nigdy do tego nie doszło.
Na podstawie rozkazu MSWojsk. Dep. IV Koni L. 754/Rem. T. z 14 kwietnia 1921 zostały utworzone komendy uzupełnień koni, a przy każdej PKU ustanowiono stanowisko podoficera ewidencyjnego koni. Podoficer ten pod względem służbowym podlegał komendantowi PKU, a pod względem fachowym komendantowi uzupełnień koni.
24 stycznia 1922 roku minister spraw wojskowych określił normy pomieszczeń dla poszczególnych PKU. Z powyższego rozkazu wynika, że stanowisko komendanta PKU było przewidziane dla oficera w stopniu pułkownika lub podpułkownika, stanowisko I referenta – oficera w stopniu majora lub kapitana, stanowisko II referenta – oficera w stopniu kapitana, porucznika lub podporucznika ewentualnie urzędnika wojskowego w randze od IX do XI, natomiast „oficera instruktora wyszkolenia w Okręgu PKU” – kapitana. W PKU pełniło służbę 17 pisarzy wojskowych (3 sierżantów oraz 14 podoficerów i szeregowych). Pod względem organizacyjnym PKU dzieliła się na trzy wydziały: kancelarię i registraturę, ekspedyturę i archiwum. Przy każdej PKU funkcjonowała komisja przeglądowa.
Z dniem 1 czerwca 1922 roku Ministerstwo Pracy i Opieki Społecznej przejęło agendy Ministerstwa Spraw Wojskowych związane z instytucją Gospód inwalidzkich przy PKU, a równolegle, za pośrednictwem Oddziału Likwidacji Demobilu Wojskowego przy Ministerstwie Przemysłu i Handlu, wszystkie istniejące przy PKU gospody inwalidzkie w Łomży, Pułtusku, Ciechanowie i Mińsku Mazowieckim (OK I), Chełmie i Kowlu (OK II), Grodnie, Suwałkach, Augustowie i Lidzie (Obszar Dowództwa 2 Armii), Wadowicach, Nowym Sączu i Tarnowie (OK V), Kołomyi, Brzeżanach, Buczaczu, Złoczowie i Czortkowie (OK VI), Starogardzie i Grudziądzu (OK VIII), Siedlcach (OK IX) oraz Sanoku, Stryju, Samborze, Jarosławiu, Rzeszowie i Gródku Jagiellońskim (OK X).
W Dodatku Tajnym nr 25, poz. 180 do Dziennika Rozkazów MSWojsk. nr 41 z 10 października 1922 roku ogłoszono „uzupełnienie etatu PKU”. 
26 marca 1924 roku został ogłoszony rozkaz O. I. Szt. Gen. 2124/Org. ministra spraw wojskowych w sprawie podziału terytorialnego Górnego Śląska na wojskowe okręgi poborowe. Rozkaz powoływał do życia cztery powiatowe komendy uzupełnień: Katowice, Królewska Huta, Lubliniec i Pszczyna.
Zmieniało się też prawodawstwo. Ustawa o powszechnym obowiązku służby wojskowej z dnia 23 maja 1924 stanowiła: "Powiatowa komenda uzupełnień jest wojskową władzą dla spraw uzupełnień siły zbrojnej i administracji rezerw na obszarze swego okręgu. Powiatowa komenda uzupełnień (PKU) w sprawach należących do jej zakresu działania podlega dowódcy korpusu, a w najwyższej instancji Ministrowi Spraw Wojskowych". Wewnętrzna struktura powiatowych komend uzupełnień przedstawiała się wówczas następująco: referat I – administracji rezerw osobowych, referat II –poborowy, referat III – inwalidzki, referat IV – kancelaria.
27 maja 1925 roku została wydana nowa instrukcja organizacyjna służby poborowej na stopie pokojowej. Zgodnie z tą instrukcją powiatowe komendy uzupełnień zostały podzielone na trzy typy składów osobowych. Skład osobowy typu I otrzymały PKU administrujące obszarem zamieszkałym przez co najmniej 300 tys. mieszkańców. Skład osobowy typu II otrzymały PKU administrujące obszarem, na którym zamieszkiwało od 200 do 300 tys. mieszkańców, natomiast PKU typu III – do 200 tys. mieszkańców. 
Zgodnie z organizacją służby poborowej z 1925 roku zostały zlikwidowane stanowiska oficerów ewidencyjnych, a powiatowe komendy uzupełnień składały się z dwóch referatów: administracji rezerw i poborowego. W niektórych PKU utworzono referaty inwalidzkie. Występowały dwa typy referatów inwalidzkich. Do typu I należały referaty administrujące większą od 2000 liczbą inwalidów. Obsada służby poborowej na stopie pokojowej według stanów osobowych L. O. I. Szt. Gen. 3477/Org. 25 została ogłoszona 4 lutego 1926 roku. 
Ogłoszona 4 lutego 1926 roku obsada służby poborowej zatwierdziła stanowiska refentów inwalidzkich w powiatowych komendach uzupełnień: Warszawa Miasto III, Wilno, Kraków Powiat, Katowice, Królewska Huta, Biała-Bielsko, Wadowice, Nowy Sącz, Nowy Targ, Tarnów, Pszczyna, Brzeżany, Kołomyja, Poznań Miasto, Poznań Powiat, Jarocin, Szamotuły, Kościan, Gostyń, Gniezno, Ostrów Poznański (wakat), Toruń, Starogard, Szubin, Kościerzyna, Inowrocław, Grudziądz, Bydgoszcz, Przemyśl, Rzeszów i Jarosław.
W 1927 roku, po przeprowadzonej reorganizacji służby poborowej, rozkazem B. Og. Org. L. 3737/Org. 27 został ustalony nowy podział PKU na typy składów osobowych. 23 grudnia 1930 roku został ogłoszony zaktualizowany podział PKU według składów osobowych. W ogłoszonym wówczas wykazie dziewiętnaście PKU posiadało skład osobowy typu IV, natomiast wszystkie komendy warszawskie – typ specjalny.
Następował dalszy wzrost liczby PKU. W 1925 było ich 107, w 1930 119, a w 1934 już 125.
Do zakresu działania PKU w tym okresie należało między innymi:
Pod względem kwaterunkowym powiatowe komendy uzupełnień podlegały komendantom garnizonów, którzy mając na względzie zakwaterowanie w pierwszym rzędzie oddziałów liniowych zaniedbywali PKU i przydzielali im budynki niespełniające warunków sanitarnych, a nawet warunków technicznych. Zdarzały się wypadki przenoszenia PKU z garnizonu miejskiego do podmiejskiej wsi, do budynku grożącego zawaleniem. Część budynków drewnianych zajętych przez PKU, była zawilgocona i opanowana przez grzyb drzewny, dachy od wielu lat nieremontowane przeciekały. Budynki murowane nie były w najlepszym stanie, nie odpowiadały swoim rozkładem warunkom pracy biurowej, a przez to wymuszały przeróbki lub kosztowne remonty. Warunki lokalowe wpływały na stan zdrowotny personelu, pracującego nierzadko w godzinach wieczornych. W Departamencie Budownictwa Ministerstwa Spraw Wojskowych opracowano plany specjalnego gmachu dla PKU z uwzględnieniem wymogów obrony przeciwlotniczej. Miał to być budynek jednopiętrowy, zaopatrzony w nowoczesne instalacje i składający się z następujących punktów:
W latach 1938-1939 127 (?) istniejących powiatowych komend uzupełnień przeformowano na komendy rejonów uzupełnień. Było to efektem realizacji nowej ustawy o powszechnym obowiązku wojskowym z dnia 9 kwietnia 1938 roku. Planowano utworzyć jeszcze KRU w Trembowoli i Brodnicy. Komendy rejonów uzupełnień podzielono na sześć typów (kategorii). Komenda kategorii I posiadała 3 stanowiska oficerskie i etat komendanta–pułkownik, 3 stanowiska podoficerskie i 48 pracowników cywilnych, a np. KRU kategorii VI tylko 3 oficerów, etat komendanta–major, 2 podoficerów i 22 pracowników cywilnych. Ponadto w komendach, które miały w swojej ewidencji ponad 1000 oficerów, powoływano referaty oficerskie. W miejscowościach, w których funkcjonowało kilka komend rejonów uzupełnień, ewidencję oficerów prowadziła wyznaczona komenda.

</doc>
<doc id="4387385" url="https://pl.wikipedia.org/wiki?curid=4387385" title="Eva Christiansen">
Eva Christiansen

Eva Christiansen (ur. 1970 w Kolonii) – współpracowniczka kanclerz Niemiec Angeli Merkel na stanowisku kierowniczym w Federalnym Urzędzie Kanclerskim. 
Christiansen stoi na czele działu ds. Planowania Politycznego, Innowacji i Polityki Cyfrowej Federalnego Urzędu Kanclerskiego oraz jest autorką przemówień. Wraz z Beate Baumann, kierowniczką biura, należą do najwęższego kręgu współpracowników Angeli Merkel.
Życiorys.
Christiansen uczęszczała do gimnazjum w Hennef. Następnie studiowała ekonomię i zdobyła dyplom na uniwersytecie w Bonn. Od 1994 pracowała jako asystentka rewidenta gospodarczego, a w 1996 dołączyła do firmy zajmującej się technologiami środowiskowymi.
W 1997 wstąpiła do CDU, rok później została zatrudniona przez ówczesnego Sekretarza Generalnego Petera Hintze jako zastępca rzecznika prasowego. W 1999 Christiansen została pierwszą rzeczniczką.
Od marca 2010 była kierowniczką sztabu ds. planowania politycznego, spraw fundamentalnych i zadań specjalnych oraz referatu ds. doradztwa medialnego w Federalnym Urzędzie Kanclerskim. Od lipca 2012 była członkiem rady telewizyjnej ZDF. Wcześniej była członkiem rady radia Deutsche Welle.

</doc>
<doc id="4387392" url="https://pl.wikipedia.org/wiki?curid=4387392" title="Powiatowa Komenda Uzupełnień Przemyśl">
Powiatowa Komenda Uzupełnień Przemyśl



</doc>
<doc id="4387393" url="https://pl.wikipedia.org/wiki?curid=4387393" title="Isak Manasjan">
Isak Manasjan

Isak Manasjan (orm. Իսահակ Մանասյան, ros. Исак Маркосович Манасян, ur. we wsi Cherchan, obecnie w Górskim Karabachu, zm. 15 września 1974 w Baku) – radziecki wojskowy, major, Bohater Związku Radzieckiego (1940).
Życiorys.
Urodził się w ormiańskiej rodzinie chłopskiej. Skończył 9 klas, pracował w kołchozie, później przeniósł się do Baku. Od 1938 służył w Armii Czerwonej, ukończył szkołę młodszych dowódców, od 1939 należał do WKP(b). Uczestniczył w wojnie z Finlandią 1939-1940 jako pomocnik dowódcy plutonu karabinów maszynowych 39 pułku piechoty 4 Dywizji Piechoty 13 Armii, w której wyróżnił się 5 marca 1940 w walkach nad rzeką Vuoksi (obecnie w rejonie wyborskim w obwodzie leningradzkim), gdy zastąpił wyeliminowanego z walki dowódcę kompanii, odpierając 5 kontrataków Finów, oraz 7 marca 1940, gdy zniszczył stanowisko ogniowe przeciwnika, czym umożliwił sforsowanie rzeki przez batalion. Postanowieniem Prezydium Rady Najwyższej ZSRR z 7 kwietnia 1940 otrzymał Złotą Gwiazdę Bohatera Związku Radzieckiego i Order Lenina. W 1941 ukończył Szkołę Wojskowo-Polityczną im. Frunzego w Gorkim, brał udział w wojnie z Niemcami, w 1943 skończył kursy „Wystrieł”. Był komisarzem baterii artyleryjskiej, od czerwca 1942 do 1944 zastępcą naczelnika szpitala ds. politycznych, później dowódcą batalionu piechoty w 26 Dywizji Piechoty. W 1947 został zwolniony do rezerwy w stopniu majora, ukończył szkołę partyjną przy KC Komunistycznej Partii Azerbejdżanu, pracował w Baku jako zastępca dyrektora kombinatu tekstylnego, a później w organach Ministerstwa Spraw Wewnętrznych (MWD) tej republiki. 

</doc>
<doc id="4387394" url="https://pl.wikipedia.org/wiki?curid=4387394" title="Maurycy Sabaudzki">
Maurycy Sabaudzki

Maurycy Sabaudzki właśc. Maurizio di Savoia (ur. 10 stycznia 1593 w Turynie, zm. 4 października 1657 tamże) – sabaudzki kardynał, książę krwi Sabaudii, książę Oneglii.
Życiorys.
Urodził się 10 stycznia 1593 roku w Turynie, jako syn Karola Emanuela I i Katarzyny Michaliny Habsburg (jego rodzeństwem byli: Wiktor Amadeusz I, Małgorzata, Izabela i Tomasz Franciszek). Nauki pobierał w Hiszpanii i w młodości wstąpił do stanu duchownego. 10 grudnia 1607 roku został kreowany kardynałem diakonem i otrzymał diakonię Santa Maria Nuova. W 1618 roku udał się do Francji, by sfinalizować małżeństwo swojego brata z Krystyną Marią Burbon. Od 1626 roku pełnił funkcję protodiakona. Wspierany przez Hiszpanię, zabiegał o kuratelę dla swojego bratanka Karola Emanuela, co spowodowało wybuch wojny domowej w Piemoncie, która trwała do 1642 roku. W tym samym roku zrezygnował z kapelusza kardynalskiego. 18 sierpnia tego roku poślubił swoją bratanicę Ludwikę Krystynę Sabaudzką, a rok później Urban VIII zatwierdził jego rezygnację. Maurycy Sabaudzki został księciem Oneglii i pełnił tę funkcję do śmierci, która nastąpiła 4 października 1657 roku w Turynie, z powodu apopleksji.

</doc>
<doc id="4387396" url="https://pl.wikipedia.org/wiki?curid=4387396" title="Maurizio di Savoia">
Maurizio di Savoia



</doc>
<doc id="4387400" url="https://pl.wikipedia.org/wiki?curid=4387400" title="Witold Węgrzyn">
Witold Węgrzyn

Witold Węgrzyn (ur. 15 maja 1945 w Wąbrzeźnie) – polski artysta fotograf, uhonorowany tytułem Artiste FIAP (AFIAP). Członek rzeczywisty Związku Polskich Artystów Fotografików. Członek Zarządu Okręgu Gdańskiego ZPAF. Członek Rady Artystycznej Zarządu Głównego ZPAF. Członek honorowy Gdańskiego Towarzystwa Fotograficznego.
Życiorys.
Witold Węgrzyn w 1964 ukończył Państwowe Liceum Technik Plastycznych w Gdyni Orłowie (Wydział Fotografii), związany z pomorskim środowiskiem fotograficznym – mieszka i tworzy w Gdańsku. Po raz pierwszy zaprezentował swoje fotografie w 1968 – na wystawie indywidualnej w Słupsku. Miejsce szczególne w jego twórczości zajmuje fotografia abstrakcyjna, fotografia architektury, fotografia dokumentalna, fotografia krajobrazowa, fotografia kreacyjna, fotografia portretowa, fotografia przyrodnicza oraz fotografia reklamowa.
W 1965 podjął pracę w gdańskim Centralnym Biurze Konstrukcji Okrętowych – jako technik w laboratorium fotograficznym. Od 1968 do 2010 związany z Państwową Wyższą Szkołę Sztuk Plastycznych w Gdańsku (obecnie Akademia Sztuk Pięknych w Gdańsku) – m.in. pracował jako technik fotograf w Zakładzie Technik Materiałowych, był wykładowcą w Zakładzie Fotografii i kierownikiem Zakładu Fotograficznego (od 1976) oraz "Starszym Wykładowcą" w Zakładzie Fotografii Akademii Sztuk Pięknych w Gdańsku (1991–2010). W 1988 był współorganizatorem Wyższego Studium Fotografii na Wydziale Malarstwa i Grafiki w ówczesnej Państwowej Wyższej Szkole Sztuk Plastycznych w Gdańsku, od 1999 kierownikiem Wyższego Studium Fotografii na Wydziale Malarstwa i Grafiki w obecnej Akademii Sztuk Pięknych w Gdańsku. W latach 2002–2008 kierował Katedrą Mediów na Wydziale Grafiki ASP w Gdańsku.
Witold Węgrzyn jest autorem i współautorem wielu wystaw fotograficznych; indywidualnych, zbiorowych, poplenerowych oraz pokonkursowych. Jego fotografie były wielokrotnie doceniane w licznych konkursach fotograficznych – brał aktywny udział w Międzynarodowych Salonach Fotograficznych, organizowanych m.in. pod patronatem FIAP, zdobywając wiele akceptacji, medali, nagród, wyróżnień, dyplomów, listów gratulacyjnych. W latach 70. XX wieku współpracował z Gdańską Galerią "GN", Gdańską Galerią Fotografii ZPAF. Był organizatorem, współorganizatorem oraz kuratorem wielu wystaw fotograficznych, głównie organizowanych pod egidą ASP w Gdańsku oraz uczestnikiem Międzynarodowych Plenerów Uczelni Artystycznych w Skokach k/ Poznania.
W 1971 roku został przyjęty w poczet członków rzeczywistych Związku Polskich Artystów Fotografików (legitymacja nr 391), w którym (od 1974 do 1978) był wiceprezesem Zarządu Okręgu Gdańskiego ZPAF, od 1982 był przewodniczącym Okręgowej Komisji Kwalifikacyjnej OG ZPAF. Jest wieloletnim członkiem Rady Artystycznej Zarządu Głównego ZPAF (kadencje w latach: 1988–1991, 1996–1999, 2002–2005, 2014–2017, 2017–2020). W 1972 został uhonorowany tytułem Artiste FIAP (AFIAP), nadanym przez Międzynarodową Federację Sztuki Fotograficznej (Fédération Internationale de l'Art Photographique). W 1978 za twórczość artystyczną i działalność na rzecz fotografii został uhonorowany Nagrodą Ministerstwa Kultury i Sztuki III stopnia oraz – w 1989 Nagrodą Ministerstwa Kultury i Sztuki II stopnia.
Fotografie Witolda Węgrzyna znajdują się m.in. w zbiorach Instytutu Sztuki Uniwersytetu w Tokio, Muzeum Emigracji w Gdyni, Muzeum Historii Fotografii im. Walerego Rzewuskiego w Krakowie, Muzeum Historycznego Miasta Gdańska, Muzeum Morskiego w Gdańsku, Muzeum Narodowego w Gdańsku, Muzeum Narodowego w Warszawie, Muzeum Narodowego we Wrocławiu, Muzeum Sopotu, Muzeum Sztuki Współczesnej w Łodzi.
Odznaczenia.
Źródło.
Nagrody.
Źródło.
Wybrane wystawy indywidualne.
Źródło.
Wybrane wystawy zbiorowe.
Źródło.

</doc>
<doc id="4387401" url="https://pl.wikipedia.org/wiki?curid=4387401" title="Metropolia Ndżamena">
Metropolia Ndżamena

Metropolia Ndżamena – jedyna metropolia kościoła rzymskokatolickiego w Czadzie. Została ustanowiona 15 października 1973. 

</doc>
<doc id="4387402" url="https://pl.wikipedia.org/wiki?curid=4387402" title="Firmine Richard">
Firmine Richard

Firmine Richard (ur. 25 września 1947 w Pointe-à-Pitre) – francuska aktorka filmowa i teatralna, wywodząca się z Gwadelupy.
Najbardziej znana z roli w filmie "8 kobiet" (2002) François Ozona. Za występ ten otrzymała Srebrnego Niedźwiedzia za wybitne osiągnięcie artystyczne na 52. MFF w Berlinie oraz Europejską Nagrodę Filmową dla najlepszej aktorki wraz z siedmioma partnerkami z planu filmowego.

</doc>
<doc id="4387403" url="https://pl.wikipedia.org/wiki?curid=4387403" title="Pokój w Jassach">
Pokój w Jassach



</doc>
<doc id="4387408" url="https://pl.wikipedia.org/wiki?curid=4387408" title="Jiří Besser">
Jiří Besser

Jiří Besser (ur. 4 sierpnia 1957 w Berounie) – czeski polityk, stomatolog i samorządowiec, parlamentarzysta, w latach 2010–2011 minister kultury.
Życiorys.
W 1981 ukończył studia w zakresie stomatologii na Uniwersytecie Karola w Pradze, w dziedzinie tej uzyskał kolejne specjalizacje I i II stopnia. W latach 80. praktykował w zawodzie w Berounie, pełnił funkcję rejonowego lekarza dentysty. W 1989 został członkiem Komunistycznej Partii Czechosłowacji, jak sam wskazywał, miało mu to umożliwić dopuszczenie do specjalizacji zawodowej II stopnia. W połowie lat 90. zajął się prowadzeniem własnej działalności gospodarczej. Był prezesem klubu hokejowego Berounští Medvědi, później objął w nim funkcję wiceprezesa.
W 1994 wybrany na radnego swojej rodzinnej miejscowości, a następnie powołany na jej burmistrza. Stanowisko to zajmował do 2010. W 2004 bez powodzenia kandydował do Senatu. W 2010 z listy ugrupowania TOP 09 uzyskał mandat deputowanego do Izby Poselskiej, który sprawował do 2013. Związał się z partią Burmistrzowie i Niezależni, w której pełnił funkcję wiceprzewodniczącego.
Od lipca 2010 do grudnia 2011 sprawował urząd ministra kultury w rządzie Petra Nečasa.

</doc>
<doc id="4387413" url="https://pl.wikipedia.org/wiki?curid=4387413" title="Parafia Matki Bożej Pięknej Miłości w Proszówkach">
Parafia Matki Bożej Pięknej Miłości w Proszówkach

Parafia Matki Bożej Pięknej Miłości w Proszówkach – rzymskokatolicka parafia, znajdująca się w Proszówkach, należąca do dekanatu Bochnia Wschód w diecezji tarnowskiej.
Historia parafii.
Po wielu latach starań 2 września 2018 roku erygowana została parafia pw. Matki Bożej Pięknej Miłości, która swoim zasięgiem obejmuje niemal całe granice administracyjne Proszówek. Podczas Mszy Świętej, której przewodniczył biskup tarnowski Andrzej Jeż powołano do życia parafię i poświęcono nowo wybudowany kościół. Pierwotnie miejscowość Proszówki należała do parafii św. Joachima w Krzyżanowicach, ale prace nad powstaniem nowego kościoła rozpoczęły się już w 2011 r.
Budowniczym kościoła, a od 2018 także proboszczem parafii jest ks. mgr Stanisław Kania. W pracy duszpasterskiej pomaga mu rezydent ks. Roman Rak.

</doc>
<doc id="4387415" url="https://pl.wikipedia.org/wiki?curid=4387415" title="SK Ilirija">
SK Ilirija



</doc>
<doc id="4387416" url="https://pl.wikipedia.org/wiki?curid=4387416" title="ND Ilirija Ljubljana">
ND Ilirija Ljubljana



</doc>
<doc id="4387421" url="https://pl.wikipedia.org/wiki?curid=4387421" title="Martin Kocourek">
Martin Kocourek

Martin Kocourek (ur. 23 grudnia 1966 w Moravskiej Třebovie) – czeski polityk i przedsiębiorca, parlamentarzysta, w latach 2010–2011 minister przemysłu i handlu.
Życiorys.
W 1992 ukończył ekonomię i zarządzanie na Politechnice Czeskiej w Pradze. W 1998 wstąpił do Obywatelskiej Partii Demokratycznej (ODS). W 1992 był posłem do jednej z izb Zgromadzenia Federalnego. W latach 1992–1997 pełnił funkcję doradcy premiera Václava Klausa. W kadencjach 1998–2002 i 2002–2006 sprawował mandat deputowanego do Izby Poselskiej. Od 2006 do 2010 zajmował stanowisko przewodniczącego rady nadzorczej przedsiębiorstwa energetycznego ČEZ. Powoływany w skład organów kierowniczych różnych przedsiębiorstw, zajął się też własną działalnością gospodarczą w zakresie doradztwa gospodarczego.
Od lipca 2010 do listopada 2011 sprawował urząd ministra przemysłu i handlu w rządzie Petra Nečasa. Złożył rezygnację, gdy nie był w stanie wyjaśnić pochodzenia kwoty 16 milionów koron czeskich, które uzyskała jego znajdująca się na emeryturze matka.

</doc>
<doc id="4387429" url="https://pl.wikipedia.org/wiki?curid=4387429" title="Zwyczajna przysługa">
Zwyczajna przysługa

Zwyczajna przysługa (ang. "A Simple Favor") – amerykańska komedia kryminalna z 2018 roku w reżyserii Paula Feiga, wyprodukowany przez wytwórnię Lionsgate. Główne role w filmie zagrali Anna Kendrick, Blake Lively i Henry Golding.
Premiera filmu odbyła się 14 września 2018 w Stanach Zjednoczonych. Miesiąc później, 19 października, obraz trafił do kin na terenie Polski.
Fabuła.
Akcja filmu rozgrywa się w Nowym Jorku i opowiada historię samotnej młodej mamy Stephanie Smothers (Anna Kendrick), która zawsze przestrzega zasad i ma obsesję na punkcie wolontariatu. Pewnego dnia w szkole swojego synka Milesa poznaje Emily Nelson (Blake Lively), mamę Nicky’ego i zaprzyjaźnia się z nią. Nowa znajoma jest przeciwieństwem Stephanie oraz wyzwoloną, pewną siebie kobietą sukcesu. Smothers zgadza się przyprowadzić ze szkoły Nicky’ego. Jednak Emily nie pojawia się przez kilka dni, aby odebrać dziecko. Stephanie angażuje się więc w jej poszukiwania razem z mężem Emily, Seanem. Szybko okazuje się, że naiwna perfekcyjna pani domu nie wiedziała prawie nic o swojej nowej przyjaciółce.
Odbiór.
Zysk.
Z dniem 16 października 2018 film "Zwyczajna przysługa" zarobił 52,3 miliona dolarów w Stanach Zjednoczonych i Kanadzie oraz 31 milionów dolarów w pozostałych państwach; łącznie 83,3 miliona dolarów w stosunku do budżetu produkcyjnego 20 milionów dolarów.
Krytyka.
Film "Zwyczajna przysługa" spotkał się z pozytywną reakcją krytyków. W serwisie Rotten Tomatoes 85% ze stu osiemdziesięciu pięciu recenzji filmu jest pozytywna (średnia ocen wyniosła 7 na 10). Na portalu Metacritic średnia ocen z 40 recenzji wyniosła 67 punktów na 100.

</doc>
<doc id="4387431" url="https://pl.wikipedia.org/wiki?curid=4387431" title="Rajd Kormoran 1996">
Rajd Kormoran 1996

Rajd Kormoran 1996 – 22. edycja Rajdu Kormoran. Był to rajd samochodowy rozgrywany od 5 do 6 lipca 1996 roku. Była to piąta runda Rajdowych Samochodowych Mistrzostw Polski w roku 1996. 

</doc>
<doc id="4387445" url="https://pl.wikipedia.org/wiki?curid=4387445" title="Daniela Filipiová">
Daniela Filipiová

Daniela Filipiová (ur. 9 sierpnia 1957 w Pradze) – czeska polityk i architekta, działaczka Obywatelskiej Partii Demokratycznej (ODS), senator, w 2009 minister zdrowia.
Życiorys.
Absolwentka architektury na Politechnice Czeskiej w Pradze, pracowała jako projektantka. W 1986 przeszła nieudaną operację neurochirurgiczną. Od tego czasu z uwagi na paraliż kończyn dolnych porusza się na wózku inwalidzkim. Uzyskała wówczas rentę z tytułu inwalidztwa. Pozostała aktywna zawodowo jako projektantka i konsultantka, zaangażowała się też w działalność samorządu zawodowego architektów. Jest autorką publikacji "Život bez bariér" i podręcznika dla projektantów "Projektujeme bez bariér".
W 1997 dołączyła do Obywatelskiej Partii Demokratycznej. W 2000 została wybrana do Senatu. Z powodzeniem ubiegała się dwukrotnie o reelekcję, wykonując mandat w wyższej izbie czeskiego parlamentu do 2018. Od stycznia do maja 2009 sprawowała urząd ministra zdrowia w drugim rządzie Mirka Topolánka.

</doc>
<doc id="4387454" url="https://pl.wikipedia.org/wiki?curid=4387454" title="Rzeczowe aktywa obrotowe">
Rzeczowe aktywa obrotowe



</doc>
<doc id="4387455" url="https://pl.wikipedia.org/wiki?curid=4387455" title="Adèle Haenel">
Adèle Haenel

Adèle Haenel, wym. /adɛl enɛl/ (ur. 11 lutego 1989 w Paryżu) – francuska aktorka filmowa i teatralna.
Laureatka dwóch Cezarów: za rolę drugoplanową w filmie "Suzanne" (2013) Katell Quillévéré oraz za główną rolę w filmie "Miłość od pierwszego ugryzienia" (2014) Thomasa Cailleya. Była siedmiokrotnie nominowana do tej nagrody, po raz ostatni za główną rolę w filmie "Portret kobiety w ogniu" (2019) Céline Sciammy. 
Aktorka wystąpiła w teledysku do piosenki (również udział wokalny) “De mon âme à ton âme” zespołu Kompromat.
Życiorys.
Dzieciństwo.
Adéle Haenel urodziła się w Paryżu, 11 lutego 1989 roku. Wychowywała się w Montreuil. Jej matka jest nauczycielką, a ojciec tłumaczem. Przez ojca ma austriackie pochodzenie oraz mówi po niemiecku. Haenel swoją karierę zaczęła w wieku 5 lat, występując w lokalnym teatrze. 
Studiowała nauki społeczne i ekonomię w Lycée Montaigne, gdzie uzyskała tytuł magistra. 
Życie prywatne.
W 2014 roku podczas odbierania nagrody na ceremonii wręczenia Cezarów dokonała coming outu jako lesbijka i wyznała, że jest w związku z reżyserką Céline Sciammą, którą poznała na planie filmu "Lilie wodne". Para rozstała się w przyjaźni kilka lat później, przed rozpoczęciem zdjęć do "Portretu kobiety w ogniu". W 2018 krótko spotykała się z wokalistką z zespołu Sexy Sushi, Julią Lanoë.

</doc>
<doc id="4387456" url="https://pl.wikipedia.org/wiki?curid=4387456" title="Wydział Leśny Szkoły Głównej Gospodarstwa Wiejskiego">
Wydział Leśny Szkoły Głównej Gospodarstwa Wiejskiego



</doc>
<doc id="4387460" url="https://pl.wikipedia.org/wiki?curid=4387460" title="Mistrzostwa Czech w Skokach Narciarskich 2018">
Mistrzostwa Czech w Skokach Narciarskich 2018

Mistrzostwa Czech w Skokach Narciarskich 2018 – zawody o mistrzostwo Czech na igelicie rozegrane zostały w dniach 1 lipca i 6 października 2018 roku; najpierw rywalizowali mężczyźni na kompleksie skoczni Areal Horečky w Frenštácie pod Radhoštěm, a później kobiety na skoczni Na Bučiskách w Rožnovie pod Radhoštěm.
Zmagania w kategorii mężczyzn odbyły się na skoczni normalnej (HS106), a wygrał je Roman Koudelka. Kolejne miejsca na podium zajęli Lukáš Hlava i Čestmír Kožíšek. Wystartowało 9 zawodników. W tym samym czasie rozegrano również konkurs juniorów, w którym zwyciężył Petr Vaverka, kolejne miejsca zajęli zaś Jakub Šikola i Petr Šablatura.
Konkurs kobiet rozegrano w październiku na skoczni średniej (HS77). Wystartowały tylko trzy zawodniczki, najlepszą z nich okazała się Štěpánka Ptáčková. Srebrny medal zdobyła Karolína Indráčková, zaś brąz wywalczyła Michaela Rajnochová.

</doc>
<doc id="4387463" url="https://pl.wikipedia.org/wiki?curid=4387463" title="Zobowiązania krótkoterminowe">
Zobowiązania krótkoterminowe

Zobowiązania krótkoterminowe – ogół zobowiązań z tytułu dostaw i usług, a także całość lub tę część pozostałych zobowiązań, które stają się wymagalne w ciągu 12 miesięcy od dnia bilansowego.

</doc>
<doc id="4387464" url="https://pl.wikipedia.org/wiki?curid=4387464" title="Zobowiązanie krótkoterminowe">
Zobowiązanie krótkoterminowe



</doc>
<doc id="4387466" url="https://pl.wikipedia.org/wiki?curid=4387466" title="I Liceum Ogólnokształcące im. Organizacji Narodów Zjednoczonych w Biłgoraju">
I Liceum Ogólnokształcące im. Organizacji Narodów Zjednoczonych w Biłgoraju

I Liceum Ogólnokształcące im. Organizacji Narodów Zjednoczonych w Biłgoraju – szkoła ponadgimnazjalna o profilu ogólnokształcącym. Najstarsza z obecnie funkcjonujących szkół średnich na terenie powiatu biłgorajskiego.
Placówka znajduje się w centrum miasta, w granicach dzielnicy Śródmieście; przez teren szkoły przebiega ulica 3 Maja. Zarząd nad szkołą pełni starostwo powiatowe w Biłgoraju.
Sztandar szkoły pochodzi z 1947 i jest na nim wyszyta ówczesna nazwa placówki – "Państwowe Gimnazjum i Liceum w Biłgoraju". Ponadto szkoła przechowuje sztandar biłgorajskiego koła Światowego Związku Żołnierzy Armii Krajowej.
Graficznym symbolem szkoły jest emblemat nawiązujący do flagi ONZ. Przedstawia on niebieską mapę kontynentów na tle siatki kartograficznej, otoczoną wieńcem ze stylizowanych gałązek oliwnych oraz napisem "I LO im. ONZ w Biłgoraju".
Historia.
Szkoła została zorganizowana w drugiej połowie lat 30. XX w. dzięki prywatnej inicjatywie obywatelskiej o nazwie "Towarzystwo Szkoły Średniej w Biłgoraju". Placówka rozpoczęła pracę 1 września 1937 pod nazwą "Prywatne Gimnazjum i Liceum Ogólnokształcące Towarzystwa Szkoły Średniej w Biłgoraju". Przez pierwsze dwa lata zajęcia odbywały się w budynkach wynajętych od władz miasta.
Z dniem 1 września 1939 planowano rozpocząć zajęcia w nowo wybudowanym budynku szkolnym. Sytuację zmienił wybuch II wojny światowej. Przez cały okres okupacji niemieckiej nauczyciele i uczniowie – z powodu narzuconego przez władze hitlerowskie zakazu edukacji Polaków na poziomie szkół średnich – brali udział w zajęciach w systemie tajnego nauczania.
Po zakończeniu okupacji niemieckiej szkoła niezwłocznie wznowiła pracę. W 1946 została upaństwowiona i przyjęła nazwę "Gimnazjum i Liceum Ogólnokształcące w Biłgoraju". Kolejne zmiany organizacyjne placówki miały miejsce dwa lata później, kiedy to zaczęła funkcjonować jako "Liceum Ogólnokształcące w Biłgoraju".
Od 1944 zajęcia odbywały się w przedwojennym gmachu Szkoły Powszechnej Nr 1 i Nr 2. W 1977 budynek ten zamknięto i przeznaczono do remontu; lekcje tymczasowo przeniesiono do obiektów Szkoły Podstawowej Nr 3. Wówczas też wybudowano nowy, obecny gmach liceum, który został połączony ze wspomnianym, starym budynkiem przedwojennym. W 1979 rozpoczęto zajęcia w nowo wybudowanym budynku, a wyremontowane obiekty przedwojenne przekazano Szkole Podstawowej Nr 2.
W latach 1986–1991 dokonano rozbudowy gmachu liceum, powiększając go m.in. o szereg sal lekcyjnych oraz halę sportową. 8 maja 1986 decyzją władz wojewódzkich szkoła otrzymała imię Organizacji Narodów Zjednoczonych. Telegram z życzeniami do placówki przesłał ówczesny Sekretarz Generalny ONZ.
W 2001 w związku z reformą systemu oświaty przy liceum utworzono placówkę gimnazjalną, noszącą nazwę "Powiatowe Gimnazjum Nr 2". Od tego momentu obie szkoły funkcjonowały jako "Zespół Szkół Ogólnokształcących w Biłgoraju". Obecnie, w związku z kolejną reformą systemu oświatowego, gimnazjum jest na etapie wygaszania.
Osiągnięcia.
I LO im. ONZ wielokrotnie uzyskiwało tytuł placówki prestiżowej, jednej z najlepszych w województwie lubelskim. Ogólnopolski ranking szkół średnich miesięcznika "Perspektywy" w 2007 umieścił szkołę na 89. lokacie w kraju, a w 2009 na 75. W analogicznym rankingu na 2017 szkoła otrzymała znak jakości "brązowa tarcza". Liceum w zakresie edukacyjnym współpracuje z szeregiem szkół wyższych, m.in. z Wojskową Akademią Techniczną w Warszawie, Szkołą Główną Handlową w Warszawie, Akademią Górniczo-Hutniczą w Krakowie, Uniwersytetem Marii Curie-Skłodowskiej w Lublinie.
Baza dydaktyczna.
Trzykondygnacyjny gmach szkoły, wybudowany w latach 1977–1979, rozbudowany w latach 1986–1991, złożony jest z trzech bloków. Znajdują się w nich sale lekcyjne, stołówka, biblioteka z czytelniami, pracownie informatyczne, pomieszczenia administracyjne, strzelnica. Placówka dysponuje halą sportowa z szeregiem obiektów pomocniczych. Obok szkoły znajduje się też zespół boisk sportowych. Uczniowie mają do dyspozycji internat.
Boiska szkolne oraz hala sportowa znajdują się na miejscu dawnego cmentarza żydowskiego, w czasie II wojny światowej zniszczonego przez hitlerowców. Fakt ten w przeszłości kilkakrotnie budził żywe zainteresowanie medialne.
W holu głównym szkoły zawieszony jest obraz "Mikołaj Kopernik" autorstwa Stefana Knappa.
Absolwenci.
Absolwentami I LO im. ONZ są między innymi Genowefa Tokarska oraz Stefan Szmidt.

</doc>
<doc id="4387467" url="https://pl.wikipedia.org/wiki?curid=4387467" title="Ariane Ascaride">
Ariane Ascaride

Ariane Ascaride (ur. 10 października 1954 w Marsylii) – francuska aktorka filmowa, telewizyjna i teatralna. 
Laureatka Cezara dla najlepszej aktorki za rolę w filmie "Marius i Jeannette" (1997). Jak dotychczas była czterokrotnie nominowana do tej nagrody, z czego trzy razy za kreacje w filmach swojego męża, reżysera Roberta Guédiguiana. Za rolę w jego filmie "Gloria mundi" (2019) zdobyła Puchar Volpiego dla najlepszej aktorki na 76. MFF w Wenecji.
Przewodniczyła jury sekcji "Un Certain Regard" na 54. MFF w Cannes (2001).

</doc>
<doc id="4387472" url="https://pl.wikipedia.org/wiki?curid=4387472" title="Wojciech Bógdał">
Wojciech Bógdał

Wojciech Bógdał (ur. 12 lipca 1994 w Lipnie) – polski pilot motoparalotniowy, samolotowy i śmigłowcowy, członek polskiej Motoparalotniowej Kadry Narodowej, instruktor motoparalotniowy. Trzykrotny Indywidualny Slalomowy Mistrz Świata i podwójny Mistrz Europy w kat. PL1, zdobywca złotego medalu na Igrzyskach Sportów Nieolimpijskich w kat. PF1. Związany z płockim Aeroklubem Ziemi Mazowieckiej. W 2018 dołączył do grona zawodników wspieranych przez PKN Orlen.
Życiorys i kariera.
Ze sportem motoparalotniowym związany od trzeciego roku życia za sprawą swojego ojca Dariusza Bógdała, zajmującego się filmem i fotografią lotniczą. Pod jego okiem stawiał pierwsze kroki w pilotażu.
Zadebiutował w 2012 w zawodach Polskiej Ligi Motoparalotniowej, a już w 2013 został powołany do Motoparalotniowej Kadry Narodowej i wziął udział w pierwszych Slalomowych Mistrzostwach Świata rozegranych w Aspres-sur-Buëch we Francji.
Ukończył Liceum Ogólnokształcącego im. Władysława Jagiełły w Płocku i został studentem Politechniki Warszawskiej na wydziale Budownictwa, Mechaniki i Petrochemii.
W 2014 zdobył tytuł Slalomowego Mistrza Europy oraz Drużynowego Mistrza Świata.
W 2015 wygrał drugie Motoparalotniowe Slalomowe Mistrzostwa Świata w Legnicy zdobywając w ten sposób swój pierwszy tytuł Mistrza Świata, będąc jednocześnie najmłodszym członkiem Motoparalotniowej Kadry Narodowej. W tym samym roku wygrał Mistrzostwa Polski w konkurencjach slalomowych i klasycznych.
Rok 2016 przyniósł mu tytuł wicemistrza Europy oraz brązowy medal na Mistrzostwach Świata w konkurencjach klasycznych.
W związku z wybitnymi osiągnięciami został powołany do reprezentacji na Igrzyska Sportów Nieolimpijskich - The World Games 2017 we Wrocławiu, gdzie wywalczył pierwszy złoty medal dla Polski.
W maju 2018 zdobył swój drugi złoty medal Motoparalotniowych Mistrzostw Świata, które rozegrane zostały w Tajlandii. W listopadzie 2018 zwyciężył w Slalomowych Mistrzostwach Świata w Egipcie i zdobył trzeci w swojej karierze tytuł Mistrza Świata.
Od sierpnia 2018 dołączył do grona zawodników sponsorowanych przez PKN Orlen. W maju 2019, po zwycięstwie w V Otwartych Motoparalotniowych Mistrzostwach Polski, rozpoczął współpracę z Grupą Budmat Auto.
Osiągnięcia.
PF1 - klasa start na nogach, PL1 - klasa wózków jednoosobowych.
Nagrody i wyróżnienia.
Za swoje osiągnięcia został wyróżniony tytułem Najlepszego Sportowca Lotniczego roku 2015 podczas 21. Balu Lotników.
W 2018 roku Kapituła Płockiego Balu Sportu przyznała mu tytuł Sportowca 15-lecia.
Widowiskowy "Projekt 100na100" Wojciecha Bógdała i Kuby Przygońskiego zwyciężył w międzynarodowym plebiscycie lotniczym Cumulusy 2018 w kategorii Cumulus Extreme.

</doc>
<doc id="4387473" url="https://pl.wikipedia.org/wiki?curid=4387473" title="Mahdi al-Maszat">
Mahdi al-Maszat

Mahdi al-Maszat (arab. مهدي المشاط; ur. w 1979 lub na początku lat 80. XX wieku) – jemeński polityk, od 25 kwietnia 2018 przewodniczący Najwyższej Rady Politycznej (faktyczny przywódca secesjonistycznych władz rebeliantów Huti).
Życiorys.
Pochodzi z odludnego Ould Nouar w dystrykcie Ḥaydan, muhafazie Sada (rejonu, skąd pochodzi wielu jemeński separatystów). Od dzieciństwa powiązany jest z jednym z liderów rebelii Hutich (i zarazem aktywnych od 2004 rozruchów zajdytów w północno-zachodniej części kraju), Abdul-Malikiem Badreddinem al-Husim (nie jest natomiast jego krewnym). Od 2014 był dyrektorem jego biura, rzecznikiem i przedstawicielem, m.in. w rozmowach pokojowych z Organizacją Narodów Zjednoczonych. Zaangażował się w działania rebelii Hutich. W listopadzie 2013 współuczestniczył w napadzie na miasto Dammaj w muhafazie Sada. Od maja 2016 należał do Najwyższej Rady Politycznej, uważany był za przedstawiciela twardej, militarnej opcji. Uczestniczył m.in. w rozmowach z władzami Chin we wrześniu 2016.
Po tym, jak 19 kwietnia 2018 w nalocie bombowym zginął dotychczasowy szef Najwyższej Rady Politycznej Saleh Ali al-Sammad, al-Maszat objął to stanowisko.

</doc>
<doc id="4387474" url="https://pl.wikipedia.org/wiki?curid=4387474" title="Mahdi al-Mashat">
Mahdi al-Mashat



</doc>
<doc id="4387475" url="https://pl.wikipedia.org/wiki?curid=4387475" title="Martwy noszowy (obraz Gilberta Rogersa)">
Martwy noszowy (obraz Gilberta Rogersa)

Martwy noszowy (ang. "The Dead Stretcher-bearer") – obraz olejny namalowany przez brytyjskiego malarza Gilberta Rogersa w 1919 roku, znajdujący się w zbiorach Imperial War Museum w Londynie.
Bycie noszowym w czasie I wojny światowej (1914–1918) było niebezpieczne, gdyż groziło nie tylko poważnymi ranami, ale i śmiercią. Żołnierze z czerwonymi krzyżami na mundurach nie tylko zbierali rannych w czasie przerwy w bitwach, ale robili to także w ich trakcie, czołgając się do nich na ziemi niczyjej, pod nieprzyjacielskim ogniem. Wyniesienie rannych kolegów z pola bitwy też nie było łatwym zadaniem – często zdarzało się, że można było tego dokonać dopiero po kilku godzinach w sprzyjających okolicznościach, na przykład po zmroku. 
Opis.
Scena przedstawiona na obrazie dzieje się na froncie zachodnim. Martwy brytyjski noszowy z Royal Army Medical Corps leży w leju wypełnionym wodą, częściowo przykryty przemokniętą płachtą materiału. Paradoks tej dramatycznej sytuacji polega na tym, że ów żołnierz leży na zakrwawionych noszach, które prawdopodobnie wcześniej niósł i z którymi został zabity, chcąc pomóc rannemu w bitwie koledze. Hełm Brodiego należący do noszowego leży w błocie z widocznym przestrzeleniem, co sugeruje, że zmarł w wyniku trafienia odłamkiem. Jego prawa ręka zwisa bezwładnie obok zanurzonej w wodzie apteczki.
Farba olejna została naniesiona grubo i obficie bez zbytniej ilości szczegółów. Autor obrazu Gilbert Rogers, który podczas „Wielkiej Wojny” służył wraz z członkami Royal Army Medical Corps, prostymi pociągnięciami pędzla przedstawił jedną z tragicznych sytuacji konfliktu zbrojnego: śmierć człowieka chcącego uratować innego człowieka potrzebującego pomocy.

</doc>
<doc id="4387488" url="https://pl.wikipedia.org/wiki?curid=4387488" title="What's the Worst That Could Happen?">
What's the Worst That Could Happen?



</doc>
<doc id="4387490" url="https://pl.wikipedia.org/wiki?curid=4387490" title="Tube Tales">
Tube Tales



</doc>
<doc id="4387496" url="https://pl.wikipedia.org/wiki?curid=4387496" title="Jair Messias Bolsonaro">
Jair Messias Bolsonaro



</doc>
<doc id="4387498" url="https://pl.wikipedia.org/wiki?curid=4387498" title="Carmen Ejogo">
Carmen Ejogo

Carmen Elizabeth Ejogo (ur. 22 października 1973 w Londynie) – amerykańska aktorka, która wystąpiła m.in. w filmach "Selma", "" i "To przychodzi po zmroku" .

</doc>
<doc id="4387500" url="https://pl.wikipedia.org/wiki?curid=4387500" title="Cerkiew św. Serafina z Sarowa w Swietłogorsku">
Cerkiew św. Serafina z Sarowa w Swietłogorsku

Cerkiew pod wezwaniem św. Serafina z Sarowa – prawosławna cerkiew parafialna w Swietłogorsku, w dekanacie nadmorskim eparchii kaliningradzkiej Rosyjskiego Kościoła Prawosławnego.
Położenie.
Świątynia znajduje się przy ulicy Majakowskiego.
Historia.
Dawny kościół luterański, wzniesiony w latach 1903–1907 w stylu neogotyckim z elementami modernistycznymi, według projektu architektów Wichmanna i Kukkuka; wnętrze zaprojektował Hugo Häring. Świątynię wyposażono w drewniany rzeźbiony ołtarz.
Po II wojnie światowej w budynku kościelnym urządzono salę sportową. W 1991 r. obiekt przekazano prawosławnym; w następnym roku świątynia została konsekrowana pod wezwaniem św. Serafina z Sarowa przez metropolitę smoleńskiego i kaliningradzkiego Cyryla.
Decyzją władz obwodu kaliningradzkiego z 23 marca 2007 r., cerkiew otrzymała status zabytku kulturowego o znaczeniu regionalnym.

</doc>
<doc id="4387526" url="https://pl.wikipedia.org/wiki?curid=4387526" title="Bolesław Świda">
Bolesław Świda

Bolesław Świda (ur. 1822 w Zarzeczu, guberni mińskiej, zm. 1897 w Kołomnie) – uczestnik powstania styczniowego i polski działacz narodowy w guberni mińskiej, nauczyciel gimnazjalny, ziemianin, zesłaniec.
Życiorys.
Świda był synem ziemianina i powstańca listopadowego – Piotra Świdy. Urodził się w rodzinie kalwińskiej, w powiecie borysowskim.
Ukończył gimnazjum w Słucku i uniwersytet w Petersburgu. Był nauczycielem matematyki w gimnazjum w Słucku. Wychowywał młodzież w duchu patriotyzmu. W gimnazjum dyrektorem był Rosjanin, a nauczycielami byli Polacy. Działał w polskich organizacjach konspiracyjnych w Mińsku i w guberni mińskiej.
W 1854 osiadł w majątku Łachwa, w powiecie mozyrskim. Działał w mińskiej organizacji powstańczej. W 1863 był pomocnikiem Hektora Łapickiego, powstańczego wojewody Mińska. Podlegały mu powiaty piński, rzeczycki i mozyrski.
Wskutek donosu trafił do więzienia. Oskarżono go o działalność spiskową i udowodniono przestępstwa polityczne. Wyrokiem sądu wojennego w 1864 r. skazano go na śmierć. Dzięki staraniom Włodzimierza Spasowicza (kolegi i przyjaciela Świdy) wyrok zamieniono na dwanaście lat ciężkich robót i zesłanie na Syberię, konfiskatę majątku i pozbawienie praw. Karę odbywał w Usolu, Irkucku, Tobolsku i Tiumeniu.
Życie prywatne.
Na Sybir podążyła za nim żona Wirginia z córką. W 1877 otrzymał zezwolenie na zamieszkanie w europejskiej części Rosji. Osiedlił się w guberni penzeńskiej.

</doc>
<doc id="4387537" url="https://pl.wikipedia.org/wiki?curid=4387537" title="Święty Soter">
Święty Soter



</doc>
<doc id="4387540" url="https://pl.wikipedia.org/wiki?curid=4387540" title="Chuppomyces handelii">
Chuppomyces handelii

Chuppomyces handelii (Bubák) U. Braun, C. Nakash., Videira &amp; Crous – gatunek grzybów z klasy "Dothideomycetes". Grzyb mikroskopijny u różaneczników ("Rhododendron") powodujący plamistość liści różanecznika.
Systematyka i nazewnictwo.
Pozycja w klasyfikacji według Index Fungorum: "Chuppomyces, Mycosphaerellaceae, Capnodiales, Dothideomycetidae, Dothideomycetes, Pezizomycotina, Ascomycota, Fungi".
Po raz pierwszy zdiagnozował go w 1909 r. F. Bubák nadając mu nazwę "Cercospora handelii". Obecną, uznaną przez Index Fungorum nazwę nadali mu U. Braun, C. Nakash., Videira &amp; Crous w 2017 r.
Synonimy:
Charakterystyka.
Na obydwu stronach liści powstają okrągłe lub nieregularne plamy o średnicy 1,5-8,0 mm. Czasami sąsiednie plamy zlewają się z sobą. Na górnej powierzchni mają białoszary środek, na obwodzie są blado brązowe do brązowych, brunatne, ciemnobrązowe do czarnawych, czasami fioletowe, czerwonawo-brązowe, fioletowobrązowe. Dolna powierzchnia żółtobrązowa do brązowej.
Strzępki hialinowe do jasnobrązowych, gładkie do szorstkich, o jednolitej szerokości 2,5–3 μm. Konidiofory makronatyczne, jasnobrązowe lub brązowe, szorstkie, proste lub sinusoidalne, o rozmiarach 30–80 × 3–6 μm. Komórki konidiotwórcze zintegrowane, końcowe lub interkalarne, proliferujące sympodialnie, poliblastyczne, o wierzchołkach krótko-stożkowo ściętych. Miejsca wytwarzania zarodników o rozmiarach 2–2,5 μm, podobne do obręczy, pogrubione i zaciemnione, umieszczone na wierzchołku i ramionach konidioforów. Konidia pojedyncze, szkliste, gładkie, proste, cylindryczne do maczugowatych, o wierzchołkach zaokrąglonych. Mają rozmiar 25–125 × 3–5 μm, 1–5–przegród, zawartość zagęszczoną i zaciemnioną.
Gatunki podobne.
Różaneczniki poraża również inny patogen – "Sphaerulina azaleae", również powodujący plamistość liści różanecznika. Blisko spokrewnione z "Chuppomyces handelii" są gatunki "Ruptoseptoria unedonis" i "Pachyramichloridium pini", odróżniają się jednak morfologicznie. 

</doc>
<doc id="4387541" url="https://pl.wikipedia.org/wiki?curid=4387541" title="Cercospora handelii">
Cercospora handelii



</doc>
<doc id="4387542" url="https://pl.wikipedia.org/wiki?curid=4387542" title="Pseudocercospora handelii">
Pseudocercospora handelii



</doc>
<doc id="4387545" url="https://pl.wikipedia.org/wiki?curid=4387545" title="Mycosphaerella handelii">
Mycosphaerella handelii



</doc>
<doc id="4387549" url="https://pl.wikipedia.org/wiki?curid=4387549" title="Mistrzostwa Europy w Lekkoatletyce 1962 – dziesięciobój mężczyzn">
Mistrzostwa Europy w Lekkoatletyce 1962 – dziesięciobój mężczyzn

Dziesięciobój mężczyzn był jedną z konkurencji rozgrywanych podczas VII Mistrzostw Europy w Belgradzie. Został rozegrany 13 i 14 września 1962 roku. Zwycięzcą tej konkurencji został po raz trzeci z rzędu reprezentant ZSRR Wasilij Kuzniecow, który obronił tytuły z mistrzostw w 1954 i w 1958. W rywalizacji wzięło udział siedemnastu zawodników z jedenastu reprezentacji.

</doc>
<doc id="4387563" url="https://pl.wikipedia.org/wiki?curid=4387563" title="Dōshite kimi o suki ni natte shimattandarō?">
Dōshite kimi o suki ni natte shimattandarō?

 – dwudziesty trzeci singel południowokoreańskiego zespołu TVXQ, wydany w Japonii 16 lipca 2008 roku przez Rhythm Zone. Został wydany w czterech edycjach: limitowanej CD+DVD, regularnej CD, „Taiōshijinki version” i „Fan Club Members Only”. Osiągnął 1 pozycję w rankingu Oricon i pozostał na liście przez 34 tygodnie, sprzedał się w nakładzie egzemplarzy w Japonii i w Korei Południowej. Singel zdobył status złotej płyty.

</doc>
<doc id="4387571" url="https://pl.wikipedia.org/wiki?curid=4387571" title="Otloh od św. Emmerama">
Otloh od św. Emmerama



</doc>
<doc id="4387574" url="https://pl.wikipedia.org/wiki?curid=4387574" title="Şirin Şükürov">
Şirin Şükürov

Şirin Ağabala oğlu Şükürov (ur. we wsi Zubowka (później miasto Ali Bajramły, obecnie Szyrwan), zm. 21 września 1987 w Szyrwanie) – radziecki żołnierz, czerwonoarmista, Bohater Związku Radzieckiego (1945).
Życiorys.
Urodził się w azerskiej rodzinie robotniczej. Skończył 7 klas, pracował w spółdzielni spożywców, w czerwcu 1941 został powołany do Armii Czerwonej, od sierpnia 1941 uczestniczył w wojnie z Niemcami. Od 1944 należał do WKP(b). Brał udział w obronie Kaukazu i wyzwalaniu Krymu, został odznaczony medalem za męstwo wykazane w walkach podczas wyzwalania Kerczu. Później uczestniczył w walkach o Rostów nad Donem, Woroneż i wyzwalaniu Białorusi i Polski, był strzelcem 1138 pułku piechoty 339 Dywizji Piechoty 33 Armii 1 Frontu Białoruskiego. Szczególnie wyróżnił się podczas walk na ziemiach polskich w styczniu 1945. 14 stycznia przy przełamywaniu obrony przeciwnika koło miejscowości Siekierka na południowy wschód od Zwolenia pierwszy wdarł się do okopu wroga, zabijając ogniem z automatu i granatami wielu niemieckich żołnierzy; został dwukrotnie ranny, mimo to walczył nadal. Zaraz po opuszczeni pola walki stracił przytomność od utraty krwi. Po wojnie został zdemobilizowany, wrócił w rodzinne strony, był przewodniczącym sielsowietu (rady wiejskiej).

</doc>
<doc id="4387583" url="https://pl.wikipedia.org/wiki?curid=4387583" title="Historia reprezentacji Polski w piłce siatkowej kobiet">
Historia reprezentacji Polski w piłce siatkowej kobiet

Geneza.
Piłka siatkowa w Polsce pojawiła się na początku XX wieku. Początkowo miała charakter wyłącznie amatorski. Za początek piłki siatkowej w Polsce w zorganizowanej formie uznaje się rok 1926 i powstanie Polskiego Związku Gier Sportowych, który po II wojnie światowej zmienił nazwę na Polski Związek Koszykówki, Siatkówki i Szczypiorniaka (PZKSS). PZKSS wziął czynny udział w tworzeniu struktur Międzynarodowej Federacji Piłki Siatkowej (FIVB) powstałej w 1947 roku, dzięki czemu jej wiceprezesem został Zygmunt Nowak.
Koncepcja utworzenia narodowej reprezentacji Polski w piłce siatkowej kobiet pojawiła się w kwietniu 1947, tuż po przystąpieniu PZKSS do FIVB. Po raz pierwszy powołano ją w lutym 1948, zaś na arenie międzynarodowej oficjalnie zadebiutowała 14 lutego 1948 (dwa tygodnie przed męską reprezentacją), pokonując 3:1 w warszawskiej sali sportowej YMCA siatkarską kadrę Czechosłowacji. Drużynę prowadził estoński trener koszykówki polskiego pochodzenia, Walenty Kłyszejko.
Od lat 40. do początku lat 70. ubiegłego wieku żeńska reprezentacja Polski budowała pozycję polskiej siatkówki na arenie międzynarodowej, regularnie stając na podium mistrzostw Europy (4 srebrne i 4 brązowe medale), mistrzostw świata (srebrny i 2 brązowe) oraz igrzysk olimpijskich (2 brązowe medale). W pierwszych dwudziestu latach (1948/68) na 13 turniejów w których wystąpiły polskie siatkarki zdobyły 12 medali, tylko ma MŚ 1960 zajęły 4. miejsce.
Należ zwrócić uwagę, iż brązowe medale siatkarek z Igrzysk Olimpijskich 1964 i 1968 są pierwszymi medalami olimpijskim w Polsce w sportach zespołowych. Również medale mistrzostw świata siatkarek w latach 1952, 1956 i 1962 są pierwszymi polskimi medalami MŚ w sportach zespołowych.
Lata 1948-1949 – Romuald Wirszyłło.
Pierwszym etatowym trenerem kadry został Romuald Wirszyłło. Poprowadził on reprezentację Polski na Igrzyskach Bałkańskich w 1948 r. oraz w pięciu meczach towarzyskich w 1949 r. Jego bilans trenerski to 8 zwycięstw i 2 porażki.
Lata 1949-1950 – Lotar Geyer.
1949 – brązowy medal Mistrzostw Europy.
W 1949 roku nowym trenerem został Lotar Geyer. Pod jego wodzą polska drużyna narodowa najpierw wystąpiła na akademickich mistrzostwach świata w 1949 roku. W tym samym roku żeńska reprezentacja zadebiutowała w Mistrzostwach Europy odbywających się w Pradze. Polska kadra narodowa odniosła tu pierwszy duży sukces, zdobywając brązowy medal. W polskiej drużynie grała m.in. znakomita oszczepniczka, przyszła olimpijka i wielokrotna mistrzyni Polski, Urszula Figwer.
Lata 1950-1951 – Kazimierz Strycharzewski.
1950 – srebrny medal Mistrzostw Europy.
W 1950 roku na miejsce Geyera przyszedł Kazimierz Strycharzewski, który wywalczył z reprezentacją wicemistrzostwo Europy na mistrzostwach w 1950 roku rozgrywanych w Sofii. W polskim zespole wystąpiła wszechstronna zawodniczka, uznawana później za najlepszą polską koszykarkę lat 50., Romualda Gruszczyńska.
Lata 1951-1954 – Zygmunt Krzyżanowski.
1951 – srebrny medal Mistrzostw Europy.
Zygmunt Krzyżanowski, który został w 1951 trenerem żeńskiej kadry siatkarskiej poprowadził ją do trzeciego miejsca na akademickich mistrzostwach świata. Nie otrzymał natomiast paszportu na wyjazd na mistrzostwa Europy odbywające się w tym samym roku w Paryżu. Drużyna, prowadzona w zastępstwie przez trenera męskiej reprezentacji Zygmunta Krausa, zdobyła tam drugie miejsce.
1952 – srebrny medal Mistrzostw Świata.
Natomiast już pod wodzą Krzyżanowskiego polska reprezentacja wywalczyła jeden z największych sukcesów w polskiej siatkówce żeńskiej - srebrny medal pierwszych mistrzostw świata w 1952 roku w Moskwie.
Lata 1954–1955 – Lucjan Tyszecki.
1955 – brązowy medal Mistrzostw Europy.
W latach 1954-1955 kobiecą reprezentację Polski prowadził Lucjan Tyszecki, kadra pod jego kierunkiem zdobyła brązowe medale na akademickich mistrzostwach świata w 1954 i mistrzostwach Europy w 1955 roku w Bukareszcie. Mimo medalu wynik był pewnym rozczarowaniem, mówiło się o złej atmosferze w drużynie, zaś po powrocie do kraju kilka zawodniczek zostało zawieszonych w prawach reprezentantek.
Lata 1955–1957 – Zygmunt Krzyżanowski.
1956 – brązowy medal Mistrzostw Świata.
Zygmunt Krzyżanowski ponownie objął kadrę w 1955 roku. Rok później drużyna narodowa wywalczyła kolejny medal na Mistrzostwach Świata w Paryżu, tym razem brązowy.
Lata 1957–1958 – Zbigniew Szpyt.
1958 – brązowy medal Mistrzostw Europy.
Zbigniew Szpyt z reprezentacją wywalczył akademickie mistrzostwo świata w 1957 oraz brązowy medal mistrzostw Europy w 1958 roku w Pradze.
Lata 1959–1961 – Jerzy Szewczyk.
W 1961 roku na kongresie Międzynarodowego Komitetu Olimpijskiego postanowiono o organizacji turnieju siatkarskiego na Letnich Igrzyskach Olimpijskich 1964. Z tego względu zmieniono kalendarz rozgrywek o randze mistrzowskiej. Po dwóch latach od poprzednich mistrzostw świata zorganizowano kolejne, natomiast mistrzostwa Europy przesunięto na rok 1963. Ustalono również, że obie imprezy odbywać się będą co cztery lata.
Polska kadra żeńska prowadzona przez Jerzego Szewczyka podczas mistrzostw świata w 1960 roku w Brazylii zajęła 4. miejsce.
Lata 1961–1962 – Stanisław Mazur.
Trener Stanisław Mazur prowadził reprezentację Polski wyłącznie w spotkaniach towarzyskich.
Lata 1962–1965 – Stanisław Poburka.
W latach 1962-1965 kobiecą reprezentację Polski prowadził Stanisław Poburka, kadra pod jego kierunkiem zdobyła brązowy medal podczas mistrzostw świata w 1962 roku, rozgrywanych w Petersburgu i Moskwie oraz srebrny medal na mistrzostwach Europy w 1963 roku w Rumunii. 
1964 – brązowy medal Igrzysk Olimpijskich.
Na Letnie Igrzyska Olimpijskie 1964 roku reprezentacja nie musiała kwalifikować przez turniej kwalifikacyjny, gdyż trzy najlepsze zespoły MŚ 1962 miały awans automatyczny (Polki zajęły wtedy trzecie miejsce). Podczas turnieju olimpijskiego polskie siatkarki, prowadzone przez trenera Poburkę, odniosły kolejny wielki sukces, zdobywając brązowe medale, pierwsze polskie medale olimpijskie w grach zespołowych. Polska drużyna ustąpiła tylko zespołom Japonii i ZSRR.
Lata 1965–1970 – Benedykt Krysik.
1967 – srebrny medal Mistrzostw Europy.
Pod kierunkiem Benedykta Krysika podczas mistrzostwach Europy w 1967 roku w Rumunii Polki ponownie zdobyły srebrny medal.
Na Mistrzostwach Świata 1967 roku w Japonii Polki miały zagrać w grupie C z Chinami, USA i Węgrami, ale z powodu bojkotu zespoły krajów komunistycznych wycofały się z turnieju. Powodem bojkotu było nieuznanie przez gospodarzy, Japonię, oficjalnych nazw NRD i Korei Północnej, odegrania ich hymnów i wywieszenia flag. W efekcie na mistrzostwach zamiast 11 zespołów zagrały 4 (Japonia, Korea Południowa, USA i Peru), a reprezentacja Polski straciła szansę na kolejny medal.
1968 – brązowy medal Igrzysk Olimpijskich.
Siatkarki zdobyły kwalifikacje olimpijskie do Igrzysk 1968 roku, zajmując w turnieju interkontynentalnym rozgrywanym w miejscowości Slavonski Brod w Jugosławii we wrześniu 1967 roku 2. miejsce. Podczas turnieju olimpijskiego polskie siatkarki obroniły trzecie miejsce i po raz drugi z rzędu zdobyły brązowe medale. Podobnie jak cztery lata wcześniej Polki przegrały tylko z zespołami Japonii i ZSRR.
Rok 1970 – Gwidon Grochowski.
W 1970 reprezentację Polski seniorek prowadził Gwidon Grochowski, pod jego kierunkiem na mistrzostwach świata w Bułgarii drużyna zajęła 9. miejsce.
Lata 1971–1974 – Zygmunt Krzyżanowski.
1971 – brązowy medal Mistrzostw Europy.
Zygmunt Krzyżanowski po raz trzeci objął kadrę w 1971 roku. W tym samym roku drużyna narodowa wywalczyła brązowy medal mistrzostw Europy, rozgrywanych we Włoszech w rekordowej obsadzie 18 zespołów. Medal ten, ostatni przed ponad 20-letnią przerwą, nie dawał awansu na Igrzyska w Monachium.
Zygmunt Krzyżanowski był trenerem kadry przez największą liczbę sezonów z wszystkich trenerów reprezentacji (8 sezonów: 1951-54, 1955-57 i 1971-74).
Rok 1974 – Adam Żelazny.
W 1974 roku trenerem kadry został Adam Żelazny, prowadzona przez niego reprezentacja na mistrzostwach świata w Meksyku zajęła 9. miejsce.
Lata 1975–1977 – Andrzej Niemczyk.
W 1975 roku kadrę żeńską po raz pierwszy objął Andrzej Niemczyk. Na Mistrzostwa Europy w 1975 roku, rozgrywanych w Jugosławii, prowadzona przez niego polska reprezentacja zajęła 6. miejsce.
W 1976 drużyna brała udział w interkontynentalnym turnieju kwalifikacyjnym do Igrzyska Olimpijskich w Montrealu rozgrywanym w Heidelbergu, gdzie zajęła 2. miejsce. Niestety, nie wystarczyło to do występu w Igrzyskach.
Na Mistrzostwa Europy w 1977 roku, rozgrywanych w Finlandii, polska reprezentacja zajęła 4. miejsce. Po tym turnieju trener Niemczyk podał się do dymisji.
Lata 1978–1980 – Hubert Wagner.
Spadającej w rankingach reprezentacji nie pomogło nawet objęcie kadry przez wybitnego fachowca, mistrza olimpijskiego i mistrza świata z drużyną męską, Huberta Wagnera. Pod wodzą słynnego „Kata” drużyna zanotowała jeden ze słabszych okresów w swojej historii (11. miejsce na MŚ 1978 i 8. miejsce na ME 1979), niemniej na kolejny występ na mistrzostwach świata musieliśmy poczekać aż 24 lata, do 2002 roku. W mistrzostwach 1979 roku na podkreślenie zasługuje pierwsze w historii zwycięstwo Polek nad dominującą od lat drużyną ZSRR.
Trener Wagner podał się do dymisji po ogłoszeniu decyzji o wycofaniu się polskiej drużyny z kwalifikacji do Igrzysk w Moskwie.
Lata 1980–1981 – Stanisław Poburka.
W 1980 ponownie trenerem reprezentacji Polski seniorek został Stanisław Poburka. Poprowadził ją w udanych kwalifikacjach do mistrzostw Europy w 1981, ale w czerwcu 1981 zrezygnował z prowadzenia kadry.
Lata 1981–1983 – Andrzej Dulski.
Pod wodzą nowego trenera, Andrzeja Dulskiego kadra na Mistrzostwach Europy w 1981 roku w Bułgarii drużyna zajęła 5. miejsce. Potem nastąpił regres, na Mistrzostwa Świata w 1982 nie zakwalifikowaliśmy się w ogóle, zaś na Mistrzostwach Europy w 1983 zajęliśmy 9. miejsce.
W ME 1983 polska drużyna przegrała z siatkarkami RFN, prowadzonymi przez niedawnego trenera polskiej kadry, Andrzeja Niemczyka.
Lata 1984–1986 – Jerzy Matlak.
Państwa bloku wschodniego zbojkotowały Igrzyska w USA w 1984 i zorganizowały własne zawody, Przyjaźń-84, w których wzięło udział ponad 2000 zawodników z kilkudziesięciu państw. W turnieju siatkarskim polskie siatkarki w stawce dziesięciu państw zajęły 7. miejsce. Zespół prowadził Jerzy Matlak, były asystent trenera Poburki. Polska reprezentacja grała tam w składzie: Waloch, Tomiak, Hanyżewska, Różańska, H. Zielińska, Szczygielska, Kwaśniewska, Wilk, Kucharczyk, Rychter, Bućko, Ciaszkiewicz.
Na mistrzostwach Europy w 1985 w Holandii zespół trenera Matlaka zajął 7. miejsce.
Lata 1986–1989 – Jan Ryś.
W 1986 roku stanowisko trenera kadry objął Jan Ryś, były asystent Huberta Wagnera, potem pierwszy trener w męskiej reprezentacji Polski. Trenowana przez niego kadra żeńska na mistrzostwach Europy w 1987 roku w Belgii zajęła odległe, 11. miejsce, najgorsze w historii występów w Mistrzostwach Europy.
Rok 1989 – Janusz Badora.
Przez kilka miesięcy 1989 roku reprezentację Polski seniorek prowadził Janusz Badora, były trener m.in. reprezentacji Polski juniorek, która zajęła 4. miejsce na mistrzostwach Europy. Na seniorskich mistrzostwach Europy w 1989 roku w Niemczech prowadzona przez niego drużyna zajęła 9. miejsce. Po ME zrezygnował z prowadzenia kadry.
Lata 1989–1993 – Edward Superlak.
Od grudnia 1989 do końca 1993 trenerem reprezentacji Polski seniorek był Edward Superlak. Pod jego kierunkiem drużyna narodowa m.in. na mistrzostwach Europy w 1991 roku we Włoszech zajęła 9. miejsce. Zrezygnował z pracy z kadrą jesienią 1993 roku po nieudanych kwalifikacjach do mistrzostw Europy 1993 (jedyny raz w historii polska reprezentacja nie wystąpiła w ME) i mistrzostw świata 1994.
Na ME 1991 debiutowały Magdalena Śliwa i Dorota Świeniewicz.
Lata 1994–1995 – Tadeusz Chojnacki.
Tadeusz Chojnacki został trenerem reprezentacji Polski seniorek w 1994 roku. Uzyskał z nią awans do mistrzostw Europy w 1995, ale zrezygnował ze swojej funkcji z przyczyn finansowych bezpośrednio przed ME, w lipcu 1995 roku.
Lata 1995–1996 – Leszek Piasecki.
Po niespodziewanej rezygnacji Chojnackiego od sierpnia 1995 pierwszym trenerem reprezentacji został jego dotychczasowy asystent, Leszek Piasecki. Poprowadził drużynę narodową na mistrzostwach Europy w Holandii we wrześniu tego roku, zajmując 9. miejsce.
Lata 1996–1999 – Jerzy Skrobecki.
Jerzy Skrobecki trenował reprezentację Polski seniorek w latach 1996-1999. Z reprezentacją wystąpił na mistrzostwach Europy w 1997 roku w Czechach (6. miejsce, najlepsze od 16 lat) i 1999 we Włoszech (8. miejsce). Pierwszy z tych startów uznano za umiarkowany sukces, natomiast drugi za porażkę, albowiem przed zawodami Polska była jednym z kandydatów do medalu. Po ME w 1999 został zwolniony z funkcji trenera reprezentacji.
Jedyny sukces reprezentacji podczas ME 1999 to wyróżnienie dla Ewy Kowalkowskiej dla najlepiej zagrywającej.
Lata 2000–2003 – Zbigniew Krzyżanowski.
W listopadzie 1999 stanowisko trenera kadry objął Zbigniew Krzyżanowski, były trener polskiej reprezentacji kadetek, z którą zdobył mistrzostwo Europy w 1999 roku i 4. miejsce na mistrzostwach świata w tym samym roku.
Po raz pierwszy poprowadził zespół 8 maja 2000 w nieoficjalnym towarzyskim spotkaniu z USA. Pierwszy mecz oficjalny pod jego kierunkiem reprezentacja zagrała 24 maja 2000 w Kępnie z Turcją. Następnie uzyskał awans do mistrzostw Europy w 2001 w Bułgarii, a na turnieju finałowym jego drużyna zajęła 6. miejsce. W 2002 poprowadził reprezentację w pierwszym od 1978 starcie w mistrzostwach świata w Niemczech, zajmując miejsce 13-16. Zrezygnował z prowadzenia kadry w kwietniu 2003, wskazując jako przyczynę niewywiązywanie się Polskiego Związku Piłki Siatkowej z zobowiązań finansowych wobec zawodniczek. Łącznie poprowadził ją w 66 spotkaniach, w tym 44 zwycięskich. W meczach o punkty jego bilans to 21 spotkań, w tym 11 zwycięskich.
Lata 2003–2006 – Andrzej Niemczyk.
2003 – Mistrzostwo Europy.
Następcą Krzyżanowskiego na stanowisku selekcjonera został Andrzej Niemczyk, który po raz drugi objął to stanowisko w kwietniu 2003 roku. Drużyna narodowa awansowała na mistrzostwa Europy w Turcji, gdzie po raz pierwszy w historii żeńskiej siatkówki zdobyła złoty medal na imprezie tej rangi. Małgorzata Glinka została wybrana MVP mistrzostw oraz była najlepiej punktującą, zaś Magdalena Śliwa uzyskała tytuł najlepiej rozgrywającej.
W pierwszym w historii występie w Pucharze Świata 2003 roku Polki zajęły 8. miejsce, a Małgorzata Glinka została MVP. Był to bardzo rzadko spotykany przypadek w historii siatkówki, gdzie siatkarka z zespołu, który zajął tak odległą pozycje została wybrana MVP turnieju. Podobnie w pierwszym historycznym występie w rozgrywkach Grand Prix w 2004 roku polska drużyna zajęła 8. pozycję. Drużyna Andrzeja Niemczyka brała też udział w kontynentalnym turnieju kwalifikacyjnym do Igrzysk Olimpijskich w Atenach w 2004 w Baku, gdzie osiągnęła półfinał.
2005 – Mistrzostwo Europy.
W drugim występie podczas Grand Prix w 2005 roku zespół zajął 7. pozycję. Prowadzona przez trenera Niemczyka reprezentacja powtórzyła sukces sprzed dwóch lat na odbywających się w 2005 mistrzostwach Europy w Chorwacji. Na tym turnieju tytuł MVP otrzymała Dorota Świeniewicz.
Sukcesy w rozgrywkach kontynentalnych nie szły jednak w parze z osiągnięciami w innych turniejach międzynarodowych. 1 września 2006, po słabych występach w Grand Prix 2006 (12. miejsce), Andrzej Niemczyk podał się do dymisji. Kilka dni wcześniej usunął z kadry jedną z jej najlepszych zawodniczek Małgorzatę Glinkę. 10 grudnia 2006 zawodniczki reprezentacji Polski wystosowały list otwarty, w którym poprosiły władze Polskiego Związku Piłki Siatkowej o rozpatrzenie możliwości powrotu Andrzeja Niemczyka do pracy na stanowisku selekcjonera.
Lata 2006–2007 – Ireneusz Kłos.
Od września 2006 do lutego 2007 roku trenerem żeńskiej reprezentacji Polski w piłce siatkowej był Ireneusz Kłos, były znakomity zawodnik, trzykrotny wicemistrz Europy. Pod jego wodzą w Mistrzostwach Świata 2006 w Japonii drużyna zajęła odległe, 15.-16. miejsce. Łączny bilans spotkań pod jego kierunkiem to 5-9.
Lata 2007–2008 – Marco Bonitta.
28 lutego 2007 trenerem żeńskiej reprezentacji Polski został włoski trener Marco Bonitta, pierwszy zagraniczny trener w historii polskiej kadry żeńskiej. W tym samym roku prowadzona przez niego kadra pierwszy raz awansowała do finału cyklu Grand Prix w chińskim Ningbo, gdzie zajęła ostatnie, 6. miejsce. Eleonora Dziękiewicz została najlepiej blokującą turnieju, warto też wspomnieć o rekordzie 31 punktów Anny Podolec w meczu z Chinkami.
W Mistrzostwa Europy 2007, rozgrywanych w Belgii i Luksemburgu polska drużyna zajęła 4. miejsce. Małgorzata Glinka została najlepiej atakującą Mistrzostw.
W listopadzie 2007 polska kadra występowała drugi raz na Pucharze Świata w Japonii, który był pierwszą kwalifikacją do Igrzysk Olimpijskich w Pekinie w 2008 roku. Polskie siatkarki zajęły tam nie dające awansu 6. miejsce, zaś Katarzyna Skowrońska została wybrana najlepszą punktującą turnieju, zdobywając m.in. 32 punkty w meczu z Japonią podczas Pucharu Świata (rekord PŚ 2007).
Przed igrzyskami polskie zawodniczki wystąpiły na turnieju Grand Prix 2008 w Jokohamie, gdzie zajęły 10. miejsce. Polki ostatecznie zdobyły kwalifikacje olimpijskie zwyciężając w turnieju interkontynentalnym w maju 2008 roku w Tokio.
Podczas igrzysk w Pekinie Polki zajęły 5. miejsce w fazie grupowej i nie awansowały do dalszych rozgrywek. Ostatecznie drużyna została sklasyfikowana na miejscach 9-10. Warto wspomnieć, że mecz polskiej drużyny z Kubankami w Pekinie oglądało 14 tysięcy kibiców, co było rekordem igrzysk wśród rozgrywek zarówno siatkówki żeńskiej, jak i męskiej. Rekordy indywidualne ustanowiły Katarzyna Skowrońska i Małgorzata Glinka, zdobywając po 27 punktów.
Po Igrzyskach Olimpijskich w Pekinie trener Bonitta zakończył pracę z polską reprezentacją.
Lata 2009–2011 – Jerzy Matlak.
2009 – brązowy medal Mistrzostw Europy.
17 stycznia 2009 po raz drugi trenerem reprezentacji Polski seniorek został mianowany Jerzy Matlak. Razem ze swoim asystentem Piotrem Makowskim doprowadził ją do brązowego medalu mistrzostw Europy w 2009 (od połowy zawodów z powodu problemów rodzinnych trenera Matlaka, drużynę prowadził sam asystent Makowski). Agnieszka Bednarek otrzymała tytuł Najlepiej zagrywającej mistrzostw.
Pod wodzą Matlaka Polki odniosły pierwsze zwycięstwo w turnieju Grand Prix rozgrywanym w kraju (dopiero w dwunastym meczu rozgrywanym u siebie). Miało to miejsce w 2009 w wygranym meczu z Japonią 3:0. Wcześniej przegrały wszystkie mecze w latach 2006-2009. W całym turnieju polska reprezentacja zajęła 7. miejsce. W kolejnych rozgrywkach w 2010 roku polski zespół zajął bardzo dobre 3. miejsce w eliminacjach i drugi raz wystąpił w finale w Ningbo w Chinach. Tam polskie zawodniczki zagrały gorzej i zajęły ostatnie, 6. miejsce.
Na mistrzostwach świata w 2010 w Japonii polski zespół zajął 9. miejsce.
Trener Matlak został odwołany z funkcji 28 czerwca 2011.
Rok 2011 – Wiesław Popik.
Od 28 czerwca 2011 do 8 lipca 2011 tymczasowo reprezentację Polski objął Wiesław Popik. Pod jego kierunkiem drużyna rozegrała 5 spotkań podczas Pucharu Jelcyna, przegrywając 4 z nich.
Lata 2011–2012 – Alojzy Świderek.
8 lipca 2011 roku selekcjonerem został wybrany były reprezentacyjny siatkarz, asystent trenera Niemczyka podczas ME 2003 i trenera Lozano podczas MŚ mężczyzn w 2006 r., Alojzy Świderek. Pod jego opieką polska drużyna najpierw zajęła 10. miejsce podczas Grand Prix w Piłce Siatkowej Kobiet 2011 w Makau. Podczas Mistrzostw Europy 2011 roku rozgrywanych w Serbii i we Włoszech polska kadra zajęła 5. miejsce.
Polska drużyna nie zakwalifikowała się do Igrzysk Olimpijskich 2012 w Londynie, zajmując w Europejskim Turnieju Kwalifikacyjnym rozgrywanym w Turcji w maju 2012 roku 2. miejsce. Podczas Grand Prix 2012 polska drużyna zajęła 8. miejsce.
27 grudnia 2012 roku trener Świderek został odwołany z funkcji.
Lata 2013–2015 – Piotr Makowski.
Od kwietnia 2013 roku trenerem kadry został Piotr Makowski, były asystent trenera Matlaka m.in. na medalowych Mistrzostwach Europy 2009, gdzie praktycznie samodzielnie doprowadził drużynę do medalu.
Podczas eliminacji do Grand Prix w Piłce Siatkowej Kobiet 2013 polska drużyna została sklasyfikowana na odległym, 15. miejscu, przegrywając większość meczów i w efekcie spadła do II Dywizji. Jedyna satysfakcja to rekord Grand Prix - 41 punktów Katarzyny Skowrońskiej-Dolaty zdobyte w meczu z Rosją, przegranym 2:3. Na Mistrzostwa Europy 2013 w Niemczech i Szwajcarii polska drużyna zajęła 11. miejsce, przegrywając 3 z 4 meczów.
Polska nie zakwalifikowała się na Mistrzostwa Świata w Piłce Siatkowej Kobiet 2014, przegrywając decydujący mecz podczas eliminacji europejskich w Łodzi. W Lidze Europejskiej 2014 polska drużyna zajęła 3. miejsce. Podczas Grand Prix w Piłce Siatkowej Kobiet 2014 polska drużyna zajęła 4. miejsce w II dywizji, a łącznie 16. miejsce.
Natomiast udanie zakończyły się eliminacje do Mistrzostw Europy 2015, które polska reprezentacja przeszła bez większego trudu. Sam turniej poprowadził już następca trenera Makowskiego.
14 lutego 2015 roku z powodów osobistych trener Makowski złożył dymisję
2015–2021 Jacek Nawrocki.
2 kwietnia 2015 roku nowym selekcjonerem reprezentacji Polski siatkarek został Jacek Nawrocki, były trener męskiej drużyny Skry Bełchatów oraz reprezentacji narodowej juniorów i kadetów. Trener zapowiedział budowanie młodej, perspektywicznej drużyny.
Zajął z nią 2. miejsce na Igrzyskach Europejskich 2015 w Baku. W Grand Prix 2015 występując w dalszym ciągu w II Dywizji zespół zajął 14. pozycję. Drużyna dotarła do ćwierćfinału Mistrzostw Europy 2015 w Holandii, zajmując ostatecznie 8. miejsce.
Nie udało mu się awansować na Igrzyska Olimpijskie 2016 w Rio de Janeiro. W Grand Prix 2016, podobnie jak przed rokiem, zespół zajął 14. pozycję.
Sukcesem zakończyły się rozgrywki Grand Prix w Piłce Siatkowej Kobiet 2017, gdzie zespół wygrał rozgrywki II Dywizji (łącznie 13. miejsce) i po 4 latach awansował do I Dywizji. W Mistrzostwach Europy 2017 w Baku drużyna zajęła 10. miejsce. Nie udało się natomiast zakwalifikować się na Mistrzostwa Świata w Piłce Siatkowej Kobiet 2018.
Z kolei w silnie obsadzonej Lidze Narodów 2018, rozgrywkach, które zastąpiły organizowane w latach 1993-2017 Grand Prix, młody polski zespół zagrał powyżej oczekiwań, zajmując niezłe 9. miejsce.
Podczas 34. edycji turnieju Volley Masters Montreux, który odbył się w maju 2019, reprezentacja Polski po raz pierwszy w historii odniosła zwycięstwo. W finale polski zespół pokonał reprezentację Japonii 3:1. MVP została wybrana Malwina Smarzek.
W kolejnej edycji Ligi Narodów 2019 drużyna polska znów zagrała lepiej niż oczekiwano, po 9 latach awansując do finału, gdzie, po dwóch porażkach z późniejszymi finalistkami, USA i Brazylią, zajęła dobre 5. miejsce. W Mistrzostwach Europy 2019, rozgrywanych w fazie grupowej, 1/8 finału i ćwierćfinałach w czterech krajach, m.in. w łódzkiej Atlas Arenie, polski zespół awansował do strefy medalowej, rozgrywanej w Turcji, ale tam przegrał obydwa mecze, kończąc mistrzostwa na dobrym, 4. miejscu. Środkowa polskiej reprezentacji, Agnieszka Kąkolewska została wybrana do Drużyny Marzeń CEV EuroVolley 2019.
Podczas Interkontynentalnego turnieju kwalifikacyjnego do Letnich Igrzysk Olimpijskich 2020, rozgrywanego w sierpniu 2019 we Wrocławiu, polska reprezentacja zajęła 2. miejsce w grupie i awansowała do Europejskiego Turnieju Kwalifikacyjnego. W tym turnieju, który odbył się w styczniu 2020 w Holandii, polska drużyna zajęła 3.-4. miejsce i nie awansowała do występu w igrzyskach.
W edycji 2021 Ligi Narodów drużyna polska zaprezentowała się przeciętnie, zajmując dopiero 11. miejsce. Podczas Mistrzostw Europy 2021 rozgrywanych 4 krajach bałkańskich (Serbia, Bułgaria, Chorwacja i Rumunia) polska drużyna dotarła do ćwierćfinału i zajęła w klasyfikacji 5. miejsce.
15 września 2021 Jacek Nawrocki podał się do dymisji, która została przyjęta przez PZPS.
2022– Stefano Lavarini.
W styczniu 2022 trenerem kadry został Włoch, Stefano Lavarini, trener czołowego włoskiego klubu Igor Gorgonzola Novara. Wcześniej trenował kluby Unet E-Work Busto Arsizio, Minas Tenis Clube i Foppapedretti Bergamo, a także reprezentację Korei Południowej.
Pod wodzą nowego trenera w edycji 2022 Ligi Narodów drużyna polska zaprezentowała się najsłabiej w historii, wygrywając 4 mecze i przegrywając 8. Drużyna zajęła dopiero 12. miejsce.
Za to w Mistrzostwach Świata 2022, rozgrywanych w Polsce i Holandii Biało-czerwone spisały się bardzo dobrze, po raz pierwszy od 60 lat docierając do ćwierćfinału, i w ostatecznej klasyfikacji zajmując 7. miejsce.

</doc>
<doc id="4387587" url="https://pl.wikipedia.org/wiki?curid=4387587" title="Mistrzostwa Europy w Lekkoatletyce 1962 – pięciobój kobiet">
Mistrzostwa Europy w Lekkoatletyce 1962 – pięciobój kobiet

Pięciobój kobiet był jedną z konkurencji rozgrywanych podczas VII Mistrzostw Europy w Belgradzie. Został rozegrany 14 września 1962 roku. Zwyciężczynią tej konkurencji została reprezentantka ZSRR, mistrzyni z 1958 Galina Bystrowa. W rywalizacji wzięło udział trzynaście zawodniczek z ośmiu reprezentacji.

</doc>
<doc id="4387589" url="https://pl.wikipedia.org/wiki?curid=4387589" title="Grunwald Halemba">
Grunwald Halemba



</doc>
<doc id="4387590" url="https://pl.wikipedia.org/wiki?curid=4387590" title="Kościół Trójcy Przenajświętszej w Budrach">
Kościół Trójcy Przenajświętszej w Budrach

Kościół Trójcy Przenajświętszej – rzymskokatolicki kościół parafialny należący do dekanatu Węgorzewo diecezji ełckiej.
Kamień węgielny pod budowę świątyni został położony w dniu 6 maja 1738 roku, natomiast prace budowlane zostały ukończone w 1739 roku. Wieża początkowo była drewniana i w 1882 roku została rozebrana. Po zakończeniu II wojny światowej wyemigrowali protestanci, a osiedlili się katolicy, którym oddano do użytku świątynię.
Jest to świątynia murowana wzniesiona w stylu neogotyckim i pokryta dachówką. W prezbiterium Jest umieszczony ołtarz drewniany z obrazem przedstawiającym Ostatnią Wieczerzę. Boczne ołtarze są wykonane z drewna i dedykowane są Matce Bożej (z lewej strony) i Jezusowi Miłosiernemu (z prawej strony). Nad zakrystią jest powieszony obraz namalowany na płótnie przedstawiający scenę Jezusa chodzącego po wodzie. W oknach znajdują się witraże. Na wieży są zawieszone trzy dzwony wykonane w 1924 roku.

</doc>
<doc id="4387592" url="https://pl.wikipedia.org/wiki?curid=4387592" title="Norops adleri">
Norops adleri



</doc>
<doc id="4387598" url="https://pl.wikipedia.org/wiki?curid=4387598" title="Norops breedlovei">
Norops breedlovei



</doc>
<doc id="4387599" url="https://pl.wikipedia.org/wiki?curid=4387599" title="Koszt wytworzenia">
Koszt wytworzenia



</doc>
<doc id="4387604" url="https://pl.wikipedia.org/wiki?curid=4387604" title="KS Lechia Tomaszów Mazowiecki">
KS Lechia Tomaszów Mazowiecki

KS Lechia Tomaszów Mazowiecki – polski męski klub siatkarski (jednosekcyjny) z siedzibą w Tomaszowie Mazowieckim. W sezonie 2012/2013 występując na parkietach III Ligi, awansowali do II Ligi siatkarskiej. W sezonie 2016/2017 zawodnicy Tomasza Migały awansowali do I Ligi po wielu latach nieobecności. W tym samym sezonie byli bliscy gry z zespołami z PlusLigi w Pucharze Polski, lecz ulegli rywalom w ostatniej rundzie prowadzącej do siatkarskiej elity.
Znani wychowankowie klubu.
Wiesław Gawłowski, Edward Skorek, Wojciech Baranowicz, Zbigniew Zieliński, Paweł Woicki, Bartłomiej Neroj, Michał Błoński, Robert Milczarek oraz Grzegorz Bociek.

</doc>
<doc id="4387605" url="https://pl.wikipedia.org/wiki?curid=4387605" title="Towar handlowy">
Towar handlowy

Towar handlowy – wyrób przeznaczony do sprzedaży w stanie nieprzerobionym. 
Towarami handlowymi są również produkty uboczne uzyskiwane przy prowadzeniu działów specjalnych produkcji rolnej.

</doc>
<doc id="4387608" url="https://pl.wikipedia.org/wiki?curid=4387608" title="Fundacja Badań i Rozwoju Nauki">
Fundacja Badań i Rozwoju Nauki

Fundacja Badań i Rozwoju Nauki – organizacja pożytku publicznego powstała w 2009 roku. Fundacja posiada status Jednostki Naukowej wpisanej do systemu POLon MNiSW. Powodem powstania Fundacji była chęć uczestniczenia w rozwoju nauki i wspierania młodych polskich naukowców w dążeniu do odkryć na skalę światową. 
Organizacja zajmuje się głównie działalnością edukacyjną i badawczą w zakresie nauk medycznych oraz biochemicznych. Inspiracją do założenia Fundacji była i jest działalność naukowa dr hab. med. Michała Wszoły, chirurga i transplantologa. Fundacja propaguje polską myśl technologiczną oraz wspiera i promuje badania polskich naukowców, pozyskuje środki i sama finansuje wiele projektów. Zajmuje się również szkoleniami, edukacją i pomocą prawną. 
Cele statutowe i struktura organizacyjna.
Struktura organizacyjna Fundacji.
Zarząd: Prezes Fundacji Joanna Prockiw
Rada Fundacji: Magdalena Tyrlik (Fundator), Wiktor Witkowski, Ewa Wszoła 
Działalność.
Biodrukowanie 3D bionicznej trzustki.
Projekt „Biodrukowanie 3D Bionicznej Trzustki” ma na celu stworzenie narządu spełniającego funkcje prawdziwej trzustki. Bioniczna trzustka powstanie z elementów biologicznych (między innymi takich jak: komórki, wyspy trzustkowe, białka macierzy zewnątrzkomórkowej) z wykorzystaniem inżynierii, mechatroniki. Zgodnie z przyjętymi założeniami, dzięki zastosowaniu inżynierii tkankowej układane w bionicznej trzustce wyspy mają powstać z komórek macierzystych własnych chorego - prowadząc do stworzenia narządu spersonalizowanego, czyli przygotowanego dla konkretnego pacjenta. W rezultacie ma powstać w pełni funkcjonalna bioniczna trzustka, nadająca się do transplantacji. Dzięki wykorzystaniu tkanek własnych chorego nie będzie konieczności stosowania immunosupresji. Dodatkowo stworzenie bionicznej trzustki ma przyczynić się do skrócenia okresu oczekiwania na narząd do przeszczepienia. Projekt finansowany jest przez Narodowe Centrum Badań i Rozwoju w ramach programu „Profilaktyka i leczenie chorób cywilizacyjnych”. Prace będą trwać od stycznia 2017 do grudnia 2019. Wartość projektu szacuje się na 26.709,750,00 zł.
14 marca 2019 roku naukowcy Fundacji pod kierownictwem dr hab med. Michała Wszoły wydrukowali pierwszy na świecie w pełni unaczyniony prototyp bionicznej trzustki. 
Konsorcjum Bionic.
W październiku 2015 roku z inicjatywy Fundacji Badań i Rozwoju Nauki, powstało konsorcjum BIONIC, które realizuje projekt "Biodrukowanie 3D rusztowań z wykorzystaniem żywych wysp trzustkowych lub komórek produkujących insulinę w celu stworzenia bionicznej trzustki". 
W jego skład wchodzą:
Konsorcjum otrzymało dofinansowanie z Narodowego Centrum Badań i Rozwoju w ramach programu STRATEGMED III i dzięki temu wsparciu, w 2017 roku rozpoczęto intensywne prace nad bioniczną trzustką.
Ogólnopolska kampania "Ogarnij cukier".
Autorski program edukacyjny Fundacji Badań i Rozwoju Nauki skierowany do osób chorujących na cukrzycę i ich rodzin, mający na celu zwiększenie świadomości żywieniowej, naukę samokontroli i umiejętności podawania insuliny, a także samoobserwacji profilaktyki powikłań cukrzycy. Projekt dofinansowany przez Ministerstwo Zdrowia, realizowany był od 1.07 do 1.12.2017. "Ogarnij cukier" to cykl 11 bezpłatnych webinariów, które w prosty sposób przybliżają ważne tematy dla osób chorych na cukrzycę. Każdy interaktywny wykład online składał się z części teoretycznej, czyli krótkiego omówienia danego zagadnienia przez ekspertów oraz części praktycznej, gdzie wszyscy zainteresowani mogli zadać prowadzącym pytania i otrzymać na nie odpowiedzi. Jako podsumowanie wykładów powstał bezpłatny e-book. Koordynatorem projektu był dr hab.med. Michał Wszoła. 
Planowanie zabezpieczenia medycznego dla podróży załogowej na Marsa.
Grupa polskich lekarzy, po konsultacjach z jedynym z kosmonautów – Mirosławem Hermaszewskim – przygotowała opracowanie naukowe, które ma pomóc w planowaniu kosmicznej podróży. Zostało ono opublikowane w czasopiśmie naukowym MEDtube Science w 2013 roku. Projekt sfinansowany został ze środków własnych Fundacji Badań i Rozwoju Nauki. Koordynatorem projektu był dr hab.med. Michał Wszoła.
Endoskopowe przeszczepienie wysp trzustkowych pod śluzówkę żołądka.
W 2009 roku Fundacja Badań i Rozwoju Nauki sfinansowała i przeprowadziła wraz z zespołem z Katedry i Kliniki Chirurgii Ogólnej i Transplantacyjnej Szpitala Klinicznego im. Dzieciątka Jezus oraz Szkołą Główną Gospodarstwa Wiejskiego w Warszawie pionierskie badania nad endoskopowym przeszczepianiem wysp trzustkowych pod śluzówkę żołądka. Było to pierwsze tego typu przedsięwzięcie na świecie, które kilka lat później zaowocowało udanymi przeszczepami u kilkorga pacjentów.

</doc>
<doc id="4387609" url="https://pl.wikipedia.org/wiki?curid=4387609" title="IDempiere">
IDempiere

iDempiere Business Suite, znany również jako OSGi do + ADempiere, jest otwartym oprogramowaniem typu system planowania zasobów przedsiębiorstwa (ERP), w którym można skutecznie nawigować poprzez komputery osobiste, tablety i smartfony, posiada także funkcjonalności zarządzania relacjami z klientami (CRM) oraz zarządzania łańcuchem dostaw (SCM).
Jest to w przeciwieństwie do większości licencjonowanych (zastrzeżonych) oprogramowanie otwarte ERP, a bieżące rozwiązania są wdrażane i uaktualniane poprzez globalną społeczność programistów, integratorów oraz użytkowników.
Cechy.
Architektura platformy iDempiere, umożliwia łatwe rozszerzanie swoich funkcjonalności, zachowując przy tym prostotę i elastyczność obsługi, iDempiere może być swobodnie wykorzystywany i wspiera:
Historia.
W 1999 r. Jörg Janke tworzy Compiere pierwszego protoplastę iDempiere. Jorg wcześniej pracował w Oracle w Niemczech i USA.
W 2006 r. rozpoczynają się prace nad ADempiere, nową ścieżką rozwoju otwartej wersji Compiere.
W latach 2008–2010 w społeczności ADempiere niektórzy użytkownicy zaczynają projekt modułowego systemu ERP, z implementacjami OSGi, takimi jak Apache Felix i Euquinox.
W 2010 r. uruchomiono Adempiere 3.6.0 LTS i Branch GlobalQSS Adempiere361.
W 2011, z powodu różnic w dawnym ADempiere, część społeczności programistów postanowiła wykorzystać nową nazwę iDempiere dla ścieżki rozwoju zgodnej z nową architekturą OSGi. Odtąd iDempiere można traktować jako następny kolejny etap po ADempiere lub jako oddzielną ścieżkę dla ADempiere Branch GlobalQSS Adempiere361. Duża część aktywnej społeczności deweloperów ADempiere skupiła się wówczas nad rozwojem iDempiere.
Dużą różnicą pomiędzy iDempiere 1.0 i ADempiere była aktualizacja technologii programowania w ramach nowego szkieletu aplikacji OSGi, który umożliwia iDempiere stosować tzw. wtyczki, tak więc wiele wyjątkowych funkcjonalności wykonanych dla ADempiere zostało zaktualizowane wkrótce jako wtyczki dla iDempiere, również JBoss został zastąpiony przez Apache Tomcat w celu poprawy wydajności i mniejszego zużycia pamięci. Dalsze aktualizacje to nowy system automatycznej rozbudowy oparty na Buckminster, oraz istotna aktualizacja platformy ZK framework (ZK3.6 do ZK6), które pozwoliły na przeprojektowanie graficznego interfejsu użytkownika.
W 2015, w wersji 3.1 kontener aplikacji internetowych Apache Tomcat został zastąpiony przez Jetty.
W 2017, w wersji 5.1 platforma programistyczna ZK została zaktualizowana do wersji 8.0.2.2 i zastosowanie bazy danych Oracle pomyślnie przetestowano dla Oracle 12С.
Nagrody i wyróżnienia.
„Zwycięzca w InfoWorld's Bossie Award za najlepszą aplikacji open source”, przyznawane w 2015 roku i 2016 roku.
Na SourceForge – „Wybór społeczności” projekt miesiąca w lipcu 2016 roku oraz w lutym 2018 roku.
Компьютерное Обозрение (rosyjska strona) – najlepszy wśród „darmowych” systemów ERP podstawowego, średniego i wyższego poziomu, 5 listopada 2015 roku.
PCQuest – „7 otwartych platform ERP dla twojej firmy”, polecane 20 maja 2016 roku.
Capterra – blog dot. technologii logistycznych – „Osiem najlepszych propozycji darmowego, otwartego oprogramowania ERP”, 26 lipca 2017.
Platforma.
iDempiere składa się z serwera Java (na podstawie kontenera Jetty) z ZK 8.0/8.5 dla graficznego środowiska użytkownika przeglądarek internetowych. Wykorzystuje technologię OSGi, umożliwiającą stosowanie standaryzowanych modułów od różnych producentów. Posiada wbudowane wsparcie dla wykorzystania baz danych Oracle 11g/12C i PostgreSQL 9/10. Jest również wyposażony w klienta Swing wersji desktop.
IDempiere standardowo działa, jako klient sieci web w przeglądarkach Firefox, Chrome, Opera i Internet Explorer, które pozwalają użytkownikom na szybkie i łatwe otwieranie odpowiednich rekordów powiązanych z definiowanymi elementami ekranu.
Technologia.
Słownik aplikacje i ustawienia.
Jest to cecha iDempiere, stanowiąca rozszerzenie koncepcji słownika danych (ang. "data dictionary") w „Aktywny słownik danych”, który pozwala na zarządzanie encjami, zasadami walidacji, oknami, tabelkami, formatami i innymi ustawieniami aplikacji bez ręcznego wprowadzania od nowa oraz kompilacji kolejnych sekwencji kodu Java. Tak więc iDempiere można traktować nie tylko jako aplikację ERP, ale także jako podstawę do rozbudowania baz danych aplikacji.
Wtyczki.
Druga cecha iDempiere to obsługa wtyczek do zmiany lub rozbudowy wybranych funkcjonalności ERP, CRM i SCM. Zgodnie z technologią OSGi indywidualne pakiety kodu (wtyczki) można dołączać dynamicznie, a iDempiere-Wiki pozwala użytkownikom oceniać znane wtyczki, które oferowane są wraz z opisem i ocenami na otwartym rynku plug-inów.
Procesy robocze.
iDempiere posiada mechanizm zarządzania procesami opierający się na standardach WfMC (ang. "Workflow Management Coalition"), do konfiguracji i kontroli procesów przepływu dokumentów oraz wymagań BPM.
Raporty.
iDempiere ma proste, konfigurowalne i potężne narzędzie do raportowania (z Katalogową Aplikacją) pozwalającą przekrojowe analizy danych i eksport wyników w różnych formatach (PDF, HTML, Excel itp.), posiada również możliwość integracji z JasperReports dla opracowywania bardziej złożonych raportów.
Wskaźniki efektywności.
Wykresy wydajności są kalkulowane i dopasowywane do okienek, łącznie z przeliczaniem jednostek poprzez Aplikację Katalogową. Pozwalają one na bieżąco obrazować osiągane wskaźniki biznesowe oraz realizację celów.
Z wykresów można też uzyskać dostęp do danych, które są podstawą ich generowania (po kliknięciu, otwierane są i automatycznie filtrowane odpowiednie okna danych).
Administrator.
Dostęp do platformy opiera się na podziale wg ról i użytkowników. Jest również możliwe śledzenie „ścieżek zmian” w poszczególnych polach, w ten sposób, można przeprowadzić prawidłowo każdy proces audytu.
Procesy biznesowe.
Procesy biznesowe zawarte w jądrze:
Wtyczki.
Niektóre rodzaje dodatków, dotyczące procesów biznesowych to m.in. interaktywny pulpit BI, specyficzne wymagania branżowe (jak utrzymanie środków trwałych, zarządzanie produkcją i pulpit kanban), lokalizacje, i inne integracje programowe (jak Asterix, terminal POS (ang. point of sale) Openbravo, mapy Google).
Społeczność.
iDempiere to projekt bardzo aktywnie rozwijany, wspiera go ogólnoświatowa społeczność osób zorganizowana w formie zdecentralizowanego bazaru. Nie zarządza tym projektem żadna osoba lub firma, ani żadną z jego części, podobnie jak stronami internetowymi Wiki, serwerami na których rozbudowuje się i testuje aplikację, trackerami błędów, forami dyskusyjnymi itp. Wspólnota obejmuje użytkowników, programistów i merytorycznych specjalistów.
Istnieją aktywne społeczności lokalne w Japonii, Chinach, USA, Niemczech, Indonezji, Brazylii, Malezji, Kolumbii, Indiach, Rosji i innych krajach. Społeczność osób pracujących z oprogramowaniem, wykorzystuje różne narzędzia do komunikacji na całym świecie, takie jak wielojęzyczny projekt Wiki, Google forum oraz kanał IRC. Szersza wymiana informacji ma miejsce również na wystąpieniach w czasie konferencji poświęconych otwartemu oprogramowaniu, takich jak OpenRheinRuhr i okazjonalnie organizowanych na wielu uniwersytetach.
Rozwój.
Zintegrowane środowisko programistyczne (IDE) używane w iDempiere to Eclipse 4.7.1 a (Oxygen) z Buckminster, MercurialEclipse (opcjonalnie), Equinox (OSGi dla R6) i Apache Felix Web Console.
IDempiere wykorzystuje Jira dla śledzenia rozwiązywanych problemów i bieżącej współpracy W ten sposób udaje się elastycznie zintegrować wkład całej społeczność. Wszystko podlega powszechnemu recenzowaniu, zanim zostanie wprowadzone do rdzenia. Każdy wkład pracy jest rejestrowany i archiwizowany w oficjalnym repozytorium projektu iDempiere.

</doc>
<doc id="4387611" url="https://pl.wikipedia.org/wiki?curid=4387611" title="Betlejem (województwo pomorskie)">
Betlejem (województwo pomorskie)



</doc>
<doc id="4387612" url="https://pl.wikipedia.org/wiki?curid=4387612" title="Theranos">
Theranos

Theranos – amerykańskie przedsiębiorstwo biotechnologiczne z siedzibą w Palo Alto w Kalifornii, istniejące w latach 2003–2018. We wrześniu 2018 roku przedsiębiorstwo ogłosiło upadłość.
Firmę, pierwotnie pod nazwą „Real-Time Cures”, założyła 19-letnia Elizabeth Holmes, była studentka Uniwersytetu Stanforda. Theranos produkował urządzenia, które miały wykonywać pełny zakres testów laboratoryjnych krwi w ciągu kilku godzin, korzystając tylko z jednej kropli krwi. Jednak testy wykazały, że technologia firmy działała tylko w 12 na 100 przypadków.
W roku 2014 firma była wyceniana na 9 mld USD. Po śledztwie The Wall Street Journal, które wykazało oszustwa podczas testów, Departament Sprawiedliwości Stanów Zjednoczonych wniósł oskarżenie przeciwko założycielom Theranosa o oszukanie inwestorów na kwotę około miliarda dolarów. W listopadzie 2022 sąd w Kalifornii skazał Elisabeth Holmes na 11 lat więzienia za defraudację.

</doc>
<doc id="4387613" url="https://pl.wikipedia.org/wiki?curid=4387613" title="Betlejem (województwo podkarpackie)">
Betlejem (województwo podkarpackie)



</doc>
<doc id="4387615" url="https://pl.wikipedia.org/wiki?curid=4387615" title="Betlejem (województwo dolnośląskie)">
Betlejem (województwo dolnośląskie)



</doc>
<doc id="4387618" url="https://pl.wikipedia.org/wiki?curid=4387618" title="Lubinka (województwo małopolskie)">
Lubinka (województwo małopolskie)



</doc>
<doc id="4387628" url="https://pl.wikipedia.org/wiki?curid=4387628" title="Garvan Medal">
Garvan Medal



</doc>
<doc id="4387632" url="https://pl.wikipedia.org/wiki?curid=4387632" title="ARA Santiago del Estero (S-22)">
ARA Santiago del Estero (S-22)



</doc>
<doc id="4387635" url="https://pl.wikipedia.org/wiki?curid=4387635" title="Dawna medycyna">
Dawna medycyna

Dawna medycyna, jej tajemnice i potęga: Egipt, Babilonia, Indie, Chiny, Meksyk, Peru (oryg. niem. "Macht und Geheimnis der frühen Ärzte. Ägypten, Babylonien, Indien, China, Mexiko, Peru") – książka Jürgena Thorwalda.
O książce.
Jürgen Thorwald jest autorem licznych książek nt. historii medycyny, wielokrotnie wznawianych i tłumaczonych na języki obce, w tym na język polski ("Stulecie chirurgów", "Ginekolodzy", "Kruchy dom duszy" i in.). W "Dawnej medycynie" zaprezentował osiągnięcia starożytnej medycyny pięciu starożytnych kultur: Egiptu, Mezopotamii, Indii, Peru, Chin i Meksyku.
Autor wyodrębnił sześć rozdziałów. Każdy z nich rozpoczyna rys historyczny danej kultury. W treści rozdziałów znajdują się opisy poszukiwań zatartych śladów, które pozwalają domyślać się odpowiedzi na pytania, jakie choroby dręczyły ludzi w starożytności, jakie stosowano w tych czasach metody leczenia, jak kształcono lekarzy itp. Autor przytacza m.in. przykłady użycia ziół i pierwotnych antybiotyków, wykonywania – bez znieczulenia – zabiegów chirurgicznych, tj. amputacja, trepanacja, cięcie cesarskie, usuwanie zaćmy, przeszczepy skóry.
Książka została wydana w języku oryginalnym dziesięciokrotnie (lata 1962–1993), jako "Macht und Geheimnis der Frühen Artzte: Agypten, Babbylonien, Indien, China, Mexiko, Peru". Była wielokrotnie publikowana w językach obcych, np. franc. "Histoire de la médecine dans l'antiquité", (Hachette 1962, 1966), ang. "Science and secrets of early medicine: Egypt, Mesopotamia, India, China, Mexico, Peru", hiszp. "El Alba de la medicina: Egipto – Mesopotamia – India – China – México – Perú" (1988). Przekład na język polski opracowali Albin Bandurski i Janina Schaniecka. Książkę wydało Ossolineum (1990) i Wydawnictwo Literackie (2017) .
Spis treści.
Spis źródeł bibliograficznych zajmuje 16 stron druku. Poszczególne pozycje przypisano do kolejnych rozdziałów i zamieszczono w kolejności odpowiadającej opisowi (autor zrezygnował ze stosowania odsyłaczy w tekście).
W książce zamieszczono tylko 6 fotografii, rozpoczynających rozdziały. Autor wyjaśniał, że opracowania wersji bogato ilustrowanej świadomie zaniechał, ponieważ stwierdził, że nawet początkowo przewidziane ok. 300 ilustracji nie wystarcza do zilustrowania 4 tys. lat historii medycyny. Za bardziej celowe uznał przybliżenie szerokiemu gronu czytelników elementów historii świata – historii ogólnej i historii kultury, które są niezbędne dla zrozumienia historii medycyny.

</doc>
<doc id="4387636" url="https://pl.wikipedia.org/wiki?curid=4387636" title="Powiatowa Komenda Uzupełnień Żywiec">
Powiatowa Komenda Uzupełnień Żywiec

Powiatowa Komenda Uzupełnień Żywiec (PKU Żywiec) – organ wojskowy właściwy w sprawach uzupełnień Sił Zbrojnych II Rzeczypospolitej i administracji rezerw w powierzonym mu okręgu.
Historia komendy.
Z dniem 1 października 1927 roku na terenie Okręgu Korpusu Nr V została utworzona Powiatowa Komenda Uzupełnień Żywiec. Okręg poborowy obejmował powiaty: żywiecki i bialski.
W marcu 1930 roku PKU Żywiec nadal podlegała Dowództwu Okręgu Korpusu Nr V i administrowała powiatami: żywieckim i bialskim. W grudniu tego roku PKU Żywiec posiadała skład osobowy typu II.
1 lipca 1938 roku weszła w życie nowa organizacja służby poborowej, zgodnie z którą dotychczasowa PKU Żywiec została przemianowana na Komendę Rejonu Uzupełnień Żywiec przy czym nazwa ta zaczęła obowiązywać 1 września 1938 roku, z chwilą wejścia w życie ustawy z dnia 9 kwietnia 1938 roku o powszechnym obowiązku wojskowym. Z końcem 1938 roku PKU Żywiec została rozwiązana, a w jej miejsce utworzona KRU Cieszyn. Oba powiaty (bialski i żywiecki) zostały podporządkowane KRU Bielsko na Śląsku.

</doc>
<doc id="4387637" url="https://pl.wikipedia.org/wiki?curid=4387637" title="Smuklikowate">
Smuklikowate

Smuklikowate (Halictidae) – rodzina owadów z rzędu błonkoskrzydłych i nadrodziny pszczół, obejmująca ponad 4300 opisanych gatunków. Rozsiedlona kosmopolitycznie. Przedstawiciele wykazują szerokie spektrum zachowań: od samotniczych po eusocjalne. Gniazdują w glebie lub martwym drewnie. Wyróżniają się budową narządów gębowych. Liczne gatunki są ważnymi zapylaczami roślin uprawnych. W zapisie kopalnym znane od wczesnego eocenu.
Opis.
Są to pszczoły małych i średnich rozmiarów, w większości osiągające między 4 a 14 mm długości ciała, o bardzo jednolitej budowie. Dominuje wśród nich ciemne ubarwienie, czasem z żółtymi znakami, zwłaszcza na twarzy samców. Niektóre gatunki ubarwione są jaskrawo zielono lub czerwono. Od innych pszczół wyróżniają się położeniem żuwki wewnętrznej z dala od reszty szkieletu narządów gębowych. Osadzona jest ona wysoko na przedniej powierzchni rurki tworzonej przez wargę dolną i szczęki. Szkielet głowy cechuje również zlanie się tentorium z podgębiem prawie po przednie końce.
Biologia i ekologia.
Smuklikowate gniazdują głównie w glebie, często w dużych koloniach. Wybierają tereny nie zarośnięte roślinnością. Komórki lęgowe mogą być osadzone w korytarzu głównym, zebrane w grona, umieszczone w osobnej komorze lub osadzone na końcach dodatkowych korytarzy bocznych, których długość może być różna. Mniej liczne gatunki gniazdują w martwym drewnie. Niektóre smuklikowate, jak rodzaj nęczyn ("Sphecodes"), nie budują własnych gniazd, ale są kleptopasożytami gniazdowymi innych pszczół, w tym innych smuklikowatych. 
Wśród pszczół tych spotyka się zarówno samotnictwo jak i szerokie spektrum zachowań społecznych, od subsocjalnych po eusocjalne. U gatunków eusocjalnych rodzina może zawierać od dwóch do kilkuset osobników. W najbardziej zaawansowanych systemach występują kasty królowych i robotnic. W systemach bardziej prymitywnych nie występuje trwały podział obowiązków, a np. u "Halictus ligatus" hierarchia w rodzinie ustalana jest z użyciem zachowań agresywnych. Niektóre gatunki potrafią być społeczne lub samotne w zależności od warunków. Największą różnorodność zachowań wykazuje smuklik sześciopasy: w Europie Środkowej tworzy agregacje samotnic, podczas gdy w południowej Grecji tworzyć może stadne kolonie lub właściwe społeczności z podziałem na królowe i robotnice.
Do rodziny należą gatunki wydające jedno jak i więcej pokoleń w ciągu roku, polilektyczne jak i oligolektyczne. Do polilektycznych (zbierających pyłek z różnych roślin) należy większość gatunków występujących w Polsce. Oligolektyczny jest natomiast np. rodzaj wrzałka ("Systropha"), wyspecjalizowany w kwiatach powoju. Liczne gatunki są ważnymi zapylaczami roślin uprawnych. Niektóre smuklikowate są aktywne wieczorem albo wręcz nocą, co jest rzadkim zachowaniem wśród pszczół.
Rozprzestrzenienie.
Rodzina rozsiedlona kosmopolitycznie. Badania molekularne wskazują z prawdopodobieństwem a posteriori około 40%, że wywodzi się z Nowego Świata. W Ameryce Północnej występują 34 rodzaje. W Europie stwierdzono nieco ponad 300 gatunków. Z Polski wykazano 105 gatunków należących do 11 rodzajów (zobacz: smuklikowate Polski). W Polsce przedstawiciele rodziny preferują tereny ciepłe i suche, zamieszkując głównie przydroża, pola i skraje lasów.
Systematyka i filogeneza.
Smuklikowate stanowią drugą (po pszczołowatych) najliczniejszą w gatunki rodzinę pszczołokształtnych. Do 2010 roku opisano 4349 gatunków z 86 rodzajów. Dzieli się je na 4 podrodziny:
Wyniki opublikowanej w 2013 przez Hedtke, Patiny i Danfortha filogenetycznej analizy molekularnej, obejmującej ponad 1300 gatunków pszczół, potwierdzają monofiletyzm smuklikowatych. Według nich stanowią one grupę siostrzaną dla kladu obejmującego Stenotritidae i lepiarkowate. W obrębie smuklikowatych pozycję bazalną zajmują wigorczykowate.
W zapisie kopalnym rodzina znana jest od wczesnego eocenu. Do 2010 roku opisano 7 wymarłych rodzajów i 22 wymarłe gatunki.

</doc>
<doc id="4387639" url="https://pl.wikipedia.org/wiki?curid=4387639" title="Lubinka (Pogórze Rożnowskie)">
Lubinka (Pogórze Rożnowskie)



</doc>
<doc id="4387641" url="https://pl.wikipedia.org/wiki?curid=4387641" title="Anatolij Basistow">
Anatolij Basistow

Anatolij Gieorgijewicz Basistow (ros. Анатолий Георгиевич Басистов, ur. 23 października 1920 w Saratowie, zm. 16 września 1998 w Moskwie) – radziecki inżynier i konstruktor, specjalista w zakresie automatyki systemów radiotechnicznych, generał porucznik lotnictwa.
Życiorys.
W 1938 skończył szkołę średnią i do 1941 studiował w Moskiewskim Instytucie Energetycznym, po ataku Niemiec na ZSRR został powołany do Armii Czerwonej. W 1944 ukończył Leningradzką Akademię Wojskowo-Powietrzną, w latach 1944-1947 był pomocnikiem szturmana (nawigatora) ds. radiolokacji, a w latach 1947-1950 starszym inżynierem 5 Zarządu Sił Powietrznych, od 1945 należał do WKP(b). Od 1950 do 1954 pracował w Biurze Konstruktorskim-1 (KB-1) jako kierowniczy inżynier, szef sektora i zastępca naczelnika biura. Następnie w latach 1954-1958 zastępcą głównego konstruktora systemu obrony przeciwlotniczej S-25 i szef oddziału OKB-30 (Specjalnego Biura Konstruktorskiego-30) w KB-1, prowadził testy systemów radiotechnicznych na poligonach, kierował opracowaniem systemu obrony przeciwlotniczej Leningradu, od 1968 pracował w OKB "Wympieł" jako naczelnik Centrum Naukowo-Technicznego. 
W 1979 został głównym konstruktorem, a w 1985 generalnym konstruktorem i kierownikiem naukowo-technicznym Naukowo-Badawczego Instytutu Budowy Przyrządów Radiowych, w 1984 otrzymał stopień generała porucznika lotnictwa. Od 1967 był doktorem nauk technicznych, a w 1989 profesorem. Napisał 87 prac naukowych, w tym dwie monografie. W 1993 i 1994 był jednym z organizatorów i współprzewodniczącym I i II Międzynarodowej Konferencji Problemów Obrony przed Rakietami Balistycznymi. Został pochowany na Cmentarzu Trojekurowskim.
Odznaczenia i nagrody.
I inne.

</doc>
<doc id="4387647" url="https://pl.wikipedia.org/wiki?curid=4387647" title="Norops cumingii">
Norops cumingii



</doc>
<doc id="4387649" url="https://pl.wikipedia.org/wiki?curid=4387649" title="Narodowy Dzień Pamięci Duchownych Niezłomnych">
Narodowy Dzień Pamięci Duchownych Niezłomnych

Narodowy Dzień Pamięci Duchownych Niezłomnych – polskie święto państwowe uchwalone w 2018, obchodzone corocznie 19 października. 
Święto zostało uchwalone ustawą z dnia 4 października 2018 r. o ustanowieniu Narodowego Dnia Pamięci Duchownych Niezłomnych
Święto nie jest dniem wolnym od pracy. 
Święto obchodzone jest w rocznicę zamordowania ks. Jerzego Popiełuszki przez funkcjonariuszy Służby Bezpieczeństwa.

</doc>
<doc id="4387656" url="https://pl.wikipedia.org/wiki?curid=4387656" title="Norops cymbops">
Norops cymbops



</doc>
<doc id="4387660" url="https://pl.wikipedia.org/wiki?curid=4387660" title="Norops duellmani">
Norops duellmani



</doc>
<doc id="4387662" url="https://pl.wikipedia.org/wiki?curid=4387662" title="Norops dunni">
Norops dunni



</doc>
<doc id="4387663" url="https://pl.wikipedia.org/wiki?curid=4387663" title="Przedsiębiorstwo wielozakładowe">
Przedsiębiorstwo wielozakładowe

Przedsiębiorstwo wielozakładowe – działalność prowadzona w oparciu o kilka zespołów składników materialnych i niematerialnych, jakimi są w szczególności sklepy, zakłady, punkty usługowe, przeznaczone do realizacji określonych zadań gospodarczych.

</doc>
<doc id="4387666" url="https://pl.wikipedia.org/wiki?curid=4387666" title="Norops microlepidotus">
Norops microlepidotus



</doc>
<doc id="4387669" url="https://pl.wikipedia.org/wiki?curid=4387669" title="Norops gadovii">
Norops gadovii



</doc>
<doc id="4387671" url="https://pl.wikipedia.org/wiki?curid=4387671" title="Zarzutka">
Zarzutka



</doc>
<doc id="4387673" url="https://pl.wikipedia.org/wiki?curid=4387673" title="Siedziba przedsiębiorstwa">
Siedziba przedsiębiorstwa

Siedziba przedsiębiorstwa – miejsce położenia przedsiębiorstwa wskazane w koncesji, zezwoleniu lub zaświadczeniu o wpisie do ewidencji działalności gospodarczej albo w rejestrze przedsiębiorców, a w razie niedopełnienia tych obowiązków albo gdy działalność jest wykonywana bez posiadania zorganizowanego zakładu – miejsce zamieszkania osoby fizycznej prowadzącej działalność gospodarczą. W przypadku spółek cywilnych osób fizycznych – siedzibę spółki, a jeśli nie można ustalić siedziby spółki – miejsce zamieszkania jednego ze wspólników.
Według Rozporządzenia Rady (UE) nr 282/2011 z dnia 15 marca 2011 r. miejscem siedziby działalności gospodarczej podatnika jest miejsce, w którym wykonywane są funkcje naczelnego zarządu przedsiębiorstwa.
Według Rozporządzenia Rady Ministrów z dnia 27 lipca 1999 r. za adres siedziby osoby prawnej oraz jednostki organizacyjnej niemającej osobowości prawnej przyjmuje się adres siedziby organu zarządzającego, a w przypadku osoby fizycznej prowadzącej działalność gospodarczą – wskazany przez osobę adres prowadzenia działalności gospodarczej, a w razie braku możliwości takiego wskazania – miejsce zamieszkania na terytorium Rzeczypospolitej Polskiej.

</doc>
<doc id="4387674" url="https://pl.wikipedia.org/wiki?curid=4387674" title="Norops isthmicus">
Norops isthmicus



</doc>
<doc id="4387675" url="https://pl.wikipedia.org/wiki?curid=4387675" title="Karliny kameny">
Karliny kameny

Karliny kameny (historyczna nazwa ) – szczyt (góra) o wysokości 1091 m n.p.m. (podawana jest też wysokość 1083,0 m n.p.m., 1079 m n.p.m., 1078,5 m n.p.m. lub 1078 m n.p.m.), będący grupą skalną w paśmie górskim Wysokiego Jesionika (), w północno-wschodnich Czechach, w Sudetach Wschodnich, na Śląsku, w obrębie gminy Vrbno pod Pradědem, blisko osady Bílý Potok, oddalony o około 7,8 km na północny wschód od szczytu góry Pradziad (). Rozległość góry (powierzchnia stoków) szacowana jest na około 2,1 km², a średnie nachylenie wszystkich stoków wynosi około 13°.
Charakterystyka.
Lokalizacja.
Góra Karliny kameny położona jest w północno-wschodnim rejonie całego pasma Wysokiego Jesionika, leżąca w części Wysokiego Jesionika, w północnym obszarze (mikroregionu) o nazwie Masyw Orlíka (), na ramieniu bocznym grzbietu góry Jelení loučky, ciągnącego się od góry Jelení kameny do góry Kamenec (3), w ciągu szczytów (Jelení kameny → Karliny kameny → Černý vrch → Jelení loučky → Děrná → Malé Bradlo → Kamenec (3)). Karliny kameny są górą trudno rozpoznawalną, leżącą nieopodal przebiegającej drogi nr Nové Heřminovy – Vidly, ale z niej niewidoczną, przysłoniętą przez górę Jelení kameny i często z nią myloną. Ponadto leży ona blisko górującej obok pary szczytów Černý vrch – Jelení loučky, pomimo jednak tego trudno ją bliżej zlokalizować. Kopułę szczytową góry można łatwo dostrzec np. ze ścieżki grzbietowej wiodącej na szczyt góry Orlík. Jest szczytem rozpoznawalnym m.in. z drogi okalającej połać szczytową góry Pradziad (szczyt widoczny poniżej linii patrzenia w kierunku góry Medvědí vrch), a z innego charakterystycznego punktu widokowego – z drogi okalającej szczyt góry Dlouhé stráně niewidoczny, bo przysłonięty górą Malý Děd. 
Górę ograniczają: od północy dolina potoku o nazwie Bílý potok, od północnego wschodu przełęcz o wysokości 893 m n.p.m. w kierunku szczytu Javůrka, od południowego wschodu dwie przełęcze, pierwsza o wysokości 912 m n.p.m. w kierunku szczytu Jelení kameny i druga o wysokości 910 m n.p.m. w kierunku szczytu Skály (1), od południa dolina potoku Skalní potok oraz od zachodu przełęcz o wysokości 1058 m n.p.m. w kierunku szczytu Černý vrch. W otoczeniu góry znajdują się następujące szczyty: od północnego zachodu Černý vrch i Ostruha–JV, od północy Medvědí louka, od północnego wschodu Medvědí vrch, Medvědí vrch–JV i Javůrka, od wschodu Pytlák, od południowego wschodu Pytlák–JZ, Jelení kameny i Skály (1), od południa Zadní plošina i Zlatá stráň–JV, od południowego zachodu Zlatá stráň, Zlatá stráň–V, Osikový vrch i Lysý vrch–JV oraz od zachodu Lysý vrch.
Stoki.
W obrębie góry można wyróżnić cztery następujące zasadnicze stoki:
Występują tu wszystkie typy zalesienia: bór świerkowy, las mieszany oraz las liściasty, przy czym zdecydowanie dominuje zalesienie gęstym borem świerkowym. Na wszystkich stokach poza borem świerkowym występują obszary pokryte lasem mieszanym, a na stokach wschodnim i południowym wraz z obniżaniem wysokości pojawiają się nawet obszary pokryte lasem liściastym. Na wszystkich stokach występują polany i przecinki. Ponadto na grzbiecie pomiędzy szczytami Karliny kameny i Jelení kameny (stok południowo-wschodni) występują liczne grupy skalne, jak również kilkusetmetrowa grupa skalna na stoku południowym, zlokalizowana przy granicy rezerwatu przyrody Skalní potok () oraz nieco niżej na tym stoku kilka innych grup skalnych. W obrębie góry brak jest natomiast większych pojedynczych skalisk. 
Stoki mają stosunkowo jednolite i bardzo zróżnicowane nachylenia. Średnie nachylenie stoków waha się bowiem od 8° (stok południowo-wschodni) do 20° (stok północno-wschodni). Średnie nachylenie wszystkich stoków góry (średnia ważona nachyleń stoków) wynosi około 13°. Maksymalne średnie nachylenie stoku południowego przy grupie skalnej, na wysokościach około 850 m n.p.m., na odcinku 50 m nie przekracza 45°. Stoki pokryte są siecią dróg (m.in. "Černohorská cesta", "Jelení cesta" czy "Skalní cesta") oraz na ogół nieoznakowanych ścieżek i duktów. Przemierzając je zaleca się korzystanie ze szczegółowych map, z uwagi na zawiłości ich przebiegu, zalesienie oraz zorientowanie w terenie.
Szczyt.
Karliny kameny są górą o pojedynczym szczycie. Na szczyt nie prowadzi żaden znakowany szlak turystyczny. Szczyt góry jest rozległą, spiętrzoną grupą skalną o przybliżonych wymiarach poziomych (168 × 82) m, otoczoną borem świerkowym oraz pokrytą wokół trawą wysokogórską. Skaliska miejscami osiągają wysokość nawet do 20 m. Istnieje dojście do punktu wierzchołkowego skaliska szczytowego, który jest wybitnym punktem widokowym. Roztaczają się z niego malownicze perspektywy na okoliczne szczyty, takie jak m.in. Pradziad, Lyra, Žárový vrch, Orlík czy Medvědí vrch. Z uwagi na nachylenia skalisk szczytowych, które miejscami są urwiskami zaleca się dużą ostrożność przy wejściu i przejściu przez nie. Na połaci szczytowej nie ma punktu geodezyjnego. Państwowy urząd geodezyjny o nazwie () w Pradze podaje jako najwyższy punkt góry – szczyt – o wysokości 1091,1 m n.p.m. i współrzędnych geograficznych (). 
Dojście do szczytowej grupy skalnej następuje z osady Bílý Potok oraz biegnącej z niej trawersującej po stoku drogi o nazwie "Jelení cesta", którą należy przebyć odcinek o długości około 3,6 km dochodząc do przecinki stokowej, w którą należy skręcić w prawo i idąc nią dalej – po około 760 m – dojść do skaliska szczytowego. Możliwe jest również alternatywne, trudniejsze dojście do szczytu ścieżką grzbietową po stoku południowo-wschodnim na trasie Jelení kameny – Karliny kameny, które przebiega obok licznych skalisk.
Geologia.
Pod względem geologicznym masyw góry Karliny kameny należy do jednostki określanej jako kopuła Desny i zbudowany jest ze skał metamorficznych, głównie: gnejsów, blasto-mylonitów (biotytów, chlorytów i muskowitów), łupków metamorficznych, skał magmowych, głównie meta-granitoidów oraz skał osadowych, głównie meta-zlepieńców.
Wody.
Grzbiet główny (grzebień) góry Pradziad, biegnący od przełęczy Skřítek do przełęczy Červenohorské sedlo oraz dalej do przełęczy Ramzovskiej () jest częścią granicy Wielkiego Europejskiego Działu Wodnego, dzielącej zlewiska Morza Bałtyckiego i Morza Czarnego. 
Szczyt wraz ze stokami góry Karliny kameny położony jest na północny wschód od tej granicy, należy więc do zlewni Morza Bałtyckiego, do którego płyną wody m.in. z dorzecza rzeki Odry, będącej przedłużeniem płynących z tej części Wysokiego Jesionika górskich potoków (m.in. płynących w pobliżu góry potoków Bílý potok czy Skalní potok). Ze stoku wschodniego bierze swój początek krótki, nienazwany potok, będący dopływamem wspomnianego wcześniej potoku o nazwie Bílý potok. U podnóża stoku południowego, na potoku Skalní potok, w odległości około 1,5 km na południe od szczytu, na wysokości około 690 m n.p.m. znajduje się wodospad o nazwie (), który ma wysokość około 2 m.
Ochrona przyrody.
Cała góra znajduje się w obrębie wydzielonego obszaru objętego ochroną o nazwie Obszar Chronionego Krajobrazu Jesioniki (), a utworzonego w celu ochrony utworów skalnych, ziemnych i roślinnych oraz rzadkich gatunków zwierząt, ze znajdującym się w nim, w dolnej części stoku południowego góry, części rezerwatu przyrody Skalní potok. Na stokach nie utworzono żadnych innych obiektów nazwanych pomnikami przyrody. Ponadto na obszarze góry nie wytyczono żadnych ścieżek dydaktycznych.
Rezerwat przyrody Skalní potok.
Rezerwat przyrody Skalní potok położony jest na wysokościach (655–930) m n.p.m. wokół centralnie płynącego potoku Skalní potok i obejmuje swoim zasięgiem poza stokiem góry Karliny kameny również stoki innych gór wraz z niektórymi szczytami: Černý vrch, Skály (1), Jelení kameny, Zadní plošina, Zlatá stráň–JV, Zlatá stráň–V i Zlatá stráň. Jest to obszar powierzchni o areale 198,98 ha. Położony jest w odległości około 6 km na północny wschód od szczytu góry Pradziad i około 1,1 km na południe od szczytu góry Karliny kameny. Rezerwat został utworzony 15 maja 2001 roku w celu ochrony naturalnej struktury lasu żyznej buczyny sudeckiej obejmującej strefę lasu mieszanego jodłowo-bukowego (5. stopień; ) oraz strefę lasu świerkowo-bukowego (6. stopień) w typologii leśnej oraz jej otoczenia flory i fauny.
Turystyka.
Na górze Karliny kameny nie ma żadnego schroniska turystycznego lub hotelu górskiego. Osada Bílý Potok, leżąca niedaleko góry nie dysponuje odpowiednią bazą turystyczną, bowiem nie ma tam praktycznie żadnych hoteli górskich czy pensjonatów. Przy drodze nr w tej osadzie znajduje się przystanek linii autobusowej z połączeniem do miejscowości: Vrbno pod Pradědem, Jesionik () czy Ołomuniec (). Do bazy turystycznej w miejscowości Vrbno pod Pradědem z bazą hoteli i pensjonatów jest od szczytu około 5 km w kierunku południowo-wschodnim. Ponadto do osady Vidly jest od szczytu około 4,3 km w kierunku południowo-zachodnim ze znajdującym się w niej górskim hotelem "Vidly". Na obszarze góry nie ma żadnych tzw. chat łowieckich.
Niektóre portale turystyczne poświęcone turystyce górskiej – zarówno polskie, jak i czeskie – polecają trasy zlokalizowane na obszarze góry, za znajdującymi się na nich ciekawymi formacjami skalnymi.
Szlaki turystyczne i rowerowe oraz trasy narciarskie.
W obrębie góry nie ma żadnego szlaku turystycznego ani rowerowego. Klub Czeskich Turystów () nie zdecydował się na usytuowanie na niej przystanków, drogowskazów czy skrzyżowań turystycznych oraz postawienie wiat z myślą o turystach. W tej sytuacji miłośnicy górskich wędrówek penetrując teren góry zmuszeni są posiłkować się dostępnymi mapami ułatwiającymi orientację. Jest to szczególnie ważne bowiem góra naszpikowana jest grupami skalnymi, a ponadto ścieżki czy dukty są nieoznakowane i przebiegają terenami zalesionymi. Jedyną wskazówką jest ustawienie orientacyjnie w osadzie Bílý Potok drewnianych tablic z nazwami dróg na które się wstępuje. Ponadto nie wytyczono również na obszarze góry żadnej trasy narciarstwa biegowego, ani żadnej trasy narciarstwa zjazdowego.

</doc>
<doc id="4387676" url="https://pl.wikipedia.org/wiki?curid=4387676" title="Droga 49 (Islandia)">
Droga 49 (Islandia)

Droga 49, Nesbraut (isl. "Þjóðvegur 49") – droga główna (centralna) w Islandii o długości 10,8 km łącząca drogę 1 w Reykjavíku z Seltjarnarnes. Łączy ona główne drogi stolicy: drogę 1 z drogą 40 i drogą 41. W Reykjavíku tworzą ją ulice: Vesturlandsvegur, Miklabraut, Hringbraut i Eiðsgrandi.

</doc>
<doc id="4387678" url="https://pl.wikipedia.org/wiki?curid=4387678" title="Norops macrinii">
Norops macrinii



</doc>
<doc id="4387681" url="https://pl.wikipedia.org/wiki?curid=4387681" title="Norops milleri">
Norops milleri



</doc>
<doc id="4387683" url="https://pl.wikipedia.org/wiki?curid=4387683" title="Norops naufragus">
Norops naufragus



</doc>
<doc id="4387688" url="https://pl.wikipedia.org/wiki?curid=4387688" title="Norops nebulosus">
Norops nebulosus



</doc>
<doc id="4387689" url="https://pl.wikipedia.org/wiki?curid=4387689" title="Witalij Chłopin">
Witalij Chłopin

Witalij Grigorjewicz Chłopin (ros. Виталий Григорьевич Хлопин, ur. 26 stycznia 1890 w Permie, zm. 10 lipca 1950 w Leningradzie) – radziecki radiochemik.
Życiorys.
Urodził się w rodzinie politycznego zesłańca. Dzieciństwo spędził w Moskwie, Derpcie (obecnie Tartu) i Odessie, w końcu 1904 wraz z rodziną przeniósł się do Petersburga, gdzie w 1908 ukończył ze złotym medalem gimnazjum. Studiował na Wydziale Fizyczno-Matematycznym Uniwersytetu Petersburskiego, w 1912 uzyskał dyplom i został wykładowcą na katedrze chemii nieorganicznej. Od 1915 pracował w laboratorium radiologicznym Akademii Nauk, w latach 1917-1924 był asystentem na katedrze chemii ogólnej Uniwersytetu Piotrogrodzkiego. W 1922 z inicjatywy Wiernadskiego i przy udziale Chłopina został założony Instytut Radowy, zajmujący się zagadnieniami promieniowania i promieniotwórczości; dyrektorem instytutu został Wiernadski, a zastępcą dyrektora Chłopin. Jednocześnie w 1924 został adiunktem Leningradzkiego Uniwersytetu Państwowego. Od 1939 był członkiem rzeczywistym Akademii Nauk ZSRR i dyrektorem Instytutu Radowego, po ataku Niemiec na ZSRR ewakuowany do Kazania (do 1945). Po wojnie zajmował się badaniami nad plutonem i uranem oraz pracami nad bronią atomową. 
Odznaczenia i nagrody.
I medale.

</doc>
<doc id="4387691" url="https://pl.wikipedia.org/wiki?curid=4387691" title="Norops omiltemanus">
Norops omiltemanus



</doc>
<doc id="4387692" url="https://pl.wikipedia.org/wiki?curid=4387692" title="Volta a la Comunitat Valenciana">
Volta a la Comunitat Valenciana

Volta a la Comunitat Valenciana – kolarski wyścig wieloetapowy, rozgrywany w Hiszpanii we wspólnocie autonomicznej Walencji od 1929.
W latach 2005–2008 oraz 2016–2019 wyścig zaliczany był do cyklu UCI Europe Tour, w którym posiadał kategorię 2.1. Od 2020 należy do UCI ProSeries.
W latach 2009–2015 wyścigu nie organizowano.
W swojej historii wyścig nosił również nazwy Vuelta a Levante (do 1978), Vuelta de la Region de Valencia (1979) oraz Vuelta a las Tres Provincias (1980–1983). Obecna nazwa (Volta a la Comunitat Valenciana) funkcjonuje od 1984.
Rekordzistą pod względem zwycięstw jest Hiszpan, Alejandro Valverde, który trzykrotnie stawał na najwyższym stopniu podium.
Zwycięzcy.
Opracowano na podstawie:

</doc>
<doc id="4387693" url="https://pl.wikipedia.org/wiki?curid=4387693" title="Abram Alichanow">
Abram Alichanow

Abram Isaakowicz Alichanow (Alichanian) (ros. Абрам Исаакович Алиханов (Алиханян), orm. Աբրահամ Իսահակի Ալիխանով, ur. 4 marca 1904 w Jelizawietpolu (obecnie Gandża), zm. 8 grudnia 1970 w Moskwie) – radziecki fizyk.
Życiorys.
Urodził się w rodzinie ormiańskiego maszynisty kolejowego. Od 1913 mieszkał wraz z rodziną w Aleksandropolu (obecnie Giumri), gdzie uczył się w szkole komercyjnej, jednak później rodzina przeniosła się do Tbilisi, gdzie w 1921 ukończył szkołę komercyjną. Później studiował na Wydziale Chemii Instytutu Politechnicznego w Tbilisi, jednak wkrótce z powodu ciężkiej choroby ojca wrócił do Gandży i pracował jako kasjer w młynie i jako telefonista i pomocnik szofera w Centrogramocie. W 1923 wyjechał do Piotrogrodu, gdzie studiował na Wydziale Chemii Leningradzkiego Instytutu Politechnicznego (w 1924 w ramach reorganizacji uczelni wydział przemianowano na fizyczno-mechaniczny), podczas studiów w latach 1925-1927 pracował jako technik rentgenowski w szpitalu, w 1929 ukończył instytut. W latach 1927-1941 pracował w Leningradzkim Instytucie Fizyczno-Technicznym Akademii Nauk ZSRR jako fizyk-eksperymentator i od 1928 jednocześnie jako kierownik laboratorium rentgenowskiego, od 1932 kierował laboratorium pozytonów w tym instytucie. Na początku lat 30. pracował przy opracowywaniu cyklotronu Instytutu Radiowego po kierunkiem Witalija Chłopina, wraz z M. Gamowem, Igorem Kurczatowem i Ł. Mysowskim.
Jednocześnie w latach 1939-1941 wykładał fizykę i był kierownikiem katedry fizyki Leningradzkiego Instytutu Inżynierów Transportu Kolejowego, po ataku Niemiec na ZSRR został ewakuowany do Kazania, 1942-1943 przebywał w Armenii wraz z grupą pracowników naukowych. Od 1943 był zaangażowany w prace nad radzieckim projektem atomowym, był jednym z głównym twórców pierwszej radzieckiej bomby atomowej. Pracował w Laboratorium nr 2 Instytutu Problemów Fizycznych Akademii Nauk ZSRR, w sierpniu 1945 został sekretarzem naukowym Rady Technicznej Specjalnego Komitetu Państwowego Komitetu - późniejszego Pierwszego Głównego Zarządu przy Radzie Ministrów ZSRR, od 9 kwietnia 1946 był członkiem Rady Naukowo-Technicznej Moskiewskiego Uniwersytetu Państwowego. 1 grudnia 1945 został dyrektorem nowo utworzonego Laboratorium nr 3 Akademii Nauk ZSRR, przemianowanego w 1947 na Laboratorium Techniki Cieplnej Akademii Nauk ZSRR. Pracował nad konstrukcją reaktorów atomowych i akceleratorów cząstek naładowanych. Jednocześnie między 1947 a 1951 kierował katedrą w Wydziale Fizyczno-Technicznym Moskiewskiego Uniwersytetu Państwowego. Od 1939 był członkiem korespondentem, a od 1943 akademikiem Akademii Nauk ZSRR. W 1962 został członkiem Serbskiej Akademii Nauk i Sztuk. Został pochowany na Cmentarzu Nowodziewiczym.
Jego bratem był Artiom Alichanian.

</doc>
<doc id="4387696" url="https://pl.wikipedia.org/wiki?curid=4387696" title="Norops parvicirculatus">
Norops parvicirculatus



</doc>
<doc id="4387698" url="https://pl.wikipedia.org/wiki?curid=4387698" title="Norops polyrhachis">
Norops polyrhachis



</doc>
<doc id="4387703" url="https://pl.wikipedia.org/wiki?curid=4387703" title="Tshela">
Tshela

Tshela (lub Tsela) to główne miasto okręgu Bas-fleuve, w prowincji Kongo Środkowe w Demokratycznej Republice Konga (DRK). Miasto było połączone z portem Boma przez odizolowaną linię kolei wąskotorowej Mayumbe. Linia ta o szerokości 610 mm istniała w latach 1889-1984.
W mieście Tshela urodził się Joseph Kasavubu, pierwszy prezydent niepodległegłego Konga Belgijskiego (Kongo-Léopoldville, dziś Demokratyczna Republika Konga).

</doc>
<doc id="4387708" url="https://pl.wikipedia.org/wiki?curid=4387708" title="Ryūzaburō Ōtomo">
Ryūzaburō Ōtomo

 – japoński seiyū, aktor dubbingowy i narrator. Jest powiązany z firmami Aoni Production, 81 Produce i Tokyo Actor’s Consumer’s Cooperative Society.
Z powodu swojego niskiego głosu często podkłada głos pod czarne charaktery.

</doc>
<doc id="4387710" url="https://pl.wikipedia.org/wiki?curid=4387710" title="Dymnomyszka równikowa">
Dymnomyszka równikowa

Dymnomyszka równikowa ("Heimyscus fumosus") – gatunek gryzonia z rodziny myszowatych, występujący w Afryce Środkowej.
Systematyka.
Gryzoń ten został opisany w 1965 roku jako gatunek z rodzaju myszówka ("Hylomyscus"). Miejsce typowe to Makokou w Gabonie. W 1969 roku gatunek został przeniesiony do odrębnego rodzaju "Heimyscus", jako że zwierzę to różnią od myszówek cechy morfologiczne, chromosomowe, ekologia i sekwencja aminokwasowa cytochromu b. Dymnomyszka równikowa ma 20 par chromosomów (2n = 40, FNa = 48).
W wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” rodzajowi temu nadano nazwę dymnomyszka, a gatunkowi – dymnomyszka równikowa.
Występowanie.
Dymnomyszka równikowa występuje w południowym Kamerunie, Kongu, Gabonie, kontynentalnej Gwinei Równikowej (Mbini) i południowej Republice Środkowoafrykańskiej. Jest spotykana w lasach nizinnych, od 100 do 620 m n.p.m. Zwierzę to jest trudne do schwytania, przez co wydaje się rzadkie.
W Republice Środkowoafrykańskiej jest spotykana we wszystkich środowiskach leśnych, oprócz brzegów strumieni, rzadziej tam, gdzie ma miejsce wycinka drzew. W Gabonie jest częściej spotykana w lasach pierwotnych niż na terenach sąsiadujących z uprawami zaburzonych przez działalność ludzką. W lesie pierwotnym w pobliżu Makokou w Gabonie był to drugi lub trzeci pod względem liczebności gatunek małego gryzonia (najpospolitsza była myszówka gwiezdna, "Hylomyscus stella").
Wygląd.
Jest to mała, delikatna mysz z miękkim, szarobrązowym futrem. Jej ciało wraz z głową ma długość 81–105 mm (średnio 94,3 mm), ogon ma 88–108 mm (średnio 95,8 mm), a długość tylnej stopy to 21–23 mm (średnio 21,9 mm). Masa ciała wynosi 13–28 g, średnio 20,1 g. Samice są znacznie masywniejsze niż samce. Grzbiet gryzonia jest szarobrązowy, z rudawym odcieniem u niektórych osobników; spód jest szarobiały, niewyraźnie oddzielony od boków ciała. Oczy są bardzo małe, uszy dość długie. Wibrysy są białawe, co sprawia, że zwierzątko wygląda, jakby miało biało oprószony pyszczek. Stopy są pokryte krótkimi białymi włosami; tylne stopy są wąskie, z piątym palcem dłuższym niż pierwszy i sięgającym nieco poza nasadę czwartego palca. Na śródstopiu tylnej stopy znajduje się sześć dość małych, regularnie ułożonych poduszek. Ogon jest tak długi jak reszta ciała, sprawia wrażenie nagiego.
Tryb życia.
Dymnomyszka równikowa prowadzi naziemny tryb życia. Mieszka w wykopanych norach, które mają dwa wyjścia, lub wśród korzeni drzew. Gniazdo wyścieła liśćmi. Dieta składa się po połowie z owadów i pokarmu roślinnego – nasion i miąższu owoców. Do zjadanych stawonogów należą karaczany, gąsienice, chrząszcze, larwy muchówek, termity i wije.
W Gabonie stwierdzono, że areał osobniczy samców (średnio 2900 m²) jest trochę większy, niż w przypadku samic (średnio 2500 m²). Na jednym obszarze gryzonie rozmnażały się przez cały rok, ze szczytem aktywności w porze suchej (styczeń–marzec), na innym tylko od sierpnia do marca. W miocie rodzi się od 1 do 4 młodych. W południowo-zachodnim Gabonie samice dojrzewały płciowo później niż samce.
Populacja i zagrożenia.
Dymnomyszce równikowej zagraża utrata siedlisk w związku z wylesianiem dla pozyskania drewna i na potrzeby rolnictwa. Gatunek ma jednak duży zasięg występowania, a liczebność jest uznawana za stabliną. Wykorzystanie dołów-pułapek do oceny liczebności ukazuje, że gryzonie te są pospolitsze, niż wcześniej sądzono – niechętnie wchodzą do klasycznych pułapek. Międzynarodowa Unia Ochrony Przyrody uznaje dymnomyszkę równikową za gatunek najmniejszej troski.

</doc>
<doc id="4387713" url="https://pl.wikipedia.org/wiki?curid=4387713" title="Heimyscus fumosus">
Heimyscus fumosus



</doc>
<doc id="4387740" url="https://pl.wikipedia.org/wiki?curid=4387740" title="Artiom Alichanian">
Artiom Alichanian

Artiom Isaakowicz Alichanian (ros. Артём Исаакович Алиханьян, orm. Արտեմ Իսահակի Ալիխանյան, ur. 24 czerwca 1908 w Tbilisi, zm. 25 lutego 1978 w Erywaniu) – ormiański radziecki fizyk.
Życiorys.
Był bratem Abrama Alichanowa. W 1931 ukończył Leningradzki Uniwersytet Państwowy, w 1934 wraz z bratem i z M.S. Kozodajewem odkrył emisję par pozyton-elektron przez ich wzbudzone jądra. Prowadził badania i pisał prace naukowe na temat fizyki atomowej i promieniowania kosmicznego. W 1943 został dyrektorem założonego przez siebie Erewańskiego Instytutu Fizycznego, w 1946 członkiem korespondentem Akademii Nauk ZSRR. W 1945 założył wysokogórską stację mającą badać promieniowanie kosmiczne, w 1947 wraz z bratem odkrył istnienie mezonów o masie większej niż masa mionu. Był dwukrotnym laureatem Nagrody Państwowej ZSRR (1943 i 1948) i dwukrotnym kawalerem Orderu Czerwonego Sztandaru Pracy.

</doc>
<doc id="4387743" url="https://pl.wikipedia.org/wiki?curid=4387743" title="Jan Dobrzański (profesor)">
Jan Dobrzański (profesor)

Jan de Dobra Dobrzański herbu Sas (ur. ok. 1780, zm. 2 sierpnia 1836 we Lwowie) – polski pedagog, profesor, w latach 1834–1835 rektor Uniwersytetu Lwowskiego, adwokat krajowy. 
W 1805 obronił doktorat. W 1820 został dziekanem Wydziału Prawa.

</doc>
<doc id="4387750" url="https://pl.wikipedia.org/wiki?curid=4387750" title="Podosphaera xanthii">
Podosphaera xanthii



</doc>
<doc id="4387753" url="https://pl.wikipedia.org/wiki?curid=4387753" title="Licata (Sycylia)">
Licata (Sycylia)



</doc>
<doc id="4387756" url="https://pl.wikipedia.org/wiki?curid=4387756" title="Reinheim (Hesja)">
Reinheim (Hesja)



</doc>
<doc id="4387765" url="https://pl.wikipedia.org/wiki?curid=4387765" title="Komenda Uzupełnień Koni">
Komenda Uzupełnień Koni



</doc>
<doc id="4387766" url="https://pl.wikipedia.org/wiki?curid=4387766" title="La casa de papel">
La casa de papel



</doc>
<doc id="4387767" url="https://pl.wikipedia.org/wiki?curid=4387767" title="Cerkiew św. Andrzeja w Zielenogradsku">
Cerkiew św. Andrzeja w Zielenogradsku

Cerkiew pod wezwaniem św. Andrzeja – prawosławna cerkiew parafialna w Zielenogradsku, w dekanacie nadmorskim eparchii kaliningradzkiej Rosyjskiego Kościoła Prawosławnego.
Położenie.
Cerkiew znajduje się przy ulicy Moskiewskiej.
Historia.
Dawna kaplica katolicka pod wezwaniem św. Andrzeja, zbudowana w latach 1903–1904 według projektu architekta Laufera z Królewca. Początkowo była to kaplica dojazdowa, obsługiwana przez duchowieństwo z Królewca. W 1936 r. przy świątyni utworzono parafię.
W 1989 r. obiekt został przekazany prawosławnym. Poświęcenia – bez zmiany patrona – dokonał 14 stycznia 1991 r. arcybiskup smoleński i kaliningradzki Cyryl.
Decyzją władz obwodu kaliningradzkiego z 23 marca 2007 r., cerkiew otrzymała status zabytku kulturowego o znaczeniu lokalnym.
Architektura.
Budowla murowana, w stylu neogotyckim, o powierzchni 12 × 9 m. Wieża znajduje się od strony północnej, wejście i zakrystia – od zachodniej, prezbiterium – od południowej. Wnętrze początkowo zdobiły freski. Na posesji cerkiewnej zgromadzono 7 dzwonów.

</doc>
<doc id="4387774" url="https://pl.wikipedia.org/wiki?curid=4387774" title="Pokój Grzymułtowskiego">
Pokój Grzymułtowskiego



</doc>
<doc id="4387775" url="https://pl.wikipedia.org/wiki?curid=4387775" title="Aleksandria Pierwsza">
Aleksandria Pierwsza

Aleksandria Pierwsza – wieś w Polsce położone w województwie śląskim, w powiecie częstochowskim, w gminie Konopiska.
W latach 1975–1998 miejscowość administracyjnie należała do województwa częstochowskiego.
Przed 2023 r. miejscowość była częścią wsi Aleksandria.
Miejscowość liczy około 1400 mieszkańców.

</doc>
<doc id="4387777" url="https://pl.wikipedia.org/wiki?curid=4387777" title="Jim Jefferies">
Jim Jefferies



</doc>
<doc id="4387780" url="https://pl.wikipedia.org/wiki?curid=4387780" title="Mari Paz Mosanga Motanga">
Mari Paz Mosanga Motanga

Mari Paz Mosanga Motanga (ur. 16 października 1982) – lekkoatletka z Gwinei Równikowej, specjalizująca się w biegu na 100 metrów, olimpijka.
Swoją międzynarodową karierę sportową Mosanga Motanga zaczęła w 1999 r. od występu na mistrzostwach świata juniorów młodszych w Bydgoszczy. W 6. biegu eliminacyjnym na 100 m, z czasem 13,62 zajęła 7. miejsce, przez co nie awansowała do kolejnej rundy. W 2000 r., mimo nie uzyskania odpowiedniego minimum na igrzyska olimpijskie w Sydney, dostała dziką kartę od organizatorów, przez co mogła uczestniczyć w zawodach. Jednocześnie była najmłodszą zawodniczką w reprezentacji Gwinei Równikowej, mając zaledwie 17 lat. W swojej koronnej konkurencji, biegu na 100 m, w 1. biegu eliminacyjnym zajęła 7. pozycję. W łącznym rozrachunku została sklasyfikowana na 75. miejscu w gronie 84 zawodniczek, co nie dało jej prawa startu w kolejnej fazie zawodów. W 2001 roku wzięła udział w mistrzostwach świata w Edmonton, gdzie z czasem 13,04 nie przebrnęła eliminacji. Dwa lata później wystartowała w mistrzostwach świata w Paryżu, gdzie po raz kolejny odpadła w eliminacjach biegu 100 m, zajmując 6. miejsce w 8. biegu eliminacyjnym.
Jest współrekordzistką Gwinei Równikowej w sztafecie 4x100 m.

</doc>
<doc id="4387781" url="https://pl.wikipedia.org/wiki?curid=4387781" title="ASK Primorje">
ASK Primorje

ASK Primorje – słoweński klub piłkarski, mający siedzibę w stolicy kraju, mieście Lublana.
Historia.
Chronologia nazw:
Klub piłkarski ASK Primorje został założony w Lublanie 9 maja 1920 roku. W sezonie 1921/22 zespół startował w regionalnych mistrzostwach Słowenii (która była w tym czasie częścią Królestwa Jugosławii), wygrywając tytuł Mistrzów Słowenii w 1928 i 1929 roku. W połowie lat 30. XX w. zarówno Primorje, jak i Ilirija napotkały trudności finansowe, które doprowadziły do ich połączenia i utworzenia klubu SK Ljubljana w 1936 roku.
Począwszy od 1923 roku zostały organizowane mistrzostwa Królestwa Serbów, Chorwatów i Słoweńców, następnie od 1929 mistrzostwa Królestwa Jugosławii. Zwycięzca Mistrzostw Związku Piłkarskiego Lublany otrzymywał prawo startować w ogólnokrajowych mistrzostwach Jugosławii. Po raz pierwszy klub startował w 1928 roku, jednak przegrał w eliminacjach z SAŠK. W kolejnej edycji 1929 znów przegrał w eliminacjach z Građanski. Potem zmienił się format rozgrywek. Dopiero po zdobyciu wicemistrzostwa ligi słoweńskiej w sezonie 1931/32, klub znów zagrał w lidze finałowej mistrzostw Jugosławii, gdzie zajął 8.miejsce w sezonie 1932/33. W następnym sezonie mistrzostwa Jugosławii nie prowadzono, a w sezonie 1934/35 uplasował się na 9.pozycji. W sezonie 1935/36 zwyciężył w lidze słoweńskiej, ale potem połączył się z Iliriją i już SK Ljubljana reprezentowała związek okręgowy Lublana w ogólnokrajowych rozgrywkach.
Barwy klubowe i strój.
Klub ma barwy czarno-białe. Przez całą historię piłkarze swoje domowe spotkania zazwyczaj grają w białych koszulkach z poziomym czarnym pasem, czarnych spodenkach oraz czarno-białych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2018).
Struktura klubu.
Stadion.
Klub rozgrywa swoje mecze domowe na stadionie ob Tyrševi cesti w Lublanie, który może pomieścić 1000 widzów.
Kibice i rywalizacja z innymi klubami.
Derby.
Derby Lublany są to mecze rozgrywane z udziałem klubu oraz innych zespołów:

</doc>
<doc id="4387783" url="https://pl.wikipedia.org/wiki?curid=4387783" title="Mistrzostwa Europy w Lekkoatletyce 1962 – skok w dal mężczyzn">
Mistrzostwa Europy w Lekkoatletyce 1962 – skok w dal mężczyzn

Skok w dal mężczyzn był jedną z konkurencji rozgrywanych podczas VII Mistrzostw Europy w Belgradzie. Kwalifikacje rozegrano 13 września, a finał 14 września 1962. Zwycięzcą tej konkurencji został reprezentant ZSRR, mistrz z 1958 Igor Ter-Owanesian. W rywalizacji wzięło udział dwudziestu zawodników z trzynastu reprezentacji.

</doc>
<doc id="4387785" url="https://pl.wikipedia.org/wiki?curid=4387785" title="Okręgowa Spółdzielnia Mleczarska w Bychawie">
Okręgowa Spółdzielnia Mleczarska w Bychawie

Okręgowa Spółdzielnia Mleczarska w Bychawie – spółdzielnia mleczarska zlokalizowana w Bychawie. 
Historia.
Spółdzielnię mleczarską powołano 8 stycznia 1928. Inicjatorem założenia był ksiądz Józef Barszczewski, który był też pierwszym prezesem przedsiębiorstwa (po nim stanowisko objęła Waleria Sławińska, właścicielka majątku Skawinek). Od dnia założenia spółdzielnia pozostawała członkiem Związku Rewizyjnego Spółdzielni Rzeczypospolitej Polskiej. W 1932 liczyła 295 członków. W 1936 wykupiono działkę, na której do dziś stoi zakład. W latach przedwojennych spółdzielnia skupywała około 1,5 tysiąca litrów mleka dziennie. Wytwarzano m.in. masło, śmietanę, sery twarogowe i ser trapistów. W czasie II wojny światowej produkcji nie przerwano, jakkolwiek była ona bardzo ograniczona. Począwszy od lat 50. XX wieku rozpoczęto organizację punktów skupu mleka. 
W 1973 do bychawskiej spółdzielni włączono OSM Krzczonów, co wiązało się z rozpoczęciem produkcji kazeiny. Na eksport wysyłano natomiast masło w dębowych beczkach, które sprzedawano m.in. na rynku brytyjskim. W 1981 zasięgiem spółdzielni objęte były gminy: Bychawa, Krzczonów, Jabłonna, Strzyżewice i Zakrzew. Prowadzono czterdzieści punktów skupu, do których mleko odstawiało około 6000 dostawców (dziennie około 70.000 litrów). Od 2000 wdrażany jest w zakładzie system zarządzania jakością HACCP. Od 2006 spółdzielnia ma status zakładu unijnego. Od 2017 wprowadzono nową markę "Lublanka" promującą tradycje Polski wschodniej.

</doc>
<doc id="4387788" url="https://pl.wikipedia.org/wiki?curid=4387788" title="Metropolia Bukavu">
Metropolia Bukavu

Metropolia Bukavu – jedna z 6 metropolii kościoła rzymskokatolickiego w Demokratycznej Republice Konga. Została ustanowiona 10 listopada 1959.

</doc>
<doc id="4387789" url="https://pl.wikipedia.org/wiki?curid=4387789" title="Bentonville (Ohio)">
Bentonville (Ohio)

Bentonville – jednostka osadnicza w Stanach Zjednoczonych, w stanie Ohio, w hrabstwie Adams.

</doc>
<doc id="4387795" url="https://pl.wikipedia.org/wiki?curid=4387795" title="Aleksandr Bondar">
Aleksandr Bondar

Aleksandr Bondar (ros. Александр Алексеевич Бондарь, ur. 2 września 1922 w stanicy Zmejskaja w Osetii Północnej, zm. 14 maja 1992 w Armawirze) – radziecki lotnik wojskowy, pułkownik, Bohater Związku Radzieckiego (1944).
Życiorys.
Urodził się w rodzinie kozackiej. Po ukończeniu szkoły średniej w 1939 uczył się w aeroklubie, od marca 1941 służył w Armii Czerwonej, w 1942 ukończył wojskową lotniczą szkołę pilotów w Krasnodarze. Od października 1942 uczestniczył w wojnie z Niemcami, walczył jako lotnik, dowódca klucza i dowódca eskadry na Froncie Południowo-Zachodnim i 3 Ukraińskim, był dwukrotnie ranny. Brał udział w operacji Saturn i operacji charkowskiej, m.in. w walkach w rejonie Starobielska i Iziumu, bitwie o Dniepr w rejonie Zaporoża, w operacji nikopolskiej, krzyworoskiej i odeskiej, walkach na przyczółku dniestrowskim, operacji jassko-kiszyniowskiej i budapesztańskiej. Od 1944 należał do WKP(b). Do czerwca 1944 jako szturman (nawigator) 866 pułku lotnictwa myśliwskiego 288 dywizji lotnictwa myśliwskiego 17 Armii Powietrznej 3 Frontu Ukraińskiego w stopniu starszego porucznika wykonał 252 loty bojowe i stoczył 48 walk powietrznych, w których strącił osobiście 15 samolotów wroga. Kontynuował służbę w swoim pułku, otrzymał stopień kapitana, jednak jego karierę wojskową przerwał przypadek; 4 kwietnia 1945 w Austrii przypadkowym strzałem z pistoletu śmiertelnie ranił innego lotnika, Witalija Mikriukowa. 25 czerwca 1945 trybunał wojskowy 17 Armii Powietrznej skazał go za to na 8 lat pozbawienia wolności; później trybunał wojskowy Południowej Grupy Wojsk obniżył karę do 3 lat. Na podstawie postanowienia Prezydium Rady Najwyższej ZSRR z 7 lipca 1945 o amnestii związanej ze zwycięstwem w wojnie z Niemcami został zwolniony. Trybunał wnioskował o pozbawienie Bondara odznaczeń i początkowo naczelna prokuratura poparła ten wniosek, jednak rozstrzygnięcie tej kwestii było kilkakrotnie przekładane i ostatecznie w styczniu 1950 postanowiono zachować mu odznaczenia. Bondar służył w Siłach Powietrznych na Dalekim Wschodzie, otrzymał stopień pułkownika, w 1958 został zwolniony do rezerwy. Jego imieniem nazwano ulicę w jego rodzinnej miejscowości.

</doc>
<doc id="4387796" url="https://pl.wikipedia.org/wiki?curid=4387796" title="Mistrzostwa Europy w Lekkoatletyce 1962 – trójskok mężczyzn">
Mistrzostwa Europy w Lekkoatletyce 1962 – trójskok mężczyzn

Trójskok mężczyzn był jedną z konkurencji rozgrywanych podczas VII Mistrzostw Europy w Belgradzie. Kwalifikacje i finał rozegrano 13 września 1962. Zwycięzcą tej konkurencji został mistrz z 1958 Józef Szmidt. W rywalizacji wzięło udział dwudziestu trzech zawodników z trzynastu reprezentacji.

</doc>
<doc id="4387799" url="https://pl.wikipedia.org/wiki?curid=4387799" title="Şerban Ciochină">
Şerban Ciochină



</doc>
<doc id="4387804" url="https://pl.wikipedia.org/wiki?curid=4387804" title="Sielsowiet Brzostowica">
Sielsowiet Brzostowica

Sielsowiet Brzostowica (biał. "Бераставіцкі сельсавет", ros. "Берестовицкий сельсовет") – sielsowiet na Białorusi, w obwodzie grodzieńskim, w rejonie brzostowickim, z siedzibą w Brzostowicy Wielkiej (która nie wchodzi w skład sielsowietu).
Historia.
Sielsowiet Brzostowica powstał 19 stycznia 1996.

</doc>
<doc id="4387805" url="https://pl.wikipedia.org/wiki?curid=4387805" title="Benjamin Enzema">
Benjamin Enzema



</doc>
<doc id="4387809" url="https://pl.wikipedia.org/wiki?curid=4387809" title="Eduard Jelan">
Eduard Jelan

Eduard Waganowicz Jelan (ros. Эдуард Ваганович Елян, orm. Էդուարդ Վահանի Յոլյան, ur. 20 sierpnia 1926 w Baku, zm. 6 kwietnia 2009 w Rostowie nad Donem) – radziecki pilot doświadczalny, pułkownik, Bohater Związku Radzieckiego (1971).
Życiorys.
Był Ormianinem. W latach 1938–1944 mieszkał w Norylsku, Moskwie i Swierdłowsku, w 1944 ukończył szkołę Wojskowych Sił Powietrznych w Swierdłowsku. Od czerwca 1944 służył w Armii Czerwonej, w 1944 ukończył wojskową szkołę lotniczą w Bugurusłanie, a w 1948 wojskową szkołę lotniczą w Borisoglebsku, do 1951 był pilotem-instruktorem. W 1953 ukończył szkołę pilotów doświadczalnych, a w 1960 wydział wieczorowy Żukowskiej Filii Moskiewskiego Instytutu Lotniczego. W latach 1953-1960 był pilotem doświadczalnym Lotniczego Instytutu Badawczego w mieście Żukowskij, przetestował wiele modeli myśliwców, testował także różne modele skafandrów lotniczych. Od 1958 do 1960 był pilotem doświadczalnym OKB (Specjalnego Biura Konstruktorskiego) im. P. Suchego, w latach 1960–1982 pilotem doświadczalnym OKB A. Tupolewa. Przetestował m.in. ponaddźwiękowy pasażerski Tu-144, brał także udział w testowaniu bombowca Tu-22 i samolotów pasażerskich Tu-124, Tu-134, Tu-154 i ich modyfikacji. W 1982 został zwolniony do rezerwy w stopniu pułkownika, potem do 1996 pracował w OKB A. Mikojana jako inżynier. Mieszkał w Żukowskim, później w Moskwie, a pod koniec życia w Rostowie nad Donem. W 1967 otrzymał tytuł Zasłużonego Pilota Doświadczalnego ZSRR.
Odznaczenia.
I medale.

</doc>
<doc id="4387811" url="https://pl.wikipedia.org/wiki?curid=4387811" title="Cerkiew Przemienienia Pańskiego w Zielenogradsku">
Cerkiew Przemienienia Pańskiego w Zielenogradsku

Cerkiew pod wezwaniem Przemienienia Pańskiego – prawosławna cerkiew parafialna w Zielenogradsku, w dekanacie nadmorskim eparchii kaliningradzkiej Rosyjskiego Kościoła Prawosławnego.
Położenie.
Cerkiew znajduje się przy ulicy Moskiewskiej.
Opis.
Dawny kościół luterański pod wezwaniem św. Wojciecha, wzniesiony w latach 1896–1897 na potrzeby powstałej w 1877 r. parafii w Krancu. Budowla ceglana, w stylu neogotyckim, z 42-metrową wieżą od północy i prezbiterium od południa. Po wschodniej stronie kościoła zbudowano plebanię. W kościele znajdowały się organy. Dzwonnica była wyposażona w 3 dzwony, zarekwirowane przez wojsko niemieckie w czasie I wojny światowej. W okresie międzywojennym odlano nowe dzwony, ufundowane przez parafian i Adolfa von Batotzky'ego. Podczas II wojny światowej kościół nie doznał zniszczeń, jednak po włączeniu miasta do ZSRR został zamknięty dla celów kultowych. W obiekcie urządzono salę sportową, a później magazyn.
Decyzją władz obwodu kaliningradzkiego z 23 marca 2007 r. budynek kościelny zyskał status zabytku kulturowego o znaczeniu regionalnym, natomiast plebania – zabytku kulturowego o znaczeniu lokalnym.
19 sierpnia 2007 r. obiekt wyświęcił – jako cerkiew prawosławną pod wezwaniem Przemienienia Pańskiego – metropolita smoleński i kaliningradzki Cyryl. W późniejszym czasie cerkwi nadano tytuł soboru.

</doc>
<doc id="4387812" url="https://pl.wikipedia.org/wiki?curid=4387812" title="Sándor Jászberényi">
Sándor Jászberényi

Sándor Jászberényi (ur. 8 października 1980 w Sopronie) – węgierski dziennikarz, korespondent wojenny, poeta, nowelista.
Życiorys.
W 2002 roku ukończył studia w zakresie nauczania języka węgierskiego na wydziale nauczycielskim Uniwersytetu im. Loránda Eötvösa w Budapeszcie. W 2004 roku uzyskał stopień magistra na wydziale węgierskim oraz został dyplomowanym dziennikarzem po ukończeniu kursu organizowanego przez gazetę „Népszabadság”. Dodatkowo uczęszczał na zajęcia organizowane przez wydział filozoficzny oraz arabistyczny, jednak nie ukończył żadnego z tych kierunków.
Systematycznie przygotowuje duże reportaże na tematy socjologiczne, ponadto jest jedynym węgierskim przedstawicielem dziennikarskiego nurtu "gonzo". Od 2006 roku zajmuje się przede wszystkim sytuacją w Afryce oraz na Bliskim Wschodzie, zwłaszcza pod kątem zależności polityki oraz Islamu. Przeprowadził wywiady z przedstawicielami ruchów Egipski Dżihad oraz Bracia Muzułmańscy, uważanych na arenie międzynarodowej za organizacje terrorystyczne. Podróżował do Czadu w trakcie konfliktu w Darfurze, do Jemenu, Libanu, Nigerii, Strefy Gazy. Od 2007 z krótszymi lub dłuższymi przerwami mieszka w Aleksandrii. W 2005 roku otrzymał nagrodę Szabad Sajtó, w 2007 nagrodę Minőségi Újságírásért Díj, a w 2009 nagrodę Junior Prima.
Współpracował z takimi pismami, jak Népszabadság (od 2004) oraz Magyar Narancs Politikai Hetilap (od 2007). Od stycznia 2010 jest wolnym strzelcem.
Za zbiór opowiadań "A lélek legszebb éjszakája. Történet álmatlanságról és őrületről" otrzymał w 2017 roku literacką nagrodę Libri.
Literatura.
Od 2001 roku regularnie publikuje wiersze oraz nowele w ważniejszych węgierskich czasopismach literackich: „Élet és Irodalom”, „Jelenkor”, „Tiszatáj”, „Héviz”, „Holmi” i innych. Wraz z Tiborem Babiczkym, Lászlem Valuską, Andrásem Virágiem, Emese Fábián, Gáborem Kálmánem oraz Mártonem Simonem jest współtwórcą portalu könyves.blog.hu.

</doc>
<doc id="4387816" url="https://pl.wikipedia.org/wiki?curid=4387816" title="Misje dyplomatyczne Liechtensteinu">
Misje dyplomatyczne Liechtensteinu

Misje dyplomatyczne Liechtensteinu – przedstawicielstwa dyplomatyczne Księstwa Liechtensteinu przy innych państwach i organizacjach międzynarodowych. Poniższa lista zawiera wykaz obecnych ambasad. Obecnie Liechtenstein nie posada konsulatów zawodowych w miastach, w których nie ma ambasady. Nie uwzględniono konsulatów honorowych.
W 1919, na wniosek rządu Liechtensteinu, rolę zabezpieczenia interesów Liechtensteinu i jego obywateli we wszystkich krajach, w których Liechtenstein nie ma przedstawicielstwa konsularnego przyjęła Szwajcaria.

</doc>
<doc id="4387817" url="https://pl.wikipedia.org/wiki?curid=4387817" title="Niżnia Walentkowa Baszta">
Niżnia Walentkowa Baszta

Niżnia Walentkowa Baszta (, , ) – niewybitny szczyt w głównej grani Tatr. Wznosi się na wysokość 2129 m w Walentkowej Grani pomiędzy Wyżnią Walentkową Szczerbiną (2124 m) i Niżnią Walentkową Szczerbiną (2120 m). Granią tą biegnie granica polsko-słowacka. Stoki wschodnie opadają ścianą do piargów nad Zadnim Stawem w Dolinie Pięciu Stawów Polskich, stoki północno-zachodnie również ścianą do kotła Walentkowe Kamienne w Dolinie Walentkowej.
Pierwsze znane przejście Walentkową Granią: latem Tadeusz Grabowski i Adam Staniszewski w 1907 r., zimą Edúard Ganoczi i István Zamkovszky w 1927 r.

</doc>
<doc id="4387823" url="https://pl.wikipedia.org/wiki?curid=4387823" title="Paula Barila Bolopa">
Paula Barila Bolopa

Paula Barila Bolopa (ur. 12 października 1979 w Baney) – pływaczka z Gwinei Równikowej, olimpijka.
Początkowo swoją sportową przyszłość wiązała z piłką nożną. Grała nawet w miejscowym klubie E Waiso Ipola. Jednak z czasem została poddana próbom pływackim pod kątem letnich igrzysk olimpijskich, jak się później okazało, udanym. Wraz z Ériciem Moussambanim stali się pierwszymi i jak na razie jedynymi pływakami reprezentującymi Gwineę Równikową na igrzyskach olimpijskich.
W 2000 roku, wzięła udział w letnich igrzyskach olimpijskich w Sydney. Wystartowała na najkrótszym, możliwym dystansie - 50 m stylem dowolnym (odpadła w eliminacjach). W swoim wyścigu eliminacyjnym (1.) uzyskała najgorszy czas całych eliminacji - 1:03,97 i zajęła w nim 2. pozycję. Ostatecznie została sklasyfikowana na 73. miejscu, a jej wynik był gorszy o prawie pół minuty od bezpośrednio ją wyprzedzającej zawodniczki w klasyfikacji całych zawodów. Dodatkowo jest to rekord najwolniejszego czasu w historii igrzysk tego dystansu dla kobiet.
Barila Bolopa nie musiała osiągnąć minimum olimpijskiego, aby zakwalifikować się na igrzyska – była jednym z beneficjentów tak zwanej dzikiej karty. Naukę pływania zaczęła dopiero dwa i pół miesiąca przed igrzyskami. Jej występ został okrzyknięty jednym z najgorszych w historii letnich igrzyskach olimpijskich, choć na mecie oklaskiwały ją tłumy kibiców. Był to jej pierwszy występ na basenie o 50-metrowej długości. W trakcie igrzysk otrzymała pseudonim "The Crawler."

</doc>
<doc id="4387826" url="https://pl.wikipedia.org/wiki?curid=4387826" title="Jurij Garnajew">
Jurij Garnajew

Jurij Aleksandrowicz Garnajew (ros. Юрий Александрович Гарнаев, ur. w Bałaszowie, zm. 6 sierpnia 1967 w Le Rove) – radziecki lotnik wojskowy i pilot doświadczalny, Bohater Związku Radzieckiego (1964).
Życiorys.
Od 1934 mieszkał w miejscowości Łosnaja (obecnie Czechow w obwodzie moskiewskim), do 1936 uczył się w technikum industrialnym w Podolsku, 1936-1938 pracował jako tokarz w zakładzie remontu wagonów, w 1938 ukończył aeroklub w Mytiszczi. Od 1938 Służył w Armii Czerwonej, w 1939 ukończył wojskową szkołę lotniczą w Engelsie, był lotnikiem pułku myśliwskiego w Zabajkalskim Okręgu Wojskowym, a 1940-1942 pilotem-instruktorem zabajkalskiej wojskowej szkoły lotniczej w Ułan Ude. 
Od 1942 służył na Froncie Zabajkalskim, w 1945 uczestniczył w wojnie z Japonią jako szturman (nawigator) 718 pułku lotnictwa myśliwskiego Frontu Zabajkalskiego, brał udział w operacji chingańsko-mukdeńskiej, wykonując 11 lotów bojowych Jakiem-9. Później służył jako szturman pułku lotnictwa myśliwskiego na Dalekim Wschodzie, w październiku 1945 został zwolniony ze służby w stopniu starszego porucznika. W grudniu 1948 został skazany na pozbawienie wolności i do kwietnia 1958 był więziony, pracując m.in. w fabryce MWD w mieście Woroszyłow (obecnie Ussuryjsk), po zwolnieniu z więzienia od kwietnia do października 1948 kierował klubem w Norylsku, dokąd był zesłany po opuszczeniu więzienia. Ostatecznie został zwolniony w październiku 1948, potem 1949-1950 pracował jako technik w Lotniczym Instytucie Badawczym w mieście Żukowskij w obwodzie moskiewskim, później był kierownikiem klubu w tym mieście, od stycznia do grudnia 1951 pracował jako spadochroniarz-badacz Lotniczego Instytutu Badawczego, wykonując 7 próbnych katapultowań i wiele lądowań na spadochronie. 14 maja 1951 wykonał pierwsze w ZSRR katapultowanie w skafandrze. W 1952 został pilotem doświadczalnym Lotniczego Instytutu Badawczego, w 1953 ukończył kursy przy szkole pilotów doświadczalnych, w 1957 wykonał pierwszy lot i przetestował unikalną maszynę latającą "Turbolot". Testował także helikoptery, m.in. Mi-6. Zginął w wypadku helikoptera Mi-6PŻ podczas gaszenia pożaru lasu w Le Rove k. Marsylii. Został pochowany na Cmentarzu Nowodziewiczym. Jego imieniem nazwano ulice w Żukowskim, Moskwie, Czechowie, Ułan Ude i Teodozji oraz szkoły w Bałaszowie i Żukowskim. W Le Rove w miejscu jego śmierci postawiono jego pomnik.
Odznaczenia.
I medale.

</doc>
<doc id="4387835" url="https://pl.wikipedia.org/wiki?curid=4387835" title="Wielka Walentkowa Czuba">
Wielka Walentkowa Czuba

Wielka Walentkowa Czuba (, , ) – skalna czuba w głównej grani Tatr. Wznosi się na wysokość 2128 m w Walentkowej Grani pomiędzy Wyżnimi Walentkowymi Wrótkami (2113 m) i Niżnią Walentkową Szczerbiną (2120 m). Granią tą biegnie granica polsko-słowacka. Stoki południowo-wschodnie opadają ścianą do piargów nad Zadnim Stawem w Dolinie Pięciu Stawów Polskich, stoki zachodnie również ściana do kotła Walentkowe Kamienne w Dolinie Walentkowej.
Pierwsze znane przejście Walentkową Granią: latem Tadeusz Grabowski i Adam Staniszewski w 1907 r., zimą Edúard Ganoczi i István Zamkovszky w 1927 r.

</doc>
<doc id="4387845" url="https://pl.wikipedia.org/wiki?curid=4387845" title="Metropolia Kananga">
Metropolia Kananga

Metropolia Kananga – jedna z 6 metropolii kościoła rzymskokatolickiego w Demokratycznej Republice Konga. Została ustanowiona 10 listopada 1959 jako Metropolia Luluabourg, 14 czerwca 1972 zmieniono nazwę na obecną.

</doc>
<doc id="4387846" url="https://pl.wikipedia.org/wiki?curid=4387846" title="Misje dyplomatyczne Jamajki">
Misje dyplomatyczne Jamajki

Misje dyplomatyczne Jamajki – przedstawicielstwa dyplomatyczne Jamajki przy innych państwach i organizacjach międzynarodowych. Poniższa lista zawiera wykaz obecnych ambasad, wysokich komisji i konsulatów zawodowych. Nie uwzględniono konsulatów honorowych.

</doc>
<doc id="4387847" url="https://pl.wikipedia.org/wiki?curid=4387847" title="Siergiej Bicajew">
Siergiej Bicajew

Siergiej Władimirowicz Bicajew (ros. Сергей Владимирович Бицаев, ur. 15 maja 1922 we wsi Christianowskoje, obecnie miasto Digora w Osetii Północnej, zm. 22 marca 1962 w Ordżonikidzem) – radziecki lotnik wojskowy, major, Bohater Związku Radzieckiego (1945).
Życiorys.
Urodził się w osetyjskiej rodzinie chłopskiej. W 1939 skończył niepełną szkołę średnią, później uczył się na rolniczym rabfaku (fakultecie robotniczym) w Digorze, jednocześnie do marca 1941 uczył się w aeroklubie w Ordżonikidzem. Od 1941 służył w Armii Czerwonej, w 1943 ukończył wojskową lotniczą szkołę pilotów w Krasnodarze i został skierowany na front wojny z Niemcami. W składzie 845 pułku lotnictwa myśliwskiego 269 Dywizji Piechoty 4 Armii Powietrznej walczył na Froncie Leningradzkim, Wołchowskim, 3 Nadbałtyckim i 2 Białoruskim jako dowódca klucza w stopniu porucznika, do maja 1945 wykonał 263 loty bojowe i brał udział w 84 walkach powietrznych, w których strącił osobiście 16 samolotów wroga. 24 czerwca 1945 brał udział w Paradzie Zwycięstwa na Placu Czerwonym w Moskwie, po wojnie nadal służył w lotnictwie, dowodził eskadrą szkolną w szkole wojskowej, wśród jego uczniów byli późniejsi kosmonauci, m.in. Walerij Bykowski. W 1960 został zwolniony do rezerwy w stopniu majora. Mieszkał w Kownie, później w Ordżonikidzem (obecnie Władykaukaz), gdzie zmarł. Jego imieniem nazwano ulicę w Digorze, gdzie postawiono jego pomnik.
Odznaczenia.
I medale.

</doc>
<doc id="4387850" url="https://pl.wikipedia.org/wiki?curid=4387850" title="Metropolia kinszaska">
Metropolia kinszaska

Metropolia kinszaska – jedna z 6 metropolii kościoła rzymskokatolickiego w Demokratycznej Republice Konga. Została ustanowiona 10 listopada 1959 jako metropolia Léopoldville, 30 maja 1966 zmieniono nazwę na obecną. 

</doc>
<doc id="4387854" url="https://pl.wikipedia.org/wiki?curid=4387854" title="Kamil Gradek">
Kamil Gradek

Kamil Gradek (ur. 17 września 1990 w Koziegłowach) – polski kolarz szosowy. Uczestnik mistrzostw świata i Europy, wielokrotny medalista mistrzostw Polski.
Osiągnięcia.
Opracowano na podstawie:

</doc>
<doc id="4387859" url="https://pl.wikipedia.org/wiki?curid=4387859" title="Metropolia Kisangani">
Metropolia Kisangani

Metropolia Kisangani – jedna z 6 metropolii kościoła rzymskokatolickiego w Demokratycznej Republice Konga. Została ustanowiona 10 listopada 1959 jako metropolia Stanleyville, 30 maja 1966 zmieniono nazwę na obecną.

</doc>
<doc id="4387860" url="https://pl.wikipedia.org/wiki?curid=4387860" title="Ambasada Madagaskaru w Moskwie">
Ambasada Madagaskaru w Moskwie

Ambasada Madagaskaru w Moskwie – misja dyplomatyczna Republiki Madagaskaru w Federacji Rosyjskiej.
Ambasador Madagaskaru w Moskwie oprócz Federacji Rosyjskiej akredytowany jest również m.in. w Rzeczypospolitej Polskiej i na Węgrzech.

</doc>
<doc id="4387864" url="https://pl.wikipedia.org/wiki?curid=4387864" title="Ambasada Madagaskaru w Rosji">
Ambasada Madagaskaru w Rosji



</doc>
<doc id="4387880" url="https://pl.wikipedia.org/wiki?curid=4387880" title="Opole '74 – Premiery">
Opole '74 – Premiery



</doc>
<doc id="4387881" url="https://pl.wikipedia.org/wiki?curid=4387881" title="Żabiniec (Kędzierzyn-Koźle)">
Żabiniec (Kędzierzyn-Koźle)



</doc>
<doc id="4387882" url="https://pl.wikipedia.org/wiki?curid=4387882" title="Ambasada Malawi w Berlinie">
Ambasada Malawi w Berlinie

Ambasada Malawi w Berlinie – misja dyplomatyczna Republiki Malawi w Republice Federalnej Niemiec.
Ambasador Republiki Malawi w Berlinie oprócz Republiki Federalnej Niemiec akredytowany jest również w Republice Armenii, Republice Austrii, Republice Azerbejdżanu, Republice Białorusi, Republice Bułgarii, Republice Chorwacji, Czarnogórze, Republice Czeskiej, Republice Estońskiej, Gruzji, Republice Kosowa, Republice Litewskiej, Republice Łotewskiej, Republice Macedonii Północnej, Rzeczypospolitej Polskiej, Federacji Rosyjskiej, Rumunii, Republice Serbii, Republice Słowackiej, Republice Słowenii, Stolicy Apostolskiej, Republice Turcji, Ukrainie i na Węgrzech.

</doc>
<doc id="4387885" url="https://pl.wikipedia.org/wiki?curid=4387885" title="Ambasada Malawi w Niemczech">
Ambasada Malawi w Niemczech



</doc>
<doc id="4387890" url="https://pl.wikipedia.org/wiki?curid=4387890" title="Orazio Farnese">
Orazio Farnese



</doc>
<doc id="4387893" url="https://pl.wikipedia.org/wiki?curid=4387893" title="Metropolia Lubumbashi">
Metropolia Lubumbashi

Metropolia Lubumbashi – jedna z 6 metropolii kościoła rzymskokatolickiego w Demokratycznej Republice Konga. Została ustanowiona 10 listopada 1959 jako metropolia Elisabethville, 30 maja 1966 zmieniono nazwę na obecną.

</doc>
<doc id="4387894" url="https://pl.wikipedia.org/wiki?curid=4387894" title="Ottavio Farnese">
Ottavio Farnese



</doc>
<doc id="4387896" url="https://pl.wikipedia.org/wiki?curid=4387896" title="Hunan Awetisjan">
Hunan Awetisjan

Hunan Awetisjan (, ; ur. we wsi Caw w Imperium Rosyjskim (ob. Armenia), zm. 16 września 1943 w Kraju Krasnodarskim) – radziecki wojskowy, starszy sierżant, odznaczony pośmiertnie Złotą Gwiazdą Bohatera Związku Radzieckiego (1944).
Życiorys.
Urodził się w ormiańskiej rodzinie chłopskiej. Miał wykształcenie podstawowe, był brygadzistą w sowchozie, od 1942 służył w Armii Czerwonej. Uczestniczył w bitwie o Kaukaz, w tym w ponownym wkroczeniu Armii Czerwonej na Kubań i Półwysep Tamański we wrześniu 1943 jako pomocnik dowódcy plutonu 1. kompanii 390. pułku strzelców 89 Dywizji Strzeleckiej w składzie 18 Armii i Frontu Północno-Kaukaskiego w stopniu starszego sierżanta. 
16 września dywizja, w składzie której służył, toczyła walki o wyzwolenie rejonu wierchniebakańskiego w Kraju Krasnodarskim, a 1. kompania 390. pułku strzelców walczyła o zdobycie bunkrów zajmowanych przez niemieckich żołnierzy. Awetisjan podczołgał się do jednego z bunkrów i obrzucił go granatami, po czym pluton rozpoczął natarcie, jednak został zatrzymany przez ogień karabinu maszynowego z innego bunkra. Wówczas Awetisjan kazał żołnierzom plutonu blokować bunkier, a sam wczołgał się do niego, by zniszczyć go granatami. Został jednak odkryty przez Niemców i ciężko raniony w ramię. Mimo że obficie krwawił, rzucił granat, jednak niemiecki żołnierz nadal strzelał z karabinu maszynowego. Wtedy Awetisjan rzucił się na ambrazurę i zasłonił ją swoim ciałem, po czym zginął. Rozentuzjazmowani jego wyczynem żołnierze poderwali się do ataku i wypełnili zadanie bojowe. 16 maja 1944 Awetisjan pośmiertnie otrzymał tytuł Bohatera Związku Radzieckiego i Order Lenina.

</doc>
<doc id="4387897" url="https://pl.wikipedia.org/wiki?curid=4387897" title="No Shame">
No Shame

No Shame – czwarty album studyjny brytyjskiej piosenkarki Lily Allen. Wydawnictwo ukazało się 8 czerwca 2018 roku nakładem wytwórni Parlophone. Promocję albumu rozpoczęto w grudniu 2017 roku, wraz z premierą pierwszego promującego singla – „Trigger Bang”.
Krążek zadebiutował na ósmym miejscu w notowaniu UK Albums Chart, dzięki łącznej sprzedaży 8754 egzemplarzy w pierwszym tygodniu od premiery.

</doc>
<doc id="4387899" url="https://pl.wikipedia.org/wiki?curid=4387899" title="Cesare Borgia">
Cesare Borgia



</doc>
<doc id="4387900" url="https://pl.wikipedia.org/wiki?curid=4387900" title="Metropolia Mbandaka-Bikoro">
Metropolia Mbandaka-Bikoro

Metropolia Mbandaka-Bikoro – jedna z 6 metropolii kościoła rzymskokatolickiego w Demokratycznej Republice Konga. Została ustanowiona 10 listopada 1959 jako metropolia Coquilhatville, 12 maja 1975 zmieniono nazwę na obecną.

</doc>
<doc id="4387902" url="https://pl.wikipedia.org/wiki?curid=4387902" title="Jofré Borgia">
Jofré Borgia



</doc>
<doc id="4387903" url="https://pl.wikipedia.org/wiki?curid=4387903" title="Yasuhiko Kawazu">
Yasuhiko Kawazu

 – japoński seiyū związany z firmą Aoni Production. Okazjonalnie udziela także głosu w dubbingu.

</doc>
<doc id="4387904" url="https://pl.wikipedia.org/wiki?curid=4387904" title="Pedro Luis Borgia">
Pedro Luis Borgia



</doc>
<doc id="4387905" url="https://pl.wikipedia.org/wiki?curid=4387905" title="Cinnamon Lake">
Cinnamon Lake

Cinnamon Lake – jednostka osadnicza w Stanach Zjednoczonych, w stanie Ohio, w hrabstwie Ashland.

</doc>
<doc id="4387907" url="https://pl.wikipedia.org/wiki?curid=4387907" title="Giovanni Borgia (1498–1547/1549)">
Giovanni Borgia (1498–1547/1549)



</doc>
<doc id="4387911" url="https://pl.wikipedia.org/wiki?curid=4387911" title="Juan Borgia">
Juan Borgia



</doc>
<doc id="4387915" url="https://pl.wikipedia.org/wiki?curid=4387915" title="Metropolia Kisumu">
Metropolia Kisumu

Metropolia Kisumu – jedna z 4 metropolii kościoła rzymskokatolickiego w Kenii. Została ustanowiona 21 maja 1990.

</doc>
<doc id="4387916" url="https://pl.wikipedia.org/wiki?curid=4387916" title="Austinburg">
Austinburg

Austinburg – jednostka osadnicza w Stanach Zjednoczonych, w stanie Ohio, w hrabstwie Ashtabula.

</doc>
<doc id="4387917" url="https://pl.wikipedia.org/wiki?curid=4387917" title="Saładdin Kiazimow">
Saładdin Kiazimow

Saładdin Isajewicz Kiazimow (; ur. 22 grudnia 1920 we wsi Kass w rejonie Zaqatala, zm. 2 lipca 1978 w Baku) – radziecki wojskowy, kapitan Armii Czerwonej, generał major milicji, Bohater Związku Radzieckiego (1943).
Życiorys.
Pochodził z cachurskiej rodziny nauczycielskiej. Ukończył studia na Wydziale Fizyczno-Matematycznym Azerbejdżańskiego Instytutu Pedagogicznego w Baku, od 1941 służył w Armii Czerwonej. W 1942 skończył przyśpieszony kurs szkoły artylerii w Tbilisi, od 1943 należał do WKP(b), od kwietnia 1942 uczestniczył w wojnie z Niemcami. Brał udział w bitwie pod Kurskiem, po której został odznaczony za waleczność. Później uczestniczył w forsowaniu Desny, Dniepru i Prypeci w nocy na 22 września 1943 w rejonie czernihowskim, gdzie jako dowódca baterii 62 pułku artylerii 8 Dywizji Piechoty 13 Armii Frontu Centralnego zniszczył stanowiska ogniowe przeciwnika i umożliwił wykonanie zadanie bojowego. Następnego dnia z baterią przeprawił się przez Dniepr i brał udział w walkach o przyczółek w rejonie wsi Wierchnije Żary w rejonie brahińskim. Na początku 1944 został dowódcą dywizjonu, brał udział w walkach w Polsce i Czechosłowacji. Ostatniego dna wojny, 9 maja 1945 został ranny w rejonie Pragi i trafił do szpitala. Po wojnie służył w Wojska Wewnętrznych podległych MWD, w latach 1956–1960 był szefem sztabu dywizji ochrony konwojowej Wojsk Wewnętrznych MWD, otrzymał stopień generała majora milicji. Został zastępcą ministra spraw wewnętrznych Azerbejdżańskiej SRR. 2 lipca 1978 podczas wykonywania obowiązków służbowych został zastrzelony wraz z ministrem spraw wewnętrznych Azerbejdżańskiej SRR Arifem Heydarovem (w jego gabinecie) i innym pracownikiem MWD tej republiki.

</doc>
<doc id="4387918" url="https://pl.wikipedia.org/wiki?curid=4387918" title="Metropolia Mombasa">
Metropolia Mombasa

Metropolia Mombasa – jedna z 4 metropolii kościoła rzymskokatolickiego w Kenii. Została ustanowiona 21 maja 1990.

</doc>
<doc id="4387920" url="https://pl.wikipedia.org/wiki?curid=4387920" title="Ambasada Malediwów w Brukseli">
Ambasada Malediwów w Brukseli

Ambasada Malediwów w Brukseli – misja dyplomatyczna Republiki Malediwów w Królestwie Belgii.
Ambasador Republiki Malediwów w Brukseli oprócz Królestwa Belgii akredytowany jest również m.in. w Królestwie Niderlandów, Wielkim Księstwie Luksemburga, Rzeczypospolitej Polskiej oraz przy Unii Europejskiej.
Ambasada została otwarta 27 października 2010.

</doc>
<doc id="4387921" url="https://pl.wikipedia.org/wiki?curid=4387921" title="Edgewood (Ohio)">
Edgewood (Ohio)

Edgewood – jednostka osadnicza w Stanach Zjednoczonych, w stanie Ohio, w hrabstwie Ashtabula.

</doc>
<doc id="4387922" url="https://pl.wikipedia.org/wiki?curid=4387922" title="Środek trwały">
Środek trwały



</doc>
<doc id="4387924" url="https://pl.wikipedia.org/wiki?curid=4387924" title="Ambasada Malediwów w Belgii">
Ambasada Malediwów w Belgii



</doc>
<doc id="4387925" url="https://pl.wikipedia.org/wiki?curid=4387925" title="Marek Klaudiusz Marcellus (konsul 331 p.n.e.)">
Marek Klaudiusz Marcellus (konsul 331 p.n.e.)

Marcus Claudius Marcellus był rzymskim politykiem wywodzącym się z rodziny Klaudiuszy. Klaudiusz należał do plebejskiej gałęzi tego rodu – Klaudiuszy Marcellusów.
Wybrany na konsula w 331 p.n.e., drugim konsulem na ten rok został wybrany Gajusz Waleriusz Potitus. W 327 p.n.e. mianowany na urząd dyktatora przez konsula Lucjusza Korneliusza w celu przeprowadzenia wyborów w Rzymie. Po nominacji Marek mianował na swojego dowódcę jazdy Spuriusza Postumiusza. Wyborowi Klaudiusza na dyktatora sprzeciwili się augurowie, w wyniku czego wybór unieważniono.
Jego synem był Marek Klaudiusz Marcellus, konsul z 287 p.n.e.

</doc>
<doc id="4387926" url="https://pl.wikipedia.org/wiki?curid=4387926" title="Metropolia Nairobi (Kościół rzymskokatolicki)">
Metropolia Nairobi (Kościół rzymskokatolicki)

Metropolia Nairobi – jedna z 4 metropolii Kościoła rzymskokatolickiego w Kenii. Została ustanowiona 25 marca 1953.

</doc>
<doc id="4387928" url="https://pl.wikipedia.org/wiki?curid=4387928" title="Hockingport">
Hockingport

Hockingport – jednostka osadnicza w Stanach Zjednoczonych, w stanie Ohio, w hrabstwie Athens.

</doc>
<doc id="4387929" url="https://pl.wikipedia.org/wiki?curid=4387929" title="Andrzej Kozanecki">
Andrzej Kozanecki

Andrzej Kozanecki (ur. 20 maja 1920 w Łodzi, zm. 13 września 1994 w Warszawie) – polski adwokat, w czasie II wojny światowej uczestnik konspiracji, publicysta "Tygodnika Warszawskiego", więzień polityczny w latach 1948–1954.
Życiorys.
Od 1938 mieszkał w Warszawie, gdzie rozpoczął naukę w Szkole Nauk Politycznych w Warszawie. Od 1940 był członkiem Okręgu Stołecznego Stronnictwa Narodowego, działał w Wydziale Wychowania (Propagandy), był autorem wielu broszur i materiałów szkoleniowych. W marcu 1942 został redaktorem pisma "Młoda Polska". Studiował na tajnym Wydziale Prawa Uniwersytetu Warszawskiego. W 1942 ukończył także Szkołę Podchorążych Rezerwy Piechoty. Jesienią 1943 wszedł w skład kierownictwa Młodzieży Wszechpolskiej. Od 1943 kierował tajną drukarnią Centralnego Wydziału Propagandy Stronnictwa Narodowego. W powstaniu warszawskim kierował drukarnią Tajnych Wojskowych Zakładów Wydawniczych AK. Po powstaniu został wywieziony do pracy przymusowej w Niemczech. Na początku 1945 powrócił do Polski i kontynuował studia prawnicze na UW, gdzie był także prezesem Bratniej Pomocy. Podjął pracę w Ministerstwie Ziem Odzyskanych. Nie zdecydował się na działalność konspiracyjną w SN. Od 1946 był członkiem Sekcji Młodzieżowej Stronnictwa Pracy w Warszawie, w kwietniu 1946 został wiceprzewodniczącym Chrześcijańskiego Związku Młodzieży "Odnowa" (prezesem był Wiesław Chrzanowski).
Od grudnia 1946 był członkiem redakcji dodatku do "Tygodnika Warszawskiego", pt. "Kolumna Młodych", a od 1948 jedynym redaktorem dodatku. W latach 1947-1948 był jednym z organizatorów kursów katolickiej nauki społecznej dla uczniów szkół średnich (m.in. z Wiesławem Chrzanowskim). W listopadzie 1948 został razem z Wiesławem Chrzanowskim i Tadeuszem Przeciszewskim aresztowany, w styczniu 1950 skazany na karę 6 lat pozbawienia wolności (przewodniczącym składu sędziowskiego, który wydał wyrok skazujący był Władysław Litmanowicz, członkiem składu sądu II instancji, który wyrok I instancji utrzymał był Roman Kryże). Przebywał następnie w zakładach karnych we Wronkach i od lutego 1953 w Potulicach. Zwolniono go przedterminowo w maju 1954.
W kolejnych latach pracował jako adwokat, był czynny w jego samorządzie, należał do sądu koleżeńskiego Zjednoczenia Chrześcijańsko-Narodowego.

</doc>
<doc id="4387931" url="https://pl.wikipedia.org/wiki?curid=4387931" title="Metropolia Nairobi (kościół rzymskokatolicki)">
Metropolia Nairobi (kościół rzymskokatolicki)



</doc>
<doc id="4387932" url="https://pl.wikipedia.org/wiki?curid=4387932" title="Ambasada Mali w Berlinie">
Ambasada Mali w Berlinie

Ambasada Mali w Berlinie (fr. "Ambassade de la République du Mali à Berlin") – misja dyplomatyczna Republiki Mali w Republice Federalnej Niemiec.
Ambasador Republiki Mali w Berlinie oprócz Republiki Federalnej Niemiec akredytowany jest również w Republice Estońskiej, Republice Łotewskiej oraz w Rzeczypospolitej Polskiej.

</doc>
<doc id="4387933" url="https://pl.wikipedia.org/wiki?curid=4387933" title="Ambasada Mali w Niemczech">
Ambasada Mali w Niemczech



</doc>
<doc id="4387936" url="https://pl.wikipedia.org/wiki?curid=4387936" title="Millfield (Ohio)">
Millfield (Ohio)

Millfield – jednostka osadnicza w Stanach Zjednoczonych, w stanie Ohio, w hrabstwie Athens.

</doc>
<doc id="4387938" url="https://pl.wikipedia.org/wiki?curid=4387938" title="Opole '76 – Premiery">
Opole '76 – Premiery



</doc>
<doc id="4387942" url="https://pl.wikipedia.org/wiki?curid=4387942" title="New Marshfield">
New Marshfield

New Marshfield – jednostka osadnicza w Stanach Zjednoczonych, w stanie Ohio, w hrabstwie Athens.

</doc>
<doc id="4387943" url="https://pl.wikipedia.org/wiki?curid=4387943" title="Metropolia Nyeri">
Metropolia Nyeri

Metropolia Nyeri – jedna z 4 metropolii kościoła rzymskokatolickiego w Kenii. Została ustanowiona 21 maja 1990.

</doc>
<doc id="4387949" url="https://pl.wikipedia.org/wiki?curid=4387949" title="Stałe Przedstawicielstwo Wysp Marshalla przy ONZ">
Stałe Przedstawicielstwo Wysp Marshalla przy ONZ

Stałe Przedstawicielstwo Wysp Marshalla przy Narodach Zjednoczonych (ang. "Permanent Mission of the Republic of the Marshall Islands to the United Nations") – misja dyplomatyczna Republiki Wysp Marshalla przy Organizacji Narodów Zjednoczonych z siedzibą w Nowym Jorku.
Misja stałego przedstawiciela Wysp Marshalla przy Narodach Zjednoczonych oprócz ONZ obejmuje również inne państwa, m.in. Rzeczpospolitą Polskę.
Historia.
Republika Wysp Marshalla została przyjęta do Organizacji Narodów Zjednoczonych w 1991.

</doc>
<doc id="4387958" url="https://pl.wikipedia.org/wiki?curid=4387958" title="Ambasada Mauretanii w Berlinie">
Ambasada Mauretanii w Berlinie

Ambasada Mauretanii w Berlinie – misja dyplomatyczna Islamskiej Republiki Mauretanii w Republice Federalnej Niemiec.
Ambasador Islamskiej Republiki Mauretanii w Berlinie oprócz Republiki Federalnej Niemiec akredytowany jest również w Republice Austrii, Republice Bułgarii, Republice Czeskiej, Republice Estońskiej, Republice Litewskiej, Republice Łotewskiej, Rzeczypospolitej Polskiej, Rumunii, Republice Słowackiej, Ukrainie i na Węgrzech.
Pierwszy ambasador Mauretanii w Niemczech został mianowany w 1962.

</doc>
<doc id="4387959" url="https://pl.wikipedia.org/wiki?curid=4387959" title="Ambasada Mauretanii w Niemczech">
Ambasada Mauretanii w Niemczech



</doc>
<doc id="4387962" url="https://pl.wikipedia.org/wiki?curid=4387962" title="Metropolia Brazzaville">
Metropolia Brazzaville

Metropolia Brazzaville – jedna z trzech metropolia kościoła rzymskokatolickiego w Kongo. Została ustanowiona 14 września 1955. 

</doc>
<doc id="4387978" url="https://pl.wikipedia.org/wiki?curid=4387978" title="Messel">
Messel

Messel – gmina w Niemczech, w kraju związkowym Hesja, w rejencji Darmstadt, w powiecie Darmstadt-Dieburg.
Na terenie gminy znajduje się kopalnia odkrywkowa, jedno z najsłynniejszych w świecie tzw. Fossillagerstätte, znane z unikatowych znalezisk skamieniałości eocenu.

</doc>
<doc id="4387980" url="https://pl.wikipedia.org/wiki?curid=4387980" title="Messel (gmina)">
Messel (gmina)



</doc>
<doc id="4387981" url="https://pl.wikipedia.org/wiki?curid=4387981" title="Granica gdańsko-polska">
Granica gdańsko-polska



</doc>
<doc id="4387988" url="https://pl.wikipedia.org/wiki?curid=4387988" title="Katastrofa lotu Aerofłot 3603">
Katastrofa lotu Aerofłot 3603

Katastrofa lotu Aerofłot 3603 – wypadek lotniczy, do której doszło 17 listopada 1981 roku. Tupolew Tu-154 linii Aerofłot rozbił się podczas lądowania na lotnisku w Norylsku. Ze znajdujących się na pokładzie 167 osób, 99 zginęło. Przyczyną był błąd pilotów, którzy błędnie obliczyli wyważenie samolotu.
Samolot.
Samolotem, który się rozbił był Tupolew Tu-154M należący do narodowych linii lotniczych Związku Radzieckiego – Aerofłot. Posiadał numery rejestracyjne CCCP-85480.
Przebieg lotu.
W dniu lotu 3603 panowały słabe warunki pogodowe. Ścieżka podejścia do lądowania była zachmurzona. Nagle samolot zaczął się zniżać szybciej niż powinien. Kapitan Tupolewa zarządził procedurę odejścia na drugi krąg, jednak zanim załoga zdążyła go wykonać, samolot uderzył w nasyp znajdujący się 470 metrów od pasa startowego. Zginęło 95 pasażerów oraz wszyscy piloci.
Przyczyny wypadku.
Śledczy ustalili, że główną przyczyną wypadku było błędne obliczenie przez załogę wyważenia samolotu. Gdy maszyna lądowała w Norylsku, przesunął się środek ciężkości, co skutkowało opuszczeniem dziobu samolotu. Do wypadku przyczynił się również niesprawny system automatycznego sterowania ciągiem silników, który w przypadku zagrożenia nie zwiększał mocy.

</doc>
<doc id="4387989" url="https://pl.wikipedia.org/wiki?curid=4387989" title="Warszawianka Roku">
Warszawianka Roku

Warszawianka Roku – tytuł nadawany przez miasto Warszawa, plebiscyt ma na celu uhonorowanie kobiety, która swoją działalnością społeczną lub zawodową w szczególny sposób przyczyniła się do rozwoju i promowania Warszawy.
Opis.
Lata 1967–1981.
Tytuł "Warszawianki Roku" był organizowany corocznie od 1967 do 1981 przez Warszawski Ośrodek Radiowo-Telewizyjny z okazji Międzynarodowego Dnia Kobiet, a kandydatki zgłaszały: instytucje, zakłady pracy, związki zawodowe, organizacje społeczne i środowiska twórcze.
Sama uroczystość nadania tytułu oraz wręczenia symbolicznej statuetki Syreny i dyplomu honorowego odbywała się w przeddzień Międzynarodowego Dnia Kobiet.
Rok 2018.
Plebiscyt został reaktywowany w 2018 i został zorganizowany przez miasto stołeczne Warszawa w setną rocznicę uzyskania przez kobiety praw wyborczych. Dlatego też w 2018 przeprowadzono też wybór "Warszawianki Stulecia". Głównymi kryteriami wyboru "Warszawianki Roku" miały być: działalność na rzecz Warszawy, wybitne osiągnięcia w swojej dziedzinie, promowanie otwartości, tolerancji, równouprawnienia, wartości demokratycznych, działalność na rzecz kobiet, społeczeństwa obywatelskiego lub społeczności lokalne. Konkurs składał się z czterech etapów: zgłoszenia do plebiscytu nadesłane przez mieszkańców, weryfikacja kandydatek przez komisję weryfikacyjną, która przeprowadziła ocenę formalną zgłoszeń, następnie Kapituła przyznała nominację do tytułu Warszawianka Roku, po czym mieszkańcy Warszawy w miesięcznym głosowaniu wybrali laureatkę.
Rok 2019.
Z okazji 15-lecia wejścia Polski do Unii Europejskiej oraz 30-lecia pierwszych wolnych wyborów w Polsce, poza tytułem "Warszawianki Roku" przyznano również tytuł specjalny "Warszawianka Przemian". Jego celem było wyłonienie liderek społecznych, które na przestrzeni ostatnich 30 lat wybitnie wpłynęły na przemiany w naszym społeczeństwie w zakresie wolności, równości oraz poszanowania praw człowieka.

</doc>
<doc id="4387992" url="https://pl.wikipedia.org/wiki?curid=4387992" title="Trae Young">
Trae Young

Rayford Trae Young (ur. 19 września 1998 w Lubbock) – amerykański koszykarz, występujący na pozycji rozgrywającego, obecnie zawodnik Atlanty Hawks.
W 2017 wystąpił w meczach gwiazd amerykańskich szkół średnich - McDonald's All-American oraz Jordan Brand Classic, natomiast w 2015 - Nike The Trip. W 2016 został wybrany najlepszym zawodnikiem szkół średnich stanu Oklahoma (Oklahoma Gatorade Player of the Year, USA Today All-USA Oklahoma Player). W 2017 zaliczono go do II składu USA TODAY's All-USA.
W sezonie 2018/2019 zajął drugie miejsce w głosowaniu na debiutanta roku NBA.

</doc>
<doc id="4387994" url="https://pl.wikipedia.org/wiki?curid=4387994" title="Powiatowa Komenda Uzupełnień Biłgoraj">
Powiatowa Komenda Uzupełnień Biłgoraj

Powiatowa Komenda Uzupełnień Biłgoraj (PKU Biłgoraj) – organ wojskowowy właściwy w sprawach uzupełnień Sił Zbrojnych II Rzeczypospolitej i administracji rezerw w powierzonym mu okręgu.
Historia komendy.
15 listopada 1921 roku, po wprowadzeniu podziału kraju na dziesięć okręgów korpusów oraz wprowadzeniu pokojowej organizacji służby poborowej, na terenie Okręgu Korpusu Nr II została utworzona Powiatowa Komenda Uzupełnień Biłgoraj. Okręg poborowy PKU Biłgoraj obejmował powiat biłgorajski, który dotychczas wchodził w skład PKU 9 pp Leg. w Zamościu i powiat janowski wyłączony spod administracji PKU 8 pp Leg. w Lublinie.
18 listopada 1924 roku weszła w życie ustawa z dnia 23 maja 1924 roku o powszechnym obowiązku służby wojskowej, a 15 kwietnia 1925 roku rozporządzenie wykonawcze ministra spraw wojskowych do tejże ustawy, wydane 21 marca tego roku wspólnie z ministrami: spraw wewnętrznych, zagranicznych, sprawiedliwości, skarbu, kolei, wyznań religijnych i oświecenia publicznego, rolnictwa i dóbr państwowych oraz przemysłu i handlu. Wydanie obu aktów prawnych wiązało się z przejęciem przez władze cywilne (administracji I instancji) większości zadań związanych z przygotowaniem i przeprowadzeniem poboru. Przekazanie większości zadań władzom cywilnym umożliwiło organom służby poborowej zajęcie się wyłącznie racjonalnym rozdziałem rekruta oraz ewidencją i administracją rezerw. Do tych zadań dostosowana została organizacja wewnętrzna powiatowych komend uzupełnień i ich składy osobowe. Poszczególne komendy różniły się między sobą składem osobowym w zależności od wielkości administrowanego terenu.
Zadania i nowa organizacja PKU określone zostały w wydanej 27 maja 1925 roku instrukcji organizacyjnej służby poborowej na stopie pokojowej. W skład PKU Biłgoraj wchodziły dwa referaty: I) referat administracji rezerw i II) referat poborowy. Nowa organizacja i obsada służby poborowej na stopie pokojowej według stanów osobowych L. O. I. Szt. Gen. 3477/Org. 25 została ogłoszona 4 lutego 1926 roku. Z tą chwilą zniesione zostały stanowiska oficerów ewidencyjnych.
W kwietniu 1925 roku PKU Biłgoraj nadal podlegała Dowództwu Okręgu Korpusu Nr II i administrowała powiatami: biłgorajskim i janowskim.
12 marca 1926 roku została ogłoszona obsada personalna Przysposobienia Wojskowego, zatwierdzona rozkazem Dep. I L. 6000/26 przez pełniącego obowiązki szefa Sztabu Generalnego gen. dyw. Edmunda Kesslera, w imieniu ministra spraw wojskowych. Zgodnie z nową organizacją pokojową Przysposobienia Wojskowego zostały zlikwidowane stanowiska oficerów instrukcyjnych przy PKU, a w ich miejsce utworzone rozkazem Oddz. I Szt. Gen. L. 7600/Org. 25 stanowiska oficerów przysposobienia wojskowego w pułkach piechoty.
Od 1926 roku, obok ustawy o powszechnym obowiązku służby wojskowej i rozporządzeń wykonawczych do niej, działalność PKU Biłgoraj normowała "„Tymczasowa instrukcja służbowa dla PKU”", wprowadzona do użytku rozkazem MSWojsk. Dep. Piech. L. 100/26 Pob.
Z dniem 1 października 1927 roku PKU Biłgoraj została zlikwidowana. Powiat biłgorajski został przydzielony PKU Zamość, natomiast powiat janowski nowo utworzonej PKU Kraśnik.

</doc>
<doc id="4388000" url="https://pl.wikipedia.org/wiki?curid=4388000" title="Adam Jureczko">
Adam Jureczko



</doc>
<doc id="4388006" url="https://pl.wikipedia.org/wiki?curid=4388006" title="Dylan Borlee">
Dylan Borlee



</doc>
<doc id="4388010" url="https://pl.wikipedia.org/wiki?curid=4388010" title="The Romanoffs">
The Romanoffs

The Romanoffs – amerykański serial (dramat, antologia) wyprodukowany przez Weiner Bros., Picrow oraz Amazon Studios, którego pomysłodawcą jest Matthew Weiner. Serial jest udostępniony od 12 października 2018 roku na stronie internetowej platformy Amazon Studios.
Pod koniec lipca 2019 roku platforma Amazon poinformowała o zakończeniu produkcji serialu po jednym sezonie.
Fabuła serialu opowiada o losach ludzi uważających się za potomków dynastii Romanowów.
Produkcja.
26 października 2016 roku, platforma Amazon zamówiła pierwszy sezon serialu.
W sierpniu 2017 roku, poinformowano, że John Slattery, Christina Hendricks, Isabelle Huppert i Aaron Eckhart
dołączyli do obsady serialu.
W kolejnym miesiącu ogłoszono, że w serialu zagrają: Corey Stoll, Andrew Rannells, Mike Doyle, JJ Feild, Janet Montgomery, Paul Reiser oraz Marthe Keller.

</doc>
<doc id="4388013" url="https://pl.wikipedia.org/wiki?curid=4388013" title="E104 (trasa europejska)">
E104 (trasa europejska)

E104 – byłe oznaczenie drogi międzynarodowej w Europie w latach 1968–1983, przebiegającej okrężnie w północnej części Anglii.
Droga E104 miała ustalony przebieg "Teesside – Scotch Corner – Penrith".
Oznaczenie to obowiązywało do początku lat 80., kiedy wprowadzono nowy system numeracji tras europejskich. Od tamtej pory numer E104 pozostaje nieużywany.
Historyczny przebieg E104.
"Lista dróg opracowana na podstawie materiału źródłowego"

</doc>
<doc id="4388016" url="https://pl.wikipedia.org/wiki?curid=4388016" title="Nawet góry przeminą">
Nawet góry przeminą

Nawet góry przeminą (chin. "Shan He Gu Ren"; 山河故人) – chińsko-francusko-japoński melodramat z 2015 roku w reżyserii Jia Zhangkego.
Opis fabuły.
Dwaj przyjaciele z dzieciństwa Liangzi i Zhang zakochują się w pięknej dziewczynie imieniem Tao. Tao decyduje się poślubić Zhanga, który jest zamożniejszy. Wkrótce rodzi im się syn, który otrzymuje imię Dollar. Akcja filmu toczy się kolejno w 1999, 2014 i 2025 roku. Obejmująca 25 lat historia trójki ludzi staje się pretekstem do ukazania obrazu Chin przez pryzmat takich zjawisk jak powolny zmierzch uprzemysłowienia, postępująca globalizacja, triumf dzikiego kapitalizmu i bezwzględna pogoń za pieniądzem.

</doc>
<doc id="4388018" url="https://pl.wikipedia.org/wiki?curid=4388018" title="Francesco Sarego">
Francesco Sarego

Francesco Sarego (ur. 1 sierpnia 1939 w Cologna Veneta) – włoski duchowny rzymskokatolicki posługujący w Papui-Nowej Gwinei, w latach 1996–2016 biskup Goroka.
Życiorys.
Święcenia kapłańskie przyjął 20 sierpnia 1986. 6 grudnia 1995 został prekonizowany biskupem Goroka. Sakrę biskupią otrzymał 27 kwietnia 1996. 9 czerwca 2016 przeszedł na emeryturę.

</doc>
<doc id="4388021" url="https://pl.wikipedia.org/wiki?curid=4388021" title="E106 (trasa europejska)">
E106 (trasa europejska)

E106 – byłe oznaczenie drogi międzynarodowej w Europie w latach 1968–1983, przebiegającej na obszarze Anglii.
Droga E106 miała ustalony przebieg "Northampton – Crick – Leicester – Nottingham – Sheffield – Leeds" oraz łączyła się z trasami E33, E109 i E114.
Oznaczenie to obowiązywało do początku lat 80., kiedy wprowadzono nowy system numeracji tras europejskich. Od tamtej pory numer E106 pozostaje nieużywany.
Historyczny przebieg E106.
"Lista dróg opracowana na podstawie materiału źródłowego"

</doc>
<doc id="4388028" url="https://pl.wikipedia.org/wiki?curid=4388028" title="Larcjusze">
Larcjusze

Larcjusze (łac. "Lartii" albo "Larcii") – patrycjuszowski ród rzymski pochodzenia etruskiego. Założycielem rodu był Spuriusz Larcjusz, konsul z 506 p.n.e. i 490 p.n.e. Kolejną osobą z tej rodziny był Tytus Larcjusz, po którym w źródłach antycznych nie są wzmiankowane żadne osoby z tej rodziny. Dopiero w I wieku p.n.e. pojawiają się kolejne osoby, które zwane są Larcjuszami.

</doc>
<doc id="4388054" url="https://pl.wikipedia.org/wiki?curid=4388054" title="E107 (trasa europejska)">
E107 (trasa europejska)

E107 – byłe oznaczenie drogi międzynarodowej w Europie w latach 1968–1983, przebiegającej w południowo-wschodniej Anglii.
Droga E107 miała ustalony przebieg "Londyn – Tilbury".
Oznaczenie to obowiązywało do początku lat 80., kiedy wprowadzono nowy system numeracji tras europejskich. Od tamtej pory numer E107 pozostaje nieużywany.
Historyczny przebieg E107.
"Lista dróg opracowana na podstawie materiału źródłowego"

</doc>
<doc id="4388056" url="https://pl.wikipedia.org/wiki?curid=4388056" title="Równość (periodyk socjalistyczny)">
Równość (periodyk socjalistyczny)

Równość – czasopismo społeczno-polityczne wydawane w Genewie w latach 1879–1881 przez Stowarzyszenie Socjalistów Polskich „Równość". Był to pierwszy polski periodyk socjalistyczny o tendencjach anarchistycznych.
Historia.
W skład zespołu redakcyjnego wchodzili następujący działacze socjalistyczni: Stanisław Mendelson, Bolesław Limanowski, Kazimierz Dłuski, Ludwik Waryński, Witold Piekarski, Szymon Diksztajn. W pierwszym numerze czasopisma opublikowanym w październiku 1879 ukazał się tzw. program brukselski, czyli pierwszy teoretyczny wykład programu polskiego socjalizmu.
Duże kontrowersje wśród polskich działaczy socjalistycznych wywołał artykuł autorstwa Kazimierza Dłuskiego pt. "Patriotyzm i socjalizm", który zamieszczono w drugim numerze „Równości”. Według autora oba pojęcia, czyli patriotyzm i socjalizm, wykluczają się wzajemnie. Patriotyzm polski został skrytykowany, jako idea dążąca do wyzwolenia jedynie konkretnych, wyższych klas społecznych, a nie wszystkich Polaków: „Patriotyzm polski w swym dążeniu do wyzwolenia ojczyzny, do odbudowania dawnego państwa polskiego, miał głównie na celu tylko uprzywilejowaną cząstkę całego narodu, znaczną jego mniejszość, tj. szlachtę i burżuazję;”. Co istotne jednak, Dłuski odrzuca istnienie państwa pisząc, że: „Socjalizm żąda równych praw i obowiązków dla wszystkich, nie zna więc ani klas, ani przywilejów. Przeciwnie, dążąc do ekonomicznej równości ujarzmionych, niszczy w samej swej tendencji wszelką władzę, wszelką przewagę jednych nad drugimi;” oraz „jest on [socjalizm] wrogiem państwa, które tylko siłą panuje nad uciskanymi”. Takie podejście do spraw równości oraz państwowości znalazło swoich zwolenników wśród działaczy Stowarzyszenia „Równość”, m.in. w osobie Szymona Diksztajna, Stanisława Mendelsona, czy Ludwika Waryńskiego.
W 1881 redakcja pisma, w rocznicę dziesiątej rocznicy powstania Komuny Paryskiej, wydała w formie ulotki odezwę, przy której zamieszczono również zaproszenie na Międzynarodowy Kongres Anarchistyczny odbywający się w Londynie. Redakcja wyrażała nadzieję na odbudowanie w ten sposób Międzynarodowego Stowarzyszenia Robotników. Pismo przestało się jednak ukazywać już w połowie 1881. Konflikty wewnątrz Stowarzyszenia „Równość”, powodowane przede wszystkim podejściem do spraw narodowych, podzieliły członków. Jednym z działaczy, którzy odeszli, był Bolesław Limanowski, który nie zgadzając się przede wszystkim z opiniami Kazimierza Dłuskiego, w odpowiedzi założył Socjalistyczne Stowarzyszenie „Lud Polski”, które w programie odwoływał się do tradycji niepodległościowych. Część zespołu redakcyjnego zaczęła redagować również czasopismo „Przedświt”.

</doc>
<doc id="4388057" url="https://pl.wikipedia.org/wiki?curid=4388057" title="Kanadyjska artyleria w boju">
Kanadyjska artyleria w boju

Kanadyjska artyleria w boju (ang. "Canadian Artillery in Action") – obraz olejny namalowany w 1918 przez kanadyjskiego malarza Kennetha Forbesa, znajdujący się w zbiorach Kanadyjskiego Muzeum Wojny w Ottawie. Forbes służył podczas I wojny światowej w armii brytyjskiej, w kompanii karabinów maszynowych, i awansował do stopnia kapitana. W 1918 został przeniesiony do armii kanadyjskiej i był w niej artystą wojennym. 
Opis.
Obraz Kennetha Forbesa to rekonstrukcja incydentu z lipca 1916 podczas bitwy nad Sommą. Kanadyjscy artylerzyści, mimo silnego ostrzału niemieckiego, który spowodował wiele ofiar, pozostali na swoich stanowiskach. Na płótnie widać, jak 6-calowa kanadyjska haubica wystrzeliwuje pocisk w stronę wojsk przeciwnika, wspierając brytyjskie oddziały w ataku na francuską miejscowość Thiepval 16 lipca 1916. Na pierwszym planie widać żołnierzy na stanowisku ogniowym: jeden odpala pocisk, drugi trzyma w dłoniach ładunek prochowy, a trzeci zatyka uszy w celu ochrony słuchu. Uwagę zwraca ranny artylerzysta po lewej stronie, siedzący ze spuszczoną głową na ziemi, opierający się prawą ręką o skrzynkę amunicyjną – jest kompletnie wyczerpany, podobnie jak jego leżący na pociskach towarzysz broni (na drugim planie). Wydaje się, że obsługa haubicy strzela od wielu godzin, na co wskazuje widoczne na obrazie ogromne zmęczenie żołnierzy.

</doc>
<doc id="4388060" url="https://pl.wikipedia.org/wiki?curid=4388060" title="Gmina związkowa Kirchheimbolanden">
Gmina związkowa Kirchheimbolanden



</doc>
<doc id="4388068" url="https://pl.wikipedia.org/wiki?curid=4388068" title="E108 (trasa europejska)">
E108 (trasa europejska)

E108 – byłe oznaczenie drogi międzynarodowej w Europie w latach 1968–1983, przebiegającej w południowo-wschodniej Anglii.
Droga E108 miała ustalony przebieg "Londyn – Southend".
Oznaczenie to obowiązywało do początku lat 80., kiedy wprowadzono nowy system numeracji tras europejskich. Od tamtej pory numer E108 pozostaje nieużywany.
Irlandia proponowała w 1968 roku utworzenie trasy E108 biegnącej z Dublina przez Port Laoise i Limerick do Shannon. Koncepcję zrealizowano rok później jako trasę E125.
Historyczny przebieg E108.
"Lista dróg opracowana na podstawie materiału źródłowego"

</doc>
<doc id="4388072" url="https://pl.wikipedia.org/wiki?curid=4388072" title="Kołowrót ratowniczy">
Kołowrót ratowniczy

Kołowrót ratowniczy – urządzenie ratownicze używane między innymi przez ratownictwo wodne służące do przechowywania nietonącej liny używanej w akcjach ratowniczych. Na końcu liny umieszczone są szelki ratownicze. Kołowroty ratownicze dzielone są na stacjonarne i przenośne. Stosowane w Polsce kołowroty ratownicze służą jedynie do magazynowania liny, a nie jako wyciągarki - w niektórych krajach używa się podobnych kołowrotów służących także do ściągania ratownika po zakończeniu akcji, na przykład australijski "life saving reel".

</doc>
<doc id="4388076" url="https://pl.wikipedia.org/wiki?curid=4388076" title="Zespół klasztorny urszulanek w Krakowie">
Zespół klasztorny urszulanek w Krakowie

Zespół klasztorny urszulanek – zespół budynków sakralnych i użytkowych będący w posiadaniu sióstr urszulanek w Krakowie przy ul. Starowiślnej 3-5,7,9.
Historia.
Siostry urszulanki pojawiły się w Krakowie w II połowie XIX w., dokąd przybyły z Poznania w związku z prowadzoną przez władze pruskie polityką "Kulturkampfu". W 1875 r. powstał pierwszy budynek krakowskiego konwentu urszulanek - wzniesiona w trybie rotacyjnej pracy ochotniczej kamienica w stylu historyzmu z wewnętrzną kaplicą pod wezwaniem Świętej Rodziny. Nowy budynek wpasowano w zabudowę ulicy Starowiślnej. 1 września tego roku urszulanki otworzyły szkołę pensjonatową, przekształconą w 1910 r. w państwowe gimnazjum. Od 1905 r. przy szkole funkcjonowała bursa dla jej słuchaczek pochodzących spoza Krakowa. 
Po zawiązaniu unii pomiędzy autonomicznymi klasztorami urszulanek, w 1919 r. krakowski konwent stał się siedzibą zarządu generalnego Unii Urszulanek Polskich. W okresie międzywojennym siostry prowadziły szkołę podstawową, gimnazjum i liceum. Celem pozyskania nowych pomieszczeń dla rozrastającego się zespołu szkolnego, w 1931 r. wybudowano nowy budynek z w pełni wyposażonymi pomieszczeniami dydaktycznymi, niewidoczny od strony ulicy Starowiejskiej.
W okresie okupacji zlikwidowana została szkoła średnia, ale siostry urszulanki zachowały zwierzchnictwo nad szkołą podstawową i otworzyły przedszkole. W konwencie znalazło schronienie kilkadziesiąt polskich sierot wysiedlonych przez Niemców z terenów przyłączonych bezpośrednio do III Rzeszy. Siostry były aktywnie zaangażowane w prowadzenie tajnego nauczania, ryzykując wolnością i życiem. Mimo tych zasług, wkrótce po zakończeniu wojny władze komunistyczne przystąpiły do etapowej likwidacji szkół. W 1961 r. przedszkole zostało upaństwowione, a większość pomieszczeń konwentu przeznaczono na państwowy dom studencki lub pomieszczenia dydaktyczne dla Wyższej Szkoły Teatralnej i Muzycznej.
Po transformacji ustrojowej w Polsce siostry urszulanki stopniowo odzyskiwały utracony teren. W 1991 r. zwrócono im przedszkole, a w 1994 r. szkołę podstawową. Wkrótce potem na terenie konwentu znów otworzono bursę dla krakowskich studentek.

</doc>
<doc id="4388088" url="https://pl.wikipedia.org/wiki?curid=4388088" title="Sejm Repninowski">
Sejm Repninowski



</doc>
<doc id="4388091" url="https://pl.wikipedia.org/wiki?curid=4388091" title="Giennadij Gor">
Giennadij Gor

Giennadij Samojłowicz Gor, ros. "Геннадий Самойлович Гор" (ur. 28 stycznia 1907, zm. 6 stycznia 1981) – rosyjski pisarz radziecki, poeta i prozaik, autor utworów science fiction a także literatury młodzieżowej. 
Życiorys.
Giennadij Gor pierwszy rok swojego życia spędził w syberyjskim więzieniu, wraz z rodzicami skazanymi za działalność rewolucyjną. W 1923 roku zamieszkał w Piotrogrodzie, gdzie następnie podjął studia w zakresie literatury na Uniwersytecie Państwowym. Na studiach poznał Daniiła Charmsa i Aleksandra Wwiedienskiego – założycieli awangardowego ugrupowania artystycznego OBERIU, nawiązującego do ekspresjonizmu i dadaizmu. 
Debiutował w 1925 opowiadaniem „Калым” [Kałym] zamieszczonym w komsomolskim czasopiśmie „Юный пролетарий” [Junyj proletarij]. W tym czasie, obok Olgi Bergholc, Walerija Druzina, Borisa Korniłowa i Leonida Rachmanowa był członkiem grupy literackiej „Смена” [Smiena], wchodzącej w skład Rosyjskiego Stowarzyszenia Pisarzy Proletariackich. W 1930 został wyrzucony ze studiów za napisanie powieści „Корова” [Korowa] utrzymanej w poetyce OBERIU a poświęconej kolektywizacji wsi (powieść została wydana drukiem dopiero w 2000 w czasopiśmie „Звезда” [Zwiezda]). Po opuszczeniu uczelni odbył służbę wojskową na Dalekiej Północy, a następnie całkowicie poświęcił się twórczości literackiej. W 1931 z Leonidem Rachmanowem wydał wspólną książkę „Студенческие повести” [Studienczeskije powiesti], zwierającą po jednej noweli każdego z nich. Pierwsza samodzielna książka Gora, zbiór opowiadań „Живопись” [Żywopiś], ukazała się w 1933 w Leningradzie. Od 1934 należał do Związku Pisarzy ZSRR. W latach 1938–1941 był członkiem kolegium redakcyjnego czasopisma „Литературный современник” [Litieraturnyj sowriemiennik]. Podczas II wojny światowej pod wpływem przeżyć związanych z blokadą Leningradu stworzył wielki cykl wierszy w stylistyce bliskiej OBERIU. Wiersze te zostały po raz pierwszy opublikowane w wiele lat po śmierci autora, część w 2002 w czasopiśmie „Звезда”, a całość w dwujęzycznej rosyjsko-niemieckiej edycji „Blockade / Блокада” w Wiedniu w 2007. W latach 1960. kierował literackim stowarzyszeniem ЛИТО [Lito] w Leningradzie. W tym czasie w jego twórczości prozatorskiej zaczęła dominować fantastyka naukowa. W 1967 odznaczono go Orderem „Znak Honoru”. W okresie 1967–1980 wchodził w skład redakcji leningradzkiego miesięcznika literackiego „Нева” [Newa]. Został pochowany na Cmentarzu Komarowskim w Leningradzie.
Wybrana twórczość.
W Polsce ukazały się następujące utwory: 

</doc>
<doc id="4388107" url="https://pl.wikipedia.org/wiki?curid=4388107" title="Sprzymierzeni">
Sprzymierzeni

Sprzymierzeni (ang. "Allied") – amerykańsko-brytyjski film fabularny z 2016 roku w reżyserii Roberta Zemeckisa, wyprodukowany przez wytwórnię Paramount Pictures. Główne role w filmie zagrali Brad Pitt, Marion Cotillard i Lizzy Caplan.
Premiera filmu odbyła się 23 listopada 2016 w Stanach Zjednoczonych. Dwa dni później, 25 listopada, obraz trafił do kin na terenie Wielkiej Brytanii i Polski.
Fabuła.
Akcja filmu rozgrywa się w 1942 roku w Afryce Północnej. Doświadczony oficer brytyjskiego wywiadu Max Vatan (Brad Pitt) udaje się na wspólną misję z Marianne Beauséjour (Marion Cotillard), działaczką francuskiego ruchu oporu. Mają za zadanie zabić nazistowskiego ambasadora stacjonującego w Casablance. Na potrzeby operacji agenci udają małżeństwo. Aby zdobyć zaufanie niemieckiej elity, podają się za paryżan, zwolenników sprzyjającego hitlerowcom rządu Vichy. Vatan i Beauséjour spędzają ze sobą zaledwie dwa dni, ale to wystarczy, by fałszywi małżonkowie naprawdę zakochali się w sobie. Po pomyślnie zakończonej akcji Vatan zabiera swoją wybrankę do Londynu, gdzie wkrótce stają na ślubnym kobiercu.
Miłosna sielanka nie trwa jednak zbyt długo. Po roku wspólnego życia Max, szczęśliwy mąż i ojciec, dowiaduje się od przełożonych, że Marianne jest prawdopodobnie podwójnym agentem i szpieguje na rzecz III Rzeszy, co może mieć tragiczne konsekwencje. Mimo niezaprzeczalnych faktów Vatan nie wierzy w to, że jego ukochana dopuściła się zdrady i jest gotowy na wszystko, by to potwierdzić. Oficer ma zaledwie trzy doby, aby znaleźć dowody jej niewinności.
Odbiór.
Box office.
Film "Sprzymierzeni" zarobił 40,1 miliona dolarów w Stanach Zjednoczonych i Kanadzie oraz 79,4 miliona dolarów w pozostałych państwach; łącznie 119,5 miliona dolarów w stosunku do budżetu produkcyjnego 85 milionów dolarów.
Krytyka.
Film "Sprzymierzeni" spotkał się z mieszaną reakcją krytyków. W serwisie Rotten Tomatoes 60% z dwustu czterdziestu dziewięciu recenzji filmu jest pozytywna (średnia ocen wyniosła 6,17 na 10). Na portalu Metacritic średnia ocen z 44 recenzji wyniosła 60 punktów na 100.

</doc>
<doc id="4388131" url="https://pl.wikipedia.org/wiki?curid=4388131" title="Władysław Hieronim Sołtan">
Władysław Hieronim Sołtan

Władysław Hieronim Samuel Sołtan herbu Syrokomla odmienna (ur. 1824 w Użukrewnie, pow. wiłkomierskim, zm. 1900 w Prezmie) – hrabia, komisarz województwa inflanckiego w powstaniu styczniowym, polski działacz narodowy i społeczny, ziemianin, filantrop, zesłaniec, ojciec Władysława Sołtana.
Życiorys.
Władysław Hieronim Samuel Sołtan urodził się w 1824 roku w Użukrewnie w pow. wiłkomierskim w majątku matki. Był synem polityka i działacza narodowego Stanisława Sołtana herbu Syrokomla i Konstancji z Toplickich. Po konfiskacie dóbr ojca Zdzięcioł w powiecie słonimskim rodzina przeniosła się do Mitawy. W 1842 roku ukończył gimnazjum w Mitawie. Studiował na wydziale kameralnym na Uniwersytecie Petersburskim. Ożenił się w 1848 ze swoją krewną Oktawią Sołtanówną i osiadł w Prezmie w majątku żony. Miał trzech synów i dwie córki.
W dniu świętego Jerzego w 1854 roku uwolnił od pańszczyzny i oczynszował chłopów w swoim majątku. W roku 1858 ufundował murowany kościół pod wezwaniem św. Szymona i Judy Tadeusza w Prezmie. Kościół wybudowano na fundamentach starego, drewnianego kościoła z 1781 roku. Utrzymywał ze swoich środków szkółkę elementarną, do której również uczęszczały łotewskie dzieci. Posiadał bogaty księgozbiór w swojej bibliotece. Wyjeżdżał za granicę, utrzymywał kontakty z Hotelem Lambert w Paryżu. Konferował z księciem Adamem Czartoryskim, księciem Witoldem Czartoryskim i hrabią Zamoyskim o sytuacji w ojczyźnie. Przeciwnik wybuchu powstania – uważał, że kraj nie jest przygotowany na zbrojne powstanie przeciw caratowi. W chwili wybuchu powstania styczniowego został komisarzem powstańczym województwa inflanckiego. Sołtan rekrutował do walki ludzi z różnych warstw społecznych. Wśród jego współpracowników był wójt gminy prezmeńskiej Stanisław Romańczuk, włościan Łotysz ze wsi Mamolnica, który wykonywał najniebezpieczniejsze rozkazy. Władze carskie trzykrotnie przeprowadziły rewizje w posiadłości Sołtana, ale nic nie znaleziono, aresztowano go 5 czerwca 1863 w Witebsku. Nie udało się udowodnić żadnego zarzutu, jednak na specjalne zarządzenie administracyjne Murawjowa został zesłany na Syberię. Na zesłaniu w Ufie przebywał od 1863 do 1866 roku. Dzięki wstawiennictwu ks.Suworowa (przyjaciela Sołtana) zamieszkał w Wołochowie w guberni nowogródzkiej, potem w Twerze i Riazaniu, gdzie w 1871 zmarła jego żona. Po internowaniu w Rydze w 1875 wrócił do swojego majątku w Prezmie. Działał w Witebskim Towarzystwie Rolniczym. Opracował statystykę ludności na obszarze dawnych Inflant Polskich. Przez jakiś czas mieszkał w Rydze. Był prezesem Towarzystwa Dobroczynności w Rydze. Zmarł w 1900 roku w Prezmie i tam został pochowany.
List włościan prezmańskich (w oryginalnej pisowni) napisany do Władysława Sołana na wieść o jego uwięzieniu:
"„Jasnie Wielmożny Panie, Gromada prezmeńska, czując swoje sierotstwo najczulej żegna swego dobrodzieja i prosi Boga o prędszy powrut a tym czasem przesyła przez niżej podpisanych gospodarzy swe ukłony z życzeniem zdrowia i wszelkiej pomyślności.Starszyna Jonik Mialdar, starosta Jonik Triawia, wsi Bykowników Mikil Dzień, Ignat Zacharewicz, Andrzej Triawia, wsi Uzuliszki Adam Slesar, Justyn Strod, Antonij Strot, Franka Wilium, Antoni Romanczuk, wieś Puzbary Piotra Romanowski, Stanisław Romanczuk, Anton Slesar, Juzef Romanowski, Antoni Ogrodnik. 14 sierpnia 1863 r.”"

</doc>
<doc id="4388145" url="https://pl.wikipedia.org/wiki?curid=4388145" title="Hymn Donieckiej Republiki Ludowej">
Hymn Donieckiej Republiki Ludowej



</doc>
<doc id="4388146" url="https://pl.wikipedia.org/wiki?curid=4388146" title="Hymn narodowy Donieckiej Republiki Ludowej">
Hymn narodowy Donieckiej Republiki Ludowej



</doc>
<doc id="4388149" url="https://pl.wikipedia.org/wiki?curid=4388149" title="Mistrzostwa Europy w Lekkoatletyce 1962 – bieg na 100 m kobiet">
Mistrzostwa Europy w Lekkoatletyce 1962 – bieg na 100 m kobiet

Bieg na dystansie 100 metrów kobiet był jedną z konkurencji rozgrywanych podczas VII Mistrzostw Europy w Belgradzie. Biegi eliminacyjne zostały rozegrane 12 września, a półfinałowe i bieg finałowy 13 września 1962 roku. Zwyciężczynią tej konkurencji została reprezentantka Wielkiej Brytanii Dorothy Hyman. W rywalizacji wzięło udział dziewiętnaście zawodniczek z dziesięciu reprezentacji.
Wyniki.
Eliminacje.
Bieg 1
Bieg 2
Bieg 3
Bieg 4
Półfinały.
Półfinał 1
Półfinał 2

</doc>
<doc id="4388153" url="https://pl.wikipedia.org/wiki?curid=4388153" title="Stewart (Ohio)">
Stewart (Ohio)

Stewart – jednostka osadnicza w Stanach Zjednoczonych, w stanie Ohio, w hrabstwie Athens.

</doc>
<doc id="4388155" url="https://pl.wikipedia.org/wiki?curid=4388155" title="Konferencja pokojowa w Paryżu 1919–1920">
Konferencja pokojowa w Paryżu 1919–1920



</doc>
<doc id="4388158" url="https://pl.wikipedia.org/wiki?curid=4388158" title="Metropolia Maseru">
Metropolia Maseru

Metropolia Maseru – jedyna metropolia kościoła rzymskokatolickiego w Lesotho. Została ustanowiona 3 stycznia 1961.

</doc>
<doc id="4388159" url="https://pl.wikipedia.org/wiki?curid=4388159" title="New Hampshire (ujednoznacznienie)">
New Hampshire (ujednoznacznienie)



</doc>
<doc id="4388164" url="https://pl.wikipedia.org/wiki?curid=4388164" title="Mistrzostwa Europy w Lekkoatletyce 1962 – bieg na 200 m kobiet">
Mistrzostwa Europy w Lekkoatletyce 1962 – bieg na 200 m kobiet

Bieg na dystansie 200 metrów kobiet był jedną z konkurencji rozgrywanych podczas VII Mistrzostw Europy w Belgradzie. Biegi eliminacyjne i półfinałowe zostały rozegrane 14 września, a bieg finałowy 15 września 1962 roku. Zwyciężczynią tej konkurencji została reprezentantka wspólnej reprezentacji Niemiec Jutta Heine. W rywalizacji wzięło udział szesnaście zawodniczek z dziewięciu reprezentacji.
Wyniki.
Eliminacje.
Bieg 1
Bieg 2
Bieg 3
Bieg 4
Półfinały.
Półfinał 1
Półfinał 2

</doc>
<doc id="4388166" url="https://pl.wikipedia.org/wiki?curid=4388166" title="New Hampshire (Ohio)">
New Hampshire (Ohio)

New Hampshire – jednostka osadnicza w Stanach Zjednoczonych, w stanie Ohio, w hrabstwie Auglaize.

</doc>
<doc id="4388167" url="https://pl.wikipedia.org/wiki?curid=4388167" title="Miednice ogólnie ścieśnione">
Miednice ogólnie ścieśnione

Miednice ogólnie ścieśnione () – najczęściej występujące typy miednic spośród wszystkich nieprawidłowych.
Od prawidłowych miednic różnią się zmniejszeniem wszystkich wymiarów. Kość krzyżowa jest mniejsza, występuje podłużne zakrzywienie i oś miednicy jest mniej zgięta.
We wszystkich wymienionych niżej typach miednic można łatwo wybadać wzgórek kości krzyżowej i kresę łukowatą, natomiast czworobok Michaelisa jest zawężony. Dolny i górny kąt jest prosty.
Typy miednic.
Można rozróżnić cztery typy miednic ścieśnionych:

</doc>
<doc id="4388168" url="https://pl.wikipedia.org/wiki?curid=4388168" title="St. Johns (Ohio)">
St. Johns (Ohio)

St. Johns – jednostka osadnicza w Stanach Zjednoczonych, w stanie Ohio, w hrabstwie Auglaize.

</doc>
<doc id="4388174" url="https://pl.wikipedia.org/wiki?curid=4388174" title="Mała Walentkowa Czuba">
Mała Walentkowa Czuba

Mała Walentkowa Czuba (, , ) – skalna czuba w głównej grani Tatr. Wznosi się w Walentkowej Grani pomiędzy Walentkową Przełęczą (2100 m) i Niżnimi Walentkowymi Wrótkami (2104 m). Takie położenie tego obiektu podaje „Czterojęzyczny słownik nazw geograficznych Tatr”. Na polskich mapach Mała Walentkowa Czuba jest umiejscawiana w różnych punktach. Na mapie „Orlej Perci” jest zaznaczona jako drugie wypiętrzenie na wschód od Przełęczy Walentkowej (pierwsze z wysokością 2108 m zaraz za przełęczą jest bezimienne), na mapie Geoportalu (wersja orto) również jako drugie, dla pierwszego natomiast podano nazwę Walentkowa Czuba.
Walentkową Granią biegnie granica polsko-słowacka. Południowo-zachodnie stoki Małej Walentkowej Czuby opadają ścianą do piargów po zachodniej stronie Walentkowej Kopki w Dolinie Pięciu Stawów Polskich. Po stronie słowackiej stoki zachodnie opadają do kotła Walentkowe Kamienne w Dolinie Walentkowej.
Pierwsze znane przejście Walentkową Granią: latem Tadeusz Grabowski i Adam Staniszewski w 1907 r., zimą Edúard Ganoczi i István Zamkovszky w 1927 r.

</doc>
<doc id="4388183" url="https://pl.wikipedia.org/wiki?curid=4388183" title="Sentimental Train">
Sentimental Train

 – pięćdziesiąty trzeci singel japońskiego zespołu AKB48, wydany w Japonii 19 września 2018 roku przez You! Be Cool.
Singel został wydany w jedenastu edycjach: pięciu regularnych i pięciu limitowanych (Type A, Type B, Type C, Type D, Type E) oraz „teatralnej” (CD). Osiągnął 1 pozycję w rankingu Oricon i pozostał na liście przez 20 tygodni. Singel zdobył status płyty Milion.
Lista utworów.
Wszystkie utwory zostały napisane przez Yasushiego Akimoto.
Skład zespołu.
Członkinie, które wzięły udział w nagraniu singla, zostały wybrane w drodze głosowania :

</doc>
<doc id="4388188" url="https://pl.wikipedia.org/wiki?curid=4388188" title="Niżnia Walentkowa Szczerbina">
Niżnia Walentkowa Szczerbina

Niżnia Walentkowa Szczerbina – mało wybitne wcięcie w Walentkowej Grani ("Valentkov hrebeň") w Tatrach Wysokich. Granią tą biegnie granica polsko-słowacka. Wcięcie znajduje się na wysokości 2120 m pomiędzy Wielką Walentkową Czubą ("Vyšný Valentkov zub", 2128 m) i Niżnią Walentkową Basztą ("Nižná Valentkova bašta", 2129 m). Stoki wschodnie opadają do Zadniego Stawu w Dolinie Pięciu Stawów Polskich. Bezpośrednio pod przełączką jest w nich skośny i bardzo stromy, podobny do komina żleb, opadający na piarg, górą zarastający trawką. Stoki wschodnie również skaliste, opadające do kotła Walentkowe Kamienne w Dolinie Walentkowej ("Valentkova dolina").
Pierwsze znane przejście Walentkową Granią: latem Tadeusz Grabowski i Adam Staniszewski w 1907 r., zimą Edúard Ganoczi i István Zamkovszky w 1927 r.
Przełęczy Niżnia Walentkowa Szczerbina nie wymienia „Czterojęzyczny słownik geograficzny Tatr”. Zaznaczona jest (łącznie z wysokością) na mapie „Orlej Perci” (skala 1:5000), ale jako przełęcz bezimienna. Nazwę podaje mapa Geoportalu (wersja orto), ale nieprawidłowo – w miejscu Wyżniej Walentkowej Szczerbiny.

</doc>
<doc id="4388192" url="https://pl.wikipedia.org/wiki?curid=4388192" title="Saudyjska Agencja Prasowa">
Saudyjska Agencja Prasowa

Saudyjska Agencja Prasowa (arab. وكالة الأنباء السعودية, ang. "Saudi Press Agency", skrótowiec: SPA) – saudyjska państwowa agencja prasowa, z centralą w Rijadzie.
Jest organem saudyjskiego Ministerstwa Kultury i Informacji. Ma oddziały w Bonn, Kairze, Londynie, Tunisie i Waszyngtonie. 
Agencja jest właścicielem kilku dużych firm wydawniczych (na przykład Saudyjskiej Grupy Badawczej i Marketingowej, ar. المجموعة السعودية للأبحاث والتسويق, ang. Saudi Research and Marketing).

</doc>
<doc id="4388193" url="https://pl.wikipedia.org/wiki?curid=4388193" title="Daugeliškiai">
Daugeliškiai

Daugeliškiai – wieś na Litwie, w okręgu kowieńskim, w rejonie kowieńskim. Miejscowość jest oddalona o około 7,5 kilometra od miasta Wilki, o około 30 od miasta Kowno i o około 33 kilometry od miasta Kiejdany.
W 2011 roku liczyła 316 mieszkańców.

</doc>
<doc id="4388197" url="https://pl.wikipedia.org/wiki?curid=4388197" title="Mistrzostwa Europy w Lekkoatletyce 1962 – bieg na 80 m przez płotki kobiet">
Mistrzostwa Europy w Lekkoatletyce 1962 – bieg na 80 m przez płotki kobiet

Bieg na dystansie 80 metrów przez płotki kobiet był jedną z konkurencji rozgrywanych podczas VII Mistrzostw Europy w Belgradzie. Biegi eliminacyjne zostały rozegrane 14 września, półfinałowe 15 września, a bieg finałowy 16 września 1962 roku. Zwyciężczynią tej konkurencji została Teresa Ciepły. Przyznano dwa brązowe medale, ponieważ obie zawodniczki wbiegły równo na metę. W rywalizacji wzięło udział szesnaście zawodniczek z dziewięciu reprezentacji.
Wyniki.
Eliminacje.
Bieg 1
Bieg 2
Bieg 3
Bieg 4
Półfinały.
Półfinał 1
Półfinał 2

</doc>
<doc id="4388200" url="https://pl.wikipedia.org/wiki?curid=4388200" title="Kaplica bł. Jerzego Popiełuszki w Krakowie">
Kaplica bł. Jerzego Popiełuszki w Krakowie

Kaplica bł. Jerzego Popiełuszki – kaplica rzymskokatolicka znajdująca się w Krakowie, w Dzielnicy XII Bieżanów-Prokocim na os. Złocień, przy ul. Agatowej 39.
Historia.
Kaplica bł. Jerzego Popiełuszki jest jedną z najmłodszych świątyń rzymskokatolickich w Krakowie, zarazem pierwszą w tym mieście i drugą w Polsce (po kościele w podwarszawskiej Nunie) noszącą wezwanie bł. Jerzego Popiełuszki, beatyfikowanego w 2010 roku.
Starania o wybudowanie kaplicy przy szybko rozrastającym się osiedlu Złocień na obrzeżach Bieżanowa zaczęły się w 2007 r. Rok później powstał projekt autorstwa architektów Janusza Wieczorka i Barbary Jońca. 21 kwietnia 2009 r. zaczęto prace przy fundamentach. W ciągu lata zamknięto budowę murów parteru. 4 października w świątyni w stanie surowym pierwszą mszę św. odprawił ks. prałat Tadeusz Dziedzic. W 2010 r. wzniesiono pozostałe piętra i zadaszono budowlę, a 1 grudnia kaplica otrzymała portret ks. Jerzego, beatyfikowanego kilka miesięcy wcześniej. W 2011 r. wykonano instalację elektryczną, otynkowanie wnętrza i posadzkę. W 2012 r. budynek został ocieplony. 15 sierpnia tego roku, wraz z powstaniem parafii, oficjalnie nadano kaplicy imię bł. Jerzego Popiełuszki. Do 2014 r. trwały prace wykończeniowe.

</doc>
<doc id="4388205" url="https://pl.wikipedia.org/wiki?curid=4388205" title="Wyżnia Walentkowa Czuba">
Wyżnia Walentkowa Czuba

Wyżnia Walentkowa Czuba (, , ) – mało wybitna skalna czuba z kilkoma zębami w głównej grani Tatr. Wznosi się na wysokość 2114 m w Walentkowej Grani pomiędzy Wyżnimi Walentkowymi Wrótkami ("Vyšné Valentkove vrátka") 2113 m i Pośrednimi Walentkowymi Wrótkami ("Prostredné Valentkove vrátka", 2104 m). Granią tą biegnie granica polsko-słowacka. Stoki południowo-wschodnie opadają ścianą do piargów nad Zadnim Stawem w Dolinie Pięciu Stawów Polskich, stoki zachodnie również ścianą do kotła Walentkowe Kamienne w Dolinie Walentkowej.
Pierwsze znane przejście Walentkową Granią: latem Tadeusz Grabowski i Adam Staniszewski w 1907 r., zimą Edúard Ganoczi i István Zamkovszky w 1927 r.

</doc>
<doc id="4388211" url="https://pl.wikipedia.org/wiki?curid=4388211" title="Kaplica św. Józefa w Krakowie (Cmentarz Salwatorski)">
Kaplica św. Józefa w Krakowie (Cmentarz Salwatorski)

Kaplica św. Józefa – rzymskokatolicka kaplica, znajdująca się w obrębie Cmentarza Salwatorskiego w Krakowie, przy alei Jerzego Waszyngtona.
Historia.
Po założeniu Cmentarza Salwatorskiego w 1855 r. wszystkie nabożeństwa pogrzebowe były sprawowane w kościele ss. norbertanek na Zwierzyńcu. Z powodu dużej odległości z kościoła na cmentarz, koniecznej do pokonania przez żałobników, ksieni norbertanek Eufemia Żarska ufundowała kaplicę cmentarną pod wezwaniem św. Józefa w obrębie nekropolii. Świątynia została wybudowana w 1888 r. według projektu Sebastiana Jaworzyńskiego. Pełniła funkcję kaplicy cmentarnej na Salwatorze przez ponad sto lat, aż do otwarcia nowej kaplicy Wszystkich Świętych w 1999 r. 

</doc>
<doc id="4388213" url="https://pl.wikipedia.org/wiki?curid=4388213" title="Mistrzostwa Europy w Lekkoatletyce 1962 – sztafeta 4 × 100 m kobiet">
Mistrzostwa Europy w Lekkoatletyce 1962 – sztafeta 4 × 100 m kobiet

Sztafeta 4 × 100 metrów kobiet była jedną z konkurencji rozgrywanych podczas VII Mistrzostw Europy w Belgradzie. Biegi eliminacyjne zostały rozegrane 15 września, a bieg finałowy 16 września 1962 roku. Zwycięzcą tej konkurencji została sztafeta polska w składzie: Teresa Ciepły, Maria Piątkowska, Barbara Sobotta i Elżbieta Szyroka. W rywalizacji wzięły udział trzydzieści trzy zawodniczki z ośmiu reprezentacji.
Wyniki.
Eliminacje.
Bieg 1
Bieg 2

</doc>
<doc id="4388214" url="https://pl.wikipedia.org/wiki?curid=4388214" title="Glencoe (Ohio)">
Glencoe (Ohio)

Glencoe – jednostka osadnicza w Stanach Zjednoczonych, w stanie Ohio, w hrabstwie Belmont.

</doc>
<doc id="4388216" url="https://pl.wikipedia.org/wiki?curid=4388216" title="Hanna Holeksa">
Hanna Holeksa

Hanna Holeksa (ur. 15 lipca 1977 w Bytomiu) – polska pianistka, doktor habilitowana sztuk muzycznych, wykładowczyni Akademii Muzycznej w Łodzi.
Wykształcenie i praca naukowa.
Ukończyła z wyróżnieniem Akademii Muzycznej im. K. Szymanowskiego oraz w Hochschule der Kunste Bern, w klasach prof. A. Jasińskiego, prof. R. Strokosz-Michalak i prof. T. Herbuta. W 2011 obroniła pracę doktorską "Fortepian w twórczości Karola Szymanowskiego." W 2015 na Akademii Muzycznej w Poznaniu uzyskała habilitację w zakresie sztuk muzycznych na podstawie płyty "Strauss/Elgar, Sonaty". Obecnie wykłada na Akademii Muzycznej w Łodzi.
Wyróżnienia.
Stypendystka Krajowego Funduszu na rzecz Dzieci. Jest laureatką m.in. Międzynarodowego Konkursu Pianistycznego im. M. Magina w Paryżu (1992, II nagroda), III Ogólnopolskiego Konkursu Pianistycznego im. F. Liszta we Wrocławiu (1995, I nagroda), Estrady Młodych Festiwalu Pianistyki Polskiej w Słupsku (1996), Ogólnopolskiego Konkursu na Stypendia Artystyczne im. F. Chopina w Warszawie (1995–1998), Międzynarodowego Konkursu Współczesnej Muzyki Kameralnej im. K. Pendereckiego w Krakowie (1997, II nagroda), Ogólnopolskiego Konkursu Fundacji Yamaha w Gdańsku (1999, I nagroda), Międzynarodowego Konkursu Pianistycznego im. F. Liszta we Wrocławiu (1999, V nagroda), Odd-Fellows Musikpreis w Bernie (2003, I nagroda), RAHN Musikpreis w Zurychu (2004, I nagroda).
Jest laureatką wielu wyróżnień i nagród dla pianistów – akompaniatorów na międzynarodowych konkursach instrumentalnych, m.in. International Instrumental Wettbewerb Markneukirchen, Międzynarodowego Konkursu Muzycznego im. M Spisaka w Dąbrowie Górniczej, International J. M. Sperger Wettbewerb w Andernach, Międzynarodowego Konkursu Altówkowego im. J. Rakowskiego w Poznaniu, Międzynarodowego Konkursu Skrzypcowego im. G. F. Telemanna w Poznaniu, Międzynarodowego Konkursu Skrzypcowego im. G. Bacewicz w Łodzi, Ogólnopolskiego Konkursu Skrzypcowego im. E. Umińskiej w Krakowie, Ogólnopolskiego Konkursu Skrzypcowego im. Z. Jahnkego w Poznaniu, Akademickiego Konkursu Kontrabasowego w Łodzi, Ogólnopolskiego Konkursu Kontrabasowego im. A. B. Ciechańskiego w Poznaniu, Ogólnopolskiego Turnieju Wiolonczelistów i Kontrabasistów w Warszawie. W październiku 2016 była oficjalną pianistką 15. Międzynarodowego Konkursu Skrzypcowego im. Henryka Wieniawskiego w Poznaniu.

</doc>
<doc id="4388218" url="https://pl.wikipedia.org/wiki?curid=4388218" title="Lafferty">
Lafferty

Lafferty – jednostka osadnicza w Stanach Zjednoczonych, w stanie Ohio, w hrabstwie Belmont.

</doc>
<doc id="4388219" url="https://pl.wikipedia.org/wiki?curid=4388219" title="Lansing (Ohio)">
Lansing (Ohio)

Lansing – jednostka osadnicza w Stanach Zjednoczonych, w stanie Ohio, w hrabstwie Belmont.

</doc>
<doc id="4388221" url="https://pl.wikipedia.org/wiki?curid=4388221" title="Neffs">
Neffs

Neffs – jednostka osadnicza w Stanach Zjednoczonych, w stanie Ohio, w hrabstwie Belmont.

</doc>
<doc id="4388222" url="https://pl.wikipedia.org/wiki?curid=4388222" title="Gajusz Acyliusz">
Gajusz Acyliusz

Gajusz Acyliusz, łac. "Gaius Acilius" (II w. p.n.e.) – rzymski historyk, zaliczany do annalistów starszych.
Był senatorem pochodzącym z rodu plebejskiego, występującego niekiedy w źródłach z przydomkiem Glabrio. Być może łączyło go pokrewieństwo z Acyliuszem Glabriuszem. Zaliczał się do miłośników kultury greckiej w ówczesnym Rzymie. W 155 roku p.n.e. wprowadzał do senatu i służył za tłumacza poselstwu ateńskich filozofów, złożonemu z akademika Karneadesa, perypatetyka Kritolaosa i stoika Diogenesa. 
Napisał po grecku historię Rzymu. Jak podaje Tytus Liwiusz, wydarzenia od czasów najdawniejszych do sobie współczesnych przedstawiał w układzie annalistycznym. Z przekazu Liwiusza wiemy też, że publikacja pracy Gajusza Acyliusza miała miejsce w 141 roku p.n.e.. W późniejszych latach została przełożona na łacinę przed członka rodu Kladiuszów, często identyfikowanego z annalistą Kwintusem Klaudiuszem Kwadrygiuszem, który w swoich rocznikach wykorzystał dzieło poprzednika jako źródło informacji lub też częściowo przerobił i włączył do swojej pracy. 
Opis dziejów Rzymu autorstwa Gajusza Acyliusza nie zachował się, przetrwało z niego tylko kilka fragmentów, które przywoływali w swoich pismach Cyceron, Dionizjusz z Halikarnasu, Liwiusz, Plutarch i Strabon. Najpóźniejsza spośród zachowanych informacji dotyczy roku 184 p.n.e., spośród pozostałych wynika, że Acyliusz przytaczał wiadomości dotyczące kultu religijnego (informacje o luperkaliach), anegdoty (opis spotkania i rozmowy między Scypionem Afrykańskim a pokonanym Hannibalem) i umoralniające opowieści (o wierności Regulusa). Ponadto wykazywał zainteresowanie początkami miast w Italii, założenie Rzymu wiązał z greckimi kolonistami. Przypuszczalnie czasy sobie współczesne i II wojnę punicką przedstawił w sposób obszerny. Jego praca jest wiązana ze wzorami aleksandryjskiej historiografii hellenistycznej. 
Zachowane fragmenty zostały wydane drukiem w "Historicorum Romanorum reliquiae" Hermanna Petera, "Die Fragmente der griechischen Historiker" Felixa Jacoby’ego, "L’annalistique romaine" Martine Chassignet oraz "Die frühen römischen Historiker" Hansa Becka i Uwe Waltera.

</doc>
<doc id="4388224" url="https://pl.wikipedia.org/wiki?curid=4388224" title="Abelardo Alvarado Alcántara">
Abelardo Alvarado Alcántara

Abelardo Alvarado Alcántara (ur. 8 czerwca 1933 w Acambay, zm. 3 lipca 2021) – meksykański duchowny rzymskokatolicki, w latach 1985–2008 biskup pomocniczy Meksyku.
Życiorys.
Święcenia kapłańskie przyjął 26 październiika 1958. 26 kwietnia 1985 został prekonizowany biskupem pomocniczym Meksyku ze stolicą tytularną "Thysdrus". Sakrę biskupią otrzymał 14 czerwca 1985. 22 lipca 2008 przeszedł na emeryturę.

</doc>
<doc id="4388225" url="https://pl.wikipedia.org/wiki?curid=4388225" title="Wolfhurst">
Wolfhurst

Wolfhurst – jednostka osadnicza w Stanach Zjednoczonych, w stanie Ohio, w hrabstwie Belmont.

</doc>
<doc id="4388227" url="https://pl.wikipedia.org/wiki?curid=4388227" title="José Luis Fletes Santana">
José Luis Fletes Santana

José Luis Fletes Santana (ur. 12 grudnia 1947 w Rancho Viejo de los Fletes) – meksykański duchowny rzymskokatolicki, w latach 2000–2003 biskup pomocniczy Meksyku.
Życiorys.
Święcenia kapłańskie przyjął 15 grudnia 1975. 29 stycznia 2000 został prekonizowany biskupem pomocniczym Meksyku ze stolicą tytularną "Thunusuda". Sakrę biskupią otrzymał 4 marca 2000. 31 maja 2003 zrezygnował z urzędu.

</doc>
<doc id="4388231" url="https://pl.wikipedia.org/wiki?curid=4388231" title="Beckett Ridge">
Beckett Ridge

Beckett Ridge – jednostka osadnicza w Stanach Zjednoczonych, w stanie Ohio, w hrabstwie Butler.

</doc>
<doc id="4388232" url="https://pl.wikipedia.org/wiki?curid=4388232" title="Karabinek MSBS">
Karabinek MSBS



</doc>
<doc id="4388234" url="https://pl.wikipedia.org/wiki?curid=4388234" title="Rolnica polna">
Rolnica polna



</doc>
<doc id="4388235" url="https://pl.wikipedia.org/wiki?curid=4388235" title="Greet Minnen">
Greet Minnen

Greet Minnen (ur. 14 sierpnia 1997 w Turnhout) – belgijska tenisistka.
Kariera tenisowa.
W rozgrywkach zawodowych zadebiutowała w lipcu 2014 roku w turnieju ITF w belgijskiej miejscowości Maaseik. W seniorskim debiucie doszła aż do finału, w którym przegrała z o trzy lata starszą Manon Arcangioli. We wrześniu 2015 roku w Pétange wygrała pierwszy tytuł w zawodowej karierze (ITF 15 000 $).
W lutym 2018 roku doszła do ćwierćfinału ITF $15 000 w Solarino. Trzy tygodnie później, w trzecim podejściu w tym samym turnieju, odniosła czwarte zwycięstwo singlowe w rozgrywkach ITF. W maju wygrała w tureckiej Antalyi, w sierpniu w Oldenzaal oraz we wrześniu w Santarém. W październiku wystąpiła po raz pierwszy w karierze w rozgrywkach WTA, w parze z Alison Van Uytvanck wystartowała w turnieju w Luksemburgu. W pierwszej rundzie pokonały rozstawione z numerem czwartym Dalilę Jakupović i Renatę Voráčovą 6:7(7), 7:6(2), 10–5. W półfinale druga para turnieju Kirsten Flipkens–Johanna Larsson skreczowała w drugim secie przy stanie 7:6(6), 3:1 dla Belgijek. W meczu mistrzowskim zmierzyły się z duetem Wiera Łapko–Mandy Minella. Zwycięstwo 7:6(3), 6:2 było dla Minnen pierwszym triumfem w turnieju WTA i to w debiucie. Po tym sukcesie awansowała aż o 508 pozycji w rankingu deblowym WTA – w notowaniu z 22 października została sklasyfikowana na 215. miejscu.
Życie prywatne.
Prywatnie związana jest z inną belgijską tenisistką Alison Van Uytvanck.
Historia występów wielkoszlemowych.
Występy w grze mieszanej.
Greet Minnen nigdy nie startowała w rozgrywkach gry mieszanej podczas turniejów wielkoszlemowych.

</doc>
<doc id="4388238" url="https://pl.wikipedia.org/wiki?curid=4388238" title="Darrtown">
Darrtown

Darrtown – jednostka osadnicza w Stanach Zjednoczonych, w stanie Ohio, w hrabstwie Butler.

</doc>
<doc id="4388240" url="https://pl.wikipedia.org/wiki?curid=4388240" title="Four Bridges">
Four Bridges

Four Bridges – jednostka osadnicza w Stanach Zjednoczonych, w stanie Ohio, w hrabstwie Butler.

</doc>
<doc id="4388241" url="https://pl.wikipedia.org/wiki?curid=4388241" title="Olde West Chester">
Olde West Chester

Olde West Chester – jednostka osadnicza w Stanach Zjednoczonych, w stanie Ohio, w hrabstwie Butler.

</doc>
<doc id="4388242" url="https://pl.wikipedia.org/wiki?curid=4388242" title="Jarosław Szczepankiewicz">
Jarosław Szczepankiewicz

Jarosław Roman Szczepankiewicz (ur. 1962) – polski urzędnik służby cywilnej, dyplomata; ambasador RP w Etiopii (2008–2012) i chargé d’affaires na Filipinach (od 2018).
Życiorys.
W 1987 uzyskał stopień magistra na kierunku filozofii indyjskiej i filozofii teoretycznej Katolickiego Uniwersytetu Lubelskiego. W 1993 zakończył studia w Narodowym Instytucie Języków i Kultur Wschodu we Francji. Następnie zaś studium integracji europejskiej w Krajowej Szkole Administracji Publicznej, współorganizowane z Wyższą Narodową Szkołą Administracji Publicznej w Strasburgu, a także XI Uniwersytet Paryski na kierunku prawo – ekonomia – zarządzanie, gdzie uzyskał dyplom wyższych studiów specjalistycznych – dyplomacja i administracja organizacji międzynarodowych. Posiada również certyfikat ukończenia kursu prawa międzynarodowego publicznego Akademii Prawa Międzynarodowego w Hadze.
Pracę w Ministerstwie Spraw Zagranicznych podjął w 1998 w charakterze głównego specjalisty w Departamencie Integracji Europejskiej, a następnie w Departamencie Promocji, pełniąc funkcję naczelnika wydziału. Pełnił także funkcję sekretarza Rady Promocji Polski. Od 2008 do 2012 ambasador RP w Etiopii. Po powrocie pracował w Departamencie Afryki i Bliskiego Wschodu. W 2017 przeszedł do Departamentu Konsularnego. Od 2018 kieruje jako chargé d’affaires reaktywowaną placówką w Manili.
Włada językami: angielskim i francuskim.

</doc>
<doc id="4388243" url="https://pl.wikipedia.org/wiki?curid=4388243" title="Rinat Bilaletdinow">
Rinat Bilaletdinow

Rinat Bilaletdinow (ur. 17 sierpnia 1957) – rosyjski piłkarz i trener piłkarski pochodzenia tatarskiego.
Życiorys.
Jako piłkarz grał w klubach: , , i FK Oriechowo.
Ojciec D. Bilaletdinowa, również piłkarza.
Jako trener w 2007 roku tymczasowo prowadził w dwóch meczach . W styczniu 2014 objął drużynę Rubina Kazań, zastępując Gurbana Berdiýewa, choć formalnie objął stanowisko głównego trenera dopiero rok później. Jesienią 2015 klub zerwał kontrakt z Bilaletdinowem.
Na początku 2018 roku został trenerem SKA-Chabarowsk, jednak nie zdołał utrzymać drużyny w Priemjer-Lidze i odszedł z klubu za porozumieniem stron.

</doc>
<doc id="4388246" url="https://pl.wikipedia.org/wiki?curid=4388246" title="Ross (Ohio)">
Ross (Ohio)

Ross – jednostka osadnicza w Stanach Zjednoczonych, w stanie Ohio, w hrabstwie Butler.

</doc>
<doc id="4388249" url="https://pl.wikipedia.org/wiki?curid=4388249" title="English Bazar">
English Bazar

English Bazar – miasto w Indiach, w stanie Bengal Zachodni. W 2011 roku liczyło 313 681 mieszkańców.

</doc>
<doc id="4388251" url="https://pl.wikipedia.org/wiki?curid=4388251" title="Mistrzostwa Europy w Lekkoatletyce 1962 – bieg na 400 m kobiet">
Mistrzostwa Europy w Lekkoatletyce 1962 – bieg na 400 m kobiet

Bieg na dystansie 400 metrów kobiet był jedną z konkurencji rozgrywanych podczas VII Mistrzostw Europy w Belgradzie. Biegi eliminacyjne zostały rozegrane 12 września, półfinałowe 13 września, a bieg finałowy 14 września 1962 roku. Zwyciężczynią tej konkurencji została reprezentantka ZSRR, mistrzyni z 1958 Marija Itkina. W rywalizacji wzięło udział osiemnaście zawodniczek z dwunastu reprezentacji.
Wyniki.
Eliminacje.
Bieg 1
Bieg 2
Bieg 3
Bieg 4
Półfinały.
Półfinał 1
Półfinał 2

</doc>
<doc id="4388253" url="https://pl.wikipedia.org/wiki?curid=4388253" title="Przysusko-Szydłowiecki Obszar Chronionego Krajobrazu">
Przysusko-Szydłowiecki Obszar Chronionego Krajobrazu



</doc>
<doc id="4388255" url="https://pl.wikipedia.org/wiki?curid=4388255" title="Longhai">
Longhai

Longhai () – miasto w Chinach, w prowincji Fujian. W 2010 roku liczyło 422 993 mieszkańców.

</doc>
<doc id="4388256" url="https://pl.wikipedia.org/wiki?curid=4388256" title="Shaowu">
Shaowu

Shaowu () – miasto w Chinach, w prowincji Fujian. W 2010 roku liczyło 183 457 mieszkańców.

</doc>
<doc id="4388257" url="https://pl.wikipedia.org/wiki?curid=4388257" title="Jinjiang">
Jinjiang

Jinjiang () – miasto w Chinach, w prowincji Fujian. W 2010 roku liczyło 1 172 827 mieszkańców.

</doc>
<doc id="4388259" url="https://pl.wikipedia.org/wiki?curid=4388259" title="Fuqing">
Fuqing

Fuqing () – miasto w Chinach, w prowincji Fujian. W 2010 roku liczyło 470 824 mieszkańców.

</doc>
<doc id="4388260" url="https://pl.wikipedia.org/wiki?curid=4388260" title="Jian’ou">
Jian’ou

Jian’ou () – miasto w Chinach, w prowincji Fujian. W 2010 roku liczyło 192 557 mieszkańców.

</doc>
<doc id="4388262" url="https://pl.wikipedia.org/wiki?curid=4388262" title="Wetherington">
Wetherington

Wetherington – jednostka osadnicza w Stanach Zjednoczonych, w stanie Ohio, w hrabstwie Butler.

</doc>
<doc id="4388263" url="https://pl.wikipedia.org/wiki?curid=4388263" title="Iwan Własienko">
Iwan Własienko

Iwan Afanasjewicz Własienko, "Iwan Opanasowycz Własienko" (ros. Иван Афанасьевич Власенко, ukr. Іван Опанасович Власенко ur. w Dubowiczach, obecnie w rejonie królewieckim w obwodzie sumskim, zm. 29 września 1995 w Kisłowodzku) – radziecki wojskowy, pułkownik, Bohater Związku Radzieckiego (1945).
Życiorys.
Urodził się w ukraińskiej rodzinie chłopskiej. W 1919 skończył niepełną szkołę średnią w Dubowiczach, pracował przy wycince lasu, później na stacjach kolejowych w Królewcu, Konotopie i Romnach. W 1929 został powołany do Armii Czerwonej, w 1933 ukończył zjednoczoną szkołę kawalerii w Borisoglebsku, w 1939 brał udział w bitwie nad Chałchin-Goł. Od sierpnia 1941 uczestniczył w wojnie z Niemcami, walczył na Froncie Karelskim, Południowo-Zachodnim, 3 Ukraińskim i 1 Białoruskim, od 1942 należał do WKP(b). 18 lipca 1944 jako dowódca 137 gwardyjskiego pułku piechoty 47 Gwardyjskiej Dywizji Piechoty 8 Gwardyjskiej Armii 1 Frontu Białoruskiego w stopniu podpułkownika wyróżnił się w walkach w obwodzie wołyńskim, m.in. w walkach o Luboml i w forsowaniu Bugu 18-20 lipca 1944. Po wojnie nadal służył w armii, otrzymał stopień pułkownika, w 1958 został zwolniony do rezerwy.
Odznaczenia.
I inne medale ZSRR oraz zagraniczne medale.

</doc>
<doc id="4388264" url="https://pl.wikipedia.org/wiki?curid=4388264" title="Raye Montague">
Raye Montague

Raye Jean Montague (ur. 21 stycznia 1935, zm. 10 października 2018) – amerykańska architektka okrętowa. Jako pierwsza osoba używała programu komputerowego do zaprojektowania okrętu dla United States Navy (USN), była pierwszą kobietą na stanowisku kierowniczki programu projektowania okrętów ("program manager of ships") w USN.
Życiorys.
Raye Jordan urodziła się 21 stycznia 1935 w Little Rock. W dzieciństwie była na wystawie objazdowej, na której pokazywano zdobyczny niemiecki okręt podwodny z okresu II wojny światowej, co zainspirowało ją do studiów inżynierskich. W 1952 ukończyła szkołę średnią, w 1956 ukończyła University of Arkansas at Pine Bluff jako Bachelor of Science w zakresie zarządzania (w tym czasie University of Arkansas nie przyjmował Afroamerykanów na studia inżynierskie).
W 1955 poślubiła Weldona A. Meansa, a rok później Davida H. Montague'a oraz w 1973 Jamesa Parrotta. W 1956 została zatrudniona przez USN jako maszynistka, pracowała jako cywilna pracowniczka USN przez 33 lata. Jako maszynistka pracowała w pobliżu komputera UNIVAC I obserwowała jego pracę. Korzystając z nieobecności innych operatorów samodzielnie nauczyła się obsługiwać komputer. Studiowała po godzinach, ucząc się programowania, stopniowo awansowała na stanowiska operatorki komputerowej ("digital computer systems operator") i analityczki systemów komputerowych ("computer systems analyst"). Jako pierwsza osoba napisała program do komputerowego projektowania okrętów.
W latach 70. prowadzony przez nią departament otrzymał miesiąc na stworzenie komputerowych planów nowego typu okrętów. Modyfikując wcześniej istniejące już programy i system Montague stworzyła projekt w mniej niż 19 godzin. Za to dokonanie została odznaczona w 1972 Meritorious Civilian Service Award i uważana jest za pierwszą osobę, która użyła programu komputerowego do zaprojektowania nowego okrętu. W późniejszym czasie brała także udział w takich projektach jak okręty podwodne typu Seawolf i USS Dwight D. Eisenhower (CVN-69).
W ramach jej obowiązków przeprowadzała między innymi comiesięczne briefing Kolegium Połączonych Szefów Sztabów i wykładała w United States Naval Academy.
Odeszła na emeryturę w 1990 w cywilnym odpowiedniku stopnia kapitana. Po przejściu na emeryturę powróciła do Little Rock, gdzie działała w organizacjach społecznych. Miała jedną córkę i jedną wnuczkę.
Zmarła 10 października 2018.

</doc>
<doc id="4388268" url="https://pl.wikipedia.org/wiki?curid=4388268" title="I Loved You at Your Darkest">
I Loved You at Your Darkest

I Loved You at Your Darkest znany w również w skrócie ILYAYD – jedenasty album studyjny zespołu black-deathmetalowego Behemoth. Wydany został 5 października 2018 r. nakładem wytwórni muzycznych Nuclear Blast Records, Metal Blade, Victor Entertainment, EVP Recordings oraz Mystic Production. Nagrodzony Fryderykiem 2019 w kategorii «Album Roku Metal».
Realizacja.
Wyprodukowany przez Behemoth. Nagrań perkusji dokonano w Monochrom Studio w Gniewoszowie, wokale i gitary zostały nagrane w warszawskim studio Sound Division, partie basowe zarejestrowano w Heinrich House Studio. Bębny współprodukował Daniel Bergstrand znany z produkcji dzieł m.in. Meshuggah, In Flames; gitary i wokal Sebastian Has; partie basowe Filip Hałucha. Miksem zajął się Matt Hyde (Slayer, Children Of Bodom). Mastering wykonał Tom Baker (Nine Inch Nails, Marilyn Manson). W nagraniach wzięła udział siedemnastoosobowa orkiestra pod dyrekcją Jana Stokłosy, a realizacja nagrań partii symfonicznych miała miejsce w Studio Kamienica (przy teatrze o tej samej nazwie) w Warszawie, pod kierunkiem Tomasza Budkiewicza.
Promocja.
Premierę albumu poprzedził singiel God=Dog, wraz z wideoklipem oraz kolejne teledyski: do utworu „Wolves ov Siberia” oraz „Bartzabel”. Teledyski do utworów „God=Dog” oraz „Bartzabel” zespół wykonał we współpracy z Grupą 13. Z okazji premiery albumu została urządzona objazdowa wystawa "Thou art Darkness", ze zdjęciami Sylwii Makris i rzeźbami Tomasza Górnickiego. Do zdjęć pozowała m.in. Melanie Gaydos, modelka znana m.in. z wideoklipu "Mein Herz brennt" zespołu Rammstein. Część z fotografii znalazła się w oprawie graficznej albumu „I Loved You at Your Darkest” oraz w wideoklipie do utworu „God=Dog”. Fotografie są inspirowane dziełami sztuki, głównie średniowiecznej i nowożytnej. Część z nich stanowi parafrazę m.in. "Ołtarza z Isenheim", "Objawienia apostoła Piotra przed świętym Piotrem Nolasco", "Judyty odcinającej głowę Holofernesowi" (wersje Lucasa Cranacha Starszego i Artemisii Gentileschiego), czy "Śmierci" Jacka Malczewskiego.
20 października 2018 zespół ruszył w trasę koncertową po Stanach Zjednoczonych i Kanadzie jako headliner; w towarzystwie szwedzkiego At the Gates i amerykańskiego zespołu Wolves in the Throne Room. 10 stycznia 2019 planuje się początek trasy europejskiej, w tej samej obsadzie, która ma trwać do 11 lutego 2019.

</doc>
<doc id="4388269" url="https://pl.wikipedia.org/wiki?curid=4388269" title="Conters im Prättigau">
Conters im Prättigau

Conters im Prättigau (gsw. "Cuntersch", rm. "Cunter en il Partenz") – miejscowość i gmina w południowo-wschodniej Szwajcarii, w kantonie Gryzonia, w regionie Prättigau/Davos.
Demografia.
W Conters im Prättigau mieszka 220 osób. W 2020 roku 5,5% populacji gminy stanowiły osoby urodzone poza Szwajcarią. 

</doc>
<doc id="4388270" url="https://pl.wikipedia.org/wiki?curid=4388270" title="Williamsdale">
Williamsdale

Williamsdale – jednostka osadnicza w Stanach Zjednoczonych, w stanie Ohio, w hrabstwie Butler.

</doc>
<doc id="4388271" url="https://pl.wikipedia.org/wiki?curid=4388271" title="Schiers">
Schiers

Schiers (gsw. "Schiersch", rm. "Aschera") – miejscowość i gmina w południowo-wschodniej Szwajcarii, w kantonie Gryzonia, w regionie Prättigau/Davos.
Demografia.
W Schiers mieszka 2 727 osób. W 2020 roku 17,6% populacji gminy stanowiły osoby urodzone poza Szwajcarią. 
Transport.
Przez teren gminy przebiega droga główna nr 28. 

</doc>
<doc id="4388277" url="https://pl.wikipedia.org/wiki?curid=4388277" title="Eugeni Valderrama">
Eugeni Valderrama

Eugeni Valderrama Domènech (ur. 19 lipca 1994 w Tarragonie) – hiszpański piłkarz występujący na pozycji pomocnika w SD Huesca.

</doc>
<doc id="4388279" url="https://pl.wikipedia.org/wiki?curid=4388279" title="Dominik Nowak (trener)">
Dominik Nowak (trener)

Dominik Nowak (ur. 7 lutego 1972 w Łodzi) – polski piłkarz i trener.
Kariera trenerska.
Przez wiele lat związany był z Górnikiem Polkowice, w którym pracował jako trener młodzieży, rezerw, asystent przy pierwszym zespole, wreszcie w latach 2006–2011 trener główny. Zatrudniany był też we Flocie Świnoujście, Motorze Lublin i Wigrach Suwałki. W latach 2017–2020 prowadził Miedź Legnica, którą wprowadził po raz pierwszy w dziejach klubu do Ekstraklasy; spadek nastąpił już po jednym sezonie. Od 16 kwietnia 2021 roku do 29 listopada był trenerem Korony Kielce.

</doc>
<doc id="4388282" url="https://pl.wikipedia.org/wiki?curid=4388282" title="Turysta (czasopismo, 1883)">
Turysta (czasopismo, 1883)

Turysta – polskie czasopismo turystyczne (miesięcznik), redagowane i wydawane w 1883 r. w Kołomyi przez tamtejszego profesora gimnazjalnego i działacza turystycznego, Leopolda Wajgla. 
Powstało oficjalnie jako organ Oddziału Czarnohorskiego Towarzystwa Tatrzańskiego, ale w trakcie swojego krótkiego żywotu objęło również rolę forum dla sąsiednich galicyjskich Oddziałów TT w Stanisławowie i Lwowie. Było pierwszym polskim prowincjonalnym wydawnictwem turystycznym oraz pierwszym polskim miesięcznikiem, zajmującym się turystyką.
Pismo ukazywało się z datą 1 dnia kolejnego miesiąca. Ukazało się jedynie 6 numerów. Numer pierwszy opatrzony był datą 1 czerwca 1883 r., zaś ostatni szósty: 1 listopada tego samego roku. „Turysta” drukowany był w drukarni Zadembskiego i Hollendra w Kołomyi.
Publikowało głównie materiały dotyczące Czarnohory i Pokucia, obszerne informacje o działalności Oddziału Czarnohorskiego TT i całego Towarzystwa oraz krótkie korespondencje dotyczące spraw górskich i turystycznych. Wspominane były powstawanie i działalność zagranicznych towarzystw turystycznych. Dominowały opisy odbytych wycieczek (także w Tatry), bogate w szczegóły geograficzne, oraz artykuły popularno-naukowe. Te ostatnie dotyczyły głównie tematyki etnograficznej (zwłaszcza huculskiej), ale pojawiały się też tematy przyrodnicze czy historyczne. Na pierwszej stronie we wszystkich numerach zamieszczony był wiersz.

</doc>
<doc id="4388285" url="https://pl.wikipedia.org/wiki?curid=4388285" title="Lake Mohawk (Ohio)">
Lake Mohawk (Ohio)

Lake Mohawk – jednostka osadnicza w Stanach Zjednoczonych, w stanie Ohio, w hrabstwie Carroll.

</doc>
<doc id="4388286" url="https://pl.wikipedia.org/wiki?curid=4388286" title="Volta Limburg Classic">
Volta Limburg Classic

Volta Limburg Classic – kolarski wyścig jednodniowy, rozgrywany w Limburgii w Holandii od 1973. Zaliczany jest do cyklu UCI Europe Tour, w którym posiada kategorię 1.1.
Rekordzistą pod względem zwycięstw jest Holender, Raymond Meijs, który czterokrotnie stawał na najwyższym stopniu podium. Najlepszym rezultatem osiągniętym w wyścigu przez Polaka było 2. miejsce zajęte przez Macieja Paterskiego w 2015 roku.

</doc>
<doc id="4388287" url="https://pl.wikipedia.org/wiki?curid=4388287" title="Kaul Nurm">
Kaul Nurm

Kaul Nurm (ur. 27 marca 1951) – estoński polityk, rolnik i działacz gospodarczy, przewodniczący Estońskiej Partii Wolności (2018–2019).
Życiorys.
Ukończył szkołę średnią w Tõrvie, następnie studia inżynierskie na uniwersytecie przyrodniczym Eesti Maaülikool w Tartu. Zawodowo związany z rolnictwem. Na początku lat 90. objął funkcję dyrektora generalnego Eestimaa Talupidajate Keskliit, estońskiej federacji rolników, którą zarządzał przez ponad dwadzieścia lat. W 2005 został nadto członkiem Europejskiego Komitetu Ekonomiczno-Społecznego.
Zaangażował się w działalność polityczną w ramach Estońskiej Partii Wolności. We wrześniu 2018 zastąpił Andresa Herkela na stanowisku przewodniczącego tego ugrupowania. Złożył rezygnację z tej funkcji po wyborczej porażce partii w marcu 2019, pełnił ją do czasu zjazdu ugrupowania przeprowadzonego jeszcze w tym samym roku.

</doc>
<doc id="4388288" url="https://pl.wikipedia.org/wiki?curid=4388288" title="Bonifacio Edu">
Bonifacio Edu

Bonifacio Edu N'Dong (ur. 3 czerwca 1969) – lekkoatleta z Gwinei Równikowej, specjalizujący się w biegu na 100 metrów, olimpijczyk.
Jego jedyną, znaczącą, międzynarodową imprezą były w 1996 r., letnie igrzyska olimpijskie w amerykańskiej Atlancie. Edu wziął udział w dwóch konkurencjach: biegu na 100 m, oraz w sztafecie 4x100 m. Indywidualnie wystartował w 1. biegu eliminacyjnym w, którym zajął ostatnią 9. pozycję, z czasem 11,87, przez co nie awansował do kolejnej fazy zawodów. W sztafecie, wraz z kolegami z drużyny, wystartował w 2. biegu eliminacyjnym. Reprezentanci Gwinei Równikowej zajęli w nim ostatnią, 5. lokatę z najgorszym czasem eliminacji - 45,63, wskutek czego nie zdołali dalej awansować.

</doc>
<doc id="4388291" url="https://pl.wikipedia.org/wiki?curid=4388291" title="Liga Mistrzów w piłce siatkowej (2018/2019) – kwalifikacje">
Liga Mistrzów w piłce siatkowej (2018/2019) – kwalifikacje

Liga Mistrzów (2018/2019) – kwalifikacje (oficjalna nazwa: 2019 CEV Volleyball Champions League) – 16 drużyn walczy w 3 rundach, aby uzyskać awans do fazy grupowej.
System rozgrywek.
Kwalifikacje Ligi Mistrzów w sezonie 2018/2019 składa się z trzech rund.
Drużyny uczestniczące.
Podział miejsc w rozgrywkach.
W sezonie 2018/2019 w kwalifikacjach Ligi Mistrzów wzięło udział 16 zespołów z 16 federacji siatkarskich zrzeszonych w CEV. Liczba drużyn uczestniczących w Lidze Mistrzów ustalona została na podstawie rankingu CEV dla europejskich rozgrywek klubowych.

</doc>
<doc id="4388292" url="https://pl.wikipedia.org/wiki?curid=4388292" title="Abdułchakim Ismaiłow">
Abdułchakim Ismaiłow

Abdułchakim Isakowicz Ismaiłow (ros. Абдулхаким Исакович Исмаилов, ur. 1 lipca 1916 we wsi Czagarotar w rejonie chasawjurckim w Dagestanie, zm. 16 lutego 2010 tamże) – radziecki wojskowy, starszy sierżant, Bohater Federacji Rosyjskiej (1996).
Życiorys.
Urodził się w kumyckiej rodzinie chłopskiej. Miał wykształcenie podstawowe, pracował w kołchozie w rodzinnej wsi, w 1939 został powołany do Armii Czerwonej. Służył w zwiadowczej kompanii strzelców w Ukraińskiej SRR.
Od czerwca 1941 uczestniczył w wojnie z Niemcami, latem 1942 brał udział w bitwie pod Stalingradem, w której był ciężko ranny, w listopadzie 1942 po wyleczeniu wrócił na front. Jako zwiadowca 101. samodzielnej kompanii piechoty z 83. Dywizji Strzeleckiej w składzie 8. Gwardyjskiej Armii uczestniczył w okrążaniu i likwidacji niemieckiego zgrupowania pod Stalingradem, w wyzwalaniu Rostowa nad Donem, Donbasu, Zaporoża i Odessy. Za męstwo i odwagę w walkach na terytorium Ukrainy został odznaczony Orderem Sławy III klasy. Później wyróżnił się odwagą w walkach na terytorium Polski, w tym w forsowaniu Wisły w składzie 1. Frontu Białoruskiego, za co otrzymał Order Czerwonego Sztandaru.
Szczególnie wyróżnił się podczas szturmu Berlina w walkach ulicznych w Berlinie w nocy na 29 kwietnia 1945, gdy wraz z żołnierzami kompanii zadał wrogowi straty 30 zabitych i 24 wziętych do niewoli. 2 maja 1945 został sfotografowany przez Jewgienija Chałdieja jako jeden z zawieszających na Reichstagu czerwony sztandar ZSRR; fotografia ta stała się znana na świecie jako symbol zwycięstwa ZSRR nad III Rzeszą.
W październiku 1945 jako starszy sierżant został zdemobilizowany ze względu na stan zdrowia, po powrocie w rodzinne strony został przewodniczącym wiejskiego komitetu wykonawczego. Jego imieniem nazwano szkołę w jego rodzinnej wsi.
Odznaczenia.
I inne.

</doc>
<doc id="4388293" url="https://pl.wikipedia.org/wiki?curid=4388293" title="Puchar CEV w piłce siatkowej mężczyzn (2018/2019)">
Puchar CEV w piłce siatkowej mężczyzn (2018/2019)

Puchar CEV siatkarzy 2018/2019 (oficjalna nazwa: 2019 CEV Volleyball Cup Men) – 12. sezon Pucharu CEV rozgrywanego od 2007 roku (46. turniej ogólnie, wliczając Puchar Europy Zdobywców Pucharów i Puchar Top Teams), organizowanego przez Europejską Konfederację Piłki Siatkowej (CEV) w ramach europejskich pucharów dla 38 męskich klubowych zespołów siatkarskich Starego Kontynentu.
System rozgrywek.
Rywalizacja w będzie się toczyć w parach systemem pucharowym (gorszy odpada). Zespoły, które nie przeszły 1,2 i 3 fazy Ligi Mistrzów sezonu 2018/2019 zostały przeniesione do 1/16 finału. Następnie rozegrane zostaną mecze 1/8 finału i ćwierćfinały. Zwycięzcy tego szczebla awansują do półfinałów, po których rozegrane zostaną finały.
We wszystkich rundach rozgrywane będą dwumecze (mecz i rewanż). Według regulaminu o zwycięstwie w dwumeczu decyduje liczba wygranych meczów. W przypadku remisu (po jednej wygranej każdej z drużyn) decydują punkty, a jeśli i tu będzie remis, o awansie zdecyduje dodatkowy tzw. złoty set, rozgrywany bezpośrednio po drugim meczu. Złoty set rozgrywany jest do 15 punktów.

</doc>
<doc id="4388295" url="https://pl.wikipedia.org/wiki?curid=4388295" title="Puchar Challenge w piłce siatkowej mężczyzn (2018/2019)">
Puchar Challenge w piłce siatkowej mężczyzn (2018/2019)

Puchar Challenge siatkarzy 2018/2019 – 12. sezon pucharu Challenge rozgrywanego od 2007 roku, organizowanego przez Europejską Konfederację Piłki Siatkowej (CEV) w ramach europejskich pucharów dla męskich klubowych zespołów siatkarskich Starego Kontynentu.
System rozgrywek.
Rozgrywki składają się z dwóch rund kwalifikacyjnych, 1/16 finału, 1/8 finału, 1/4 finału, półfinałów i finałów. Nie rozgrywane są mecze o 3. miejsce.
We wszystkich rundach rozgrywane będą dwumecze (mecz i rewanż). Według regulaminu o zwycięstwie w dwumeczu zdecyduje liczba zdobytych punktów. Punkty przyznawane są: przy wyniku 3:0 lub 3:1 – 3 punkty dla zwycięzcy, 0 punktów dla przegranego, zaś przy wyniku 3:2 – 2 punkty dla zwycięzcy, 1 punkt dla przegranego. W przypadku remisu punktowego o awansie zadecyduje dodatkowy "złoty" set rozegrany do 15 punktów. Set ten rozgrywa się bezpośrednio po zakończeniu ostatniego seta drugiego spotkania.

</doc>
<doc id="4388297" url="https://pl.wikipedia.org/wiki?curid=4388297" title="Santiago Gentiletti">
Santiago Gentiletti

Santiago Juan Gentiletti Selak (ur. 9 stycznia 1985 w Caseros Department) – argentyński piłkarz występujący na pozycji obrońcy w Albacete Balompié.

</doc>
<doc id="4388303" url="https://pl.wikipedia.org/wiki?curid=4388303" title="Tour de La Provence">
Tour de La Provence

Tour de La Provence (oficjalnie Tour Cycliste International de La Provence) – kolarski wyścig wieloetapowy, rozgrywany w Prowansji we Francji od 2016. Do 2019 zaliczany był do cyklu UCI Europe Tour, w którym posiadał kategorię 2.1, a od 2020 należy do UCI ProSeries.
Zwycięzcy.
Opracowano na podstawie:

</doc>
<doc id="4388304" url="https://pl.wikipedia.org/wiki?curid=4388304" title="Green Meadows">
Green Meadows

Green Meadows – jednostka osadnicza w Stanach Zjednoczonych, w stanie Ohio, w hrabstwie Clark.

</doc>
<doc id="4388305" url="https://pl.wikipedia.org/wiki?curid=4388305" title="Acilii">
Acilii



</doc>
<doc id="4388307" url="https://pl.wikipedia.org/wiki?curid=4388307" title="Vojin Božović">
Vojin Božović

Vojin Božović (czarn. i , ur. 1 stycznia 1913 w Cetynii, zm. 19 kwietnia 1983 w Belgradzie) – jugosłowiański piłkarz narodowości czarnogórskiej występujący na pozycji napastnika, reprezentant Jugosławii w latach 1936–1941, trener piłkarski.
Uznawany za najlepszego piłkarza w historii przedwojennej Czarnogóry oraz jednego z najlepszych napastników jugosłowiańskiej piłki nożnej w pierwszej połowie XX wieku. Słynął z efektownego dryblingu, silnego i precyzyjnego strzału oraz skutecznego wykonywania rzutów wolnych. Podczas kariery piłkarskiej nosił przydomek "Škoba" ().
Kariera klubowa.
Grę w piłkę nożną rozpoczął w 1931 roku w drużynie młodzieżowej FK Budućnost Podgorica. Następnie szkolił się w szeregach zespołu SK Jugoslavija. W 1932 roku rozpoczął karierę na poziomie seniorskim w klubie SK Obilić. W tym samym roku, na zaproszenie swojego starszego brata Vidy, grał dla FK Mačva Šabac, by kilka miesięcy później powrócić do Belgradu, gdzie występował w SK Jugoslavija i SK Anastas. W 1933 roku przeniósł się do BSK Beograd, gdzie występował wraz z czołowymi piłkarzami Jugosławii okresu międzywojennego: Blagoje Marjanoviciem, Srđanem Mrkušiciem, Aleksandarem Tirnaniciem czy Đorđe Vujadinoviciem. W barwach BSK wywalczył trzy tytuły mistrza Jugosławii w sezonach 1934/35, 1935/36 i 1938/39. Po zakończeniu II wojny światowej, w sezonie 1945, wziął udział w reaktywowanych rozgrywkach o mistrzostwo Jugosławii jako grający trener SR Crna Gora. W latach 1946–1949 występował i jednocześnie trenował FK Budućnost Titograd, w barwach której zaliczył dwa sezony na poziomie Prvej Ligi.
Kariera reprezentacyjna.
6 września 1936 zadebiutował w reprezentacji Jugosławii w wygranym 9:3 meczu towarzyskim z Polską, w którym zdobył 2 bramki. Ogółem w latach 1936–1941 rozegrał w drużynie narodowej 8 spotkań, w których strzelił 5 goli.
Kariera trenerska.
W sezonie 1945 był grającym szkoleniowcem SR Crna Gora. W 1946 roku rozpoczął pracę jako grający trener FK Budućnost Titograd. W 1946 roku wygrał Czarnogórską Republikańską Ligę, zdobywając nieoficjalne mistrzostwo Czarnogóry oraz prawo gry w Prvej Lidze Jugoslavije. W sezonie 1946/47 FK Budućnost spadła z ligi, by powrócić do niej w 1948 roku, po wygraniu Jedinstvenej Ligi. W latach 1953–1960 trenował FK Sutjeska Nikšić, FK Radnički Belgrad, BSK Beograd oraz FK Sarajevo. W 1964 roku zatrudniono go na stanowisku selekcjonera reprezentacji Libii, które piastował przez rok. W latach 1967–1970 prowadził kuwejcki zespół Qadsia SC, z którym wywalczył mistrzostwo kraju w sezonie 1968/69 oraz Puchar Kuwejtu za sezon 1967/68.
Życie prywatne.
Jesienią 1949 roku został aresztowany przez UDBA pod zarzutem działalności antypartyjnej w postaci ośmieszania rządu Josipa Broz Tito i osadzony w więzieniu na wyspie Goli otok, w którym przebywał do 2 sierpnia 1951.

</doc>
<doc id="4388309" url="https://pl.wikipedia.org/wiki?curid=4388309" title="Holiday Valley">
Holiday Valley

Holiday Valley – jednostka osadnicza w Stanach Zjednoczonych, w stanie Ohio, w hrabstwie Clark.

</doc>
<doc id="4388311" url="https://pl.wikipedia.org/wiki?curid=4388311" title="Northridge (Ohio)">
Northridge (Ohio)

Northridge – jednostka osadnicza w Stanach Zjednoczonych, w stanie Ohio, w hrabstwie Clark.

</doc>
<doc id="4388315" url="https://pl.wikipedia.org/wiki?curid=4388315" title="Dincă Schileru">
Dincă Schileru

Dincă Constantin Schileru – rumuński piłkarz występujący na pozycji napastnika, reprezentant Rumunii w latach 1935–1936, trener piłkarski.
Kariera klubowa.
Grę w piłkę nożną na poziomie seniorskim rozpoczął w 1932 roku w Sportulu Studențesc Bukareszt, w barwach którego występował w rozgrywkach o mistrzostwo Bukaresztu (de facto II poziom rozgrywkowy). Przed sezonem 1934/35 został zawodnikiem Unirei Tricolor Bukareszt. 2 września 1934 zadebiutował w Divizii A w zremisowanym 2:2 spotkaniu przeciwko Glorii Arad. W 1936 roku dotarł z Unireą do finału Pucharu Rumunii, w którym jego zespół uległ 1:5 Ripensii Timișoara. Po sezonie 1936/37, w którym Unirea spadła z rumuńskiej ekstraklasy, podpisał umowę z francuskim klubem US Valenciennes-Anzin, gdzie występował przez rok. Po relegacji Valenciennes do Division 2 w 1938 roku zakończył karierę zawodniczą.
Kariera reprezentacyjna.
3 listopada 1935 zadebiutował w reprezentacji Rumunii w wygranym 4:1 towarzyskim meczu z Polską w Bukareszcie, w którym zdobył gola w 1. minucie gry. W październiku 1936 roku wystąpił w towarzyskim spotkaniu przeciwko Węgrom (1:2), tym samym zamykając swój dorobek w drużynie narodowej na 2 meczach i 1 bramce.
Kariera trenerska.
W 1952 roku rozpoczął pracę jako trener Progresulu Oradea. W sezonie 1952 zajął z tym zespołem 6. lokatę w tabeli Divizii A i został zastąpiony przez Elemera Kocsisa. Po zwolnieniu Iuliu Barátky’ego powrócił do klubu w połowie sezonu 1954, po którym Progresul został relegowany do Divizii B z ostatniej pozycji w tabeli. W latach 1956–1957 Schileru pełnił funkcję asystenta Camila Schertza i wespół z nim doprowadził klub do zdobycia Pucharu Rumunii 1956. W pierwszej połowie sezonu 1957/58 zasiadał ponownie na ławce trenerskiej zespołu, który opuścił na ostatnim miejscu w tabeli Divizii A.
W 1958 roku objął klub Știința Timișoara, z którym zdobył Puchar Rumunii za sezon 1957/58, po pokonaniu w meczu finałowym 1:0 Progresulu Bukareszt. W latach 1961–1963 prowadził Siderurgistul Galați. W sezonie 1962/63 awansował z tym zespołem do Divizia A, co dało miastu Gałacz pierwszego od 1941 roku reprezentanta w najwyższej klasie rozgrywkowej. Wkrótce po tym odszedł do Progresul Bukareszt, gdzie pracował przez rok. W latach 1965–1970 był selekcjonerem reprezentacji Rumunii U-23. Latem 1970 roku wyjechał do Turcji, gdzie został szkoleniowcem beniaminka 1.Lig Boluspor Kulübü, z którym zdobył Puchar Ministerstwa Młodzieży i Sportu () oraz Puchar Premiera (). W sezonie 1971/72 trenował inny klub tureckiej ekstraklasy Göztepe SK, zajmując z nim 9. lokatę.

</doc>
<doc id="4388317" url="https://pl.wikipedia.org/wiki?curid=4388317" title="Powiatowa Komenda Uzupełnień Augustów w Sokółce">
Powiatowa Komenda Uzupełnień Augustów w Sokółce

Powiatowa Komenda Uzupełnień Augustów w Sokółce (PKU Augustów) – organ wojskowy właściwy w sprawach uzupełnień Sił Zbrojnych II Rzeczypospolitej i administracji rezerw w powierzonym jej okręgu.
Historia komendy.
W 1921 roku na terenie Okręgu Korpusu Nr III została utworzona Powiatowa Komenda Uzupełnień Augutów z siedzibą w Sokółce. Okręg poborowy PKU Augustów obejmował powiat augustowski, który dotychczas wchodził w skład PKU 41 pp w Suwałkach i powiat sokólski wyłączony spod administracji PKU 42 pp w Białymstoku.
Z dniem 1 czerwca 1922 roku została zlikwidowana gospoda inwalidzka przy PKU Augustów. W tym czasie komenda w dalszym ciągu pozostawała na obszarze podporządkowanym Dowództwu 2 Armii.
18 listopada 1924 roku weszła w życie ustawa z dnia 23 maja 1924 roku o powszechnym obowiązku służby wojskowej, a 15 kwietnia 1925 roku rozporządzenie wykonawcze ministra spraw wojskowych do tejże ustawy, wydane 21 marca tego roku wspólnie z ministrami: spraw wewnętrznych, zagranicznych, sprawiedliwości, skarbu, kolei, wyznań religijnych i oświecenia publicznego, rolnictwa i dóbr państwowych oraz przemysłu i handlu. Wydanie obu aktów prawnych wiązało się z przejęciem przez władze cywilne (administracji I instancji) większości zadań związanych z przygotowaniem i przeprowadzeniem poboru. Przekazanie większości zadań władzom cywilnym umożliwiło organom służby poborowej zajęcie się wyłącznie racjonalnym rozdziałem rekruta oraz ewidencją i administracją rezerw. Do tych zadań dostosowana została organizacja wewnętrzna powiatowych komend uzupełnień i ich składy osobowe. Poszczególne komendy różniły się między sobą składem osobowym w zależności od wielkości administrowanego terenu.
W kwietniu 1925 roku PKU Augustów nadal podlegała Dowództwu Okręgu Korpusu Nr III i administrowała powiatami: augustowskim i sokólskim.
Zadania i nowa organizacja PKU określone zostały w wydanej 27 maja 1925 roku instrukcji organizacyjnej służby poborowej na stopie pokojowej. W skład PKU Augustów wchodziły dwa referaty: I) referat administracji rezerw i II) referat poborowy. Nowa organizacja i obsada służby poborowej na stopie pokojowej według stanów osobowych L. O. I. Szt. Gen. 3477/Org. 25 została ogłoszona 4 lutego 1926 roku. Z tą chwilą zniesione zostały stanowiska oficerów ewidencyjnych.
12 marca 1926 roku została ogłoszona obsada personalna Przysposobienia Wojskowego, zatwierdzona rozkazem Dep. I L. 6000/26 przez pełniącego obowiązki szefa Sztabu Generalnego gen. dyw. Edmunda Kesslera, w imieniu ministra spraw wojskowych. Zgodnie z nową organizacją pokojową Przysposobienia Wojskowego zostały zlikwidowane stanowiska oficerów instrukcyjnych przy PKU, a w ich miejsce utworzone rozkazem Oddz. I Szt. Gen. L. 7600/Org. 25 stanowiska oficerów przysposobienia wojskowego w pułkach piechoty.
Od 1926 roku, obok ustawy o powszechnym obowiązku służby wojskowej i rozporządzeń wykonawczych do niej, działalność PKU Augustów normowała "„Tymczasowa instrukcja służbowa dla PKU”", wprowadzona do użytku rozkazem MSWojsk. Dep. Piech. L. 100/26 Pob.
Z dniem 1 października 1927 roku PKU Augustów została zlikwidowana. Powiat sokólski został przydzielony PKU Grodno, natomiast powiat augustowski PKU Suwałki.
Obsada personalna.
Poniżej przedstawiono wykaz oficerów zajmujących stanowisko komendanta Powiatowej Komendy Uzupełnień oraz wykaz osób funkcyjnych (oficerów i urzędników wojskowych) pełniących służbę w PKU, z uwzględnieniem najważniejszej zmiany organizacyjnej przeprowadzonej w 1926 roku.

</doc>
<doc id="4388319" url="https://pl.wikipedia.org/wiki?curid=4388319" title="Jian'ou">
Jian'ou



</doc>
<doc id="4388324" url="https://pl.wikipedia.org/wiki?curid=4388324" title="Casimiro Asumu Nze">
Casimiro Asumu Nze

Casimiro Asumu Nze (ur. 4 marca 1975) – lekkoatleta z Gwinei Równikowej, specjalizujący się w biegach sprinterskich i średniodystansowych, olimpijczyk.
Jego pierwszą, dużą, międzynarodową imprezą były w 1994 r., mistrzostwa świata juniorów w portugalskiej Lizbonie. Wynikiem 1:58,25 zajął 7. miejsce w 6. biegu eliminacyjnym na dystansie 800 m, dzięki czemu nie zdołał przebrnąć eliminacji. W 1996 r., wziął udział w letnich igrzyskach olimpijskich w amerykańskiej Atlancie. Asumu Nze wziął udział w dwóch konkurencjach: biegu na 400 m, oraz w sztafecie 4x100 m. Indywidualnie wystartował w 6. biegu eliminacyjnym w, którym zajął ostatnią 7. pozycję, z czasem 50,14, przez co nie awansował do kolejnej fazy zawodów. W sztafecie, wraz z kolegami z drużyny, wystartował w 2. biegu eliminacyjnym. Reprezentanci Gwinei Równikowej zajęli w nim ostatnią, 5. lokatę z najgorszym czasem eliminacji - 45,63, wskutek czego nie zdołali dalej awansować.

</doc>
<doc id="4388325" url="https://pl.wikipedia.org/wiki?curid=4388325" title="Gottfried Schwarz">
Gottfried Schwarz

Gottfried Schwarz (ur. 13 maja 1913 w Fürth, zm. 19 czerwca 1944 w San Pietro al Natisone) – oficer SS w randze Untersturmführera, uczestnik akcji T4, zastępca komendanta obozu zagłady w Bełżcu, w którym pełnił także funkcję kierownika tzw. obozu II, czyli strefy zagłady, w której znajdowały się komory gazowe i masowe groby. Po likwidacji Bełżca był komendantem obozów pracy w Dorohuczy i na "Flugplatzu" w Lublinie. Przeniesiony na wybrzeże Adriatyku, zginął z rąk włoskich partyzantów.
Życiorys.
Urodził się w bawarskim Fürth. Wstąpił do SS. Według Kurta Franza przed wojną był członkiem załogi KL Dachau. Pod koniec 1939 roku został przydzielony do personelu akcji T4, czyli tajnego programu eksterminacji osób psychicznie chorych i niepełnosprawnych umysłowo. Służył w „ośrodku eutanazji” w Grafeneck jako „palacz” w krematorium. Według Chrisa Webba miał także służyć w ośrodkach w Brandenburgu i Bernburgu.
Jako jeden z pierwszych weteranów akcji T4 został przeniesiony do okupowanej Polski, aby wziąć udział w eksterminacji Żydów. Pod koniec października 1941 roku wraz z Josefem Oberhauserem i Johannem Niemannem udał się do Lublina. Tam prawdopodobnie dołączył do nich Richard Thomalla z Centralnego Zarządu Budowlanego SS i Policji, w którego towarzystwie udali się do wsi Bełżec, gdzie 1 listopada rozpoczęli budowę pierwszego obozu zagłady w Generalnym Gubernatorstwie. Do czasu przybycia komendanta Christiana Wirtha (22 grudnia) Schwarz kierował całością spraw związanych z budową obozu.
Obóz oficjalnie rozpoczął działalność 17 marca 1942 roku, kiedy przybyły doń pierwsze transporty z gett w Lublinie i Lwowie. Schwarz pełnił funkcję zastępcy komendanta. Był jednocześnie kierownikiem tzw. obozu II, czyli strefy zagłady, w której znajdowały się komory gazowe i masowe groby. W obozowej hierarchii był „osobą nr 2” i bezpośrednio odpowiadał za sprawny przebieg procesu eksterminacji. Wykazywał się dużym okrucieństwem wobec więźniów i pędzonych na śmierć ofiar.
Schwarz cieszył się pełnym zaufaniem komendanta Wirtha, który uznawał go za wystarczająco „twardego”, by podołać kierowaniu obozem II. Obaj utrzymywali również zażyłe relacje towarzyskie. Gdy w sierpniu 1942 roku Wirth został przeniesiony do Lublina na stanowisko inspektora wszystkich obozów akcji „Reinhardt”, Schwarz zachował stanowisko zastępcy komendanta i kierownika obszaru zagłady. Według jednego ze świadków miał asystować przy „eksperymentach” z gazowaniem ludzi, które wiosną 1942 roku przeprowadzano w nowo wybudowanym obozie zagłady w Sobiborze. W uznaniu zasług położonych w czasie akcji „Reinhardt” został wiosną 1943 roku awansowany do stopnia SS-Untersturmführera. Został także odznaczony Krzyżem Żelaznym II klasy.
Wczesnym latem 1943 roku obóz w Bełżcu uległ likwidacji. Schwarz został wówczas przeniesiony na stanowisko komendanta obozu pracy dla Żydów w Dorohuczy. W drugiej połowie września tegoż roku zastąpił Wirtha na stanowisku komendanta obozu pracy na "Flugplatzu" w Lublinie. Piastował je tylko przez niespełna półtora miesiąca, gdyż już 3 listopada 1943 roku wszystkich więźniów wymordowano w ramach akcji „Dożynki”.
Później, podobnie jak większość weteranów akcji „Reinhardt”, został przeniesiony do "Einsatz R" operującej na wybrzeżu Adriatyku. Zadaniem tej jednostki była likwidacja miejscowych Żydów oraz walka z jugosłowiańską i włoską partyzantką. 19 czerwca 1944 roku został zabity przez włoską partyzantkę komunistyczną w San Pietro al Natisone.
Został pochowany na niemieckim cmentarzu wojskowym w Costermano. Wraz z nim spoczywają tam inni uczestnicy akcji „Reinhardt” zabici w czasie służby we Włoszech, w tym Christian Wirth i komendant Sobiboru Franz Reichleitner. Po ujawnieniu tego faktu nazwisko Schwarza i innych zbrodniarzy zostało usunięte z rejestrów i skute z nagrobków, niemniej ich groby stały się obiektem czci dla środowisk neonazistowskich i neofaszystowskich.

</doc>
<doc id="4388326" url="https://pl.wikipedia.org/wiki?curid=4388326" title="Reinhold Feix">
Reinhold Feix

Reinhold Feix (ur. 3 lipca 1909 w Nová Ves nad Nisou, zm. 30 maja 1969 w Ambergu) – Niemiec sudecki, SS-Hauptscharführer, zbrodniarz hitlerowski, dowódca kompanii wartowniczej w obozie zagłady w Bełżcu, komendant obozu pracy w Budzyniu.
Życiorys.
Urodził się w Neudorfie w Kraju Sudetów (ob. Nová Ves nad Nisou). Przed wybuchem II wojny światowej mieszkał w Jabloncu nad Nysą (niem. Gablonz an der Neiße). Z zawodu był fryzjerem. Według Rudolfa Redera był żonaty i miał dwoje dzieci.
Był członkiem SS. Służył w obozie szkoleniowym SS w Trawnikach, w którym formowano jednostki złożone z żołnierzy Armii Czerwonej zwerbowanych na służbę niemiecką, przeznaczone w pierwszym rzędzie do udziału w eksterminacji Żydów. Prawdopodobnie latem 1942 roku został przeniesiony z Trawnik do obozu zagłady w Bełżcu.
W Bełżcu dowodził kompanią wartowniczą złożoną z kolaborantów przeszkolonych w Trawnikach. Ponadto był jednym z esesmanów sprawujących nadzór nad „śluzą”, czyli specjalnym korytarzem, którym pędzono żydowskie ofiary z rozbieralni w obozie I do komór gazowych w obozie II. Nadzorował również więźniów, którzy przenosili zwłoki zagazowanych ofiar do masowych grobów. Często przeprowadzał egzekucje w obozowym „lazarecie”. Wziął także czynny udział w akcji pacyfikacyjnej 4 października 1942 roku, kiedy to w odwecie za rzekome podpalenie stajni, w której komendant Gottlieb Hering trzymał swoje ulubione konie, zamordowano ponad 50 Polaków i Ukraińców zamieszkałych w Lubyczy Królewskiej i okolicznych wsiach. To on razem z Fritzem Jirmannem rozstrzeliwał wskazane przez Heringa ofiary. Był uznawany za jednego z najokrutniejszych członków obozowej załogi. Rudolf Reder wspominał:
Na jego cześć jedna z dróg na terenie obozu została nazwana „Feixstraße”. Niemniej pozostali członkowie załogi, stanowiący w większości zwartą grupę weteranów akcji T4, traktowali go z wyższością i dystansem, stawiając go niemal na równi z sowieckimi volksdeutschami, którzy służyli w kompanii wartowniczej.
W grudniu 1942 roku objął stanowisko komendanta obozu pracy dla Żydów w Budzyniu. Okres, w którym sprawował rządy, uznawany jest za najkrwawszy w całej historii obozu. Szczególnie często przeprowadzano wtedy „selekcje”, w których wyniku więźniowie niezdolni do pracy byli rozstrzeliwani lub wysyłani do obozów zagłady. W Budzyniu przebywał do czerwca/lipca lub sierpnia 1943 roku. 
Podczas służby w Budzyniu Feix poznał Amona Götha, późniejszego komendanta obozu koncentracyjnego w Płaszowie. Kontynuowali tę znajomość także po wyjeździe Götha z Budzynia. Zdaniem Johannesa Sachslehnera jest możliwe, że u boku Feixa przyszły komendant Płaszowa nabył pierwszych doświadczeń w masowym mordowaniu Żydów.
Nie wiadomo, czym Feix zajmował się w ostatnich latach wojny. Po kapitulacji III Rzeszy zamieszkał w Niemczech Zachodnich. Nigdy nie został osądzony za zbrodnie popełnione w okupowanej Polsce. Zmarł w swoim domu w bawarskim Ambergu pod koniec maja 1969 roku.

</doc>
<doc id="4388327" url="https://pl.wikipedia.org/wiki?curid=4388327" title="Erwin Fichtner">
Erwin Fichtner

Erwin Fichtner (ur. 12 stycznia 1912 w Żmigrodzie, zm. 24 marca 1943 w okolicach Tarnawatki) – SS-Oberscharführer, uczestnik akcji T4, członek personelu obozu zagłady w Bełżcu, w którym pełnił funkcję kwatermistrza, został zabity przez polskich partyzantów.
Życiorys.
Urodził się w Trachenbergu na Dolnym Śląsku (ob. Żmigród). Z zawodu był policjantem. Był także członkiem SS w randze Oberscharführera. W 1939 roku został przydzielony do personelu akcji T4, czyli tajnego programu eksterminacji osób psychicznie chorych i niepełnosprawnych umysłowo. Służył w „ośrodku eutanazji” w Bernburgu jako kucharz.
Jako jeden z pierwszych weteranów akcji T4 został przeniesiony do okupowanej Polski, aby wziąć udział w eksterminacji Żydów. Na początku 1942 roku rozpoczął służbę w obozie zagłady w Bełżcu. Pełnił tam funkcję kwatermistrza. Do jego zadań należało między innymi sprawowanie pieczy nad zrabowanymi pieniędzmi i kosztownościami. Zdaniem Roberta Kuwałka jest prawdopodobne, iż to Fichtner był „kasjerem” rezydującym w obozowej rozbieralni, odpowiedzialnym za odbieranie pieniędzy i kosztowności od Żydów prowadzonych do komór gazowych. Zachowane niemieckie dokumenty wskazują ponadto, że w czerwcu 1942 roku został wysłany do getta warszawskiego, aby zabrać stamtąd cegły potrzebne do budowy nowych, bardziej wydajnych komór gazowych.
24 marca 1943 roku został zabity przez polskich partyzantów na drodze nieopodal Tarnawatki. Był jednym z dwóch członków załogi Bełżca, którzy zginęli pełniąc służbę w obozie. Został pochowany na niemieckim cmentarzu wojskowym w Tomaszowie Lubelskim. W latach 90. szczątki pogrzebanych tam osób przeniesiono na niemiecki cmentarz wojskowy w Przemyślu, a nazwisko Fichtnera zamieszczono na znajdującym się tam pomniku.

</doc>
<doc id="4388328" url="https://pl.wikipedia.org/wiki?curid=4388328" title="Fritz Tauscher">
Fritz Tauscher

Fritz Tauscher (ur. 20 maja 1903 w Planitz, zm. 1965 w Hamburgu) – niemiecki policjant, uczestnik akcji T4, członek personelu obozu zagłady w Bełżcu, komendant obozu pracy w Budzyniu.
Życiorys.
Urodził się w wiosce Planitz nieopodal Zwickau. Z zawodu był policjantem. Był także członkiem NSDAP i SS. Po wybuchu II wojny światowej został przydzielony do personelu akcji T4, czyli tajnego programu eksterminacji osób psychicznie chorych i niepełnosprawnych umysłowo. Był szefem biura rejestrów w „ośrodku eutanazji” na Zamku Sonnenstein nieopodal Pirny. Później służył także w ośrodkach w Brandenburgu i Hartheim.
Podobnie jak wielu innych weteranów akcji T4 został przeniesiony do okupowanej Polski, aby wziąć udział w eksterminacji Żydów. Pod koniec października 1942 roku rozpoczął służbę w obozie zagłady w Bełżcu. W połowie grudnia tegoż roku obóz zaprzestał jednak przyjmowania transportów, a jego załodze powierzono zadanie wydobycia i spalenia blisko 450 tys. zwłok, które pogrzebano na terenie obozu. Kierowanie tą akcją powierzono Tauscherowi, być może ze względu na fakt, iż uprzednio w obozie szkoleniowym SS w Trawnikach udzielał instrukcji w zakresie kremacji zwłok. Wiosną 1943 roku, gdy wszystkie masowe groby zostały opróżnione, Tauscher kierował pracami związanymi z likwidacją obozu i zacieraniem śladów po jego istnieniu.
Według niektórych świadków po ostatecznej likwidacji Bełżca został przeniesiony do obozu pracy dla Żydów w Dorohuczy i pełnił tam funkcję komendanta. Później przez pewien czas był komendantem obozu pracy w Budzyniu. Następnie wraz z większością weteranów akcji „Reinhardt” został przeniesiony do "Einsatz R" operującej na wybrzeżu Adriatyku.
Po kapitulacji III Rzeszy zamieszkał w Niemczech Zachodnich. Został zatrzymany w ramach śledztwa prowadzonego przeciw uczestnikom akcji „Reinhardt”. W 1965 roku, zanim postawiono go w stan oskarżenia, popełnił samobójstwo w więzieniu w Hamburgu.

</doc>
<doc id="4388329" url="https://pl.wikipedia.org/wiki?curid=4388329" title="Heinrich Barbl">
Heinrich Barbl

Heinrich Barbl (ur. 3 marca 1900 w Sarleinsbach, data i miejsce śmierci nieznane) – austriacki hydraulik, uczestnik akcji T4, członek personelu obozu zagłady w Bełżcu.
Życiorys.
Urodził się w austriackim Sarleinsbach. Z zawodu był hydraulikiem. Po rozpoczęciu II wojny światowej został zwerbowany do personelu akcji T4, czyli tajnego programu eksterminacji osób psychicznie chorych i niepełnosprawnych umysłowo. Służył w „ośrodku eutanazji” na Zamku Hartheim.
Podobnie jak wielu innych weteranów akcji T4 został przeniesiony do okupowanej Polski, aby wziąć udział w eksterminacji Żydów. Na początku 1942 roku rozpoczął służbę w obozie zagłady w Bełżcu. Uczestniczył tam w budowie pierwszych komór gazowych. Ze względu na jego przedwojenny fach powierzono mu zadanie zainstalowania przewodów, które doprowadzały do komór spaliny wytwarzane przez zdobyczny sowiecki silnik. Nieco później wykonał tę samą pracę w obozie zagłady w Sobiborze.
Po uruchomieniu Bełżca został obozowym hydraulikiem i elektrykiem. Pełnił też służbę na terenie tzw. obozu II, czyli w strefie zagłady, w której znajdowały się komory gazowe i masowe groby. Notorycznie nadużywał alkoholu, prawdopodobnie z tego powodu zimą 1942/43 komendant Gottlieb Hering ukarał go uwięzieniem w bunkrze-karcerze. Ze względu na swe pijaństwo i ograniczony intelekt był obiektem kpin ze strony innych członków załogi. Hering zwolnił go z obowiązku wykonywania egzekucji w obozowym „lazarecie”, uzasadniając to stwierdzeniem, że Barbl „jest tak stuknięty, że mógłby zastrzelić nas, zamiast Żydów”. Niektórzy członkowie załogi podejrzewali, że Barbl z rozmysłem udawał osobę ograniczoną intelektualnie, aby uniknąć wykonywania najbardziej uciążliwych zadań. Brak informacji, które wskazywałyby, że wykazywał się okrucieństwem wobec żydowskich więźniów.
Z ustaleń zachodnioniemieckiej prokuratury, która na początku lat 60. prowadziła śledztwo w sprawie zbrodni popełnionych w Bełżcu, wynika, że Barbl najprawdopodobniej przeżył wojnę, a po jej zakończeniu powrócił do Austrii.

</doc>
<doc id="4388330" url="https://pl.wikipedia.org/wiki?curid=4388330" title="Arthur Dachsel">
Arthur Dachsel

Arthur Dachsel (ur. 1890 w Böhlen, data i miejsce śmierci nieznane) – niemiecki policjant, uczestnik akcji T4, członek personelu obozów zagłady w Bełżcu i Sobiborze.
Życiorys.
Urodził się w wiosce Böhlen nieopodal Riesy w Saksonii.
Z zawodu był policjantem. Po wybuchu II wojny światowej został przydzielony do personelu akcji T4, czyli tajnego programu eksterminacji osób psychicznie chorych i niepełnosprawnych umysłowo. Służył w „ośrodku eutanazji” na Zamku Sonnenstein nieopodal Pirny jako „palacz” w krematorium.
Podobnie jak wielu innych weteranów akcji T4 został przeniesiony do okupowanej Polski, aby wziąć udział w eksterminacji Żydów. Początkowo służył w obozie zagłady w Bełżcu. Był jednym z najstarszych członków obozowej załogi. Odpowiadał za garaż i warsztat ślusarski, a w czasie gdy do obozu przybywały żydowskie transporty, prawdopodobnie uczestniczył w ich likwidacji.
W lipcu 1942 roku został przeniesiony do obozu zagłady Sobiborze. Był jednym z esesmanów sprawujących nadzór nad „komandem leśnym” ("Waldkommando"), które pozyskiwało drewno budowlane i opałowe w lasach wokół obozu. Od lata 1943 roku nadzorował także więźniów, którzy pracowali w tzw. obozie IV przy budowie magazynów i warsztatów naprawczych dla zdobycznej broni sowieckiej. Thomas Blatt zapamiętał go jako jednego z najmniej brutalnych esesmanów z załogi Sobiboru. Wiosną 1943 roku w uznaniu zasług położonych w czasie akcji „Reinhardt” został awansowany do stopnia Oberwachtmeistra policji.
Po likwidacji obozu w Sobiborze podobnie jak większość weteranów akcji „Reinhardt” został przeniesiony do "Einsatz R" operującej na wybrzeżu Adriatyku. Służbę pełnił w Trieście i Fiume. Jego dalsze losy pozostają nieznane. Centrala Badania Zbrodni Narodowosocjalistycznych w Ludwigsburgu, która na przełomie lat 50. i 60. prowadziła śledztwo w sprawie zbrodni popełnionych w Bełżcu, uznała go za zmarłego.

</doc>
<doc id="4388331" url="https://pl.wikipedia.org/wiki?curid=4388331" title="Werner Dubois">
Werner Dubois

Karl Werner Dubois (ur. 26 lutego 1913 w Wuppertalu, zm. 22 października 1971 w Münster) – niemiecki robotnik i kierowca, SS-Oberscharführer, uczestnik akcji T4, członek personelu obozów zagłady w Bełżcu i Sobiborze, został skazany w procesie załogi Sobiboru na karę trzech lat pozbawienia wolności. 
Życiorys.
Młodość.
Urodził się w protestanckiej rodzinie wydawców książek. Był wychowywany przez babkę. Ukończył protestancką szkołę powszechną, następnie uczęszczał do szkoły zawodowej, w której zdobył fach wytwórcy pędzli. Po wybuchu wielkiego kryzysu przez długi czas pozostawał bezrobotny, później pracował w rolnictwie.
W 1934 roku wstąpił do SA. Rok później został powołany w szeregi Wehrmachtu. Służbę odbywał w szkole sportów motorowych we Frankfurcie nad Odrą. Dzięki temu został później instruktorem jazdy w SS. Ubiegał się o możliwość wstąpienia do jednostki „Leibstandarte Adolf Hitler”, będącej gwardią przyboczną Adolfa Hitlera, jego podanie zostało jednak odrzucone. Ostatecznie w styczniu 1937 roku podjął służbę w pułku „Brandenburg” należącym do formacji SS-Totenkopfverbände. Cztery miesiące później został formalnie członkiem SS. Według Chrisa Webba miał w charakterze kierowcy i strażnika służyć w obozie koncentracyjnym Sachsenhausen.
II wojna światowa.
Na krótko przed wybuchem II wojny światowej został przydzielony do personelu akcji T4, czyli tajnego programu eksterminacji osób psychicznie chorych i niepełnosprawnych umysłowo. Początkowo służył w „ośrodkach eutanazji” w Grafeneck i Brandenburgu jako kierowca autobusów służących do transportu ofiar. Później przeniesiono go do ośrodka w Bernburgu, gdzie pełnił funkcję „palacza” w krematorium. Według niektórych autorów tę samą funkcję pełnił także w ośrodku w Hadamarze. Jak sam przyznał po wojnie, udział w akcji T4 pozbawił go oporów przed zabijaniem ludzi.
Zimą 1941/42 w mundurze Organizacji Todt służył na froncie wschodnim (rejon Wiaźmy). Oficjalnie jego zadaniem była opieka nad rannymi żołnierzami.
Podobnie jak wielu innych weteranów akcji T4 został przeniesiony do okupowanej Polski, aby wziąć udział w eksterminacji Żydów. Na przełomie marca i kwietnia 1942 roku dołączył do personelu obozu zagłady w Bełżcu. Pełnił służbę na terenie tzw. obozu II, czyli w strefie zagłady, w której znajdowały się komory gazowe. Jego głównym zadaniem było sprawowanie nadzoru nad więźniarskim komandem, które kopało masowe groby. Wielokrotnie przeprowadzał egzekucje w obozowym „lazarecie”. Jako kierowca obozowej ciężarówki uczestniczył w misjach zaopatrzeniowych, zlecano mu także przewożenie zrabowanych pieniędzy i kosztowności do sztabu akcji „Reinhardt” w Lublinie. Ponadto przez pewien czas odpowiadał za szkolenie ukraińskich strażników. Z zeznań Karla Schlucha wynika, że w czasie pobytu w Bełżcu często znajdował się pod wpływem alkoholu. W marcu 1943 roku został awansowany do stopnia SS-Oberscharführera.
W połowie grudnia 1942 roku obóz w Bełżcu zaprzestał przyjmowania transportów, a jego załodze powierzono zadanie wydobycia i spalenia blisko 450 tys. zwłok, które pogrzebano na terenie obozu. Po zakończeniu akcji zacierania śladów zbrodni Dubois uczestniczył w pracach związanych z likwidacją obozu. Opuścił Bełżec jako jeden z ostatnich esesmanów. Wczesnym latem 1943 roku został przeniesiony do obozu zagłady Sobiborze. Był jednym z esesmanów sprawujących nadzór nad „komandem leśnym” ("Waldkommando"), które pozyskiwało drewno budowlane i opałowe w lasach wokół obozu. Między innymi dowodził komandem w dniu 20 lipca 1943 roku, gdy część jego więźniów podjęła próbę zbiorowej ucieczki, zakończoną schwytaniem i rozstrzelaniem większości z nich. Odpowiadał także za obozową zbrojownię. Z zeznań innych esesmanów oraz ocalałych więźniów wynika ponadto, że uczestniczył w przyjmowaniu transportów na obozowej rampie oraz w pędzeniu ofiar do komór gazowych.
Po południu 14 października 1943 roku, gdy w Sobiborze wybuchło powstanie więźniów, przebywał w obozowej zbrojowni. W czasie ataku powstańców został ciężko ranny; otrzymał kilka ciosów siekierą i postrzał w płuco. Pomocy medycznej udzielił mu żydowski lekarz-więzień Szulim Bresler, pod którego opieką Duboisa odwieziono następnie do szpitala w Chełmie.
W szpitalu przebywał do stycznia 1944 roku. Następnie w ślad za większością weteranów akcji „Reinhardt” został przeniesiony do "Einsatz R" operującej na wybrzeżu Adriatyku. Zadaniem tej jednostki była likwidacja miejscowych Żydów oraz walka z jugosłowiańską i włoską partyzantką. Służbę pełnił w Trieście.
Losy powojenne.
W maju 1945 roku dostał się do amerykańskiej niewoli. W obozie jenieckim przebywał do grudnia 1947 roku. Po zwolnieniu zamieszkał w Schwelm, gdzie wykonywał zawód ślusarza.
Był jednym z ośmiu byłych esesmanów sądzonych w procesie załogi Bełżca. W śledztwie zasłaniał się niepamięcią i starał się minimalizować rozmiar popełnionych w obozie zbrodni. W sierpniu 1963 roku zachodnioniemiecka prokuratura postawiła mu zarzut pomocnictwa w zamordowaniu co najmniej 360 tys. Żydów. Podobnie jak pozostali oskarżeni nie zaprzeczał swojemu udziałowi w Zagładzie, twierdził natomiast, że działał pod przymusem, nie mając możliwości sprzeciwienia się rozkazom przełożonych lub uzyskania przeniesienia z Bełżca. Argumenty te zostały zaakceptowane przez sąd krajowy w Monachium, który postanowieniem z 30 stycznia 1964 roku umorzył postępowanie przeciwko Duboisowi i sześciu innym oskarżonym. 
Niedługo później ponownie stanął przed sądem, tym razem jako oskarżony w procesie załogi Sobiboru. Akt oskarżenia przeciwko niemu i jedenastu innym esesmanom został wniesiony w czerwcu 1964 roku. Postawiono mu zarzut współudziału zamordowaniu co najmniej 43 tys. Żydów. W trakcie przesłuchań nie zaprzeczył, że uczestniczył w „rozładunku” żydowskich transportów. Przyznał również, że zabrakło mu odwagi by sprzeciwić się zbrodniczym rozkazom, a ewentualny wyrok skazujący byłby skłonny uznać za sprawiedliwy. Jednocześnie przyjął tę samą linię obrony, co w przypadku procesu załogi Bełżca, utrzymując, że działał pod przymusem. Ocaleni więźniowie złożyli obciążające go zeznania, w oczach sędziów okazały się one jednak niewystarczające, aby udowodnić, że wykazywał się okrucieństwem i inicjatywą wykraczającą poza standardowe wykonywanie rozkazów. Uznano ponadto, że nie można mu udowodnić udziału w egzekucji więźniów "Waldkommando" w lipcu 1943 roku. Ostatecznie wyrokiem sądu krajowego w Hagen z 20 grudnia 1966 roku został uznany winnym współudziału w zamordowaniu co najmniej 15 tys. Żydów i skazany na karę trzech lat pozbawienia wolności.
Zmarł w 1971 roku.

</doc>
<doc id="4388332" url="https://pl.wikipedia.org/wiki?curid=4388332" title="Erich Fuchs (członek SS)">
Erich Fuchs (członek SS)

Erich Fuchs (ur. 9 kwietnia 1902 w Berlinie, zm. 25 lipca 1980 w Koblencji) – niemiecki mechanik, SS-Scharführer, uczestnik akcji T4, członek personelu obozów zagłady w Bełżcu, Sobiborze i Treblince, w których odpowiadał przede wszystkim za instalację silników w komorach gazowych. Został skazany w procesie załogi Sobiboru na karę 4 lat więzienia.
Życiorys.
Urodził się w Berlinie. Po ukończeniu szkoły podstawowej podjął pracę jako mechanik samochodowy. W momencie przejęcia władzy w Niemczech przez nazistów był zatrudniony jako szofer w wydawnictwie Ullstein Verlag, które należało do żydowskiej rodziny Ullsteinów. W maju 1933 roku wstąpił do NSDAP i SA. Według Chrisa Webba uczynił to pod naciskiem przełożonych, niedługo po tym, jak wydawnictwo uległo „aryzacji”. Jego była żona twierdziła natomiast, że jeszcze przed wojną Fuchs posiadał zdecydowanie antysemickie poglądy.
Latem 1941 roku został przydzielony do personelu akcji T4, czyli tajnego programu eksterminacji osób psychicznie chorych i niepełnosprawnych umysłowo. Służył w „ośrodkach eutanazji” w Brandenburgu i Bernburgu. Był kierowcą doktora Irmfrieda Eberla – kierownika medycznego tych ośrodków, późniejszego komendanta obozu zagłady w Treblince. Pewnego razu w charakterze „widza” uczestniczył w zagazowaniu 50 pacjentów.
Jako jeden z pierwszych weteranów akcji T4 został przeniesiony do okupowanej Polski, aby wziąć udział w eksterminacji Żydów. W styczniu 1942 roku wraz z grupą pracowników ośrodka w Bernburgu został wysłany do Bełżca w dystrykcie lubelskim, gdzie w tym czasie był budowany pierwszy obóz zagłady w Generalnym Gubernatorstwie. Otrzymał jednocześnie stopień SS-Scharführera. Jednym z pierwszych zadań, które powierzył mu komendant Christian Wirth, było zainstalowanie dysz prysznicowych na sufitach komór gazowych. Miało to na celu ich upozorowanie na łaźnie kąpielowe. Po wojnie Fuchs utrzymywał, że nie był świadomy tego faktu, stąd głośno zaprotestował, wskazując, że instalacja dysz jest niemożliwa, gdyż w budynku brakuje rur doprowadzających wodę. Ten sprzeciw miał jakoby wprawić Wirtha w taką wściekłość, że uderzył Fuchsa pejczem, po czym polecił go rozstrzelać za niewykonanie rozkazu. Johann Niemann i Erwin Fichtner, którzy byli świadkami tej sceny, mieli odwieść komendanta od tego drastycznego rozkazu. Fuchs twierdził, że po tym incydencie napisał skargę do centrali akcji T4, list został jednak skonfiskowany przez Wirtha i nigdy nie dotarł do adresatów. 
W kolejnych tygodniach Fuchs pracował jako kierowca ciężarówki, którą dostarczano do obozu materiały budowlane. W kwietniu 1942 roku na rozkaz Wirtha udał się do Lwowa. Zabrał stamtąd zdobyczny sowiecki silnik, który zawiózł następnie do nowo powstającego obozu zagłady w Sobiborze. Spaliny wytwarzane przez to urządzenie miały służyć do mordowania ofiar w komorach gazowych. Fuchs zainstalował silnik przy pomocy Ericha Bauera, po czym wziął udział w próbnym zagazowaniu kilkudziesięciu żydowskich kobiet. W Sobiborze przebywał jeszcze przez kilka tygodni, uczestnicząc w gazowaniu ofiar i udzielając Bauerowi instrukcji w tym zakresie.
Nieco później został wysłany do nowo powstającego obozu zagłady w Treblince, gdzie spędził trzy lub cztery miesiące. Twierdził, że jego głównym zadaniem było zainstalowanie generatora, który zaopatrywał obóz w energię elektryczną. Powrócił następnie do Bełżca, gdzie przebywał do grudnia 1942 roku, po czym – jak podaje Michael Bryant – został ponownie przeniesiony do Treblinki.
W międzyczasie zdołał uzyskać zwolnienie z personelu akcji T4 i akcji „Reinhardt”. Na początku 1943 roku podjął pracę w firmie naftowej Ostland―Öl-Vertriebsgesellschaft, której siedziba znajdowała się w okupowanej Rydze. Później miał pracować w jeszcze jednej niemieckiej instytucji niezwiązanej z Zagładą Żydów. W lutym 1945 roku został wcielony do jednostki transportowej Waffen-SS. Miesiąc później został ranny w nalocie lotniczym. Pod koniec wojny znalazł się w sowieckiej, a następnie w amerykańskiej niewoli. Po zwolnieniu z obozu jenieckiego przez pewien czas pracował dla armii brytyjskiej jako kierowca i mechanik samochodowy. W kolejnych latach imał się różnych zajęć, m.in. pracował jako niewykwalifikowany robotnik, ślusarz, wreszcie jako inspektor samochodowy w Koblencji.
Był jednym z ośmiu byłych esesmanów sądzonych w procesie załogi Bełżca. Został aresztowany w kwietniu 1963 roku. Cztery miesiące później zachodnioniemiecka prokuratura postawiła mu zarzut pomocnictwa w zamordowaniu co najmniej 90 tys. Żydów. Podobnie jak pozostali oskarżeni nie zaprzeczał swojemu udziałowi w Zagładzie, twierdził natomiast, że działał pod przymusem, nie mając możliwości sprzeciwienia się rozkazom przełożonych lub uzyskania przeniesienia z Bełżca. Argumenty te zostały zaakceptowane przez sąd krajowy w Monachium, który postanowieniem z 30 stycznia 1964 roku umorzył postępowanie przeciwko Fuchsowi i sześciu innym oskarżonym. 
Niedługo później Fuchs ponownie stanął przed sądem, tym razem jako oskarżony w procesie załogi Sobiboru. Akt oskarżenia przeciwko niemu i jedenastu innym esesmanom został wniesiony 30 czerwca 1964 roku. Postawiono mu zarzut współudziału w zamordowaniu co najmniej 3600 Żydów. W sierpniu 1966 roku został z przyczyn formalnych wyłączony z głównego postępowania. Wyrokiem sądu krajowego w Hagen z 20 grudnia 1966 roku został uznany winnym współudziału w zamordowaniu co najmniej 79 tys. Żydów i skazany na karę 4 lat pozbawienia wolności.
Po wyjściu z więzienia powrócił do Koblencji. Zmarł w lipcu 1980 roku.

</doc>
<doc id="4388333" url="https://pl.wikipedia.org/wiki?curid=4388333" title="Hans Girtzig">
Hans Girtzig

Hans Girtzig (ur. 23 kwietnia 1905 w Berlinie, data i miejsce śmierci nieznane) – uczestnik akcji T4, członek personelu obozu zagłady w Bełżcu i obozu pracy w Poniatowej, po wojnie ze względu na zły stan zdrowia uniknął osądzenia.
Życiorys.
Urodził się w Berlinie. Brak informacji na temat jego życia osobistego i zawodowego przed II wojną światową. Wiadomo, że po jej wybuchu został przydzielony do personelu akcji T4, czyli tajnego programu eksterminacji osób psychicznie chorych i niepełnosprawnych umysłowo. Jako pracownik kantyny służył w „ośrodkach eutanazji” w Grafeneck, Hadamarze i Hartheim.
Podobnie jak wielu innych weteranów akcji T4 został przeniesiony do okupowanej Polski, aby wziąć udział w eksterminacji Żydów. W połowie 1942 roku rozpoczął służbę w obozie zagłady w Bełżcu. Był jednym z esesmanów sprawujących nadzór nad „śluzą”, czyli specjalnym korytarzem, którym pędzono ofiary z rozbieralni w obozie I do komór gazowych w obozie II. Ponadto nadzorował więźniarskie komanda, które pracowały w obozie I. Przez pewien czas był zatrudniony w obozowej administracji.
Wczesnym latem 1943 roku obóz w Bełżcu uległ likwidacji. Girtzig został wówczas przeniesiony do obozu pracy dla Żydów w Poniatowej. Po zakończeniu wojny powrócił do rodzimego Berlina.
W 1959 roku Centrala Badania Zbrodni Narodowosocjalistycznych w Ludwigsburgu wszczęła śledztwo w sprawie zbrodni popełnionych w Bełżcu. Girtzig jako jeden z dziewięciu podejrzanych został tymczasowo aresztowany. Ze względu na fakt, iż cierpiał na stwardnienie rozsiane, prowadzone przeciwko niemu postępowanie zostało jednak umorzone.

</doc>
<doc id="4388334" url="https://pl.wikipedia.org/wiki?curid=4388334" title="Siegfried Graetschus">
Siegfried Graetschus

Siegfried Graetschus (ur. 9 czerwca 1916 w Tylży, zm. 14 października 1943 w Sobiborze) – SS-Oberscharführer, uczestnik akcji T4, członek załogi obozu koncentracyjnego Sachsenhausen i obozu zagłady w Bełżcu, dowódca straży w obozie zagłady w Sobiborze, został zabity podczas powstania więźniów Sobiboru.
Życiorys.
Po ukończeniu szkoły podstawowej pracował w rolnictwie. W 1935 roku wstąpił do SS, a rok później do NSDAP. Służył w obozie koncentracyjnym Sachsenhausen.
Po wybuchu II wojny światowej został przydzielony do personelu akcji T4, czyli tajnego programu eksterminacji osób psychicznie chorych i niepełnosprawnych umysłowo. Służył w „ośrodku eutanazji” w Bernburgu.
Jako jeden z pierwszych weteranów akcji T4 został przeniesiony do okupowanej Polski, aby wziąć udział w eksterminacji Żydów. Na początku 1942 roku wysłano go do Bełżca w dystrykcie lubelskim, gdzie w tym czasie był budowany pierwszy obóz zagłady w Generalnym Gubernatorstwie. Prawdopodobnie to on wraz z Lorenzem Hackenholtem przekształcił wtedy skonfiskowany samochód pocztowy w ruchomą komorę gazową. W czasie „eksperymentalnej fazy” działalności obozu pojazd ten był wykorzystywany do mordowania osób niepełnosprawnych i chorych psychicznie, które wyszukiwano w okolicznych wsiach, a być może także do zabijania polskich więźniów politycznych z więzienia w Zamościu. Ostatecznie komendant Christian Wirth nie zdecydował się na jego szersze wykorzystanie, postanawiając, że w Bełżcu zostaną uruchomione stacjonarne komory gazowe.
W kwietniu lub wrześniu 1942 roku Graetschus został przeniesiony do obozu zagłady w Sobiborze. Objął tam dowództwo nad kompanią wartowniczą złożoną z wschodnioeuropejskich kolaborantów przeszkolonych w obozie SS w Trawnikach. Z relacji ocalałych więźniów wynika, że zwykł poddawać swoich podwładnych surowej mustrze i intensywnym ćwiczeniom. Z racji swej funkcji był jednym z głównych celów żydowskich konspiratorów, którzy przygotowywali zbrojne powstanie. 14 października 1943 roku został zwabiony do warsztatu krawieckiego, gdzie więźniowie Jehuda Lerner i Arkadi Waispapir zabili go ciosami siekiery.

</doc>
<doc id="4388335" url="https://pl.wikipedia.org/wiki?curid=4388335" title="Robert Jührs">
Robert Jührs

Robert Emil Jührs (ur. 17 października 1911 we Frankfurcie nad Menem, data i miejsce śmierci nieznane) – niemiecki robotnik, uczestnik akcji T4, członek personelu obozów zagłady w Bełżcu i Sobiborze. Po wojnie sądzony w Niemczech Zachodnich w procesach załóg Bełżca i Sobiboru, dwukrotnie uniewinniony.
Życiorys.
Urodził się we Frankfurcie nad Menem. Po ukończeniu szkoły podstawowej pracował jako malarz pokojowy. W kwietniu 1930 roku wstąpił do NSDAP i SA. W 1934 roku na skutek poparzenia chemicznego stracił wzrok w lewym oku. Od tego czasu pracował jako niewykwalifikowany robotnik, m.in. na loterii oraz jako bileter we frankfurckiej operze.
W czerwcu 1941 roku został zwerbowany do personelu akcji T4, czyli tajnego programu eksterminacji osób psychicznie chorych i niepełnosprawnych umysłowo. Służył w „ośrodku eutanazji” w Hadamarze – jako pielęgniarz, malarz pokojowy i biuralista.
Podobnie jak wielu innych weteranów akcji T4 został przeniesiony do okupowanej Polski, aby wziąć udział w eksterminacji Żydów. Jednocześnie przyznano mu stopień SS-Unterscharführera. W czerwcu 1942 roku rozpoczął służbę w obozie zagłady w Bełżcu. Jego zadaniem było nadzorowanie żydowskich komand roboczych, które pracowały na terenie tzw. obozu I i obozu II. Według Roberta Kuwałka był jednym z esesmanów, którzy najczęściej przeprowadzali egzekucje w obozowym „lazarecie”. On sam przesłuchiwany po wojnie przyznał, że pewnego razu na rozkaz komendanta Gottlieba Heringa zastrzelił w „lazarecie” siedmiu Żydów.
W marcu 1943 roku, gdy przystąpiono do likwidacji ośrodka zagłady, został przeniesiony do obozu pracy w Dorohuczy. W listopadzie 1943 roku w związku z akcją „Erntefest” przeprowadzono tam likwidację żydowskich więźniów. Jührs eskortował wtedy ofiary do miejsca straceń w Trawnikach. Następnie został wysłany do obozu zagłady w Sobiborze, gdzie w tym czasie prowadzone były prace likwidacyjne. Po ich zakończeniu, jako członek kordonu zabezpieczającego, uczestniczył w egzekucji ostatniej grupy więźniów. 
Na przełomie 1943 i 1944 roku, podobnie jak większość weteranów akcji „Reinhardt”, został przeniesiony do "Einsatz R" operującej na wybrzeżu Adriatyku. Zadaniem tej jednostki była likwidacja miejscowych Żydów oraz walka z jugosłowiańską i włoską partyzantką. W maju 1945 roku dostał się do amerykańskiej niewoli. Po zwolnieniu z obozu jenieckiego powrócił do Frankfurtu. Wkrótce został ponownie zatrzymany i osadzony w obozie dla internowanych w Dachau, skąd zwolniono go w listopadzie 1946 roku. W 1947 roku był sądzony w drugim procesie personelu Hadamaru. Wyrokiem sądu krajowego we Frankfurcie został uniewinniony. W kolejnych latach imał się różnych zajęć; był robotnikiem miejskim, współwłaścicielem sklepu z używanymi samochodami, portierem hotelowym, szkolnym woźnym. Był kilkukrotnie karany za drobne przestępstwa i wykroczenia.
Jako jeden z ośmiu byłych esesmanów zasiadł na ławie oskarżonych w procesie załogi Bełżca. W sierpniu 1963 roku zachodnioniemiecka prokuratura postawiła mu zarzut pomocnictwa w zamordowaniu co najmniej 360 tys. Żydów. Podobnie jak pozostali oskarżeni nie zaprzeczał swojemu udziałowi w Zagładzie, twierdził natomiast, że działał pod przymusem, nie mając możliwości sprzeciwienia się rozkazom przełożonych lub uzyskania przeniesienia z Bełżca. Argumenty te zostały zaakceptowane przez sąd krajowy w Monachium, który postanowieniem z 30 stycznia 1964 roku umorzył postępowanie przeciwko Jührsowi i sześciu innym oskarżonym. 
Niedługo później ponownie stanął przed sądem, tym razem jako oskarżony w procesie załogi Sobiboru. Akt oskarżenia przeciwko niemu i jedenastu innym esesmanom został wniesiony 30 czerwca 1964 roku. Postawiono mu zarzut pomocnictwa w zamordowaniu co najmniej 30 Żydów – ostatnich więźniów obozu, których zgładzono na przełomie listopada i grudnia 1943 roku. Przyjął tę samą linię obrony, co w przypadku procesu załogi Bełżca, utrzymując, że działał pod przymusem. Wyrokiem sądu krajowego w Hagen z 20 grudnia 1966 roku został uniewinniony. 
Jego dalsze losy, w tym data śmierci, nie są znane.

</doc>
<doc id="4388336" url="https://pl.wikipedia.org/wiki?curid=4388336" title="Rudolf Kamm">
Rudolf Kamm

Rudolf Kamm (ur. 1905 w Sedenz, data i miejsce śmierci nieznane) – Niemiec sudecki, SS-Scharführer, uczestnik akcji T4, członek personelu obozów zagłady w Bełżcu i Sobiborze.
Życiorys.
Urodził się w wiosce Sedenz nieopodal Cieplic w kraju usteckim. W 1938 roku na mocy układu monachijskiego jego rodzinne strony zostały zaanektowane przez III Rzeszę. Po wybuchu II wojny światowej został przydzielony do personelu akcji T4, czyli tajnego programu eksterminacji osób psychicznie chorych i niepełnosprawnych umysłowo. Służył w „ośrodku eutanazji” na Zamku Sonnenstein nieopodal Pirny jako „palacz” w krematorium.
Podobnie jak wielu innych weteranów akcji T4 został przeniesiony do okupowanej Polski, aby wziąć udział w eksterminacji Żydów. W pierwszej połowie 1942 roku rozpoczął służbę w obozie zagłady w Bełżcu. Razem z Heinrichem Unverhauem nadzorował więźniarskie komando, które sortowało odebrane ofiarom mienie. W momencie, gdy do obozu przybywały żydowskie transporty, był kierowany do służby na obozowej rampie. Dwukrotnie musiał być hospitalizowany w Tomaszowie Lubelskim z powodu zarażenia tyfusem.
W 1943 roku został przeniesiony do obozu zagłady w Sobiborze. Podobnie jak w Bełżcu nadzorował tam więźniów sortujących mienie odebrane zagazowanym Żydom. Po zakończeniu akcji „Reinhardt” został przeniesiony do "Einsatz R" operującej na wybrzeżu Adriatyku.
Jego dalsze losy pozostają nieznane. Franz Suchomel, który służył wraz z Kammem w Trieście, zeznał, że po raz ostatni widział go w gospodzie na terenie Karyntii, będącej ostatnią kwaterą ich jednostki. Miało to miejsce wkrótce po zakończeniu działań wojennych. Z kolei żona Lorenza Hackenholta twierdziła, że latem 1945 roku Kamm odwiedził ją w Berlinie, twierdząc, że jej mąż wysłał go do niej, aby za jego pośrednictwem przekazała mu cywilne ubrania.

</doc>
<doc id="4388337" url="https://pl.wikipedia.org/wiki?curid=4388337" title="Karl Schluch">
Karl Schluch

Karl Alfred Schluch (ur. 25 października 1905 w Lęborku, data i miejsce śmierci nieznane) – niemiecki robotnik i pielęgniarz, uczestnik akcji T4, członek personelu obozu zagłady w Bełżcu i obozu pracy w Poniatowej. Był sądzony w procesie załogi Bełżca, lecz prowadzone przeciwko niemu postępowanie zostało umorzone.
Życiorys.
Urodził się w Lęborku, był wychowywany przez dziadków. Po ukończeniu szkoły podstawowej pracował jako robotnik rolny. W 1930 roku rozpoczął kurs pielęgniarski, który ukończył dwa lata później. Staż odbywał w sanatorium w Bernau. W późniejszych latach pracował także w innych sanatoriach i szpitalach w Berlinie i okolicy. W 1936 roku wstąpił do NSDAP.
W czerwcu 1940 roku został przydzielony do personelu akcji T4, czyli tajnego programu eksterminacji osób psychicznie chorych i niepełnosprawnych umysłowo. Służył w „ośrodkach eutanazji” w Grafeneck i Hadamarze. Zimą 1941/42 w mundurze Organizacji Todt służył na froncie wschodnim (rejon Wiaźmy). Oficjalnie jego zadaniem była opieka nad rannymi żołnierzami.
Podobnie jak wielu innych weteranów akcji T4 został przeniesiony do okupowanej Polski, aby wziąć udział w eksterminacji Żydów. W marcu 1942 roku rozpoczął służbę w obozie zagłady w Bełżcu. Był jednym z esesmanów sprawujących nadzór nad „śluzą”, czyli specjalnym korytarzem, którym pędzono Żydów z rozbieralni w obozie I do komór gazowych w obozie II. Jego zadaniem było uśpić czujność ofiar, a w razie potrzeby wymusić ich posłuszeństwo przy użyciu brutalnej przemocy. Podobnie jak inni członkowie załogi musiał rozstrzeliwać w obozowym „lazarecie” Żydów niezdolnych do poruszania się o własnych siłach. Komendant Christian Wirth uważał jednak, że podczas egzekucji Schluch wykazuje się niewystarczającą gorliwością i pewnego razu miał stwierdzić, że „najchętniej sam by go w tym dole zastrzelił”.
Wczesnym latem 1943 roku obóz w Bełżcu uległ likwidacji. Schluch został wówczas przeniesiony do obozu pracy dla Żydów w Poniatowej. Jesienią tegoż roku podobnie jak większość weteranów akcji „Reinhardt” został przeniesiony do "Einsatz R" operującej na wybrzeżu Adriatyku. Zadaniem tej jednostki była likwidacja miejscowych Żydów oraz walka z jugosłowiańską i włoską partyzantką. W maju 1945 roku dostał się do amerykańskiej niewoli, lecz po dwóch miesiącach został zwolniony z obozu jenieckiego. Przez blisko siedem lat mieszkał w okolicach Kassel, gdzie pracował jako robotnik rolny i budowlany. Z czasem powrócił do zawodu pielęgniarza.
Był jednym z ośmiu byłych esesmanów sądzonych w procesie załogi Bełżca. W sierpniu 1963 roku zachodnioniemiecka prokuratura postawiła mu zarzut pomocnictwa w zamordowaniu co najmniej 360 tys. Żydów. Podobnie jak pozostali oskarżeni nie zaprzeczał swojemu udziałowi w zagładzie, twierdził natomiast, że działał pod przymusem, nie mając możliwości sprzeciwienia się rozkazom przełożonych lub uzyskania przeniesienia z Bełżca. Argumenty te zostały zaakceptowane przez sąd krajowy w Monachium, który postanowieniem z 30 stycznia 1964 roku umorzył postępowanie przeciwko Schluchowi i sześciu innym oskarżonym.

</doc>
<doc id="4388338" url="https://pl.wikipedia.org/wiki?curid=4388338" title="Heinrich Unverhau">
Heinrich Unverhau

Heinrich Unverhau (ur. 26 listopada 1911 w Vienenburgu, data i miejsce śmierci nieznane) – niemiecki muzyk i pielęgniarz, SS-Unterscharführer, uczestnik akcji T4, członek personelu obozów zagłady w Bełżcu i Sobiborze. Po wojnie sądzony w Niemczech Zachodnich w procesach załóg Bełżca i Sobiboru dwukrotnie uniewinniony.
Życiorys.
Młodość.
Urodził się w Vienenburgu. W 1925 roku zaczął terminować na hydraulika, jednakże na skutek wypadku przy pracy stracił wzrok w prawym oku i był zmuszony przerwać naukę. W kolejnych latach utrzymywał się z muzyki. Wkrótce zbliżył się do niemieckiej skrajnej prawicy. W 1932 roku dołączył do orkiestry oddziału Stahlhelmu w Neuruppin. Jesienią następnego roku wstąpił do SA, a w 1937 roku został członkiem NSDAP. W 1934 roku dzięki wstawiennictwu kierownika muzycznego w zakładzie psychiatrycznym w Neuruppin został zatrudniony jako pielęgniarz w szpitalu psychiatrycznym w Teupitz.
II wojna światowa.
Na przełomie 1939/40 roku został przydzielony do personelu akcji T4, czyli tajnego programu eksterminacji osób psychicznie chorych i niepełnosprawnych umysłowo. Służył jako pielęgniarz w „ośrodkach eutanazji” w Grafeneck i Hadamarze. W tym drugim pracował także w sortowni odzieży. Zimą 1941/42 roku w mundurze Organizacji Todt służył na froncie wschodnim (okolice Wiaźmy). Oficjalnie jego zadaniem była opieka nad rannymi żołnierzami.
Podobnie jak wielu innych weteranów akcji T4 został przeniesiony do okupowanej Polski, aby wziąć udział w eksterminacji Żydów. W czerwcu 1942 roku dołączył do załogi obozu zagłady w Bełżcu. Służbę pełnił przede wszystkim w nieczynnej parowozowni położonej poza obszarem obozu ścisłego. Nadzorował tam żydowskie komando, które przeszukiwało i sortowało mienie odebrane ofiarom, po czym przygotowywało je do transportu. Podczas powojennego śledztwa utrzymywał, że nie uczestniczył bezpośrednio w likwidacji żydowskich transportów, aczkolwiek Robert O’Neil twierdzi, że Unverhau był angażowany do tego zadania, gdy liczebność transportów okazywała się tak duża, że każdy esesman był potrzebny w obozie.
W październiku 1942 roku zachorował na tyfus i musiał być hospitalizowany w Lublinie. Jego niesprawne oko zostało wtedy ostatecznie usunięte. Unverhau postanowił wykorzystać tę okazję, aby uzyskać przeniesienie z Bełżca. Zwrócił się z podaniem bezpośrednio do centrali akcji T4 w Berlinie, która jednak była w stanie mu zaoferować jedynie przeniesienie do któregoś z „ośrodków eutanazji” w Rzeszy. Po powrocie do obozu Unverhau został natychmiast wezwany do komendanta Gottlieba Heringa, który udzielił mu ostrej nagany. Owo pominięcie drogi służbowej wprawiło także we wściekłość inspektora obozów akcji „Reinhardt” Christiana Wirtha. Przybył on osobiście do Bełżca i udzielił Unverhauowi reprymendy przed frontem całej obozowej załogi, nie szczędząc mu przy tym najgorszych epitetów i gróźb. Gdy Unverhau usiłował się usprawiedliwić, Wirth brutalnie przerwał mu słowami „zamknij się!” W pewnym momencie zagroził mu także pistoletem. Po tym incydencie Unverhauowi przydzielano szczególnie uciążliwe i upokarzające prace, takie jak sprzątanie latryn i kanałów ściekowych. Nie był to jedyny przypadek, kiedy naraził się kierownictwu obozu. Twierdził, że pewnego razu Hering oskarżył go o sabotaż, gdyż podczas rutynowej kontroli odzieży, którą jego komando przygotowało do wysyłki do Niemiec, znaleziono opaskę z Gwiazdą Dawida i pewną ilość pieniędzy.
W Bełżcu przebywał do lata 1943 roku. Gdy obóz uległ likwidacji, został przeniesiony do ośrodka zagłady w Sobiborze. Odpowiadał za uprzątanie „rozbieralni” w tzw. obozie II, w której Żydzi pozostawiali odzież i przedmioty osobiste przed udaniem się do komór gazowych. Nadzorował także jeden z baraków sortowniczych. Wkrótce do władz niemieckich dotarła informacja, że teren byłego obozu w Bełżcu jest rozkopywany przez miejscową ludność, która poszukuje pożydowskich kosztowności. Unverhau wraz z kilkoma innymi esesmanami i oddziałem ukraińskich strażników został tam wysłany, aby zabezpieczyć teren poobozowy poprzez jego niwelację i zasadzenie młodych drzewek. Później wzniesiono tam jeszcze gospodarstwo rolne, na którym osadzono ukraińskiego strażnika wraz z rodziną. Prace te trwały do końca października 1943 roku. W międzyczasie w Sobiborze doszło do zbrojnego powstania więźniów, w konsekwencji którego kierownictwo akcji „Reinhardt” postanowiło zlikwidować obóz. W listopadzie Unverhau powrócił do Sobiboru, aby również tam pracować przy zacieraniu śladów ludobójstwa. Z zeznań Roberta Jührsa wynika, że aktywnie uczestniczył w egzekucji ostatnich więźniów Sobiboru, których rozstrzelano na przełomie listopada i grudnia 1943 roku.
Po zakończeniu prac likwidacyjnych podobnie jak większość weteranów akcji „Reinhardt” został przeniesiony do "Einsatz R" operującej na wybrzeżu Adriatyku. Zadaniem tej jednostki była likwidacja miejscowych Żydów oraz walka z jugosłowiańską i włoską partyzantką. W maju 1944 roku został powołany do Wehrmachtu. Dostał się do amerykańskiej, a następnie do francuskiej niewoli.
Losy powojenne.
We wrześniu 1945 roku został zwolniony z obozu jenieckiego. W latach 1947–1949 był sądzony w procesie personelu „ośrodka eutanazji” w Grafeneck. W czasie procesu przyznał, że w latach 1942–1943 pełnił służbę w Bełżcu, zeznanie to zostało jednak zignorowane jako nieistotne dla sprawy. Ostatecznie wyrokiem sądu przysięgłych w Tybindze został uniewinniony. W 1952 roku powrócił do przedwojennych zawodów muzyka i pielęgniarza.
Jako jeden z ośmiu byłych esesmanów zasiadł na ławie oskarżonych w procesie załogi Bełżca. W sierpniu 1963 roku zachodnioniemiecka prokuratura postawiła mu zarzut pomocnictwa w zamordowaniu co najmniej 360 tys. Żydów. W czasie śledztwa utrzymywał, że proces eksterminacji był realizowany zasadniczo rękoma żydowskich więźniów, których pozostawiono przy życiu, aby pracowali w obozowych komandach roboczych. Podobnie jak pozostali oskarżeni nie zaprzeczał swojemu udziałowi w Zagładzie, twierdził natomiast, że działał pod przymusem, nie mając możliwości sprzeciwienia się rozkazom przełożonych lub uzyskania przeniesienia z Bełżca. Argumenty te zostały zaakceptowane przez sąd krajowy w Monachium, który postanowieniem z 30 stycznia 1964 roku umorzył postępowanie przeciwko Unverhauowi i sześciu innym oskarżonym.
Niedługo później ponownie stanął przed sądem, tym razem jako oskarżony w procesie załogi Sobiboru. Został aresztowany w marcu 1964 roku. Akt oskarżenia przeciwko niemu i jedenastu innym esesmanom został wniesiony trzy miesiące później. Postawiono mu zarzut współudziału zamordowaniu co najmniej 72 tys. Żydów. Przyjął tę samą linię obrony, co w przypadku procesu załogi Bełżca, utrzymując, że działał pod przymusem. Na jego korzyść przemówił fakt, iż byli więźniowie Sobiboru nie byli w stanie rozpoznać go na sali sądowej lub jednoznacznie potwierdzić, że osobiście uczestniczył w najcięższych zbrodniach. W konsekwencji wyrokiem sądu krajowego w Hagen z 20 grudnia 1966 roku został uniewinniony.

</doc>
<doc id="4388339" url="https://pl.wikipedia.org/wiki?curid=4388339" title="Ernst Zierke">
Ernst Zierke

Ernst Zierke (ur. 6 maja 1905 w Krępie, zm. 23 maja 1972 w Celle) – niemiecki robotnik i pielęgniarz, uczestnik akcji T4, członek personelu obozów zagłady w Bełżcu i Sobiborze. Po wojnie sądzony w Niemczech Zachodnich w procesach załóg Bełżca i Sobiboru, dwukrotnie uniewinniony.
Życiorys.
Urodził się we wsi Krampe w powiecie Köslin (ob. Krępa w powiecie koszalińskim). Był synem kolejarza. Po ukończeniu szkoły podstawowej pracował jako robotnik leśny, później terminował na kowala. Od 1925 roku pracował w rolnictwie. Po wybuchu wielkiego kryzysu stracił pracę i był zmuszony utrzymywać się z zasiłku dla bezrobotnych. Poszukując stabilnego źródła zarobku, rozpoczął w 1934 roku kurs na pielęgniarza psychiatrycznego. Zarówno w czasie stażu, jak i po uzyskaniu uprawnień pracował w szpitalu psychiatrycznym w Neuruppin.
W 1939 roku został przydzielony do personelu akcji T4, czyli tajnego programu eksterminacji osób psychicznie chorych i niepełnosprawnych umysłowo. Początkowo służył w „ośrodku eutanazji” w Grafeneck – jako pielęgniarz eskortujący ofiary podczas transportu z różnych zakładów psychiatrycznych. Był także pomocnikiem fotografa. Wiosną 1941 roku, po zamknięciu ośrodka w Grafeneck, został przeniesiony do ośrodka w Hadamarze. Pod koniec 1941 roku oddelegowano go do szpitala psychiatrycznego w Eichbergu. W pierwszych miesiącach 1942 roku w mundurze Organizacji Todt służył na froncie wschodnim (rejon Wiaźmy). Oficjalnie jego zadaniem była opieka nad rannymi żołnierzami. Po powrocie do Niemiec pracował przez krótki czas w Eichbergu i Hadamarze.
Podobnie jak wielu innych weteranów akcji T4 został przeniesiony do okupowanej Polski, aby wziąć udział w eksterminacji Żydów. W czerwcu 1942 roku rozpoczął służbę w obozie zagłady w Bełżcu. Służył na terenie tzw. obozu I: na rampie oraz w rozbieralni, w której Żydzi udający się do komór gazowych musieli rozebrać się do naga i oddać wszystkie wartościowe przedmioty. W marcu 1943 roku, gdy przystąpiono do likwidacji obozu, został przeniesiony do obozu pracy w Dorohuczy. Gdy w listopadzie 1943 roku w związku z akcją „Erntefest” przeprowadzono tam likwidację żydowskich więźniów, Zierke eskortował ofiary do miejsca straceń w Trawnikach. Następnie został wysłany do obozu zagłady w Sobiborze, gdzie w tym czasie prowadzone były prace likwidacyjne. Po ich zakończeniu, jako członek kordonu zabezpieczającego, uczestniczył w egzekucji ostatniej grupy więźniów.
Podobnie jak większość weteranów akcji „Reinhardt” został przeniesiony do "Einsatz R" operującej na wybrzeżu Adriatyku. Zadaniem tej jednostki była likwidacja miejscowych Żydów oraz walka z jugosłowiańską i włoską partyzantką. W maju 1945 roku dostał się do amerykańskiej niewoli. W obozie jenieckim przebywał do wiosny następnego roku. 24 stycznia 1947 roku został aresztowany pod zarzutem udziału w zbrodniach popełnionych w „ośrodku eutanazji” w Hadamarze. Był sądzony w drugim procesie personelu Hadamaru. Wyrokiem sądu krajowego we Frankfurcie nad Menem został uniewinniony ze względu na brak wystarczających dowodów winy (1948). Zamieszkał u swojej matki w Ratzeburgu, a po jej śmierci w 1962 roku – u swojej siostry w Südwinsen.
Był jednym z ośmiu byłych esesmanów sądzonych w procesie załogi Bełżca. W sierpniu 1963 roku zachodnioniemiecka prokuratura postawiła mu zarzut pomocnictwa w zamordowaniu co najmniej 360 tys. Żydów. Podobnie jak pozostali oskarżeni nie zaprzeczał swojemu udziałowi w Zagładzie, twierdził natomiast, że działał pod przymusem, nie mając możliwości sprzeciwienia się rozkazom przełożonych lub uzyskania przeniesienia z Bełżca. Argumenty te zostały zaakceptowane przez sąd krajowy w Monachium, który postanowieniem z 30 stycznia 1964 roku umorzył postępowanie przeciwko Zierkemu i sześciu innym oskarżonym. 
Niedługo później Zierke ponownie stanął przed sądem, tym razem jako oskarżony w procesie załogi Sobiboru. Akt oskarżenia przeciwko niemu i jedenastu innym oskarżonym został wniesiony 30 czerwca 1964 roku. Postawiono mu zarzut pomocnictwa w zamordowaniu co najmniej 30 Żydów – ostatnich więźniów obozu, których zgładzono na przełomie listopada i grudnia 1943 roku. Przyjął tę samą linię obrony, co w przypadku procesu załogi Bełżca, utrzymując, że działał pod przymusem. Wyrokiem sądu krajowego w Hagen z 20 grudnia 1966 roku został uniewinniony.

</doc>
<doc id="4388341" url="https://pl.wikipedia.org/wiki?curid=4388341" title="Metropolia Monrovia">
Metropolia Monrovia

Metropolia Monrovia – jedyna metropolia kościoła rzymskokatolickiego w Liberii. Została ustanowiona 19 grudnia 1981.

</doc>
<doc id="4388342" url="https://pl.wikipedia.org/wiki?curid=4388342" title="Ponciano Mbomio">
Ponciano Mbomio

Ponciano Mbomio Castillo (ur. 20 marca 1976) – lekkoatleta z Gwinei Równikowej, specjalizujący się w biegu na 100 metrów, olimpijczyk.
Jego jedyną, znaczącą, międzynarodową imprezą były w 1996 r., letnie igrzyska olimpijskie w amerykańskiej Atlancie. Mbomio wziął udział w jednej konkurencji: sztafecie 4x100 m. Jednocześnie był najmłodszym zawodnikiem w reprezentacji Gwinei Równikowej, mając zaledwie 20 lat. Wraz z kolegami z drużyny, wystartował w 2. biegu eliminacyjnym. Reprezentanci Gwinei Równikowej zajęli w nim ostatnią, 5. lokatę z najgorszym czasem eliminacji - 45,63, wskutek czego nie zdołali dalej awansować.

</doc>
<doc id="4388343" url="https://pl.wikipedia.org/wiki?curid=4388343" title="Białokozy">
Białokozy

Białokozy (biał. "Белакозы"; ros. "Белокозы") – wieś na Białorusi, w obwodzie grodzieńskim, w rejonie brzostowickim, w sielsowiecie Koniuchy.
Dawniej okolica szlachecka. W czasach zaborów w granicach Imperium Rosyjskiego, w guberni grodzieńskiej, w powiecie grodzieńskim.
W latach 1921–1939 leżała w Polsce, w województwie białostockim, w powiecie grodzieńskim, w gminie Krynka.
Według Powszechnego Spisu Ludności z 1921 roku zamieszkiwało tu 46 osób, 43 były wyznania rzymskokatolickiego a 3 prawosławnego. Jednocześnie 43 mieszkańców zadeklarowało polską przynależność narodową a 3 inną. Były tu 4 budynki mieszkalne.
Miejscowość należała do parafii prawosławnej i rzymskokatolickiej w Krynkach. Podlegała pod Sąd Grodzki w Krynkach i Okręgowy w Grodnie; właściwy urząd pocztowy mieścił się w Krynkach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.
Od 1991 w składzie niepodległej Białorusi.

</doc>
<doc id="4388347" url="https://pl.wikipedia.org/wiki?curid=4388347" title="Wspólnota Kościoła Chrześcijan Baptystów w Kętach">
Wspólnota Kościoła Chrześcijan Baptystów w Kętach



</doc>
<doc id="4388351" url="https://pl.wikipedia.org/wiki?curid=4388351" title="Graniusz Petron">
Graniusz Petron

Granius Petro (zm. 47 p.n.e.) – członek plebejskiej rodziny Graniuszy i stronnik Cezara podczas jego wojny z Pompejuszem. Graniusz Preton został wyznaczony przez niego w 47 p.n.e. na urząd kwestora na rok następny, ale okręt, którym podróżował, został zajęty przez Scypiona Metellusa, stronnika Pompejusza. Cała załoga okrętu została wzięta do niewoli, natomiast gdy Petronowi zaproponowano wolność, ten przebił się mieczem

</doc>
<doc id="4388355" url="https://pl.wikipedia.org/wiki?curid=4388355" title="Luzia Woman">
Luzia Woman



</doc>
<doc id="4388357" url="https://pl.wikipedia.org/wiki?curid=4388357" title="Metropolia Blantyre">
Metropolia Blantyre

Metropolia Blantyre – jedna z 2 metropolii kościoła rzymskokatolickiego w Malawi. Została ustanowiona 25 kwietnia 1959.

</doc>
<doc id="4388361" url="https://pl.wikipedia.org/wiki?curid=4388361" title="Volkswagen SpaceFox">
Volkswagen SpaceFox



</doc>
<doc id="4388364" url="https://pl.wikipedia.org/wiki?curid=4388364" title="Metropolia Lilongwe">
Metropolia Lilongwe

Metropolia Lilongwe – jedna z 2 metropolii kościoła rzymskokatolickiego w Malawi. Została ustanowiona 9 stycznia 2011.

</doc>
<doc id="4388375" url="https://pl.wikipedia.org/wiki?curid=4388375" title="Erich Fuchs">
Erich Fuchs



</doc>
<doc id="4388381" url="https://pl.wikipedia.org/wiki?curid=4388381" title="Hemiodontichthys acipenserinus">
Hemiodontichthys acipenserinus

Hemiodontichthys acipenserinus – gatunek słodkowodnej ryby sumokształtnej z rodziny zbrojnikowatych (Loricariidae), jedyny przedstawiciel rodzaju "Hemiodontichthys". Wyróżnia się rzadką wśród zbrojników metodą opieki nad ikrą oraz nietypowym dla tej rodziny sposobem pobierania pokarmu. Ze względu na małe rozmiary nie ma znaczenia gospodarczego, poza akwarystyką.
Występowanie.
Został opisany naukowo z Rio Guaporé w Brazylii. Występuje w dorzeczu Amazonki, dopływach Madeiry, Essequibo, Paragwaju, Oyapocku – na obszarach Boliwii, Brazylii, Ekwadoru, Kolumbii, Gujany Francuskiej, Gujany i Peru. Szeroki zasięg występowania tego gatunku oraz różnice morfometryczne pomiędzy populacjami sugerują, że mogą występować liczne podgatunki lub może to być kompleks gatunków.
Cechy charakterystyczne.
Głowa zakończona długim, ostrym pyskiem, zwykle z końcowym wyrostkiem zaopatrzonym w wyraźny, zakrzywiony ząb skórny. Na czubku pyska znajduje się wąski, nagi, poziomy obszar. Krawędź górnej i dolnej wargi z nieregularnymi małymi płatami. Górna warga z głębokim środkowym wycięciem, dolna warga mniej lub bardziej karbowana w środku. Obydwie wargi są pokryte licznymi wyrostkami. Małe zęby w żuchwie, górne szczęki trudne do obserwacji, bezzębne. Zęby skórne na grzbiecie głowy i ciała oraz po obu stronach pyska, ułożone w mocno falujące linie. Tarczki skórne tworzą wyraźne grzbiety wzdłuż podłużnych bocznych fałdów ciała. Piersi i brzuch pokryty dużymi, głównie kwadratowymi płytkami, ułożonymi w trzech rzędach. Oczy średniej wielkości, okrągłe. Dymorfizm płciowy jest uwidoczniony w znacznie wydatniejszych wargach samców oraz w kształcie zębów.
Dorosłe osobniki "H. acipenserinus" osiągają maksymalnie 13,4 cm długości standardowej.
Biologia i ekologia.
"H. acipenserinus" występuje na piaszczystym dnie, w którym się częściowo zagrzebuje, jego kryptyczne ubarwienie daje mu możliwości kamuflażu. 
Podobnie jak w przypadku blisko spokrewnionych z nim przedstawicieli tzw. grupy Loricariichthys (rodzaje "Furcodontichthys", "Loricariichthys", "Pseudoloricaria" i "Limatulichthys"), dojrzałe samce w okresie rozrodczym utrzymują ikrę przyklejoną do swoich warg. Jaja układane są w pakiety i utrzymywane przez samca w fałdzie utworzonym przez wargę. Taka taktyka rozrodcza, oprócz ochrony ikry, zapewnia jej wentylację w czasie ruchu rodzica. Po wylęgu młode pozostają pod opieką samca przez okres około 1 tygodnia.
"H. acipenserinus" żywi się bezkręgowcami, który wykopuje z podłoża wargami, wybierając jadalne cząsteczki wewnątrz jamy ustnej i eliminując niestrawną część poprzez otwory skrzelowe. Taki tryb żerowania pozostawia wyraźne ślady w postaci małych zagłębień w podłożu. Podobną metodę pobierania pokarmu zaobserwowano u niektórych pielęgnicowatych (np. "Apistogramma", "Crenicara" i "Satanoperca"), które żerują w ciągu dnia, samotnie lub w małych grupach, pobierając porcje podłoża i przeżuwając je przy krawędziach otworu gębowego. W odróżnieniu od pielęgnic "H. acipenserinus" wykazuje niezwykłą taktykę żywieniową: żeruje w nocy, samotnie, wspierając się na płetwach piersiowych i brzusznych przesuwa ciało do przodu i zanurza wydłużone wargi w podłożu (w piasku lub szczątkach organicznych); następnie ryba wsysa cząstki podłoża do komory jamy ustnej, w której filtruje żywność, wydalając przez otwory skrzelowe kłęby osadów.

</doc>
<doc id="4388390" url="https://pl.wikipedia.org/wiki?curid=4388390" title="Juliana Obiong">
Juliana Obiong

Juliana Obiong Nzang (ur. 23 maja 1966) – lekkoatletka z Gwinei Równikowej, specjalizująca się w biegach sprinterskich, olimpijka.
Swoją międzynarodową karierę sportową Obiong zaczęła w 1988 r. od występu na letnich igrzyskach olimpijskich w Seulu. W 1. biegu eliminacyjnym na 400 m zajęła ostatnią 7. pozycję, z najgorszym czasem eliminacji – 1:07,58, przez co nie awansowała do kolejnej fazy zawodów. W 1991 roku wzięła udział w mistrzostwach świata w Tokio, gdzie wystartowała w biegach na 200 i 400 m. Na dwukrotnie krótszym z dystansów była 7. w 2. biegu eliminacyjnym, z czasem 28,17. Na 400 m również była 7. w 2. biegu eliminacyjnym, w tym przypadku z czasem 1:04,13. W obu startach nie przebrnęła eliminacji. Kilka lat później wzięła udział w swoich drugich igrzyskach olimpijskich, w Atlancie w 1996 r., w biegu na 100 m. Z czasem 13,88 uplasowała się na ostatniej 9. pozycji w 6. biegu eliminacyjnym, przez co po raz kolejny nie zdołała zameldować się w półfinale. Jednocześnie była najstarszą zawodniczką w reprezentacji Gwinei Równikowej, mając 30 lat.

</doc>
<doc id="4388395" url="https://pl.wikipedia.org/wiki?curid=4388395" title="Mistrzostwa Europy w Lekkoatletyce 1962 – bieg na 800 m kobiet">
Mistrzostwa Europy w Lekkoatletyce 1962 – bieg na 800 m kobiet

Bieg na dystansie 800 metrów kobiet był jedną z konkurencji rozgrywanych podczas VII Mistrzostw Europy w Belgradzie. Biegi eliminacyjne zostały rozegrane 15 września, a bieg finałowy 16 września 1962 roku. Zwyciężczynią tej konkurencji została reprezentantka Holandii Gerda Kraan. W rywalizacji wzięło udział dziewiętnaście zawodniczek z dziesięciu reprezentacji.
Wyniki.
Eliminacje.
Bieg 1
Bieg 2
Bieg 3

</doc>
<doc id="4388401" url="https://pl.wikipedia.org/wiki?curid=4388401" title="Wydział Filozoficzny Uniwersytetu im. Adama Mickiewicza w Poznaniu">
Wydział Filozoficzny Uniwersytetu im. Adama Mickiewicza w Poznaniu

Wydział Filozoficzny Uniwersytetu im. Adama Mickiewicza w Poznaniu – jeden z 6 wydziałów dziedzinowych Szkoły Nauk Humanistycznych UAM w Poznaniu, który mieści się przy ulicy Szamarzewskiego 89c. 
Charakterystyka działalności.
Rada Naukowa Wydziału Filozoficznego posiada uprawnienia do nadawania stopnia doktora oraz doktora habilitowanego w zakresie filozofii. 
Wydział Filozoficzny UAM wydaje obecnie trzy czasopisma naukowe: 
Na Wydziale działa Stu­denck­ie Koło Naukowe Filo­zofów, które wydaje pismo filo­zoficzne "Pretek­sty", pub­liku­jące prace najbardziej uzdol­nionych studentów.
Problematyka badawcza podejmowana przez pracowników Wydziału obejmuje zróżnicowany obszar dociekań filozoficznych i metodologicznych. Tematy badaw­cze real­i­zowane w Insty­tu­cie to m.in.: prob­lem per­cepcji w fil­ozofii i kognitywistyce, metoda ide­al­iza­cji, metafizy­czny sta­tus świadomości, filo­zofia niemiecka XVIII-XX wieku, przeo­braże­nia w myśli zachod­nioeu­rope­jskiej cza­sów nowożytnych, wybrane prob­lemy filo­zofii religii, etyka, etyka eko­log­iczna, filozofia moralności, filozofia prawa, filozofia publiczna, kan­tyzm w Polsce, kultura nowoczesna a post­nowoczesna, post­mod­ern­izm, racjon­al­ność dzi­ałań, filo­zofia grecka, filo­zofia Wschodu, współczesna filo­zofia amerykańska, aksjolo­gia ogólna, filo­zoficzne aspekty fem­i­nizmu, filo­zofia poli­tyki, filo­zofia fizyki i matem­atyki, metodolo­gia teorii rozwoju bio­log­icznego, metodolog­iczne aspekty prak­tyki badaw­czej chemii, społeczne uwarunk­owa­nia twór­c­zości naukowej i roz­woju nauki, poznaw­czy sta­tus wiedzy naukowej, logika ogólna, logika pytań.
Wydział Filo­zoficzny współpracuje z poznańskim oddziałałem Pol­skiego Towarzystwa Filo­zoficznego oraz Poznańskim Towarzys­t­wem Przy­jaciół Nauk.
Od 1 października 2019 roku, zarządzeniem Rektora UAM, Instytut funkcjonuje jako Wydział Filozoficzny Uniwersytetu im. Adama Mickiewicza w Poznaniu.
Władze Wydziału.
W roku akademickim 2019/2020:
Struktura organizacyjna.
Od 1 stycznia 2020:

</doc>
<doc id="4388403" url="https://pl.wikipedia.org/wiki?curid=4388403" title="Dyskografia Dawida Podsiadły">
Dyskografia Dawida Podsiadły

Dyskografia Dawida Podsiadły obejmuje albumy studyjne, single i teledyski.
Podsiadło sprzedał ponad 600 tys. albumów w Polsce. Piosenkarz debiutował na polskiej liście sprzedaży – OLiS 4 razy, w tym cztery razy na 1. miejscu. Zdobył on pięć złotych płyt, dwie platynowe, dwie potrójne platynowe płyty i osiem diamentowych oraz jedną podwójnie diamentową płytę nadaną przez ZPAV.

</doc>
<doc id="4388404" url="https://pl.wikipedia.org/wiki?curid=4388404" title="Gajusz Fabrycjusz Luscynus">
Gajusz Fabrycjusz Luscynus

Gaius Fabricius Luscinus (ur. IV wiek p.n.e., zm. po 275 p.n.e.) – rzymski polityk z początku III wieku p.n.e., cenzor i dwukrotny konsul. Był często wzmiankowany przez pisarzy antycznych jako wzór cnót obywatelskich.
W 284 p.n.e. został wysłany do miast sprzymierzonych z Rzymem, by zapobiec ich dołączeniu do sojuszu z Tarentem. Misja nie udała się i Fabrycjusz został uwięziony. W 282 p.n.e. został wybrany konsulem razem z Kwintusem Emiliuszem Papusem. Podczas sprawowania przez Fabrycjusza urzędu konsula odniósł zwycięstwa nad Samnitami, Lukanami i Brucjami. Po tych zwycięstwach celebrował triumf. W tym samym roku został wysłany jako poseł do Pyrrusa w celu wykupienia jeńców rzymskich. Pyrrus próbował go przekupić, lecz Fabrycjusz odmówił. Ujęty tym Pyrrus wypuścił jeńców bez zapłaty.
W 278 p.n.e. Fabrycjusz został wybrany po raz drugi na urząd konsula (drugim konsulem został, podobnie jak w 282 p.n.e., Kwintus Emiliusz). W tym samym roku do Gajusza przybył zbieg, który proponował otrucie króla Epiru. Fabrycjusz odesłał go Pyrrusowi.
W 275 p.n.e. został wybrany cenzorem. Podczas sprawowania przez niego tego urzędu zwalczał zamiłowanie do zbytku, usuwając z listy senatorów Publiusza Korneliusza Rufinusa, konsula w 290 p.n.e. za posiadanie przez niego dziesięciu miar wagi srebrnych wyrobów.

</doc>
<doc id="4388405" url="https://pl.wikipedia.org/wiki?curid=4388405" title="Rafał Rychlewski">
Rafał Rychlewski

Rafał Rychlewski (ur. 16 marca 1990) – polski piłkarz ręczny, lewoskrzydłowy, od 2014 zawodnik Arki Gdynia.
Kariera sportowa.
Wychowanek Powenu Zabrze, z którym w 2008 zdobył mistrzostwo Polski juniorów. Do 2009 był zawodnikiem SMS-u Gdańsk, w którego barwach grał w sezonach 2007/2008 i 2008/2009 w I lidze. W sezonie 2009/2010 był graczem Gap Handball, w którym rozegrał 22 mecze i rzucił 188 bramek, zajmując 5. miejsce w klasyfikacji najlepszych strzelców 5. ligi francuskiej. Następnie występował w Valence Handball, z którym awansował do 2. ligi francuskiej.
W 2014 został zawodnikiem Spójni Gdynia (w 2018 przekształconej w Arkę Gdynia). W sezonach 2014/2015 (140 goli) i 2015/2016 (122 gole) należał do czołowych strzelców I ligi. 2 września 2017 w barwach gdyńskiego klubu zadebiutował w Superlidze w przegranym meczu z Wisłą Płock (23:39), w którym rzucił sześć bramek. W sezonie 2017/2018 rozegrał łącznie w najwyższej polskiej klasie rozgrywkowej 29 spotkań, w których zdobył 146 goli (11. wynik w lidze).
W latach 2006–2008 był powoływany do reprezentacji Polski juniorów młodszych oraz reprezentacji Polski juniorów. W barwach tej pierwszej wystąpił w maju 2007 w trzech meczach z Litwą, w których rzucił siedem goli. W maju 2008 z kadrą juniorów uczestniczył w turnieju kwalifikacyjnym do mistrzostw Europy U-18.

</doc>
<doc id="4388407" url="https://pl.wikipedia.org/wiki?curid=4388407" title="Pola Stawowe">
Pola Stawowe

Pola Stawowe, do 1945 niem."Teich Äcker" – obszar we Wrocławiu na południe od dworca Wrocław Główny w rejonie otoczonym współcześnie ulicami Glinianą, Gajową, Borowską i Suchą na terenie obecnego osiedla Huby.
Historia.
W 1868 w granice administracyjne Wrocławia został włączony obszar na południe od dworca głównego, obejmujący między innymi obecne osiedle Huby, zwany Pola Stawowe, na którym znajdował się m.in. ogród miejski i staw rybny w miejscu, gdzie znajdowało się wyrobisko gliny. Po przyłączeniu tego terenu do miasta powstało kilka projektów zagospodarowania tego miejsca. W 1868 architekt H. Lüdtke postulował, by w tym miejscu powstał park. Następna koncepcja została ogłoszona w roku 1870 przez Carla Johanna Christiana Zimmermanna, który postulował stworzenie parku krajobrazowego wokół wznoszonej właśnie świątyni ewangelickiej. Teren zagospodarowano według innego planu, który opracował Ludwig Fintelmann – czterohektarowy zieleniec. Była to koncepcja tymczasowa, zakładająca stworzenie w przyszłości dużego parku w tym miejscu. Park jednak nigdy nie powstał, a w 1891 koncepcję zarzucono wraz z wybudowaniem Parku Południowego. Same Pola Stawowe ograniczono po wytyczeniu ulic Dyrekcyjnej, Dawida i Joannitów. Pozostały obszar zadrzewiono i w tej postaci pozostał do czasów II wojny światowej.
Kościół Zbawiciela z charakterystyczną wieżą o wysokości 66 metrów rozebrano po II wojnie światowej, jak również znajdującą się przy ul. Joannitów ewangelicką szkołę dla chłopców. Park w tym miejscu, zwany potocznie „małpim gajem”, istniał do 1975. Był zaniedbany i zarośnięty krzewami, wśród mieszkańców cieszył się złą sławą. W 1975 zapadła decyzja o wybudowaniu w tym miejscu dworca autobusowego, który funkcjonował tu do końca 2013 r., kiedy podjęto budowę na jego miejscu nowej galerii handlowej Wroclavia z (umieszczonym w podziemiu) głównym autobusowym Dworcem Wrocław. Budowę tę ukończono i oddano do użytku w październiku 2017.

</doc>
<doc id="4388408" url="https://pl.wikipedia.org/wiki?curid=4388408" title="Mistrzostwa Europy w Lekkoatletyce 1962 – skok wzwyż kobiet">
Mistrzostwa Europy w Lekkoatletyce 1962 – skok wzwyż kobiet

Skok wzwyż kobiet był jedną z konkurencji rozgrywanych podczas VII Mistrzostw Europy w Belgradzie. Kwalifikacje zostały rozegrane 13 września, a finał 14 września 1962. Zwyciężczynią tej konkurencji została reprezentantka Rumunii Iolanda Balaș, mistrzyni Europy z 1958 i rekordzistka świata. W rywalizacji wzięło udział czternaście zawodniczek z dziesięciu reprezentacji.

</doc>
<doc id="4388412" url="https://pl.wikipedia.org/wiki?curid=4388412" title="Pardelówka">
Pardelówka

Pardelówka – szczyt (707 m n.p.m.), w południowo-zachodniej Polsce, w Sudetach Środkowych, we Wzgórzach Włodzickich.
Pardelówka jest drugim najwyższym szczytem Wzgórz Włodzickich. 
Szlaki turystyczne.
 Ludwikowice Kłodzkie (stacja kolejowa) - Ludwikowice Kłodzkie - Pardelówka - Włodzicka Góra - Rozdroże pod Włodzicką Górą

</doc>
<doc id="4388413" url="https://pl.wikipedia.org/wiki?curid=4388413" title="Pożar kościoła Jezuitów w Santiago">
Pożar kościoła Jezuitów w Santiago



</doc>
<doc id="4388417" url="https://pl.wikipedia.org/wiki?curid=4388417" title="Piotr Szreniawski">
Piotr Szreniawski

Piotr Antoni Szreniawski (ur. 1976) – polski prawnik, doktor habilitowany nauk prawnych, nauczyciel akademicki na Wydziale Prawa i Administracji UMCS, specjalista w zakresie polityki administracyjnej, prawa administracyjnego i nauk o administracji.
Życiorys i praca naukowa.
Studia prawnicze ukończył w roku 2001. Stopień doktora nauk prawnych uzyskał w 2005 r. na podstawie rozprawy "Administracyjnoprawne aspekty przeciwdziałania nikotynizmowi". Stopień doktora habilitowanego nauk prawnych otrzymał w 2014 r. przedkładając jako główne osiągnięcie książkę "Obowiązek w prawie administracyjnym". Jest zatrudniony na stanowisku profesora nadzwyczajnego na Wydziale Prawa i Administracji UMCS w Katedrze Prawa Administracyjnego i Nauki Administracji. Był stypendystą w USA oraz uczestniczył w wielu zagranicznych pobytach naukowych. 
Jego domeną są krótkie eseje naukowe dotyczące bardzo różnych aspektów administracji publicznej, w tym alienacji prawa, archiwów państwowych, jakości administracji publicznej, kultury prawnej, krwiodawstwa, opieki nad wilkami, pedagogiki administracji, statusu administracyjnego rzek, urzędowego optymizmu, życzliwości w administracji. Jest współautorem książek z zakresu socjologii i psychologii administracji. Był redaktorem pierwszej w Polsce monografii poświęconej e-papierosom. Swoich sympatyków skupia wokół Think Tanku Nauk Administracyjnych.
Aktywność artystyczna.
Oprócz aktywności naukowej Szreniawski pisze wiersze, aforyzmy, jest autorem zinów, komiksów i poemiksów – rozumianych jako sztuka "pomiędzy poezją i komiksem, z pogranicza poezji wizualnej i komiksu eksperymentalnego". Jedną z propagowanych przez niego form wyrazu są autowywiady – wywiady prowadzone z samym sobą za pośrednictwem wymyślonej przez siebie postaci literackiej (Adam Mickiewicz, Wróżka Zębuszka). Układa także wiersze dźwiękowe ("sound poetry"), tworzy happeningi, rysunki i filmy wypróbowując różne formy twórczości, nadając im swoiste nazwy, np. "paleolityki". Artystycznie posługuje się często pseudonimem "pszren". Jest też wydawcą ("Wydawnictwo piotrszreniawski"). Do końca roku 2018 wydał co najmniej 191 broszur literackich. Swoją pracownię prowadzi w Żabiej Woli niedaleko Lublina.

</doc>
<doc id="4388420" url="https://pl.wikipedia.org/wiki?curid=4388420" title="Katedra św. Stefana w Pasawie">
Katedra św. Stefana w Pasawie



</doc>
<doc id="4388430" url="https://pl.wikipedia.org/wiki?curid=4388430" title="Park Layne">
Park Layne

Park Layne – jednostka osadnicza w Stanach Zjednoczonych, w stanie Ohio, w hrabstwie Clark.

</doc>
<doc id="4388434" url="https://pl.wikipedia.org/wiki?curid=4388434" title="Day Heights">
Day Heights

Day Heights – jednostka osadnicza w Stanach Zjednoczonych, w stanie Ohio, w hrabstwie Clermont.

</doc>
<doc id="4388435" url="https://pl.wikipedia.org/wiki?curid=4388435" title="Mistrzostwa Europy w Lekkoatletyce 1962 – skok w dal kobiet">
Mistrzostwa Europy w Lekkoatletyce 1962 – skok w dal kobiet

Skok w dal kobiet był jedną z konkurencji rozgrywanych podczas VII Mistrzostw Europy w Belgradzie. Kwalifikacje zostały rozegrane 14 września, a finał 15 września 1962. Zwyciężczynią tej konkurencji została reprezentantka ZSRR Tatjana Szczełkanowa, rekordzistka świata. W rywalizacji wzięło udział osiemnaście zawodniczek z jedenastu reprezentacji.

</doc>
<doc id="4388437" url="https://pl.wikipedia.org/wiki?curid=4388437" title="Miamiville">
Miamiville

Miamiville – jednostka osadnicza w Stanach Zjednoczonych, w stanie Ohio, w hrabstwie Clermont.

</doc>
<doc id="4388438" url="https://pl.wikipedia.org/wiki?curid=4388438" title="Metropolia Bamako">
Metropolia Bamako

Metropolia Bamako – jedyna metropolia kościoła rzymskokatolickiego w Mali. Została ustanowiona 14 września 1955.

</doc>
<doc id="4388440" url="https://pl.wikipedia.org/wiki?curid=4388440" title="Mount Carmel (Ohio)">
Mount Carmel (Ohio)

Mount Carmel – jednostka osadnicza w Stanach Zjednoczonych, w stanie Ohio, w hrabstwie Clermont.

</doc>
<doc id="4388441" url="https://pl.wikipedia.org/wiki?curid=4388441" title="Mount Repose">
Mount Repose

Mount Repose – jednostka osadnicza w Stanach Zjednoczonych, w stanie Ohio, w hrabstwie Clermont.

</doc>
<doc id="4388442" url="https://pl.wikipedia.org/wiki?curid=4388442" title="Mulberry (Ohio)">
Mulberry (Ohio)

Mulberry – jednostka osadnicza w Stanach Zjednoczonych, w stanie Ohio, w hrabstwie Clermont.

</doc>
<doc id="4388443" url="https://pl.wikipedia.org/wiki?curid=4388443" title="Metropolia Niamey">
Metropolia Niamey

Metropolia Niamey – jedyna metropolia kościoła rzymskokatolickiego w Nigrze. Została ustanowiona 25 maja 2007.

</doc>
<doc id="4388444" url="https://pl.wikipedia.org/wiki?curid=4388444" title="Summerside (Ohio)">
Summerside (Ohio)

Summerside – jednostka osadnicza w Stanach Zjednoczonych, w stanie Ohio, w hrabstwie Clermont.

</doc>
<doc id="4388445" url="https://pl.wikipedia.org/wiki?curid=4388445" title="Withamsville">
Withamsville

Withamsville – jednostka osadnicza w Stanach Zjednoczonych, w stanie Ohio, w hrabstwie Clermont.

</doc>
<doc id="4388448" url="https://pl.wikipedia.org/wiki?curid=4388448" title="Metropolia Windhuk">
Metropolia Windhuk

Metropolia Windhuk – jedyna metropolia kościoła rzymskokatolickiego w Namibii. Została ustanowiona 14 marca 1994.

</doc>
<doc id="4388449" url="https://pl.wikipedia.org/wiki?curid=4388449" title="Ummidiusz Kwadratus">
Ummidiusz Kwadratus



</doc>
<doc id="4388450" url="https://pl.wikipedia.org/wiki?curid=4388450" title="Stefan Oczesalski">
Stefan Oczesalski

Stefan Oczesalski (ur. 1 kwietnia 1887, zm. ?) – podpułkownik Sztabu Generalnego Wojska Polskiego.
Życiorys.
Urodził się w guberni warszawskiej, w rodzinie Ludwika. Był wyznania prawosławnego. 3 września 1906, po ukończeniu szkoły realnej w Warszawie, rozpoczął służbę w Armii Imperium Rosyjskiego. Ukończył Czugujewską Szkołę Junkrów Piechoty. 15 czerwca 1908 został mianowany podporucznikiem ze starszeństwem z 14 czerwca 1907 i wcielony do 220 Jepifańskiego Rezerwowego Pułku Piechoty. 1 stycznia 1909 pełnił służbę w 220 Jepifańskim Batalionie Rezerwowym w Morszańsku należącym do 55 Rezerwowej Brygady Piechoty. W następnym roku razem z całym batalionem został wcielony do 191 Largo-Kagulskiego Pułku Piechoty, należącego do 48 Dywizji Piechoty. 21 listopada 1911 został przeniesiony do 56 Żytomierskiego Pułku Piechoty, należącego do 14 Dywizji Piechoty, na stanowisko młodszego oficera 4. kompanii. 25 listopada tego roku awansował na porucznika ze starszeństwem z 14 czerwca 1911. W 1912 został słuchaczem Imperatorskiej Nikołajewskiej Akademii Wojskowej. Według stanu na 1 stycznia 1914 był kawalerem (ros. "Холост"). W tym samym roku, po ukończeniu akademii wrócił do macierzystego pułku i w jego szeregach walczył w czasie I wojny światowej. 22 listopada 1915 awansował na sztabskapitana ze starszeństwem z 14 czerwca 1915. W 1915 otrzymał tytuł oficera przydzielonego do Sztabu Generalnego, a w następnym roku oficera Sztabu Generalnego i przydział na stanowisko starszego adiutanta sztabu 3 Dywizji Kozaków Dońskich. 15 sierpnia 1916 został mianowany kapitanem ze starszeństwem z 14 czerwca 1916. 26 marca 1917 był pomocnikiem starszego adiutanta oddziału generała kwatermistrza sztabu 6 Armii.
W marcu 1918 został wyznaczony na stanowisko dowódcy 2 Pułku Rezerwowego, który wchodził w skład Brygady Rezerwowej I Korpusu Polskiego w Rosji.
Z dniem 1 czerwca 1919 został przydzielony do Naczelnego Dowództwa Wojska Polskiego. 12 czerwca 1919 został formalnie przyjęty do Wojska Polskiego z byłych Korpusów Wschodnich i byłej armii rosyjskiej, z zatwierdzeniem posiadanego stopnia podpułkownika Sztabu Generalnego. Następnie przez dwa lata pełnił służbę w Dowództwie Okręgu Generalnego „Kraków” na stanowisku szefa Wydziału IV i zastępcy szefa sztabu. Za ten okres służby otrzymał pochwałę od dowódcy okręgu, generała porucznika Aleksandra Osińskiego. W kwietniu 1921 został przeniesiony na stanowisko członka Komisji Weryfikacyjnej.
1 czerwca 1921 pełnił służbę w Oddziale V Sztabu Ministerstwa Spraw Wojskowych. 2 lipca 1922 Naczelnik Państwa i Naczelny Wódz, na podstawie orzeczenia Oficerskiego Trybunału Orzekającego, pozbawił go stopnia oficerskiego.
Ordery i odznaczenia.
W czasie służby w armii rosyjskiej otrzymał:

</doc>
<doc id="4388451" url="https://pl.wikipedia.org/wiki?curid=4388451" title="Mistrzostwa Europy w Lekkoatletyce 1962 – pchnięcie kulą kobiet">
Mistrzostwa Europy w Lekkoatletyce 1962 – pchnięcie kulą kobiet

Pchnięcie kulą kobiet było jedną z konkurencji rozgrywanych podczas VII Mistrzostw Europy w Belgradzie. Rozegrano od razu finał 12 września 1962. Zwyciężczynią tej konkurencji została reprezentantka ZSRR Tamara Press, rekordzistka świata, która również zwyciężyła w rzucie dyskiem. W rywalizacji wzięło udział dwanaście zawodniczek z siedmiu reprezentacji.

</doc>
<doc id="4388457" url="https://pl.wikipedia.org/wiki?curid=4388457" title="Time and Tide">
Time and Tide



</doc>
<doc id="4388458" url="https://pl.wikipedia.org/wiki?curid=4388458" title="Clear Horizon - The Best of Basia">
Clear Horizon - The Best of Basia



</doc>
<doc id="4388459" url="https://pl.wikipedia.org/wiki?curid=4388459" title="Wypadek kolejowy w Amritsarze">
Wypadek kolejowy w Amritsarze

Wypadek kolejowy w Amritsarze – wypadek kolejowy, do którego doszło 19 października 2018 wieczorem w miejscowości Joda-Phatak na przedmieściach Amritsaru w indyjskim stanie Pendżab, podczas obchodów hinduskiego święta Dasara (jednego z najważniejszych świąt w hinduizmie). W wypadku zginęło co najmniej 61 osób, a ponad 200 odniosło obrażenia.
Wypadek.
Według policjantów uczestnicy uroczystości oglądali spalenie kukły demona Rawany w pobliżu torów, gdy podmiejski pociąg uderzył w zgromadzony tłum. Ludzie prawdopodobnie nie usłyszeli nadjeżdżającego składu, ponieważ zagłuszyły go fajerwerki. Według relacji świadków inny pociąg znajdujący się na trasie Amritsar-Howrah wcześniej wyprzedził lokalizację. W wypadku zginęło co najmniej 61 osób, a ponad 200 osób odniosło obrażenia. Gościem na uroczystościach był polityk Kongresu Navjot Kaur Sidhu. 20 października w Pendżabie został ogłoszony dniem żałoby narodowej.

</doc>
<doc id="4388460" url="https://pl.wikipedia.org/wiki?curid=4388460" title="Mistrzostwa Włoch w Skokach Narciarskich 2018">
Mistrzostwa Włoch w Skokach Narciarskich 2018

Mistrzostwa Włoch w Skokach Narciarskich 2018 – zawody rozegrane 20 października 2018 na skoczni normalnej Trampolino Dal Ben w Predazzo w celu wyłonienia mistrzów Włoch w skokach narciarskich. Obrońcami tytułu sprzed roku byli Davide Bresadola oraz Manuela Malsiner.
Wśród mężczyzn tytuł po raz drugi w karierze zdobył Alex Insam, wyprzedzając o punkt obrońcę tytułu oraz o 14,5 punktu Federico Cecona. U kobiet zwyciężyła młodsza siostra zwyciężczyni z 2017, Lara, która wyprzedziła Veronikę Gianmoenę i Annikę Sieff.

</doc>
<doc id="4388463" url="https://pl.wikipedia.org/wiki?curid=4388463" title="Hemiodontichthys">
Hemiodontichthys



</doc>
<doc id="4388466" url="https://pl.wikipedia.org/wiki?curid=4388466" title="Kamienica przy Rynku 9-11 we Wrocławiu">
Kamienica przy Rynku 9-11 we Wrocławiu



</doc>
<doc id="4388468" url="https://pl.wikipedia.org/wiki?curid=4388468" title="Nadbużański Obszar Chronionego Krajobrazu">
Nadbużański Obszar Chronionego Krajobrazu

Obszary chronionego krajobrazu w Polsce:

</doc>
<doc id="4388470" url="https://pl.wikipedia.org/wiki?curid=4388470" title="Mistrzostwa Europy w Lekkoatletyce 1962 – rzut dyskiem kobiet">
Mistrzostwa Europy w Lekkoatletyce 1962 – rzut dyskiem kobiet

Rzut dyskiem kobiet był jedną z konkurencji rozgrywanych podczas VII Mistrzostw Europy w Belgradzie. Kwalifikacje i finał zostały rozegrane 15 września 1962. Zwyciężczynią tej konkurencji została reprezentantka ZSRR Tamara Press, mistrzyni Europy z 1958 oraz rekordzistka świata, która zwyciężyła również w pchnięciu kulą. W rywalizacji wzięło udział osiemnaście zawodniczek z dziesięciu reprezentacji.

</doc>
<doc id="4388475" url="https://pl.wikipedia.org/wiki?curid=4388475" title="Gnejusz Manliusz Wulso">
Gnejusz Manliusz Wulso



</doc>
<doc id="4388479" url="https://pl.wikipedia.org/wiki?curid=4388479" title="PN">
PN



</doc>
<doc id="4388491" url="https://pl.wikipedia.org/wiki?curid=4388491" title="Martin Barták">
Martin Barták

Martin Barták (ur. 14 lutego 1967 w Pradze) – czeski lekarz i urzędnik państwowy, w latach 2009–2010 wicepremier i minister obrony.
Życiorys.
Ukończył szkołę średnią w Pradze, a w 1992 studia medyczne na stołecznym Uniwersytecie Karola. Odbywał staże naukowe na uczelniach w Wielkiej Brytanii i USA. Uzyskał specjalizację I stopnia z chirurgii (1995) oraz II stopnia z neurochirurgii (2001). W 1992 podjął pracę w praskim szpitalu Nemocnice Na Homolce. W 1996 był zatrudniony w szpitalu Radcliffe Infirmary w Oksfordzie. Zajął się też własną działalnością gospodarczą w branży konsultingowej.
W latach 2000–2006 był doradcą wiceprzewodniczącego ODS Petra Nečasa do spraw obronności i bezpieczeństwa. Od 2002 doradzał też przewodniczącemu komisji obrony i bezpieczeństwa w Izbie Poselskiej. W latach 2006–2009 pełnił funkcję wiceministra obrony. Od maja 2009 do lipca 2010 był wicepremierem oraz ministrem obrony w technicznym rządzie Jana Fischera. Później do 2011 zajmował stanowisko pierwszego wiceministra finansów, po czym wycofał się z aktywności publicznej.

</doc>
<doc id="4388492" url="https://pl.wikipedia.org/wiki?curid=4388492" title="WTA Finals 2018">
WTA Finals 2018

WTA Finals 2018, właśc. BNP Paribas WTA Finals Singapore presented by SC Global 2018 – tenisowy turniej WTA w sezonie 2018 z cyklu WTA Finals, zamykający sezon rozgrywek kobiecych, rozgrywany w dniach 21–28 października 2018 roku w Singapurze na kortach twardych w hali o puli nagród wynoszącej 7 000 000 dolarów amerykańskich.
W zawodach singlowych brało udział osiem najlepszych zawodniczek świata według klasyfikacji "Road to Singapore", podsumowującej występy tenisistek w danym sezonie. Tenisistki rywalizowaly w dwóch grupach po cztery osoby. Dwie najlepsze zawodniczki z każdej grupy awansowały do półfinałów, a ich zwyciężczynie zagrały o trofeum. Zawody deblowe odbywały się w systemie pucharowym.
Gra pojedyncza.
Faza grupowa.
Losowanie grup odbyło się 19 października o 19:00 czasu lokalnego.
Gra podwójna.
Zawodniczki rozstawione.
Losowanie par odbyło się 23 października o 18:00 czasu lokalnego.

</doc>
<doc id="4388494" url="https://pl.wikipedia.org/wiki?curid=4388494" title="Furcodontichthys novaesi">
Furcodontichthys novaesi

Furcodontichthys novaesi – gatunek słodkowodnej ryby sumokształtnej z rodziny zbrojnikowatych (Loricariidae), jedyny przedstawiciel rodzaju "Furcodontichthys". Wyróżnia się rozgałęzionymi wąsikami w kącikach ust oraz rzadką wśród zbrojników metodą opieki nad ikrą.
Występowanie.
Dorzecze Solimões (górna część Amazonki) oraz jezioro Tefé w Brazylii. Występuje na piaszczystym dnie.
Cechy charakterystyczne.
W budowie zewnętrznej wyraźnie widoczne są, niespotykane u innych Loricariinae, wąsiki położone w kącikach otworu gębowego. Te wąsiki przyjmują rozgałęzione kształty podobne do wąsików zbrojników z rodzaju "Pseudohemiodon". Podobnie jak blisko spokrewnione z tym gatunkiem ryby z rodzajów "Hemiodontichthys", "Loricariichthys", "Pseudoloricaria" i "Limatulichthys", ma znacznie rozrośnięte obydwie wargi, co sugeruje, że dojrzałe samce w okresie rozrodczym utrzymują na nich ikrę. Jaja układane są w pakiety i utrzymywane przez samca w fałdzie utworzonym przez wargę. Dorosłe osobniki "H. acipenserinus" osiągają ok. 10 cm długości standardowej (SL).

</doc>
<doc id="4388495" url="https://pl.wikipedia.org/wiki?curid=4388495" title="Furcodontichthys">
Furcodontichthys



</doc>
<doc id="4388498" url="https://pl.wikipedia.org/wiki?curid=4388498" title="Rut Bízková">
Rut Bízková

Rut Bízková (ur. 19 lipca 1957) – czeska inżynier, urzędniczka państwowa i polityk, w 2010 minister środowiska.
Życiorys.
Z wykształcenia inżynier, absolwenta Wyższej Szkoły Chemiczno-Technologicznej w Pradze. Do 1994 pracowała w instytucie badań jądrowych w miejscowości Řež, następnie w biurze prasowym przedsiębiorstwa energetycznego ČEZ. Od 1990 należała do Partii Chrześcijańsko-Demokratycznej, w połowie lat 90. została członkinią Obywatelskiej Partii Demokratycznej. W 1996 została zatrudniona w resorcie środowiska. Od 2004 była doradcą wiceministra. W latach 2006–2010 pełniła funkcję wiceministra w tym resorcie.
Od kwietnia do lipca 2010 sprawowała urząd ministra środowiska w technicznym rządzie Jana Fischera. Na czas zajmowania tego stanowiska wycofała się z działalności w ODS, przywracając swoje członkostwo po odejściu z gabinetu. W latach 2010–2011 wykonywała obowiązki pierwszego wiceministra w resorcie środowiska.
W latach 2012–2016 była prezesem Agencji Technologicznej Republiki Czeskiej. Później została dyrektorem centrum innowacji w kraju środkowoczeskim.

</doc>
<doc id="4388499" url="https://pl.wikipedia.org/wiki?curid=4388499" title="Turystyka w Rosji">
Turystyka w Rosji

Turystyka w Rosji jest dynamicznie rozwijającym się działem gospodarki Rosji, liczącym ponad 500 tysięcy zatrudnionych. Według danych Światowej Organizacji Turystyki Narodów Zjednoczonych (UN WTO) Rosja znajduje się w światowej czołówce międzynarodowej turystyki: w 2017 roku przyjęła 24 390 000 zagranicznych gości (9 miejsce w Europie). UNWTO podkreśla szybki powrót popytu na podróże turystyczne po Rosji (+27% w 2017 r.).
Działalność w dziedzinie turystyki jest w Rosji regulowana prawnie, w tym przez prawo federalne nr 132-FZ „O zasadach działalności turystycznej”.
Federację Rosyjską (FR) zamieszkuje ponad sto narodowości o bogatym dziedzictwie kulturowym i historycznym. Zdaniem UNWTO właśnie to stanowi o wysokim potencjale rozwoju turystyki w kraju. Na terenie państwa znajduje się z Listy światowego dziedzictwa UNESCO.
26 uzdrowiskom, regionom uzdrowiskowym i miejscowościom sanatoryjno-rekreacyjnym FR przyznano znaczenie federalne (wszechrosyjskie). W państwowym rejestrze znajduje się ponad 140 tysięcy metryk zabytków, w tym 148 obiektów szczególnie cennych.
W Rosji sfera usług i infrastruktura turystyczna rozwijają się aktywnie zgodnie z federalnym programem celowym „Rozwój turystyki wewnętrznej i przyjazdowej w Federacji Rosyjskiej (lata 2011–2018)”. W malowniczych i popularnych wśród turystów regionach Rosji utworzono i tworzy się , które zapewniają sprzyjające warunki organizacji biznesu. Obecnie w budowie znajduje się 45 klastrów turystyczno-rekreacyjnych i klastrów dla turystów zmotoryzowanych w 35 podmiotach FR. Zgodnie z programem rozwoju każdy okręg federalny FR posiada swoje charakterystyczne rodzaje turystyki. Dla przykładu, w uralskim okręgu federalnym aktywnie rozwija się turystyka przemysłowa.
Zgodnie z dorocznym raportem Światowego Forum Ekonomicznego () w 2017 roku wskaźnik konkurencyjności Rosji w dziedzinie podróży i turystyki osiągnął 4,2 pkt z 7 możliwych lub 43 miejsce wśród 136 gospodarek (45 miejsce w 2015 roku). Pod względem infrastruktury dla turystyki () Rosja zajmuje 55 miejsce (4,5 pkt z 7). W łącznej klasyfikacji „Globalnego Raportu Konkurencyjności 2017–2018” Rosja zajęła 38 miejsce (53 miejsce w 2015 roku).
Historia.
Wędrowanie znane jest ludzkości od czasów prehistorycznych. W epoce kamienia łupanego ludzie przez cały rok wędrowali po lądzie, ale też szlakami wodnymi i po lodzie – o tym świadczy wspólna przestrzeń kulturowa paleolitu. Najdłuższe na wschodniej półkuli planety szlaki lądowe miały niezrównane znaczenie dla łączności nie tylko między różnymi krańcami jednego kontynentu, ale i dla komunikacji międzykontynentalnej. Przebieg tych szlaków zależał od warunków geologicznych, geograficznych, zoologicznych i botanicznych Ziemi.
W przeszłości dokumentami chroniącymi podróżnych były glejty, pokwitowania opłat portowych, opłat celnych i inne pisemne zezwolenia. W średniowieczu już za Karolingów glejt stał się uznanym dokumentem, świadczącym o uczciwości pielgrzyma. W epoce wielkich odkryć geograficznych XV–XVII w. tacy zagraniczni podróżnicy jak Siegmund von Herberstein, , sporządzali szczegółowe opisy i podawali materiały statystyczne o państwie moskiewskim.
Dla następnych wieków badacze historii turystyki w Rosji wyróżniają sześć głównych okresów jej rozwoju:
Obecny stan turystyki.
Dla zapewnienia turystom pożytecznej informacji w wielu miejscowościach stworzono ośrodki informacji turystycznej (IT), praktycznie we wszystkich podmiotach FR. IT informuje gości i mieszkańców o muzealnych, hotelowych, wycieczkowych i innych kompleksowych usługach; prowadzi badania i ankiety; rozprowadza materiały drukowane; akredytuje pilotów i przewodników – tłumaczy; współdziała z zagranicznymi firmami turystycznymi; świadczy usługi w szerokim zakresie tematycznym na zasadach odpłatnych i nieodpłatnych.
W Rosji wprowadza się nowe usługi dla turystów zagranicznych, na przykład ułatwienia wizowe (wprowadzenie od 1 sierpnia 2017 roku), a także podnosi bezpieczeństwa podróżowania (policja turystyczna).
Władze państwowe wspomagają rozwój branży przez ponad 40 federalnych celowych i innych programów państwowych, wśród nich:
Programy te są realizowane w ramach „Strategii rozwoju turystyki w Federacji Rosyjskiej na okres do 2020 roku”.
Liczba przyjazdów turystycznych (ilość przyjazdów obcokrajowców w celach turystycznych na teren FR):
Cele turystyki w Rosji.
Turystyka kulturowo-poznawcza.
Do regionów ważnych dla rozwoju turystyki kulturowej zaliczają się: miasta Moskwa i Sankt Petersburg, obwód leningradzki, Jarosław, obwód włodzimierski, a także szlaki Złotego Pierścienia Rosji oraz , szlaki wodne „Wielka Wołga” (wszystkie regiony położone wzdłuż Wołgi) i („Rzeczny Złoty Pierścień” na trasie Moskwa – Niżny Nowogród – Moskwa). Perspektywicznym regionem jest:
Duże potencjalne możliwości rozwoju turystyki kulturowo-poznawczej istnieją w niektórych regionach południowego, nadwołżańskiego, syberyjskiego i dalekowschodniego okręgów federalnych. Według danych urzędu statystycznego Rosji Rosstat w końcu 2016 roku w Rosji działały 2742 muzea, które odwiedziło 123,5 mln osób; łączna ilość obiektów dziedzictwa kulturowego wynosiła 98,2 tys. (w tym 5,8 tys. zespołów i 2,3 tys. obiektów zabytkowych); stanowisk archeologicznych 69,8 tys.
Warto podkreślić wysoką frekwencję w miejscach związanych z życiem i twórczością Aleksandra Puszkina (Puszkinskije Gory, – , – miejscowość w rejonie gatczyńskim w pobliżu Sankt Petersburga); Lwa Tołstoja (Jasna Polana) i innych. Wśród popularnych szlaków znajdują się wycieczki do ojczyzny Dziadka Mroza (Wielki Ustiug, obwód wołogodzki), rejsy Wołgą (zapoznanie się z pejzażami i dziedzictwem kulturowym miast Niżnego Nowogrodu, Kazania, Samary, Saratówa, Wołgogradu, Astrachania i in.). Na Uralu i Syberii otwarto szlaki historyczno-kulturowe traktu syberyjskiego.
Pomniki przyrody.
Obecnie rosyjski system szczególnie chronionych obszarów natury o znaczeniu wszechrosyjskim obejmuje ponad 240 szczególnie chronionych obiektów. W 2017 roku parki narodowe odwiedziło około 9 mln rosyjskich i zagranicznych turystów, a 2 mln osób – rezerwaty. Jest to o 50% więcej w porównaniu z rokiem 2011. Obecnie do najpopularniejszych parków zaliczają się Soczijski Park Narodowy, Park Narodowy „Łosinyj ostrow”, Mierzeja Kurońska, Nadbajkalski Park Narodowy, Park Narodowy „Rosyjska Arktyka”, Kaukaski Rezerwat Biosfery i .
W 2017 roku rozpoczęto realizację państwowego projektu „Dzika przyroda Rosji: zachować i zobaczyć” w celu rozwoju ekoturystyki, zachowania lub przywrócenia populacji rzadkich zwierząt w 22 szczególnie chronionych obszarach natury. Tryb zwiedzania tych obszarów przez turystów reguluje prawo federalne „O szczególnie chronionych terenach przyrodniczych”.
Zabytki kulturowe.
Ponad pięciuset miastom Rosji nadano status „miasta historycznego”, w tym około trzysta to małe i średnie miasta prowincjonalne z setkami starych dworów XVI–XIX ww. Taka rozmaitość wyraża wielkie zróżnicowanie przyrodniczych, historycznych i gospodarczych uwarunkowań rozwoju regionów i w szczególności miast Rosji.
Dla przykładu – Jarosław, Twer, Kaługa, Kostroma, Riazań, Tuła, Włodzimierz, Wołogda, Smoleńsk i inne miasta można zaliczyć do kategorii starych gubernialnych stolic z regularnym rozplanowaniem, , rynkiem, halami targowymi, katedrami, domami szlachty i kupców, z monasterami położonymi zazwyczaj na peryferiach.
Miasta Briańsk, Iwanowo, Lipieck, Biełgorod, Kurhan, Wołgograd, Rostów nad Donem i inne zaliczają się do grupy miast, które nabrały znaczenia już w czasach radzieckich dzięki rozwojowi przemysłu.
W szeregu obwodów i republik powstały „wice-stolice” – ośrodki wielofunkcyjne, na przykład Orsk (obwód orenburski), Jelec (obwód lipiecki), Wielkie Łuki (obwód pskowski), Stary Oskoł (obwód biełgorodzki), Arzamas (obwód niżnonowogrodzki), Brack (obwód irkucki), Komsomolsk nad Amurem (Kraj Chabarowski), Nabierieżnyje Czełny (Republika Tatarstanu) i inne.
Oryginalne są też stare uralskie miasta-fabryki, w których zawsze znajduje się stara fabryka przy zaporze na fabrycznym stawie, domy zarządcy i zarządu fabryki. Takie zjawisko swoistej regionalnej kultury obejmującej ponad 250 miast-fabryk przemysłu solnego, metalurgicznego i innych gałęzi produkcji, powstałe w XVIII wieku, otrzymało w literaturze naukowej określenie „uralskiej cywilizacji górniczo-przemysłowej” ().
Stolice republik narodowych Władykaukaz (Republika Osetii Północnej – Alania), Grozny (Republika Czeczeńska), Kazań (Republika Tatarstanu), Pietrozawodsk (Republika Karelii), Ufa (Republika Baszkortostanu) były stolicami guberni lub obwodów. Elista (Republika Kałmucji) i Birobidżan (Daleki Wschód) to nowe miasta. Inne miasta wyrosły z miasteczek ujezdnych (powiatowych).
Małe miasta Rosji (ośrodki regionalnej kultury i ekonomiki) otrzymują bezpośrednią pomoc państwa.
Turystyka wodna pasażerska i jachtowa.
W latach 2015–2016 najbardziej popularnym rodzajem turystyki w Rosji stała się żegluga pasażerska (od maja do października). Obecnie turyści przybywający przez wielkie porty morskie Sankt Petersburg, Władywostok i inne mogą przebywać bez wizy na terytorium Rosji do 72 godzin. W 2016 roku w Rosji na liniach żeglugi pasażerskiej pływało 90 jednostek. Spośród nich 30 jednostek przyjmuje turystów zagranicznych na linii Moskwa – Sankt Petersburg, 60 pływa na trasach o czasie trwania od 3 do 20 dni. Do trójki największych firm żeglugowych należą , i .
Przywrócono regularną linię żeglugową w regionie czarnomorskim: otwarto pierwszą morską linię pasażerską z Soczi do miast położonych nad Morzem Czarnym na statku liniowym .
W całej Rosji corocznie przeprowadzane są regaty dla jednostek różnych klas. W obwodzie moskiewskim skupia się 80% jachtingu.
Turystyka pielgrzymkowa.
W Rosji aktywnie rozwija się turystyka religijna lub pielgrzymkowa. Turystyka pielgrzymkowa jest rozwinięta w centralnym okręgu federalnym, północnokaukaskim i nadwołżańskim okręgach federalnych, obwodzie irkuckim i Przybajkalu. Zrzeszenie specjalistów ds. tras kulturowych realizuje projekt „Święte miejsca Rosji” dotyczący pomników historii religijnej i obiektów dziedzictwa duchowego kraju wzdłuż szlaków kulturowych „Sanktuaria niepodzielonego chrześcijaństwa”.
Turystyka rekreacyjna (plażowa).
Turystyka rekreacyjna jest w Rosji jednym z najpopularniejszych rodzajów wypoczynku. Dotyczy to wybrzeży mórz Czarnego, Azowskiego, Bałtyckiego oraz plaż Morza Japońskiego. Najbardziej perspektywicznymi z punktu widzenia rozwoju tego rodzaju turystyki regionami są Kraj Krasnodarski, Republika Krymu, obwód rostowski, obwód kaliningradzki, Kraj Nadmorski i Kraj Chabarowski oraz Republika Dagestanu. Z ponad dwóch tysięcy km ciepłych wybrzeży morskich w Rosji w ich 1/3 znajduje się infrastruktura dla wypoczynku plażowego.
Międzynarodowy znak „Błękitnej Flagi”, świadczący o tym, że ogólnodostępna plaża odpowiada normom jakości i czystości ekologicznej (czystość wody morskiej itp.) otrzymały: odcinek plaży osiedla Jantarnyj (obwód kaliningradzki), plaża „Masandrowski” (Massandra, Jałta), a od 2018 roku sześć plaż w Soczi: „Primorskij-1” w dzielnicy centralnej, plaża im. Maurice’a Thoreza (), „Czajka” w dzielnicy łazarewskiej, „Imeretynka-1” ośrodka narciarstwa alpejskiego Roza Chutor, „Barchatnyje sezony” na Nizinie Imeretyńskiej () oraz .
Turystyka sportowa (aktywna).
Sportowa turystyka jako dziedzina sportu i jako amatorska dziedzina kultury fizycznej i sportu otrzymała w Rosji opracowaną podstawę naukowo-metodologiczną. Wysoki potencjał rozwoju różnorodnych rodzajów aktywnej turystyki mają narciarstwo alpejskie, turystyka piesza, wodna, górska, żeglarstwo, turystyka konna, rowerowa, ekstremalna i inne.
Sfera usług (kultura, wypoczynek i turystyka).
Do sfery usług należą:
Wydarzenia.
Międzynarodowe wystawy turystyczne:

</doc>
<doc id="4388504" url="https://pl.wikipedia.org/wiki?curid=4388504" title="Mistrzostwa Europy w Lekkoatletyce 1962 – rzut oszczepem kobiet">
Mistrzostwa Europy w Lekkoatletyce 1962 – rzut oszczepem kobiet

Rzut oszczepem kobiet był jedną z konkurencji rozgrywanych podczas VII Mistrzostw Europy w Belgradzie. Kwalifikacje zostały rozegrane 13 września, a finał 14 września 1962. Zwyciężczynią tej konkurencji została reprezentantka ZSRR Elvīra Ozoliņa, rekordzistka świata. W rywalizacji wzięło udział czternaście zawodniczek z dziesięciu reprezentacji.

</doc>
<doc id="4388507" url="https://pl.wikipedia.org/wiki?curid=4388507" title="Petr Mareš">
Petr Mareš

Petr Mareš (ur. 15 stycznia 1953 w Pradze) – czeski polityk, historyk, nauczyciel akademicki i dyplomata, parlamentarzysta, od 2002 do 2004 wicepremier, w latach 2003–2004 przewodniczący Unii Wolności – Unii Demokratycznej.
Życiorys.
Przez rok studiował na Wydziale Historycznym Uniwersytetu Warszawskiego. W 1978 został absolwentem historii na Uniwersytecie Karola w Pradze. W 1983 i 1988 uzyskiwał kolejne stopnie naukowe. Na początku lat 80. był zatrudniony jako monter, później pracował m.in. w Czechosłowackiej Akademii Nauk i instytucie filmowym. W 1990 został nauczycielem akademickim w katedrze politologii na Uniwersytecie Karola, pełnił tam m.in. funkcję prodziekana.
Działał w Unii Wolności. W latach 1998–2002 sprawował mandat deputowanego do Izby Poselskiej. Od lipca 2002 do sierpnia 2004 był wicepremierem do spraw badań, rozwoju, praw człowieka i zasobów ludzkich w rządzie Vladimíra Špidli. W latach 2003–2004 pełnił funkcję przewodniczącego swojego ugrupowania.
Podjął później pracę w dyplomacji. Do 2010 był ambasadorem Czech w Holandii. Następnie został ambasadorem specjalnym do spraw Partnerstwa Wschodniego. W sierpniu 2021 rozpoczął trzyletnią kadencję na stanowisku dyrektora wykonawczego Międzynarodowego Funduszu Wyszehradzkiego.

</doc>
<doc id="4388509" url="https://pl.wikipedia.org/wiki?curid=4388509" title="Czarownica z Edmonton">
Czarownica z Edmonton

Czarownica z Edmonton (ang. The Witch of Edmonton) – sztuka teatralna napisana przez Thomasa Dekkera przy współudziale Johna Forda i Williama Rowleya. Była wystawiona w 1621 lub 1623, a drukiem ukazała się w 1658. Główną bohaterką jest stara kobieta Elizabeth Sawyer, która zaprzedała swoją duszę.
Przekład.
Na język polski dramat przełożył Juliusz Kydryński. Tłumaczenie ukazało się w Serii Dawnej Literatury Angielskiej krakowskiego Wydawnictwa Literackiego w 1980. 

</doc>
<doc id="4388520" url="https://pl.wikipedia.org/wiki?curid=4388520" title="Marian Bizan">
Marian Bizan

Marian Bizan (ur. 2 lipca 1927 w Brodnicy, zm. 9 maja 2018 tamże) – polski historyk literatury, edytor i wydawca.
Życiorys.
Był absolwentem Uniwersytetu Jagiellońskiego, w latach 1953–1990 pracował w Redakcji Literatury Polskiej Okresu Oświecenia i Romantyzmu Państwowego Instytutu Wydawniczego, w latach 1990–1995 był dyrektorem Instytutu Polskiego w Wiedniu oraz radcą Ambasady RP tamże.
Jego pierwszą pracą redakcyjną była sztuka Włodzimierza Perzyńskiego "Szczęście Frania" (1954), w 1959 w jego wyborze i opracowaniu ukazały się "Liryki" Juliusza Słowackiego. Opublikował następnie "Glosy do "Kordiana"" (1967 – z Pawłem Hertzem), "Glosy do "Balladyny"" (1970 – z Pawłem Hertzem), "Przez granice, przez wieki. Impresje brodnickie" (1986), "Księga Żywa. Dzienniki pielgrzymki do Ziemi Świętej" (1990), "Ziemia Święta. Zapiski z podróży 1988–1998" (2000), "Album brodnickie" (2013), był też autorem wyboru i opracowania "Poezji" Zygmunta Krasińskiego (1972), tomu "Gwiazda z gwiazdą. Wiersze, fragmenty, zdania Adama Mickiewicza" (1992).
W 1979 otrzymał Nagrodę Edytorską Polskiego PEN Clubu, w 2006 Srebrny Medal „Zasłużony Kulturze Gloria Artis”, w 2010 Medal Primus inter Brodnicienses. 
Był członkiem Polskiego PEN Clubu (od 1970) i Stowarzyszenia Pisarzy Polskich.

</doc>
<doc id="4388522" url="https://pl.wikipedia.org/wiki?curid=4388522" title="Publius Valerius Publicola">
Publius Valerius Publicola



</doc>
<doc id="4388527" url="https://pl.wikipedia.org/wiki?curid=4388527" title="Jerzy R. Kaczyński">
Jerzy R. Kaczyński



</doc>
<doc id="4388531" url="https://pl.wikipedia.org/wiki?curid=4388531" title="Lucius Caecilius Metellus Denter">
Lucius Caecilius Metellus Denter



</doc>
<doc id="4388539" url="https://pl.wikipedia.org/wiki?curid=4388539" title="The Good Cop">
The Good Cop

The Good Cop – amerykański dramat policyjny wyprodukowany przez 3 Arts Entertainment oraz Andy Breckman Productions, którego twórcą jest Andy Breckman. Wszystkie 10 odcinków pierwszej serii zostało udostępnionych 21 września 2018 roku na platformie Netflix.
W listopadzie 2018 roku platforma Netflix ogłosiła anulowanie serialu po jednym sezonie.
Serial opowiada o Tonym Caruso – detektywie z zasadami, którego ojciec, emerytowany policjant, jest przeciwieństwem swojego syna.
Obaj zaczynają nieoficjalną współpracę.
Produkcja.
W czerwcu 2017 roku ogłoszono, że platforma Netflix zamówił pierwszy sezon serialu.
W listopadzie 2017 roku, poinformowano, że Josh Groban, Monica Barbaro oraz Isiah Whitlock Jr. dołączyli do obsady serialu. Na początku kwietnia 2018 roku, ogłoszono, że Frank Whaley otrzymał rolę powracającą jako Joseph Privett.

</doc>
<doc id="4388542" url="https://pl.wikipedia.org/wiki?curid=4388542" title="Lucjusz Munatius Plancus">
Lucjusz Munatius Plancus



</doc>
<doc id="4388554" url="https://pl.wikipedia.org/wiki?curid=4388554" title="Time and Tide (album)">
Time and Tide (album)



</doc>
<doc id="4388558" url="https://pl.wikipedia.org/wiki?curid=4388558" title="Charles de Brosses">
Charles de Brosses

Charles de Brosses (ur. 7 lutego 1709 w Dijonie, zm. 7 maja 1777 w Paryżu) – francuski pisarz, historyk, etnograf i encyklopedysta, wybitny działacz epoki Oświecenia, członek Akademii Inskrypcji i Literatury Pięknej (od 1746). Za pośrednictwem publikacji "O kulcie fetyszów" z 1760 roku został założycielem teorii fetyszyzmu w religioznawstwie. W jego pracy "Histoire des navigations aux terres australes" (1756) została po raz pierwszy użyta nazwa „Polinezja” do określenia ogółu wysp Pacyfiku, ale później została ograniczona do obecnego zakresu.

</doc>
<doc id="4388559" url="https://pl.wikipedia.org/wiki?curid=4388559" title="T4S">
T4S



</doc>
<doc id="4388561" url="https://pl.wikipedia.org/wiki?curid=4388561" title="Archiwum Państwowe w Elblągu z siedzibą w Malborku">
Archiwum Państwowe w Elblągu z siedzibą w Malborku



</doc>
<doc id="4388563" url="https://pl.wikipedia.org/wiki?curid=4388563" title="Cincinnati Zoo">
Cincinnati Zoo



</doc>
<doc id="4388570" url="https://pl.wikipedia.org/wiki?curid=4388570" title="Rajewski (Baszkiria)">
Rajewski (Baszkiria)



</doc>
<doc id="4388575" url="https://pl.wikipedia.org/wiki?curid=4388575" title="McLaren 720S">
McLaren 720S

McLaren 720S – supersamochód klasy średniej produkowany pod brytyjską marką McLaren w latach 2017 – 2023.
Historia i opis modelu.
Samochód został zaprezentowany 7 marca 2017 roku na targach w Genewie. W gamie producenta samochód zastąpił model 650S. 720S posiada dwoje otwieranych do góry drzwi. Wiele cech stylistycznych pochodzi z modelu P1 oraz F1. Tył samochodu, razem z charakterystycznymi paskami LED, nawiązuje do modelu P1. Dwie okrągłe końcówki wydechu są umieszczone wysoko, podobnie jak w modelu 675LT. 
Design ma nawiązywać do kształtu rekina, lampy przednie, wykonane w technologii LED, przechodzą płynnie do wlotów powietrza umieszczonych symetrycznie do nich. Kokpit 720S jest minimalistyczny, zawiera dwa ekrany, w tym jeden pełniący funkcje zegarów, w pełni konfigurowalny oraz zmieniający się w wąski pasek pokazujący najważniejsze informacje w trybie Race.
720S wyposażony jest w silnik V8 o pojemności 4.0 litrów z dwiema turbosprężarkami, który jest wersją rozwojową jednostki stosowanej w 650S. Jednostka generuje moc 720 koni mechanicznych przy 7000 obrotów na minutę oraz 770 niutonometrów przy 5500 obrotów na minutę. 
Samochód wyposażony jest w napęd na tylną oś. Silnik jest umieszczony wzdłużnie, centralnie. Posiada system zaawansowanej kontroli trakcji (Variable Drift Mode), który pozwala na uślizg tylnej osi do określonego kąta, powyżej którego aktywuje ESP. Wyposażony jest w 7-biegową, dwusprzęgłową skrzynię biegów. 
McLaren 720S przyspiesza do 100km/h w ciągu 2.9s, a do 200km/h w 7.8s. Jego prędkość maksymalna to 341km/h, co plasuje go w kategorii znacznie szybszych hipersamochodów. Jego stosunek masy do mocy to 1.78 kg na KM. 
765LT.
W marcu 2020 roku McLaren przedstawił topową, wyczynową odmianę o nazwie McLaren 765LT jako następca opartego na poprzedniku McLarena 675LT. Pod kątem wizualnym pojazd zyskał dodatkowe ospojlerowanie, rozbudowany układ wlotów powietrza i obszeriejsze nadkola. Pojazd napędziła usprawniona, 755-konna jednostka V8 rozwijająca maksymalny moment obrotowy 800 Nm. 100 km/h osiągane jest po 2,8 sekundy, a prędkość maksymalna została ograniczona elektronicznie do 330 km/h.

</doc>
<doc id="4388576" url="https://pl.wikipedia.org/wiki?curid=4388576" title="Morgan Rielly">
Morgan Rielly

Morgan Rielly (ur. 9 marca 1994 w Vancouver, Kanada) – hokeista kanadyjski, gracz ligi NHL, reprezentant Kanady.

</doc>
<doc id="4388578" url="https://pl.wikipedia.org/wiki?curid=4388578" title="Trézéguet (piłkarz egipski)">
Trézéguet (piłkarz egipski)



</doc>
<doc id="4388580" url="https://pl.wikipedia.org/wiki?curid=4388580" title="Ahmed Elmohamady">
Ahmed Elmohamady



</doc>
<doc id="4388584" url="https://pl.wikipedia.org/wiki?curid=4388584" title="Dekanat Ostrów Mazowiecka - Chrystusa Dobrego Pasterza">
Dekanat Ostrów Mazowiecka - Chrystusa Dobrego Pasterza



</doc>
<doc id="4388585" url="https://pl.wikipedia.org/wiki?curid=4388585" title="Dekanat Ostrów Mazowiecka - Wniebowzięcia NMP">
Dekanat Ostrów Mazowiecka - Wniebowzięcia NMP



</doc>
<doc id="4388586" url="https://pl.wikipedia.org/wiki?curid=4388586" title="Cindy Eckert">
Cindy Eckert

Cynthia L. "Cindy" Eckert (ur. 27 października 1965 w Evanston) – amerykańska wioślarka. Srebrna medalistka olimpijska z Barcelony.
Zawody w 1992 były jej drugimi igrzyskami olimpijskimi, debiutowała w 1988. Medal zdobyła w czwórce bez sternika, płynęła wspólnie z Shelagh Donohoe, Amy Fuller i Carol Feeney. Na mistrzostwach świata zdobyła dwa srebrne medale - w 1990 w ósemce, w 1991 w czwórce bez sternika. 
Jej mąż Jack Rusher także był wioślarzem i medalistą olimpijskim.

</doc>
<doc id="4388597" url="https://pl.wikipedia.org/wiki?curid=4388597" title="Krystian Stefan Prałat">
Krystian Stefan Prałat

Krystian Stefan Prałat (ur. 24 grudnia 1924 w Kąkolewie, zm. 6 października 2018) – polski leśnik, działacz partyjny i kombatancki.
Życiorys.
Był synem Jana i Marianny. W latach 1947–1948 należał do PPS, zaś od 1948 do PZPR. W latach 1959–1984 był leśniczym w Nadleśnictwie Wielowieś, następnie po zmianach strukturalnych w Nadleśnictwie Przedborów oraz Nadleśnictwie Taczanów. W latach 1978–1988 z ramienia PZPR piastował mandat radnego Gminnej Rady Narodowej w Sieroszewicach (był przewodniczącym Komisji Ładu i Porządku Publicznego). Dwie kadencje był również ławnikiem w Sądzie Rejonowym w Ostrowie Wielkopolskim. Krystian Stefan Prałat piastował przez dwie kadencje funkcję prezesa Zarządu Koła Związku Kombatantów RP i Byłych Więźniów Politycznych w Sieroszewicach, był również sekretarzem Zarządu Okręgu Związku Kombatantów RP i Byłych Więźniów Politycznych w Kaliszu. W 2012 został wyróżniony tytułem Zasłużony dla Gminy Sieroszewice.
Zmarł 6 października 2018 i został pochowany w Ostrowie Wielkopolskim. 

</doc>
<doc id="4388605" url="https://pl.wikipedia.org/wiki?curid=4388605" title="Katastrofa kolejowa w Amritsarze">
Katastrofa kolejowa w Amritsarze



</doc>
<doc id="4388606" url="https://pl.wikipedia.org/wiki?curid=4388606" title="Powiatowa Komenda Uzupełnień Stryj">
Powiatowa Komenda Uzupełnień Stryj



</doc>
<doc id="4388607" url="https://pl.wikipedia.org/wiki?curid=4388607" title="Oli Herbert">
Oli Herbert

Oliver „Oli” Herbert (ur. 10 lipca 1969, zm. 16 października 2018 w Stafford Springs) – amerykański gitarzysta, współzałożyciel i członek zespołu All That Remains.
Życiorys.
Naukę gry na gitarze rozpoczął w wieku 14 lat. Kształcił się w zakresie gitary klasycznej i jazzowej. Uzyskał również licencjat na kierunku kompozytorskim. W 1998 był jednym z założycieli zespołu All That Remains, z którym pozostał związany do końca życia jako gitarzysta i kompozytor, biorąc także udział w nagrywaniu wszystkich 9 albumów grupy. Gościnnie pojawił się także na albumie Angela Vivaldi pt. "Synapse" z 2017. Udzielał się także jako instruktor i nauczyciel gry na gitarze. Był również endorserem marki Jackson Guitars, która na początku 2018 roku zaprezentowała jego pierwszą sygnaturę USA Signature Limited Edition Oli Herbert Rhoads.
Przez ostatnie 14 lat życia był żonaty z Elizabeth Herbert. Ostatnie cztery lata zamieszkiwał wraz z nią w Stafford Springs w stanie Connecticut. 16 października 2018 jego ciało zostało odnalezione na skraju stawu w Stafford Springs. Sekcja zwłok wykazała obecność w jego ciele substancji (przeciwpsychotyczna Olanzapina, przeciwdepresyjny citalopram, Ambien). W 2022 nadal było prowadzone śledztwo w sprawie jego śmierci, która była uznana przez policję jako podejrzana. Ujawniono, że tydzień przed śmiercią Herbert spisał testament oraz załatwiał polisę na życie. Zgodnie z treścią testamentu cały majątek miała otrzymać żona Elizabeth Herbert, zaś siostra zmarłego Cynthia Herbert miała być wyłączona ze spadkobrania. Negatywne zdanie o żonie muzyka wyraził wokalista ATR Philip Labonte, który przyznał, że nie zezwalano jej na dostęp do zespołu w trakcie tras koncertowych.

</doc>
<doc id="4388608" url="https://pl.wikipedia.org/wiki?curid=4388608" title="Strzelanina w Kerczu">
Strzelanina w Kerczu



</doc>
<doc id="4388609" url="https://pl.wikipedia.org/wiki?curid=4388609" title="Sunyer">
Sunyer



</doc>
<doc id="4388612" url="https://pl.wikipedia.org/wiki?curid=4388612" title="Spuriusz Ligustinus">
Spuriusz Ligustinus

Spurius Ligustinus – żołnierz rzymski, żyjący na przełomie III i II wieku p.n.e. Według historyka Tytusa Liwiusza miał służyć w armii rzymskiej łącznie 22 lata.
Biografia.
Urodził się około 225 p.n.e. i był Sabińczykiem. Odziedziczył po ojcu mały kawałek ziemi i niewielki dom, natomiast po osiągnięciu pełnoletności ożenił się z córką brata. Miał z nią sześciu synów i dwie córki. Zapewne w celu zdobycia łupów i zapewnienia dobrobytu rodzinie w 200 p.n.e. zaciągnął się na ochotnika do armii rzymskiej. Przez pierwsze dwa lata służył jako szeregowy żołnierz w II wojnie przeciwko Filipowi V. W trzecim roku wojny Tytus Kwinkcjusz Flamininus w uznaniu jego odwagi mianował go centurionem dziesiątego manipułu hastatów. Po pokonaniu Filipa został zdemobilizowany, ale już w 195 p.n.e. zgłosił się do armii Marka Porcjusza Katona, który w tym roku wziął udział w działaniach bojowych na terenie Hiszpanii. W uznaniu zasług mianowano go centurionem pierwszego manipułu hastatów. Po powrocie do Rzymu ponownie zgłosił się na ochotnika i wziął udział w wojnie przeciwko Antiochowi. Za męstwo Maniusz Acyliusz Glabrion mianował go dowódcą pierwszej centurii pryncypów. W 182 p.n.e. brał udział w walkach na terenie Hiszpanii pod dowództwem Fulwiusza Flakkusa. Brał udział w pochodzie triumfalnym Flakkusa w Rzymie. Niedługo później na prośbę Tyberiusza Semproniusza Grakchusa ponownie wrócił do Hiszpanii, tym razem jako dowódca pierwszej centurii triariuszy. 
W 178 p.n.e. wrócił do Rzymu, gdzie otrzymał pochwałę od konsula Publiusza Licyniusza, również w senacie wyrażono mu podziękowanie. Mianowany został przez trybunów wojskowych dowódcą pierwszego oddziału triariuszy w pierwszym legionie (Primus pilus).
Chociaż o Spuriuszu Ligustinusie nie wspominał żaden pisarz antyczny poza Tytusem Liwiuszem, w żaden sposób nie może umniejszyć to znaczenia tej postaci. Odbył imponującą karierę w rzymskiej armii, awansując z szeregowca do wysokiego stanowiska dowódczego, co spowodowało, że był bohaterem swoich czasów.

</doc>
<doc id="4388620" url="https://pl.wikipedia.org/wiki?curid=4388620" title="Marek Starczewski">
Marek Starczewski

Marek Starczewski (ur. 28 lutego 1939 w Warszawie, zm. 17 października 2018) – polski dziennikarz.
Życiorys.
Pochodził z Warszawy. W młodości był działaczem Zrzeszenia Studentów Polskich oraz Związku Młodzieży Socjalistycznej. W latach 1980–1990 był redaktorem naczelnym suwalskiego tygodnika "Krajobrazy", inicjując między innymi popularny konkurs dla reporterów „Scalanie wartości”. Następnie był dyrektorem w Polsko-Litewskiej Izbie Gospodarczej Rynków Wschodnich. Działał w Krajowej Izbie Gospodarczej. Był wieloletnim przewodniczącym Rady Programowej Tygodnika Suwalskiego. W ostatnich latach życia działał także w Stowarzyszeniu Inicjatyw Społeczno-Kulturalnych „Nad Czarną Hańczą, udzielając się również jako redaktor książek wydawanych nakładem Stowarzyszenia. Współpracował też z Telewizją Internetową Suwalszczyzna24.
Przypisy.
 

</doc>
<doc id="4388623" url="https://pl.wikipedia.org/wiki?curid=4388623" title="Mikołaj II Lotaryński">
Mikołaj II Lotaryński

Mikołaj II Lotaryński właśc. Nicolas François de Lorraine-Vaudémont (ur. 6 grudnia 1609 we Francji, zm. 27 stycznia 1670 w Nancy) – francuski kardynał, książę Lotaryngii.
Życiorys.
Urodził się 6 grudnia 1609 roku na terenie Francji, jako syn Franciszka II. Studiował na uniwersytecie w Pont-à-Mousson, gdzie uzyskał doktoraty z filozofii i teologii. 31 sierpnia 1619 roku został mianowany biskupem koadiutorem Toul, a 14 września 1624 roku został biskupem tejże diecezji. Nigdy nie przyjął sakry i pełnił funkcję administratora apostolskiego oraz kanonika kapituły katedralnej w Nancy. 19 stycznia 1626 roku został kreowany kardynałem in pectore. Jego nominacja na kardynała diakona została ogłoszona na konsystorzu 30 sierpnia 1627 roku. Siedem lat później jego brat Karol IV zrezygnował z księstwa Lotaryngii, na rzecz Mikołaja. Z tego powodu Mikołaj zrezygnował z kapelusza kardynalskiego i poślubił swoją kuzynkę Claude Françoise de Lorraine. 8 marca tego 1634 roku papież pozbawił go godności kardynalskiej i wszystkich beneficjów. Mikołaj zmarł 27 stycznia 1670 roku w Nancy.

</doc>
<doc id="4388624" url="https://pl.wikipedia.org/wiki?curid=4388624" title="Nicolas François de Lorraine-Vaudémont">
Nicolas François de Lorraine-Vaudémont



</doc>
<doc id="4388628" url="https://pl.wikipedia.org/wiki?curid=4388628" title="Malbork (powiat kartuski)">
Malbork (powiat kartuski)



</doc>
<doc id="4388637" url="https://pl.wikipedia.org/wiki?curid=4388637" title="René de Prie">
René de Prie

René de Prie (ur. w 1451 w Turenii, zm. 9 września 1519 w La Vieille-Lyre) – francuski kardynał.
Życiorys.
Urodził się w 1451 roku w Turenii, jako syn Antoine’a de Prie i Madeliene d'Ambois. Dzięki protekcji swojego kuzyna Georgesa d'Amboise uzyskał beneficja: został protonotariuszem apostolskim, archidiakonem w Blois i skarbnikiem królewskim. 3 sierpnia 1498 roku został mianowany biskupem Bayeux. Po przyjęciu sakry udał się do Nantes, gdzie poświadczył małżeństwo Ludwika XII i Anny Bretońskiej. Na polecenie króla Francji, udał się do Étaples, gdzie podpisał traktat z Henrykiem VII. 18 grudnia 1506 roku został kreowany kardynałem prezbiterem i otrzymał kościół tytularny Santa Lucia in Septisolio. Po aresztowaniu kardynała François Guillaume de Clermonta wyjechał z Rzymu, by być pod opieką Ludwika XII i towarzyszył mu w ekspedycji mediolańskiej w 1510 roku. Za wzięcie udziału w soborze pizańskim, Juliusz II pozbawił go godności kardynalskiej i ekskomunikował 24 października 1511 roku. Rok później de Prie napisał list do Uniwersytetu Paryskiego protestując przeciwko tezom Tommaso Vio. W 1514 roku został zrehabilitowany przez Leona X, który przywrócił mu tytuł kardynalski. Niebawem został mianowany biskupem Limoges, jednak po dwóch latach zrezygnował z zarządzania diecezjami. Zmarł 9 września 1519 roku w La Vieille-Lyre.

</doc>
<doc id="4388646" url="https://pl.wikipedia.org/wiki?curid=4388646" title="Staza taktyczna">
Staza taktyczna

Staza taktyczna, taktyczna opaska uciskowa – rodzaj opaski uciskowej stosowanej do tamowania masywnych krwotoków; jeden z podstawowych elementów wyposażenia medycznego żołnierza na polu walki, coraz częściej również obowiązkowe wyposażenie służb policyjnych oraz straży pożarnych.
Historia.
W 1674 chirurg armii francuskiej Etienne Morel opisał po raz pierwszy użycie opaski uciskowej (stazy taktycznej) do tamowania krwotoków na polu bitwy. Przełomem w tamowaniu krwotoków z kończyn było jednak wprowadzenie w 1873 roku przez niemieckiego chirurga Johanna Friedricha Esmarcha opaski uciskowej, tak zwanego krępulca. Odtąd opaski uciskowe stały się obowiązkowym wyposażeniem medyka na polu walki. W czasach nowożytnych zwolennikiem udzielania pomocy w podobny sposób żołnierzom, którzy odnieśli obrażenia na polu walki, był naczelny chirurg Napoleona Dominique Jean Larrey, który wprowadził używanie opasek uciskowych przez żołnierzy bezpośrednio na polu bitwy po doznanym urazie. Od tego czasu stosowanie taktycznej opaski uciskowej na polu walki stało się standardem. 
Podczas II wojny światowej również stwierdzono, że staza taktyczna doskonale sprawdza się w działaniach bojowych. Jednak prawdziwy przełom nastąpił dopiero podczas wojny w Wietnamie, gdzie szacowano, że około 2500 zgonom spowodowanym masywnymi krwawieniami można było zapobiec, stosując stazy taktyczne. Ranni ci nie mieli innych obrażeń zagrażających życiu, a jedyną przyczyną ich śmierci było wykrwawienie się. Też analiza strat poniesionych przez siły amerykańskie w Somalii jednoznacznie wykazała, że większość z poległych zmarła podczas transportu do szpitala lub w samym szpitalu. Dawało to podstawy, by sądzić, że zawiodły procedury doboru sprzętu ratowniczego, segregacji poszkodowanych, ustalania stopnia obrażeń, decydujące o kolejności udzielania pomocy rannym i kwalifikowania do transportu. W wyniku analizy błędów rozpoczęto projekt TCCC, czyli Tactical Combat Casualty Care. Prace nad nim przejęło następnie Dowództwo Operacji Specjalnych Stanów Zjednoczonych. Wyniki opublikowano w 1996 w Military Medicine Supplement, gdzie po raz pierwszy użyto terminu Tactical Combat Casualty Care.
Kontrowersje.
Użycie staz zawsze wywoływało wiele kontrowersji, szczególnie środowisk medycznych. Uważano bowiem, że założenie opaski uciskowej jest ostatecznością i jej użycie powinno się ograniczyć wyłącznie do amputacji urazowych, kiedy już i tak nie można uratować kończyny, gdyż założenie opaski odcina dopływ krwi do kończyny, a związane z tym niedotlenienie doprowadza do martwicy tkanek. Dodatkowo w kończynie gromadzą się wtedy toksyczne produkty powstałe w wyniku obumierania komórek.
Jednak Polska Rada Resuscytacji i Europejska Rada Resuscytacji w wytycznych z 2015 roku zalecają stosowanie opasek uciskowych do zaopatrywania masywnych krwawień zewnętrznych w określonych sytuacjach, stwierdzając:
"Krwawienie z uszkodzonego naczynia krwionośnego w obrębie kończyny może skutkować zagrażającym życiu wykrwawieniem i jest jedną z głównych przyczyn możliwej do uniknięcia śmierci zarówno na polu walki, jak i w warunkach cywilnych. Wstępne postępowanie w ciężkim krwawieniu zewnętrznym z kończyny polega na bezpośrednim ucisku, ale nie zawsze jest to możliwe, a czasem nawet ciasno zawiązany na ranie bandaż może nie zapewnić kontroli dużego krwawienia tętniczego. W warunkach pola walki od lat używa się opasek uciskowych do zabezpieczenia masywnych krwotoków zewnętrznych z kończyn. Zastosowanie opasek uciskowych skutkowało zmniejszeniem śmiertelności oraz uzyskaniem homeostazy z częstością 6% i 4,3%""."

</doc>
<doc id="4388650" url="https://pl.wikipedia.org/wiki?curid=4388650" title="Awtandil Kenczadze">
Awtandil Kenczadze

Awtandil Kenczadze (gruz. ავთანდილ კენჭაძე; ur. 22 grudnia 1995) – gruziński zapaśnik walczący w stylu wolnym. Olimpijczyk z Tokio 2020, gdzie zajął dwunaste miejsce w kategorii 74 kg. Wicemistrz mistrzostw świata w 2018. Brązowy medalista mistrzostw Europy w 2019 i 2020. Trzeci na igrzyskach europejskich w 2019; trzynasty w 2015. Pierwszy na MŚ U-23 w 2018; trzeci 2017. Mistrz Europy U-23 w 2017, a trzeci w 2018. Trzeci na ME juniorów w 2015 roku.

</doc>
<doc id="4388688" url="https://pl.wikipedia.org/wiki?curid=4388688" title="Samara (imię)">
Samara (imię)

Samara – imię żeńskie pochodzenia hebrajskiego.

</doc>
<doc id="4388691" url="https://pl.wikipedia.org/wiki?curid=4388691" title="Gianna Hablützel-Bürki">
Gianna Hablützel-Bürki

Gianna Bürki (ur. 22 grudnia 1969 w Bazylei) – szwajcarska szpadzistka.
Życiorys.
Ma w dorobku szereg medali mistrzostw Europy: złoto w 2000, srebro w 1993 i 1996 oraz brąz w 1994 i 1995 roku. Na Mistrzostwach Świata w Szermierce 2001 zdobyła srebrny (drużynowo) i brązowy medal w szpadzie.

</doc>
<doc id="4388698" url="https://pl.wikipedia.org/wiki?curid=4388698" title="Proloricaria prolixa">
Proloricaria prolixa

Proloricaria prolixa – gatunek słodkowodnej ryby sumokształtnej z rodziny zbrojnikowatych (Loricariidae), jedyny przedstawiciel rodzaju "Proloricaria".
Występowanie.
Dorzecze górnej Parany i Nizina La Platy w Brazylii.
Cechy charakterystyczne.
Ciało silnie spłaszczone grzbietobrzusznie, w przedniej części bardzo szerokie. Dorosłe osobniki osiągają do ok. 46 cm długości standardowej (SL). Żywi się peryfitonem rosnącym na skalistym podłożu.

</doc>
<doc id="4388701" url="https://pl.wikipedia.org/wiki?curid=4388701" title="SDJuSSz-WNAU Winnica">
SDJuSSz-WNAU Winnica



</doc>
<doc id="4388705" url="https://pl.wikipedia.org/wiki?curid=4388705" title="Henryk Narewski (1917–2005)">
Henryk Narewski (1917–2005)

Henryk Narewski (ur. 1 marca 1917 w Lekowie koło Ciechanowa, zm. 29 maja 2005 w Warszawie) – polski działacz społeczny i kombatancki.
Życiorys.
Kapitan Wojska Polskiego. Po udziale w kampanii wrześniowej, żołnierz Związku Walki Zbrojnej, m.in. organizował liczne akcje zbrojne w ramach operacji „Wachlarz” na Polesiu. Następnie żołnierz I Rejonu „Marianowo-Brzozów” VII Obwodu „Obroża” Armii Krajowej. Zatrzymywany przez Gestapo. W 1943 wziął potajemny ślub z Jadwigą Wojciechowską w kościele Wszystkich Świętych przy Placu Grzybowskim w Warszawie. W 1944 aresztowany przez NKWD i zesłany do łagru Borowicze w ZSRR. Po 1950 zamieszkał w Legionowie, gdzie przez wiele lat pełnił funkcję radnego do Rady Miasta, działając m.in. w Komisji Oświaty. Prezes gminnej spółdzielni „Samopomoc Chłopska”, następnie pracował w Polskim Komitecie Pomocy Społecznej w Warszawie. W wolnej Polsce działał w Polskim Stronnictwie Ludowym, w którym pełnił funkcję przewodniczącego koła. Wieloletni działacz społeczny na rzecz środowiska kombatanckiego oraz emeryckiego, m.in. jako sekretarz Związku Kombatantów Polskich w Kraju, działacz Związku Sybiraków oraz przewodniczący oddziału rejonowego Polskiego Związku Emerytów Rencistów i Inwalidów, na rzecz którego działał przez niemal 30 lat.
Odznaczony Orderem Orderem Virtuti Militari, Krzyżem Kawalerski Orderu Odrodzenia Polski, Krzyżem Armii Krajowej
Spoczął na cmentarzu w Legionowie 4 czerwca 2005. Uroczystości żałobne odbyły się w kościele parafialnym św. Józefa Oblubieńca NMP.

</doc>
<doc id="4388711" url="https://pl.wikipedia.org/wiki?curid=4388711" title="Anna Kozłowska">
Anna Kozłowska

Anna Maria Kozłowska, do 2005 Kadyjewska (ur. 6 września 1973) – polska językoznawczyni, doktor habilitowana nauk humanistycznych, wykładowca Uniwersytetu Kardynała Stefana Wyszyńskiego.
Życiorys.
W okresie szkolnym stypendystka Krajowego Funduszu na rzecz Dzieci. Ukończyła w 1997 z wyróżnieniem filologię polską na Uniwersytecie Warszawskim (tytuł pracy magisterskiej: "Role semantyczne Boga i szatana w liryce Cypriana Norwida"; promotorka: prof. Jadwiga Puzynina). Stopień doktora nauk humanistycznych w zakresie językoznawstwa uzyskała tamże w grudniu 2003 na podstawie rozprawy doktorskiej: "Obraz Boga w pismach Cypriana Norwida" (promotorka: prof. Jadwiga Puzynina). Habilitowała się we wrześniu 2014 na Uniwersytecie Marii Curie-Skłodowskiej na podstawie rozprawy "Od psalmów słowiańskich do rzymskich medytacji. O stylu artystycznym Karola Wojtyły".
W latach 1996–1997 była zatrudniona w Pracowni Słownika Języka Cypriana Norwida Uniwersytetu Warszawskiego. Od 1997 do 2003 w Instytucie Języka Polskiego Wydziału Polonistyki UW. Od 2001 pracuje na Uniwersytecie Kardynała Stefana Wyszyńskiego. Początkowo w Katedrze Współczesnego Języka Polskiego na Wydziale Nauk Humanistycznych na stanowisku asystenta, od 1 września 2004 na stanowisku adiunkta. Od lipca 2015 kieruje Zakładem Badań nad Językiem Autorów tamże.
Od 2014 członkini zarządu Fundacji Norwidowskiej (KRS ). Od 2017 członkini komisji rewizyjnej Polskiego Towarzystwa Językoznawczego (KRS ).

</doc>
<doc id="4388714" url="https://pl.wikipedia.org/wiki?curid=4388714" title="Hipoteza tworzenia zespołów komórek przez agregacje">
Hipoteza tworzenia zespołów komórek przez agregacje

Hipoteza tworzenia zespołów komórek przez agregacje – jedna z hipotez postawionych w celu wytłumaczenia powstania wielokomórkowców (Metazoa), a więc zwierząt.
Hipoteza ta wychodzi od pojedynczych komórek organizmów jednokomórkowych, czym różni się choćby od hipotezy celluryzacji. Tak więc jednokomórkowce o takich samych komórkach mogły wspólnie przemieszczać się, aż wytworzyły kolonie tworzone przez wiele identycznych komórek. Udowodniono, że zjawiska takie zachodzą wśród pierwotniaków należących do Acrasea, których proces taki zachodzi dzięki chemotaksji i następnie rozpoznaniu przez receptory błonowe. Kolonie takie mogły się stać pseudoplazmodiami.
Obecnie hipoteza tworzenia zespołów komórek przez agregacje nie cieszy się powodzeniem wśród biologów. Preferują oni raczej pogląd o kolonialnym pochodzeniu Metazoa.
Powstawanie agregacji mogło mieć natomiast pewne znaczenie, jeśli chodzi nie o tworzenie jednego organizmu wielokomórkowego z identycznych komórek, ale w tworzeniu się symbiozy pomiędzy różnymi komórkami. W ten sposób komórki prokariotyczne mogły wejść w związek z pierwotnymi zwierzętami, jak gąbki czy parzydełkowce.

</doc>
<doc id="4388716" url="https://pl.wikipedia.org/wiki?curid=4388716" title="Proloricaria">
Proloricaria

Proloricaria – rodzaj słodkowodnych ryb sumokształtnych z rodziny zbrojnikowatych (Loricariidae). 
Taksonomia.
Takson utworzony w 2001 przez I. Isbrückera. Za gatunek typowy Isbrücker przyjął "Loricaria prolixa", a uznawany za jego podgatunek "Loricaria prolixa lentiginosa" podniósł do rangi gatunku, drugiego w obrębie ustanowionego rodzaju "Proloricaria". Diagnozę taksonu autor oparł o ogólne cechy morfologiczne (ciało silnie spłaszczone, z przodu szerokie – cechy spotykane u przedstawicieli innych rodzajów Loricariidae), co zostało zakwestionowane przez taksonomów, którzy przyjęli "Proloricaria" za młodszy synonim rodzaju "Loricaria". Późniejsze badania molekularne potwierdziły słuszność decyzji Isbrückera i rodzaj "Proloricaria" został uznany, ale tylko z 1 gatunkiem ("P. prolixa"). Pozycja taksonomiczna drugiego ("P. lentiginosa"), po przeniesieniu do rodzaju "Loricaria", nie uległa zmianie, co czyni "Proloricaria" taksonem monotypowym.
Zasięg występowania.
Badane przez Isbrückera taksony występują w dorzeczu górnej Parany i Nizina La Platy w Brazylii.
Klasyfikacja.
Gatunek zaliczany do tego rodzaju:

</doc>
<doc id="4388722" url="https://pl.wikipedia.org/wiki?curid=4388722" title="Mikal Bridges">
Mikal Bridges

Mikal Bridges (ur. 30 sierpnia 1996 w Filadelfii) – amerykański koszykarz, występujący na pozycjach rzucającego obrońcy lub niskiego skrzydłowego, obecnie zawodnik Brooklyn Nets.
W 2017 wystąpił w turnieju Adidas Nations Counselors.
9 lutego 2023 został wytransferowany do Brooklyn Nets.

</doc>
<doc id="4388723" url="https://pl.wikipedia.org/wiki?curid=4388723" title="Leki współczesnej terapii">
Leki współczesnej terapii

Leki współczesnej terapii – encyklopedia specjalistyczna zawierająca zbiór opisów substancji leczniczych, po raz pierwszy wydana w 1957 roku, autorstwa Jana Podlewskiego, w kolejnych wydaniach wraz z żoną Alicją Chwalibogowską-Podlewską, następnie pod wspólną redakcją, kontynuowane po ich śmierci. 
Historia.
Od 1957 ukazało się dwadzieścia dwa wydania oraz wiele wznowień, dodruków i aktualizacji. Ostatnie wydanie pod tytułem "Leki współczesnej terapii 2017. Encyklopedia." ukazało się w 2019 i jest dostępne w postaci drukowanej oraz na płatnej platformie internetowej i w wersji na urządzenia mobilne zarówno z systemem Android, jak i macOS. Jan Podlewski zmarł w 1997, natomiast Alicja Chwalibogowska-Podlewska w 2016. Po ich śmierci dzieło jest kontynuowane przez zespół redaktorów. 
Zawartość.
Encyklopedia zawiera ułożone alfabetycznie hasła dotyczące leków oraz szczepionek, zgodnie z polskim nazewnictwem farmaceutycznym i Farmakopeą Polską, oraz trzy indeksy: według nazw, klasyfikacji anatomiczno-terapeutyczno-chemicznej oraz farmakologiczny. Zawiera ponad 1970 opisów substancji leczniczych oraz 12750 nazw handlowych leków opisanych na podstawie charakterystyk produktów leczniczych, dokumentów rejestracyjnych Europejskiej Agencji Leków, Agencji Żywności i Leków oraz wydawnictw Medicines Compendium, Arzneimittel-Kompendium der Schweiz, British National Formulary, Martindale, Gelbe Liste oraz Vidal. 
Każde hasło zawiera ustrukturyzowaną informację w następującym schemacie: międzynarodowa nazwa niezastrzeżona, systematyczna nazwa chemiczna, synonimy i pochodne, kod klasyfikacji anatomiczno-terapeutyczno-chemicznej, wskazania, interakcje farmakologiczne, przeciwwskazania, informacje o stosowaniu w okresie ciąży i karmienia piersią, działania niepożądane, dawkowanie, nazwy handlowe leków zarówno preparatów prostych, jak i złożonych.

</doc>
<doc id="4388724" url="https://pl.wikipedia.org/wiki?curid=4388724" title="Metropolia Antsiranana">
Metropolia Antsiranana

Metropolia Antsiranana – jedna z 5 metropolii kościoła rzymskokatolickiego na Madagaskarze. Została ustanowiona 28 października 1989.

</doc>
<doc id="4388726" url="https://pl.wikipedia.org/wiki?curid=4388726" title="Metropolia Fianarantsoa">
Metropolia Fianarantsoa

Metropolia Fianarantsoa – jedna z 5 metropolii kościoła rzymskokatolickiego na Madagaskarze. Została ustanowiona 11 grudnia 1958.

</doc>
<doc id="4388727" url="https://pl.wikipedia.org/wiki?curid=4388727" title="Uroš Knežević">
Uroš Knežević

Uroš Knežević cyr. Урош Кнежевић (ur. 2 stycznia 1811 w Sremski Karlovci, zm. 21 października 1876 w Belgradzie) – serbski malarz.
Życiorys.
Był synem Teodora i Julijany. Początkowo uczył się w gimnazjum w Sremski Karlovci, gdzie też pobierał pierwsze lekcje rysunku. W 1834 przeniósł się do Serbii, początkowo do Kragujevaca, a następnie do Smedereva. W 1840 przeniósł się do Belgradu, gdzie uczył się malarstwa i zaczął portretować znane postacie życia publicznego. Portrety, które malował na zamówienie nie przynosiły mu znaczących dochodów i nie pozwalały na realizację marzeń o studiowaniu malarstwa w Wiedniu.
Znacznie większe dochody uzyskiwał odkąd zaczął malować ściany w kościołach belgradzkich. Dzięki temu w 1844 wyjechał do Wiednia, a w 1846 jego prace zaprezentowano w jednej z galerii wiedeńskich. Powrócił do Belgradu, gdzie mieszkał do końca życia. W 1871 z uwagi na ciężką chorobę przestał malować. Zmarł w 1876.
Twórczość.
W Serbii znany był przede wszystkim jako portrecista - namalował ponad 200 portretów. Na początku lat 50. na zaproszenie księcia Aleksandra Karadżordziewicia przystąpił do realizacji projektu prywatnej galerii władców serbskich i przywódców serbskiego powstania. Do 1855 zrealizował około 20 obrazów do galerii, ale dzieła nie skończył. Na polecenie księcia opracował także projekt cerkwi św. Piotra i Pawła w Majdanpeku. W malarstwie początkowo bliski był mu styl biedermeierowski, który po studiach w Wiedniu przekształcił się w naturalizm.

</doc>
<doc id="4388731" url="https://pl.wikipedia.org/wiki?curid=4388731" title="Metropolia Toamasina">
Metropolia Toamasina

Metropolia Toamasina – jedna z 5 metropolii kościoła rzymskokatolickiego na Madagaskarze. Została ustanowiona 26 lutego 2010.

</doc>
<doc id="4388735" url="https://pl.wikipedia.org/wiki?curid=4388735" title="Świtezianka">
Świtezianka



</doc>
<doc id="4388742" url="https://pl.wikipedia.org/wiki?curid=4388742" title="Kościół Przemienienia Pańskiego w Klonowej">
Kościół Przemienienia Pańskiego w Klonowej

Kościół Przemienienia Pańskiego w Klonowej – rzymskokatolicki kościół parafialny znajdujący się w Klonowej, zbudowany w latach 1909–1910.
Historia.
Budowę kościoła, w latach 1909–10, podjęto dzięki staraniom ks. Apoloniusza Kukowskiego, koszty pokryły składki wiernych. Autorem projektu kościoła był architekt Zdzisław Mączeński. Budową kościoła kierował miejscowy majster murarski Stanisław Pronaszko. Koszt budowy wyniósł 40 500 rubli. Do kwoty tej należy doliczyć 3000 rubli na zakup drewna, koszty kamienia granitowego na cokół, koszt fundamentów i przywozu materiałów. 
Od 6 października 1942 do 19 stycznia 1945 okupant niemiecki zamknął świątynię dla kultu religijnego. W latach 1975, 1999, 2007 i 2013 odbyły się w kościele misje święte.
Opis.
Architekt zaprojektował wykonanie kościoła w całości z niewyprawionej cegły. Gzymsy, przykrycia szkarp i szczyt wykonano z betonu. Dachy nad nawami i wieżę pokryto dachówką. W miejscach wymagających użycia blachy zastosowano blachę miedzianą. Cokół kościoła wykonano z granitu. 
Tablice pamiątkowie.
W kruchcie umieszczona jest tablica ku czci proboszczów kolonowskich, począwszy od 1828. Naprzeciw świątyni, po drugiej stronie ulicy wisi tablica upamiętniająca księdza Józefa Dalaka, proboszcza w Klonowej w latach 1925-1933 (wikariusza od 1913), który był lokalnym działaczem i społecznikiem. 

</doc>
<doc id="4388743" url="https://pl.wikipedia.org/wiki?curid=4388743" title="Socket SP3">
Socket SP3

Socket SP3 – gniazdo procesorów typu LGA firmy АМD zaprojektowane dla serwerowych CPU Epyc opartych na mikroarchitekturze Zen.
Posiada 4094 piny i jest pierwszym serwerowym gniazdem od AMD obsługującym pamięć DDR4. Jest fizycznie identyczne, ale jednak niekompatybilne, z gniazdem TR4.
Cechy.
Cała platforma oparta na gnieździe SP3 posiada m.in. następujące cechy:

</doc>
<doc id="4388745" url="https://pl.wikipedia.org/wiki?curid=4388745" title="Metropolia Toliara">
Metropolia Toliara

Metropolia Toliara – jedna z 5 metropolii kościoła rzymskokatolickiego na Madagaskarze. Została ustanowiona 3 grudnia 2003.

</doc>
<doc id="4388747" url="https://pl.wikipedia.org/wiki?curid=4388747" title="Tomasz Wiśniewski">
Tomasz Wiśniewski



</doc>
<doc id="4388750" url="https://pl.wikipedia.org/wiki?curid=4388750" title="Metropolia Beira">
Metropolia Beira

Metropolia Beira – jedna z 3 metropolii kościoła rzymskokatolickiego w Mozambiku. Została ustanowiona 4 czerwca 1984.

</doc>
<doc id="4388752" url="https://pl.wikipedia.org/wiki?curid=4388752" title="Wendell Carter">
Wendell Carter

Wendell Andre Carter Jr (ur. 16 kwietnia 1999 w Atlancie) – amerykański koszykarz, występujący na pozycjach silnego skrzydłowego lub środkowego, obecnie zawodnik Orlando Magic.
W 2017 wystąpił w meczach gwiazd amerykańskich szkół średnich - Nike Hoop Summit, Jordan Brand Classic i McDonald’s All-American, a w 2015 - Nike The Trip. Został też wybrany zawodnikiem roku szkół średnich, pośród wszystkich uczestników spotkania McDonalda (Zawodnik Roku im. Morgana Woottena) oraz graczem roku stanu Georgia (Georgia Gatorade Player of the Year). Wybrano go także do II składu USA Today’s All-USA.
Pochodzi z koszykarskiej rodziny. Jego ojciec - Wendell Sr. grał w koszykówkę na uczelni Delta State, a następnie na Dominikanie. Matka występowała na uczelni Missisipi.
25 marca 2021 został wytransferowany do Orlando Magic.

</doc>
<doc id="4388756" url="https://pl.wikipedia.org/wiki?curid=4388756" title="Tomasz Wiśniewski (piłkarz ręczny)">
Tomasz Wiśniewski (piłkarz ręczny)

Tomasz Wiśniewski (ur. 29 marca 1997 w Płocku) – polski piłkarz ręczny, bramkarz, od 2016 zawodnik Stali Mielec.
Kariera sportowa.
Wychowanek Wisły Płock. W sezonach 2015/2016 i 2016/2017 występował w jej pierwszoligowych rezerwach (rozegrał 32 mecze). W pierwszym zespole Wisły Płock i jednocześnie w Superlidze zadebiutował 9 września 2016 w wygranym spotkaniu z Wybrzeżem Gdańsk (36:25).
W listopadzie 2016 został wypożyczony do Stali Mielec. W sezonie 2016/2017 rozegrał w Superlidze 15 meczów i rzucił dwie bramki w rozegranym 11 grudnia 2016 spotkaniu z Wisłą Płock (20:34). W sezonie 2017/2018 rozegrał 27 meczów i zdobył dwa gole oraz bronił ze skutecznością 28,9% (194/671). W sezonie 2018/2019, w którym rozegrał 37 spotkań i rzucił trzy bramki, bronił ze skutecznością 26,6% (244/917). W 2019 Stal Mielec wykupiła go z Wisły Płock.
W 2016 uczestniczył w mistrzostwach Europy U-20 w Danii, podczas których rozegrał siedem meczów, broniąc w nich ze skutecznością 25% (43/170).
W reprezentacji Polski zadebiutował 13 czerwca 2018 w przegranym meczu z Hiszpanią (30:31).

</doc>
<doc id="4388769" url="https://pl.wikipedia.org/wiki?curid=4388769" title="Chandler Hutchison">
Chandler Hutchison

Chandler Hutchison (ur. 26 kwietnia 1996 w Mission Viejo) – amerykański koszykarz, występujący na pozycji niskiego skrzydłowego.
25 marca 2021 został wytransferowany do Washington Wizards. 6 sierpnia 2021 trafił w wyniku wymiany do San Antonio Spurs.
7 września 2021 został zawodnikiem Phoenix Suns. 4 stycznia 2022 opuścił klub.

</doc>
<doc id="4388779" url="https://pl.wikipedia.org/wiki?curid=4388779" title="Krystyna Roux-Dorlut">
Krystyna Roux-Dorlut

Krystyna Halina Roux-Dorlut, fr. Chrisitine Roux-Dorlut – polska i francuska architekt.
Życiorys.
Urodziła się jako Krystyna Halina Gandziarek, ukończyła studia na Wydziale Architektury Politechniki Warszawskiej. Wyjechała do Francji, gdzie kontynuowała naukę na Ecole Spéciale d’Architecture w Paryżu oraz studiowała planowanie urbanistyczne na Sorbonie, prowadziła badania nad działalnością w Nancy Emmanuela Héré. Wspólnie z Le Corbusierem pracowała nad projektami w Venise, pracując w Atelier des Bâtisseurs uczestniczyła w projektach Vladimira Bodianskiego i Georgesa Candilisa. Należy do francuskiej Akademii Architektury (Académie d'Architecture), przewodniczy Anglo-Francuskiemu Związkowi Architektów oraz wykłada w Schools of American Arts w Fontainbleau.
Praca zawodowa.
Krystyna Roux-Dorlut stworzyła wiele projektów domów wielo- i jednorodzinnych oraz obiektów usługowych w Paryżu i Île-de-France, jest autorką planu urbanistycznego Maure Vieil (gmina Mandelieu-la-Napoule, Alpy Nadmorskie). Prowadziła studia nad wioską artystyczną i rzemieślniczą, zaprojektowała siedzibę Amalgamated Dental w Rueil-Malmaison. Brała udział w tworzeniu planu urbanistycznego dla Algieru. Nadzorowała restaurację zabytkowych budynków w Bel Air Château i posiadłości w Deauville, zaprojektowała budynek Gershwin w Boulogne-sur-Seine. We współpracy z mężem Pierre’em Roux-Dorlutem (1919-1995) opracowała projekt parku tematycznego w Orlando na Florydzie. Wspólnie pracowali nad wielkimi projektami w Vence, domu Matisse'a, dzielnicą artystyczną, centrum sztuki współczesnej w Esterel, bloku jednorodzinnego w Boulogne-sur-Seine, restauracji XVII wiecznego pałacu w Montfort l'Amaury.
Otrzymała nagrodę "Beauté de Paris et de l'Île de France" za najpiękniejszy budynek od władz rejonu paryskiego, nagrodę CIAM oraz nadano jej tytuł oficera Legii Honorowej.

</doc>
<doc id="4388780" url="https://pl.wikipedia.org/wiki?curid=4388780" title="Jan Kosik">
Jan Kosik

Jan Kosik (ur. 14 czerwca 1919 w Świeligowie, zm. 28 czerwca 2008 tamże) – polski prawnik, specjalizujący się w prawie cywilnym, dziekan Wydziału Prawa i Administracji Uniwersytetu Wrocławskiego (1964–1972).
Życiorys.
W 1938 ukończył egzaminem maturalnym Państwowe Gimnazjum Męskie w Ostrowie Wielkopolskim, następnie wstąpił do Szkoły Podchorążych Marynarki Wojennej. W chwili wybuchu II wojny światowej uczestniczył w rejsie szkoleniowym na ORP Wilia. 1 lipca 1941 promowany do stopnia podporucznika marynarki, od września do października 1941 służył w Kierownictwie Uzupełnień Floty, od 14 października 1941 do sierpnia 1943 na ORP Błyskawica. Od sierpnia 1943 do 1944 był oficerem kursowym w Szkole Podchorążych, od września 1943 Szkole Podchorążych Rezerwy Marynarki Wojennej, w maju 1944 awansowany do stopnia porucznika marynarki. Od października 1944 do grudnia 1945 służył na ORP Conrad, od grudnia 1945 do 1947 w Obozie Marynarki Wojennej ORP Bałtyk . W 1947 powrócił do Polski.
W 1951 ukończył studia prawnicze na Uniwersytecie Wrocławskim, od 1952 pracował na macierzystej uczelni, kolejno jako asystent w Katedrze Prawa Rzymskiego (od 1 marca 1952 do 1 września 1953), starszy asystent (1953–1956) i adiunkt w Katedrze Prawa Cywilnego (od 1956). W 1957 został kandydatem nauk na podstawie pracy "Zdolność prawna państwowej osoby prawnej" napisanej pod kierunkiem Adama Chełmońskiego. W latach 1957–1958 studiował na Harvard Law School, otrzymując tytuł Master of Law. W 1961 otrzymał stopień doktora habilitowanego na podstawie pracy "Zasady odpowiedzialności państwa za szkody wyrządzone przez funkcjonariuszów" i został mianowany docentem. W latach 1962–1964 był prodziekanem, w latach 1964–1972 dziekanem Wydziału Prawa i Administracji UWr., w latach 1961–1969 kierował Zakładem Prawa Prywatnego Międzynarodowego, w latach 1969–1989 Zakładem Prawa Cywilnego i Prawa Prywatnego Międzynarodowego. W 1971 został profesorem nadzwyczajnym, w 1978 profesorem zwyczajnym. W 1989 przeszedł na emeryturę. 
Pod jego kierunkiem prace doktorskie napisali m.in. Józef Frąckowiak i Edward Gniewek.
Był członkiem Wrocławskiego Towarzystwa Naukowego (od 1961), w latach 1980–1983 I wiceprezesem WTW, Komitetu Nauk Prawnych PAN (1972–1988), Rady Legislacyjnej przy Prezesie Rady Ministrów (1973–1987).
Był odznaczony Medalem Morskm, Krzyżem Walecznych, Medalem Komisji Edukacji Narodowej, Krzyżem Kawalerskim i Krzyżem Komandorskim Orderu Odrodzenia Polski (1996). W 1994 otrzymał Złoty Medal Uniwersytetu Wrocławskiego.
Jest pochowany na cmentarzu w Pogrzybowie.
Przypisy.
 

</doc>
<doc id="4388783" url="https://pl.wikipedia.org/wiki?curid=4388783" title="Sadako Yamamura">
Sadako Yamamura

Sadako Yamamura () – japońska postać fikcyjna, główny antagonista książki japońskiego pisarza Kōjiego Suzuki "Ring", straszny duch, który tkwi w zaklętej kasecie wideo. Dziewczynka Sadako została zamordowana i wrzucona do studni, a w następstwie jej śmierci rodzi się klątwa w postaci videokasety, zawierającej strzępki myśli Sadako i całą wściekłość (nensha). Przy pomocy tego przeklętego nagrania widmo (yūrei) Sadako nawiedza ludzi. Klątwa, przesłana przez Sadako na kasetę, sprawia śmierć każdej osoby, która tę kasetę obejrzała. Prototypem postaci Sadako Yamamury i jej matki była Chizuko Mifune. Sadako stała się także bohaterką mang i sześciu filmów, a jej amerykańskim odpowiednikiem jest Samara Morgan.

</doc>
<doc id="4388784" url="https://pl.wikipedia.org/wiki?curid=4388784" title="Cachryx">
Cachryx

Cachryx – rodzaj jaszczurki z rodziny legwanowatych (Iguanidae).
Zasięg występowania.
Rodzaj obejmuje gatunki występujące w Meksyku i Gwatemali. 
Systematyka.
Etymologia.
"Cachryx": „suszony jęczmień”, od "kachrus" „suszony jęczmień”; w aluzji do kształtu ogona.
Podział systematyczny.
Do rodzaju należą następujące gatunki:

</doc>
<doc id="4388786" url="https://pl.wikipedia.org/wiki?curid=4388786" title="Pedro Favier Roque">
Pedro Favier Roque



</doc>
<doc id="4388787" url="https://pl.wikipedia.org/wiki?curid=4388787" title="Samara Morgan">
Samara Morgan



</doc>
<doc id="4388788" url="https://pl.wikipedia.org/wiki?curid=4388788" title="Blok mieszkalny przy ul. Marszałkowskiej 68/70 w Warszawie">
Blok mieszkalny przy ul. Marszałkowskiej 68/70 w Warszawie



</doc>
<doc id="4388789" url="https://pl.wikipedia.org/wiki?curid=4388789" title="Portsea (wyspa)">
Portsea (wyspa)

Portsea (ang. "Portsea Island") – wyspa u południowego wybrzeża Anglii, w hrabstwie Hampshire, w granicach administracyjnych miasta Portsmouth.
Wyspa ma powierzchnię 24,54 km² i jest niemal całkowicie zabudowana. Znajduje się na niej większa część miasta Portsmouth, w tym jego historyczne centrum i port. Od stałego lądu wyspę oddziela wąska cieśnina Ports Creek. Na południe od wyspy znajduje się cieśnina Solent, a dalej kanał La Manche, na zachód – zatoka Portsmouth Harbour, a na wschód – zatoka Langstone Harbour.
Wyspa ma stałe połączenie drogowe (m.in. autostrada M275) i kolejowe ze stałym lądem, a także połączenia promowe z miastem Gosport na zachodzie, wyspą Hayling na wschodzie oraz, poprzez Solent, z wyspą Wight.

</doc>
<doc id="4388790" url="https://pl.wikipedia.org/wiki?curid=4388790" title="Siergiej Gusiew (żołnierz)">
Siergiej Gusiew (żołnierz)

Siergiej Iwanowicz Gusiew (ros. Сергей Иванович Гусев, ur. 28 sierpnia 1918 w Lipiecku, zm. 18 stycznia 1945 w Prusach Wschodnich) – radziecki wojskowy, kapitan, odznaczony pośmiertnie Złotą Gwiazdą Bohatera Związku Radzieckiego (1945).
Życiorys.
Skończył 7-letnią szkołę, później uczył się w szkole uniwersytetu fabryczno-zawodowego, w 1937 został powołany do Armii Czerwonej, służył na Dalekim Wschodzie (za Bajkałem). W końcu 1940 wrócił do Lipiecka, w 1941 ponownie został wcielony do armii, ukończył kursy młodszych politruków, od 1942 należał do WKP(b). Od października 1941 uczestniczył w wojnie z Niemcami, brał udział m.in. w obronie Leningradu, a później w wyzwalaniu Donbasu, Taganrogu, Mikołajowa, forsowaniu Dniepru, walkach na Białorusi, Litwie i w Prusach Wschodnich jako zastępca dowódcy 2 batalionu piechoty ds. politycznych 564 pułku piechoty 130 Dywizji Piechoty 28 Armii 3 Frontu Białoruskiego w stopniu kapitana. Od 1 stycznia 1945 brał udział w natarciu na Gumbinnen (obecnie Gusiew), o który od 13 do 18 stycznia toczyły się bezpośrednie walki. Gdy przy odpieraniu niemieckiego kontrataku dowódca 6 kompanii został ciężko ranny, Gusiew przejął dowodzenie i poprowadził kompanię do ataku, w którym zginął. Został pochowany w mieście Gumbinnen. 7 września 1946 na jego cześć Gumbinnen przemianowano na Gusiew. Jego imieniem nazwano też ulicę w Lipiecku.
Odznaczenia.
I medale.

</doc>
<doc id="4388791" url="https://pl.wikipedia.org/wiki?curid=4388791" title="Portsea">
Portsea



</doc>
<doc id="4388792" url="https://pl.wikipedia.org/wiki?curid=4388792" title="Agroeca dentigera">
Agroeca dentigera

Agroeca dentigera – gatunek pająka z rodziny obniżowatych.
Gatunek ten opisany został w 1913 roku przez Władysława Kulczyńskiego.
Samce osiągają od 4,3 do 5,8 mm, a samice od 5,45 do 6,8 mm długości ciała. Karapaks zmierzony u czterech samców miał od 2,02 do 2,26 mm długości oraz od 1,63 do 1,8 mm szerokości, zaś u czterech samic od 2,18 do 2,6 mm długości i od 1,74 do 1,87 mm szerokości. Ubarwienie karapaksu jest żółtawobrązowe z czterema ząbkowanymi pasami po bokach, ciemnobrązowymi brzegami i rudobrązowymi jamkami. Obie pary przednich oczu leżą w jednej linii, natomiast tylno-boczna para leży bardziej z przodu niż tylno-środkowa. Szczękoczułki są rudobrązowe z trzema ząbkami na przedniej i dwoma na tylnej krawędzi. Rudobrązowe są także warga dolna, sternum i odnóża. Wierzch opistosomy (odwłoka) samca jest jasnoszary do jasnobrązowego ze słabo zaznaczonymi szewronami, zaś samicy rudobrązowy ze słabo widocznymi ciemniejszymi kropkami po bokach. Spód opistosomy jest żółtawobrązowy, nieco szarawy. Uda mają po 3 kolce na stronach grzbietowych.
Nogogłaszczki samca mają apofizę retrolateralną krótką, szeroką, tępą i o tęgiej gałęzi poprzecznej, apofizę medialną w kształcie kilofa, a apofizę tegularną w części odsiebnej rozwidloną na dwa cienkie odgałęzienia, z których zewnętrzne jest silnie zakrzywione. Embolus ukryty jest za konduktorem. Płytka płciowa samicy jest nieco sercowata, z dwiema katurkowatymi strukturami, otworami kopulacyjnymi położonymi bocznie i o przedsionku podzielonym przegrodą środkową. Przewody kopulacyjne są szerokie. Położone w bruździe epigastrycznej zbiorniki nasienne mają po jednym gruczole.
Pająk znany z Wielkiej Brytanii, Belgii, Holandii, Niemiec, Szwecji, Finlandii, Polski, Litwy, Białorusi, Ukrainy, Rumunii, Rosji, Włoch i Turcji. Bardzo rzadko spotykany. Zamieszkuje wrzosowiska koło torfowisk, nadmorskie trzcinowiska i kępy turzycy sztywnej. Aktywny jest przez cały rok, ale najbardziej wczesnym latem i jesienią.

</doc>
<doc id="4388793" url="https://pl.wikipedia.org/wiki?curid=4388793" title="Agroeca lusatica">
Agroeca lusatica

Agroeca lusatica – gatunek pająka z rodziny obniżowatych.
Gatunek ten opisany został w 1875 roku przez Ludwiga Kocha jako "Liocranum lusaticum". Do rodzaju "Agroeca" przeniesiony został w 1902 roku przez Friedricha Wilhelma Bösenberga.
Samce osiągają od 4,2 do 5,2 mm, a samice od 4,4 do 6,8 mm długości ciała. Karapaks zmierzony u samca o długości ciała 4,8 mm miał 2,19 mm długości oraz 1,76 mm szerokości, zaś u czterech samic od 2,8 do 2,45 mm długości i od 1,66 do 1,87 mm szerokości. Ubarwienie karapaksu może być od złotożółtego przez ciemnoczerwone po brązowe. Wzdłuż bocznych brzegów karapaksu rozmieszczone są cztery pary zbieżnych ku środkowi znaków ciemnobrązowej barwy. Szczękoczułki są złotożółte, a sternum żółtawobrązowe z ciemniejszymi krawędziami. Opistosoma (odwłok) jest ciemnoczerwona, złotobrązowa lub brązowa, na wierzchu z ciemnobrązowym wzorem, a na spodzie z trzema ciemnymi, łamanymi liniami. Barwa odnóży jest złociście brązowa ze słabo zaznaczonym obrączkowaniem na goleniach, nastopiach i stopach oraz z czarnymi, długimi kolcami na stronach grzbietowych ud pierwszej i drugiej pary. 
Nogogłaszczki samca mają małą, zakrzywioną i skośnie zakończoną apofizę retrolateralną, apofizę medialną zaopatrzoną w długi i spiczasty hak, a apofizę tegularną spiczasto zakończoną. Embolus jest wąski, zakrzywiony na szczycie. Dłuższa niż szersza, złociście brązowo owłosiona płytka płciowa samicy ma sercowaty przedsionek z krótką, owłosioną przegrodą na przedzie oraz zbieżne pod ostrym kątem beleczki kutykularne. Przewody wprowadzające wulwy są silnie zakrzywione. Położone blisko bruzdy epigastrycznej zbiorniki nasienne mają zakrzywiony kształt.
Pająk znany z Hiszpanii, Francji, Wielkiej Brytanii, Belgii, Holandii, Niemiec, Włoch, Danii, Szwecji, Finlandii, Estonii, Polski, Litwy, Czech, Słowacji, Węgier, Białorusi, Ukrainy, Rumunii, Bułgarii, Macedonii, Rosji, Grecji i Kazachstanu. Bardzo rzadko spotykany. Zamieszkuje siedliska suche i słoneczne jak wydmy, suche łąki i bory sosnowe. Osobniki dorosłe aktywne są przez cały rok.

</doc>
<doc id="4388794" url="https://pl.wikipedia.org/wiki?curid=4388794" title="Wykaz sezonów Realu Madryt">
Wykaz sezonów Realu Madryt

Wykaz sezonów hiszpańskiego klubu piłkarskiego Real Madrid Club de Fútbol.

</doc>
<doc id="4388795" url="https://pl.wikipedia.org/wiki?curid=4388795" title="Agroeca proxima">
Agroeca proxima

Agroeca proxima – gatunek pająka z rodziny obniżowatych.
Gatunek ten opisany został w 1871 roku przez Octaviusa Pickarda-Cambridge’a jako "Agelena proxima". Do rodzaju "Agroeca" przeniósł go w 1878 roku Eugène Simon.
Samce osiągają od 3,8 do 5 mm, a samice od 5,2 do 7,5 mm długości ciała. Karapaks zmierzony u 12 samców miał od 1,92 do 2,34 mm długości oraz od 1,43 do 1,72 mm szerokości, zaś u 21 samic od 2,02 do 2,49 mm długości i od 1,54 do 1,95 mm szerokości. Ubarwienie karapaksu u samców jest jasnobrązowawe z ciemnobrązowymi krawędziami i słabo zaznaczonymi, zbieżnymi znakami. Karapaks samic ma tło żółtawobrązowe, czasem z czerwonym podbarwieniem, krawędzie i przykrawędziowe przepaski ciemnobrązowe, a środkową część tułowiową szarawobrązową z ząbkowanymi brzegami. Szczękoczułki są jasnobrązowe u samca i żółtawobrązowe u samicy. Barwa sternum jest żółtawobrązowa. Opistosoma (odwłok) może być od jasnożółtawobrązowej do brązowoszarej, niekiedy z czerwonym podbarwieniem. Z tyłu opistosomy widnieją wyraźne, ciemniejsze szewrony. Odnóża samca są jasnobrązowe, a samicy żółtawobrązowe. 
Nogogłaszczki samca mają krótką i w części odsiebnej wyposażoną w mały kikut apofizę retrolateralną, apofizę medialną z wąską nasadą i krótkim haczykiem, a apofizę tegularną ostro u wierzchołka zakrzywioną. Embolus jest stożkowaty. Słabo zesklerotyzowany konduktor ma długi i wąski kształt. Płytka płciowa samicy jest tak długa jak szeroka lub dłuższa niż szersza, o przedsionku z niską, owłosioną przegrodą środkową i otworami kopulacyjnymi po bokach przedsionka. Przewody kopulacyjne są szerokie i wyraźnie kanciasto zgięte. Kształt zbiorników nasiennych jest nerkowaty.
Pająk znany z Hiszpanii, Francji, Irlandii, Wielkiej Brytanii, Belgii, Holandii, Niemiec, Szwajcarii, Austrii, Włoch, Danii, Szwecji, Norwegii, Finlandii, Estonii, Polski, Litwy, Czech, Słowacji, Węgier, Białorusi, Ukrainy, Rumunii, Bułgarii, Macedonii, Rosji i Turcji. Zamieszkuje piaszczyste pobrzeża wód, wydmy, wrzosowiska, winnice, prześwietlone lasy, bory sosnowe, podmokłe łąki i bagna. Dorosłe samice aktywne są przez cały rok, zaś samce od lipca do października.

</doc>
<doc id="4388797" url="https://pl.wikipedia.org/wiki?curid=4388797" title="Vladimir Veličković">
Vladimir Veličković

Vladimir Veličković cyr. Владимир Величковић (ur. 11 sierpnia 1935 w Belgradzie, zm. 29 sierpnia 2019 w Splicie) – serbski i jugosłowiański malarz.
Życiorys.
Był synem Dušana i Lenki. W 1960 ukończył studia na Wydziale Architektury Uniwersytetu Belgradzkiego. W latach 1963–1966 był asystentem chorwackiego malarza Krsto Hegedušicia w jego pracowni w Zagrzebiu. W 1965 zdobył nagrodę na paryskim biennale. Do Paryża przeniósł się rok później i do dziś ma tam swoją pracownię. W 1967 jego prace wystawiła paryska Galerie du Dragon. W 1983 został wybrany profesorem paryskiej École nationale supérieure des beaux-arts, w której wykładał do 2000. W 2009 założył fundację nazwaną swoim imieniem, wspierającą młodych artystów.
Nagrody i wyróżnienia.
W 1985 wybrany członkiem Serbskiej Akademii Nauk i Sztuk, a 7 grudnia 2005 członkiem francuskiej Académie des Beaux-Arts (sekcja I). Odznaczony Legią Honorową i Orderem Sztuki i Literatury. W 1987 wyróżniony Nagrodą Herdera.

</doc>
<doc id="4388798" url="https://pl.wikipedia.org/wiki?curid=4388798" title="Portsea Island">
Portsea Island



</doc>
<doc id="4388800" url="https://pl.wikipedia.org/wiki?curid=4388800" title="Parafia Narodzenia Najświętszej Maryi Panny w Worochcie">
Parafia Narodzenia Najświętszej Maryi Panny w Worochcie

Parafia Narodzenia Najświętszej Maryi Panny w Worochcie – rzymskokatolicka parafia znajdująca się w Worochcie, w archidiecezji lwowskiej, w dekanacie Iwano-Frankowsk, na Ukrainie.
Przy parafii nie rezyduje obecnie żaden duchowny. Obsługiwana jest ona przez księdza z parafii św. Józefa Bilczewskiego w Jaremczy.
Historia.
Dawniej wieś należała do parafii św. Franciszka w Delatyniu. Pierwsza kaplica rzymskokatolicka w Worochcie powstała pod koniec XIX w. Gdy nie mogła ona już pomieścić wiernych, w latach 1903–1905 wybudowano nową kaplicę, którą 15 lipca 1906 poświęcił dziekan stanisławowski ks. kanonik Józef Piaskiewicz.
Przed II wojną światową bez powodzenia starano się o utworzenie samodzielnej parafii w Worochcie. W 1945 komuniści zamknęli kaplicę, która była nieużywana do drugiej połowy lat 90., gdy przejęli ją zielonoświątkowcy. W późniejszych latach została zwrócona katolikom i przeszła remont. 7 września 2014 konsekrował ją biskup pomocniczy archidiecezji lwowskiej Leon Mały.

</doc>
<doc id="4388808" url="https://pl.wikipedia.org/wiki?curid=4388808" title="Legwan czarny">
Legwan czarny



</doc>
<doc id="4388811" url="https://pl.wikipedia.org/wiki?curid=4388811" title="Mistrzostwa Europy w Lekkoatletyce 1962 – pchnięcie kulą mężczyzn">
Mistrzostwa Europy w Lekkoatletyce 1962 – pchnięcie kulą mężczyzn

Pchnięcie kulą mężczyzn było jedną z konkurencji rozgrywanych podczas VII Mistrzostw Europy w Belgradzie. Kwalifikacje i finał rozegrano 14 września 1962. Zwycięzcą tej konkurencji został reprezentant Węgier Vilmos Varjú. W rywalizacji wzięło udział dwudziestu zawodników z dwunastu reprezentacji.

</doc>
<doc id="4388813" url="https://pl.wikipedia.org/wiki?curid=4388813" title="Stiepan Gurjew">
Stiepan Gurjew

Stiepan Sawieljewicz Gurjew (ros. Степан Савельевич Гурьев; ur. we wsi Romanowo w powiecie lipieckim w guberni tambowskiej (obecnie w rejonie lipieckim w obwodzie lipieckim), zm. 22 kwietnia 1945 w Prusach Wschodnich) – radziecki generał-major, Bohater Związku Radzieckiego (1945).
Życiorys.
Urodził się w rodzinie chłopskiej. Skończył szkołę podstawową, w wieku 13 lat zaczął pracować w kopalni, w marcu 1919 wstąpił ochotniczo do Armii Czerwonej, uczestniczył w wojnie domowej w 197 pułku piechoty 9 Armii Kubańskiej, walczył z Siłami Zbrojnymi Południa Rosji Denikina i Wrangla. Brał udział m.in. w walkach w Donbasie, nad rzeką Chopior, operacjach rostowsko-nowoczerkaskiej i północnokaukaskiej. W 1920 walczył na Kubaniu, w 1921 uczestniczył w zajęciu Gruzji, brał też udział w wielu operacjach przeciw powstańcom i buntownikom, w 1924 został członkiem partii komunistycznej.
W 1925 ukończył szkołę piechoty w Iwanowo-Wozniesieńsku i został dowódcą plutonu 142. pułku strzelców w 48 Dywizji Strzelców w Moskiewskim Okręgu Wojskowym, w 1928 ukończył moskiewskie kursy wojskowo-polityczne i został politrukiem kompanii w 250. pułku strzelców 8. Dywizji Strzelców Moskiewskiego Okręgu Wojskowego, a później 118. pułku strzelców 40 Dywizji Strzeleckiej Syberyjskiego Okręgu Wojskowego w Aczyńsku, w lipcu 1930 został sekretarzem odpowiedzialnym biura partyjnego tego pułku. W lutym 1932 został instruktorem wydziału politycznego 35. Dywizji Strzeleckiej Samodzielnej Dalekowschodniej Armii Czerwonego Sztandaru, od września 1932 do listopada 1935 dowodził batalionem w 105. pułku strzelców w tej dywizji, od listopada 1935 do stycznia 1937 pracował w rejonowym komisariacie wojskowym w obwodzie czytyjskim, w 1937 ukończył wyższe taktyczne kursy doskonalenia kadry dowódczej „Wystrieł”. Od sierpnia 1937 do stycznia 1938 był pomocnikiem dowódcy 279. pułku strzelców w 93. Dywizji Strzeleckiej Zabajkalskiego Okręgu Wojskowego, później szefem wydziału sztabu Zabajkalskiego Okręgu Wojskowego, od marca 1939 dowodził 293. pułkiem strzelców 57 Dywizji Strzeleckiej Zabajkalskiego Okręgu Wojskowego, na tym stanowisku brał udział w bitwie nad Chałchin-Goł.
Od października 1939 do października 1940 dowodził piechotą 36 Dywizji w 1 Armijnej Grupie Radzieckich Wojsk na terytorium Mongolii, w 1941 ukończył studia na wydziale operacyjnym akademii wojskowej Armii Czerwonej i w maju 1941 został dowódcą 10 Brygady Powietrznodesantowej 5 Korpusu Powietrznodesantowego w Nadbałtyckim Okręgu Wojskowym. Od czerwca 1941 brał udział w wojnie z Niemcami, m.in. w walkach obronnych w rejonie Poniewieża i w walkach o Dyneburg, w październiku 1941 objął dowództwo 5 Korpusu Powietrznodesantowego w 43 Armii Frontu Zachodniego, uczestniczył m.in. w bitwie pod Moskwą i w operacji rżewsko-wiaziemskiej, 14 stycznia 1945 żołnierze korpusu wyróżnili się przy wyzwalaniu Miedynia. W sierpniu 1942 korpus został przeformowany na 39 Gwardyjską Dywizję Piechoty, której dowódcą został Gurjew, mianowany 3 maja 1942 generałem majorem; dywizję włączono w skład 4 Armii Pancernej, a później, podczas bitwy pod Stalingradem, w skład 62 Armii Frontu Dońskiego. W marcu 1943 objął dowództwo 28 Gwardyjskiego Korpusu Piechoty w 8 Gwardyjskiej Armii, z którym brał udział w operacji woroszyłowgradzkiej i dniepropietrowskiej, uczestniczył w wyzwalaniu Zaporoża i Dniepropietrowska, od grudnia 1943 do kwietnia 1944 uczył się na kursach w Wyższej Akademii Wojskowej im. Woroszyłowa. Od kwietnia 1944 dowodził 16 Gwardyjskim Korpusem Piechoty w 11 Gwardyjskiej Armii na 2 Froncie Nadbałtyckim i 3 Białoruskim, brał udział w walkach w Prusach Wschodnich i operacji königsbergskiej, m.in. w walce o Królewiec w kwietniu 1945, w której jego korpus się wyróżnił. Za umiejętne dowodzenie korpusem podczas walk o Królewiec otrzymał tytuł Bohatera Związku Radzieckiego. Później wraz z korpusem walczył w rejonie Pillau (obecnie Bałtyjsk), gdzie zginął. Jego imieniem nazwano miasto Neuhausen (Gurjewsk), gdzie w 1961 postawiono jego pomnik z białego marmuru; w 2007 zastąpiono go pomnikiem z brązu.

</doc>
<doc id="4388818" url="https://pl.wikipedia.org/wiki?curid=4388818" title="Mistrzostwa Polski Kobiet Rugby 7 (2018/2019)">
Mistrzostwa Polski Kobiet Rugby 7 (2018/2019)

Mistrzostwa Polski Kobiet Rugby 7 (2018/2019) – rozgrywki drużyn rugby 7, mające na celu wyłonienie najlepszej kobiecej drużyny w Polsce w sezonie 2018/2019. Mistrzyniami Polski zostały Biało-Zielone Ladies Gdańsk, które zdobyły tytuł po raz dziewiąty z kolei. Srebrny medal wywalczyły Black Roses Posnania Poznań, a brązowy rugbystki Juvenii Kraków. Za najlepszą zawodniczkę sezonu uznano Karolinę Jaszczyszyn z mistrzowskiej drużyny. Rugbystki z Gdańska zdominowały mistrzostwa – sukces zapewniły sobie przed ostatnim turniejem, a przez cały sezon nikt nie był w stanie im zagrozić.
System rozgrywek.
Mistrzostwa zostały zorganizowane w formie serii ośmiu jednodniowych turniejów (czterech jesienią 2018 i czterech wiosną 2019), a o mistrzostwie zadecydowała łączna liczba punktów przyznawanych w poszczególnych turniejach na podstawie klasyfikacji uczestniczących w nich drużyn. 
Drużyny uczestniczące w mistrzostwach podzielone były na ligi: Ekstraligę, I ligę i w razie konieczności II ligę. Ligi liczyły po cztery zespoły z wyjątkiem najniższej, która liczyła od dwóch do pięciu zespołów (stosownie do liczby drużyn zgłoszonych do turnieju). W poszczególnych turniejach uczestniczyły zespoły wszystkich lig, natomiast rozgrywały one spotkania tylko w ramach swojej ligi. W pierwszej fazie turnieju drużyny z danej ligi rozgrywały ze sobą mecze w systemie "każdy z każdym". Za zwycięstwo w meczu drużyna otrzymywała 3 punkty, za remis 2 punkty, a za porażkę 1 punkt. W przypadku równej liczby punktów turniejowych o kolejności w tabeli ligi decydowały kolejno: bilans punktów meczowych, większa liczba zdobytych punktów meczowych, wyższa lokata w poprzednim turnieju. W drugiej fazie rozgrywane były mecze decydujące o końcowej klasyfikacji: pierwsza drużyna z poprzedniej fazy gra z drugą o pierwsze miejsce, trzecia z czwartą o trzecie miejsce itd. Drużyny, które zajmowały ostatnie miejsce w danym turnieju w ekstralidze lub I lidze spadały poziom niżej, natomiast drużyny z pierwszego miejsca I i II ligi awansowały poziom wyżej. Spadki i awanse następowały po każdym turnieju. W przypadku nieprzystąpienia zespołu do turnieju, zostawał on automatycznie zdegradowany o poziom niżej. 
W klasyfikacji turnieju drużyny z Ekstraligi zajmowały miejsca od pierwszego do czwartego, drużyny z pozostałych lig – kolejne od piątego. Drużyna, która zajęła pierwsze miejsce otrzymywała liczbę punktów do klasyfikacji ogólnej odpowiadającą liczbie uczestników turnieju, a każda kolejna o jeden punkt mniej od wyżej sklasyfikowanej. W przypadku równej liczby punktów na koniec sezonu o wyższym miejscu w końcowej klasyfikacji decydowała większa liczba turniejów, w których drużyna brała udział, a następnie wyższe miejsce w ostatnim turnieju.
Przebieg rozgrywek.
Pierwszy turniej.
Pierwszy turniej mistrzostw rozegrano 15 września 2018 w Gietrzwałdzie. Wzięło w nim udział 9 drużyn. Zwycięzcą została drużyna Biało-Zielone Ladies Gdańsk. Za najlepszą zawodniczkę turnieju uznano reprezentantkę Biało-Zielonych Natalię Pamiętę.
Wyniki spotkań w fazie grupowej:
Wyniki spotkań w fazie finałowej:
Końcowa klasyfikacja turnieju:
Drugi turniej.
Drugi turniej mistrzostw rozegrano 22 września 2018 w Gdańsku. Wzięło w nim udział 9 drużyn, w tym jedna drużyna litewska, która nie została objęta klasyfikacją. Zwycięzcą została drużyna Biało-Zielone Ladies Gdańsk. Za najlepszą zawodniczkę turnieju uznano reprezentantkę Biało-Zielonych Karolinę Jaszczyszyn.
Wyniki spotkań w fazie grupowej:
Wyniki spotkań w fazie finałowej:
Końcowa klasyfikacja turnieju:
Trzeci turniej.
Trzeci turniej mistrzostw rozegrano 6 października 2018 w Warszawie. Wzięło w nim udział 9 drużyn. Zwycięzcą została drużyna Biało-Zielone Ladies Gdańsk. Za najlepszą zawodniczkę turnieju uznano reprezentantkę Biało-Zielonych Annę Klichowską.
Wyniki spotkań w fazie grupowej:
Wyniki spotkań w fazie finałowej:
Końcowa klasyfikacja turnieju:
Czwarty turniej.
Czwarty turniej mistrzostw rozegrano 20 października 2018 w Rudzie Śląskiej. Wzięło w nim udział 8 drużyn. Zwycięzcą została drużyna Biało-Zielone Ladies Gdańsk. Za najlepszą zawodniczkę turnieju uznano reprezentantkę Biało-Zielonych Miśkę Pietrzak.
Wyniki spotkań w fazie grupowej:
Wyniki spotkań w fazie finałowej:
Końcowa klasyfikacja turnieju:
Piąty turniej.
Piąty turniej mistrzostw rozegrano 13 kwietnia 2019 w Warszawie. Wzięło w nim udział 12 drużyn. Zwycięzcą została drużyna Biało-Zielone Ladies Gdańsk. Za najlepszą zawodniczkę turnieju uznano reprezentantkę Biało-Zielonych Natalię Pamiętę.
Wyniki spotkań w fazie grupowej:
Wyniki spotkań w fazie finałowej:
Końcowa klasyfikacja turnieju:
Szósty turniej.
Szósty turniej mistrzostw rozegrano 27 kwietnia 2019 w Warszawie. Wzięło w nim udział 10 drużyn. Zwycięzcą została drużyna Biało-Zielone Ladies Gdańsk.
Wyniki spotkań w fazie grupowej:
Wyniki spotkań w fazie finałowej:
Końcowa klasyfikacja turnieju:
Siódmy turniej.
Siódmy turniej mistrzostw rozegrano 18 maja 2019 w Rudzie Śląskiej. Wzięło w nim udział 8 drużyn. Zwycięzcą została drużyna Biało-Zielone Ladies Gdańsk. Za najlepszą zawodniczkę turnieju uznano reprezentantkę Diablic Kingę Karlińską.
Wyniki spotkań w fazie grupowej:
Wyniki spotkań w fazie finałowej:
Końcowa klasyfikacja turnieju:
Ósmy turniej.
Ósmy turniej mistrzostw rozegrano 8 czerwca 2019 w Gdańsku. Wzięło w nim udział 9 drużyn. Zwycięzcą została drużyna Biało-Zielone Ladies Gdańsk. Za najlepszą zawodniczkę turnieju uznano Annę Klichowską i Hannę Maliszewską.
Wyniki spotkań w fazie grupowej:
Wyniki spotkań w fazie finałowej:
Końcowa klasyfikacja turnieju:
Klasyfikacja łączna.
Łączna klasyfikacja:

</doc>
<doc id="4388822" url="https://pl.wikipedia.org/wiki?curid=4388822" title="Calcutta">
Calcutta

Calcutta – jednostka osadnicza w Stanach Zjednoczonych, w stanie Ohio, w hrabstwie Columbiana.

</doc>
<doc id="4388825" url="https://pl.wikipedia.org/wiki?curid=4388825" title="Parafia św. Marii Magdaleny we Lwowie">
Parafia św. Marii Magdaleny we Lwowie

Parafia św. Marii Magdaleny we Lwowie – rzymskokatolicka parafia znajdująca się w archidiecezji lwowskiej w dekanacie Lwów, na Ukrainie. Parafię prowadzą misjonarze oblaci.
Historia.
Parafię erygowano w 1763. W 1962 komuniści znacjonalizowali kościół. Od 2001 w kościele, będącym własnością Domu Muzyki Organowej i Kameralnej () i służącym jako sala koncertowa, odprawiane są msze święte. Władze ukraińskie czynią parafii szereg utrudnień.
W niedziele sprawowane są w parafii dwie msze święte w języku polskim i jedna w języku ukraińskim. W dni powszednie odprawiana jest jedna msza w języku polskim.

</doc>
<doc id="4388828" url="https://pl.wikipedia.org/wiki?curid=4388828" title="East Rochester (Ohio)">
East Rochester (Ohio)

East Rochester – jednostka osadnicza w Stanach Zjednoczonych, w stanie Ohio, w hrabstwie Columbiana.

</doc>
<doc id="4388829" url="https://pl.wikipedia.org/wiki?curid=4388829" title="Mərdan Musayev">
Mərdan Musayev

Mərdan Məmməd oğlu Musayev (ur. 1 stycznia 1907 we wsi Əlimərdanlı w rejonie Tovuz, zm. 25 marca 1982 w rejonie Tovuz) – radziecki wojskowy, starszy sierżant, Bohater Związku Radzieckiego (1944).
Życiorys.
Urodził się w azerskiej rodzinie chłopskiej. W 1936 skończył technikum rolnicze, pracował jako brygadzista w Stacji Maszynowo-Traktorowej, w 1941 został powołany do Armii Czerwonej. Uczestniczył w wojnie z Niemcami – obronie Północnego Kaukazu i walkach o Wołdze, był ranny, po wyleczeniu wrócił na front, walczył na Ukrainie. Szczególnie wyróżnił się podczas walk o Berysław jako dowódca oddziału batalionu 5 Gwardyjskiej Brygady Zmechanizowanej 2 Gwardyjskiego Korpusu Zmechanizowanego 38 Armii 3 Frontu Ukraińskiego w stopniu starszego sierżanta w nocy na 10 marca 1944, forsując Dniepr, gdy zniszczył stacjonarny karabin maszynowy i zabił 8 obsługująch go żołnierzy, co umożliwiło zabezpieczenie forsowania rzeki. 13 marca 1944 uczestniczył w forsowaniu rzeki Ingulec i w walkach o sowchoz „Szewczenko”, gdzie został ranny; w tej walce osobiście zabił wielu żołnierzy wroga. Po wojnie został zdemobilizowany, pracował w handlu.
Odznaczenia.
I medale.

</doc>
<doc id="4388830" url="https://pl.wikipedia.org/wiki?curid=4388830" title="Glenmoor">
Glenmoor

Glenmoor – jednostka osadnicza w Stanach Zjednoczonych, w stanie Ohio, w hrabstwie Columbiana.

</doc>
<doc id="4388832" url="https://pl.wikipedia.org/wiki?curid=4388832" title="Homeworth">
Homeworth

Homeworth – jednostka osadnicza w Stanach Zjednoczonych, w stanie Ohio, w hrabstwie Columbiana.

</doc>
<doc id="4388833" url="https://pl.wikipedia.org/wiki?curid=4388833" title="La Croft">
La Croft

La Croft – jednostka osadnicza w Stanach Zjednoczonych, w stanie Ohio, w hrabstwie Columbiana.

</doc>
<doc id="4388838" url="https://pl.wikipedia.org/wiki?curid=4388838" title="Lake Tomahawk (Ohio)">
Lake Tomahawk (Ohio)

Lake Tomahawk – jednostka osadnicza w Stanach Zjednoczonych, w stanie Ohio, w hrabstwie Columbiana.

</doc>
<doc id="4388839" url="https://pl.wikipedia.org/wiki?curid=4388839" title="Chaskiel Gopnik">
Chaskiel Gopnik

Chaskiel (Władimir) Moisiejewicz Gopnik (ros. Хаскель (Владимир) Моисеевич Гопник, ur. w Żytomierzu, zm. 26 listopada 1989 we Lwowie) – radziecki lotnik wojskowy, pułkownik, Bohater Związku Radzieckiego (1945).
Życiorys.
Był narodowości żydowskiej. W 1937 skończył szkołę średnią, w sierpniu 1937 został powołany do Armii Czerwonej, w 1940 ukończył szkołę lotniczą w Czuhujiwie. Od marca 1943 uczestniczył w wojnie z Niemcami, walczył na Froncie Briańskim, 1 i 2 Froncie Nadbałtyckim, 3 Białoruskim i 1 Ukraińskim, brał udział m.in. w walkach w rejonie Briańska, Gorodka, Newla, Orszy, Witebska, Wilna, Kowna, Rygi i Krakowa. Był nawigatorem (szturmanem) 948 pułku lotnictwa szturmowego 308 Dywizji Lotnictwa Szturmowego 3 Korpusu Lotnictwa Szturmowego 2 Armii Powietrznej 1 Frontu Ukraińskiego w stopniu majora, samolotem Ił-2 wykonał 122 loty bojowe, niszcząc 12 czołgów, 26 samochodów, 26 stanowisk artylerii zenitowej, 26 wagonów kolejowych, 2 parowozy i wiele innego sprzętu oraz zaopatrzenia. W toczonych w grupie walkach powietrznych strącił 5 samolotów wroga. Wykonywał zadania bojowe m.in. w rejonie Bielska-Białej. W 1947 ukończył wyższą oficerską szkołę lotniczą nawigatorów w Krasnodarze, w 1960 został zwolniony do rezerwy w stopniu pułkownika, w tym samym roku zmienił imię na Władimir. Pracował jako dyrektor kinoteatru. Mieszkał we Lwowie, gdzie zmarł. Został pochowany na Cmentarzu Łyczakowskim.
Odznaczenia.
I medale.

</doc>
<doc id="4388841" url="https://pl.wikipedia.org/wiki?curid=4388841" title="Negley">
Negley

Negley – jednostka osadnicza w Stanach Zjednoczonych, w stanie Ohio, w hrabstwie Columbiana.

</doc>
<doc id="4388842" url="https://pl.wikipedia.org/wiki?curid=4388842" title="Coppa Agostoni">
Coppa Agostoni

Coppa Agostoni (oficjalnie Coppa Agostoni - Giro delle Brianze) – kolarski wyścig jednodniowy, rozgrywany we Włoszech od 1946. Zaliczany jest do cyklu UCI Europe Tour, w którym posiada kategorię 1.1. Start i meta wyścigu znajduje się w Lissone w Lombardii.
Rekordzistą pod względem liczby zwycięstw jest Włoch, Franco Bitossi, który trzykrotnie stawał na najwyższym stopniu podium. Najlepszym rezultatem osiągniętym w wyścigu przez Polaka było 8. miejsce zajęte przez Macieja Paterskiego w 2015 roku.

</doc>
<doc id="4388844" url="https://pl.wikipedia.org/wiki?curid=4388844" title="Canal Lewisville">
Canal Lewisville

Canal Lewisville – jednostka osadnicza w Stanach Zjednoczonych, w stanie Ohio, w hrabstwie Coshocton.

</doc>
<doc id="4388846" url="https://pl.wikipedia.org/wiki?curid=4388846" title="Fresno (Ohio)">
Fresno (Ohio)

Fresno – jednostka osadnicza w Stanach Zjednoczonych, w stanie Ohio, w hrabstwie Coshocton.

</doc>
<doc id="4388853" url="https://pl.wikipedia.org/wiki?curid=4388853" title="Oceola">
Oceola

Oceola – jednostka osadnicza w Stanach Zjednoczonych, w stanie Ohio, w hrabstwie Crawford.

</doc>
<doc id="4388857" url="https://pl.wikipedia.org/wiki?curid=4388857" title="Sulphur Springs (Ohio)">
Sulphur Springs (Ohio)

Sulphur Springs – jednostka osadnicza w Stanach Zjednoczonych, w stanie Ohio, w hrabstwie Crawford.

</doc>
<doc id="4388864" url="https://pl.wikipedia.org/wiki?curid=4388864" title="Kilbourne (Ohio)">
Kilbourne (Ohio)

Kilbourne – jednostka osadnicza w Stanach Zjednoczonych, w stanie Ohio, w hrabstwie Delaware.

</doc>
<doc id="4388866" url="https://pl.wikipedia.org/wiki?curid=4388866" title="Radnor (Ohio)">
Radnor (Ohio)

Radnor – jednostka osadnicza w Stanach Zjednoczonych, w stanie Ohio, w hrabstwie Delaware.

</doc>
<doc id="4388869" url="https://pl.wikipedia.org/wiki?curid=4388869" title="Parafia Wniebowzięcia Najświętszej Maryi Panny w Leopoldowie">
Parafia Wniebowzięcia Najświętszej Maryi Panny w Leopoldowie

Parafia Wniebowzięcia Najświętszej Maryi Panny w Leopoldowie – parafia rzymskokatolicka w Leopoldowie.
Parafia została erygowana w 1948. Kościół parafialny murowany, w stylu współczesnym, wybudowany w latach 1982-1983.
Parafia ma księgi metrykalne od 1936.
Do parafii należą wierni z miejscowości: Budki-Rososz, Czernic Kolonia, Kruków, Lasocin, Leopoldów, Oszczywilk oraz Rososz.

</doc>
<doc id="4388870" url="https://pl.wikipedia.org/wiki?curid=4388870" title="Xıdır Mustafayev">
Xıdır Mustafayev

Xıdır Həsən oğlu Mustafayev (ur. 27 marca 1905 we wsi Gezaldara (obecnie Aznwadzor w prowincji Lorri), zm. 21 maja 1975 w Baku) – radziecki wojskowy, pułkownik, Bohater Związku Radzieckiego (1944).
Życiorys.
Urodził się w azerskiej rodzinie chłopskiej. W 1927 został powołany do Armii Czerwonej, od 1930 należał do WKP(b), w 1930 skończył kursy doskonalenia kadry dowódczej, był dowódcą plutonu i kompanii, później wykładowcą w szkole wojskowej. Od września 1942 uczestniczył w wojnie z Niemcami, brał udział w bitwie pod Stalingradem, w styczniu 1943 został ciężko ranny. Po wyleczeniu, za udział w bitwie został odznaczony przez Michaiła Kalinina na Kremlu Orderem Czerwonej Gwiazdy. Po powrocie na front walczył w bitwie pod Kurskiem i w operacji orłowskiej, za którą otrzymał Order Wojny Ojczyźnianej I klasy. Na początku listopada 1943 jako dowódca batalionu 91 Samodzielnej Brygady Pancernej 3 Gwardyjskiej Armii Pancernej 1 Frontu Ukraińskiego w stopniu majora uczestniczył w walkach na Ukrainie, m.in. bojach o Fastów, gdzie umiejętnie dowodził batalionem, za co otrzymał tytuł Bohatera Związku Radzieckiego. W składzie 91 Samodzielnej Brygady Pancernej walczył do końca wojny, po wojnie kontynuował służbę w armii, w 1954 został zwolniony do rezerwy w stopniu pułkownika. Mieszkał w Baku, z wyróżnieniem ukończył studia na uniwersytecie, pracował na różnych stanowiskach w organach partyjnych i państwowych Azerbejdżańskiej SRR. Jego imieniem nazwano ulicę w Baku. W 2005 w Kijowie postawiono jego pomnik.
Odznaczenia.
I medale.

</doc>
<doc id="4388874" url="https://pl.wikipedia.org/wiki?curid=4388874" title="7 Uczuć">
7 Uczuć



</doc>
<doc id="4388877" url="https://pl.wikipedia.org/wiki?curid=4388877" title="Parafia św. Maksymiliana Marii Kolbego w Starym Bazanowie">
Parafia św. Maksymiliana Marii Kolbego w Starym Bazanowie

Parafia św. Maksymiliana Kolbego w Starym Bazanowie – parafia rzymskokatolicka w Starym Bazanowie.
Parafia została erygowana w 1991. Kościół parafialny murowany, w stylu współczesnym, wybudowany w latach 1983-1986 staraniem ks. Mariana Piotrowskiego.
Parafia ma księgi metrykalne od 1991 i kronikę prowadzoną od 1983.
Terytorium parafii obejmuje: Brusów, Nowy Bazanów, Ogonów, Sierskowolę kolonię oraz Stary Bazanów.

</doc>
<doc id="4388878" url="https://pl.wikipedia.org/wiki?curid=4388878" title="Wiktor Krupski">
Wiktor Krupski

Wiktor Iosifowicz Krupski (, ukr. Віктор Йосипович Крупський, ur. 21 grudnia 1921 w Krzemieńczuku, zm. 10 września 2000 w Orle) – radziecki lotnik wojskowy, major, Bohater Związku Radzieckiego (1943).
Życiorys.
Urodził się w ukraińskiej rodzinie robotniczej. Uczył się w technikum mechanicznym, później pracował w fabryce i uczył się w aeroklubie. W 1939 został powołany do Armii Czerwonej, w 1940 ukończył wojskową szkołę lotniczą w Czuhujiwie, służył w 163 rezerwowym pułku lotniczym Sił Powietrznych Leningradzkiego Okręgu Wojskowego. Od lipca 1941 uczestniczył w wojnie z Niemcami, został skierowany jako pilot do 147 pułku lotnictwa myśliwskiego Sił Powietrznych 14 Armii Frontu Karelskiego, brał udział w obronie Murmańska, w marcu 1942 został dowódcą klucza 760 pułku lotnictwa myśliwskiego, od 1942 należał do WKP(b). Został zastępcą dowódcy eskadry 760 pułku lotnictwa myśliwskiego 26 Armii Frontu Karelskiego w stopniu starszego porucznika, do lipca 1942 wykonał 240 lotów bojowych i brał udział w 23 walkach powietrznych, w których strącił osobiście 3 i w grupie 8 samolotów wroga. W grudniu 1942 objął dowództwo eskadry 20 gwardyjskiego pułku lotnictwa myśliwskiego, 25 marca 1943 w walce powietrznej został zestrzelony i ciężko ranny. Wrócił na front w lipcu 1944 i został pomocnikiem dowódcy 257 Mieszanej Dywizji Lotniczej 7 Armii Powietrznej Frontu Karelskiego, do końca wojny wykonał 330 lotów bojowych, strącił osobiście 10 i w grupie 9 samolotów wroga. W 1946 w stopniu majora został zwolniony do rezerwy z powodu stanu zdrowia, w 1952 ukończył Wyższą Szkołę Ministerstwa Zapasów ZSRR, został deputowanym do Rady Najwyższej RFSRR. Był zastępcą pełnomocnika Ministerstwa Zapasów w obwodzie połtawskim, od 1978 do 17 września 1985 był przewodniczącym Komitetu Wykonawczego Obwodu Orłowskiego. Otrzymał stopień pułkownika w stanie spoczynku. W 1996 otrzymał honorowe obywatelstwo Orła.
Odznaczenia.
I medale.

</doc>
<doc id="4388881" url="https://pl.wikipedia.org/wiki?curid=4388881" title="Vienna Open 2018">
Vienna Open 2018

Vienna Open 2018, właśc. Erste Bank Open 2018 – tenisowy turniej ATP kategorii ATP World Tour 500 w sezonie 2018 z cyklu Vienna Open rozgrywany w dniach 22–28 października 2018 roku w Wiedniu na kortach twardych w hali o puli nagród wynoszącej 2 788 570 euro.

</doc>
<doc id="4388882" url="https://pl.wikipedia.org/wiki?curid=4388882" title="Beulah Beach">
Beulah Beach

Beulah Beach – jednostka osadnicza w Stanach Zjednoczonych, w stanie Ohio, w hrabstwie Erie.

</doc>
<doc id="4388884" url="https://pl.wikipedia.org/wiki?curid=4388884" title="Metropolia Bulawayo">
Metropolia Bulawayo

Metropolia Bulawayo – jedna z 2 metropolii kościoła rzymskokatolickiego w Zimbabwe. Została ustanowiona 10 czerwca 1994.

</doc>
<doc id="4388885" url="https://pl.wikipedia.org/wiki?curid=4388885" title="Crystal Rock">
Crystal Rock

Crystal Rock – jednostka osadnicza w Stanach Zjednoczonych, w stanie Ohio, w hrabstwie Erie.

</doc>
<doc id="4388887" url="https://pl.wikipedia.org/wiki?curid=4388887" title="Planiloricaria cryptodon">
Planiloricaria cryptodon

Planiloricaria cryptodon – gatunek słodkowodnej ryby sumokształtnej z rodziny zbrojnikowatych (Loricariidae), jedyny przedstawiciel rodzaju "Planiloricaria".
Występowanie.
Dorzecze górnej Amazonki, w tym Ukajali, Purus i Mamoré, na obszarze Boliwii, Brazylii, Ekwadoru i Peru. Występuje nad piaszczystym podłożem w głównych nurtach dużych rzek.
Cechy charakterystyczne.
Rodzaj "Planiloricaria" wydzielono ze względu na takie cechy, jak zmniejszenie rozmiaru i liczby zębów, brak zębów przedszczękowych, okrągły
kształt głowy i zmniejszone oczy. Dorosłe osobniki osiągają do 21,5 cm długości standardowej (SL). 
Dymorfizm płciowy zaznacza się w kształcie okolic genitalnych. Biologia rozrodu tego gatunku nie została poznana.

</doc>
<doc id="4388888" url="https://pl.wikipedia.org/wiki?curid=4388888" title="Michele Di Ruberto">
Michele Di Ruberto

Michele Di Ruberto (ur. 28 sierpnia 1934 w Pietramontecorvino) – włoski duchowny rzymskokatolicki, arcybiskup, sekretarz Kongregacji Spraw Kanonizacyjnych.
Biografia.
29 września 1957 z rąk biskupa Lucery Domenico Vendoli otrzymał święcenia prezbiteriatu i został kapłanem diecezji Lucery (od 1986 diecezja Lucera-Troia).
Ukończył prawo kanoniczne na Papieskim Uniwersytecie Laterańskim oraz w teologię na Papieskim Uniwersytecie Urbaniana. Od 10 stycznia 1963 był zatrudniony w Kurii Rzymskiej.
W 1992 papież Jan Paweł II mianował go podsekretarzem Kongregacji Spraw Kanonizacyjnych. 5 maja 2007 papież Benedykt XVI awansował go na stanowisko sekretarza Kongregacji Spraw Kanonizacyjnych oraz mianował go arcybiskupem tytularnym biccarieńskim. 30 czerwca 2007 przyjął sakrę biskupią z rąk sekretarza stanu kard. Tarcisio Bertone SDB. Współkonsekratorami byli prefekt Kongregacji Spraw Kanonizacyjnych kard. José Saraiva Martins CMF oraz biskup Lucera-Troia Francesco Zerrillo.
W 2010 w związku z osiągnięciem wieku emerytalnego abp Di Ruberto przeszedł na emeryturę.

</doc>
<doc id="4388889" url="https://pl.wikipedia.org/wiki?curid=4388889" title="Planiloricaria">
Planiloricaria



</doc>
<doc id="4388890" url="https://pl.wikipedia.org/wiki?curid=4388890" title="Whites Landing">
Whites Landing

Whites Landing – jednostka osadnicza w Stanach Zjednoczonych, w stanie Ohio, w hrabstwie Erie.

</doc>
<doc id="4388892" url="https://pl.wikipedia.org/wiki?curid=4388892" title="Metropolia Harare">
Metropolia Harare

Metropolia Harare – jedna z 2 metropolii kościoła rzymskokatolickiego w Zimbabwe. Została ustanowiona 1 stycznia 1955 jako metropolia Salisbury, 25 czerwca 1982 zmieniono nazwę na obecną.
Metropolici Harare są jednocześnie prymasami Zimbabwe.

</doc>
<doc id="4388894" url="https://pl.wikipedia.org/wiki?curid=4388894" title="Maksymilian Gawlik">
Maksymilian Gawlik

Maksymilian Gawlik (ur. 22 stycznia 1889, zm. 22 września 1950) – major żandarmerii Wojska Polskiego.
Życiorys.
W czasie I wojny światowej walczył w szeregach cesarskiej i królewskiej armii. Na stopień podporucznika został mianowany ze starszeństwem z dniem 1 stycznia 1916 roku w korpusie oficerów rezerwy piechoty. W latach 1917–1918 jego oddziałem macierzystym był pułk piechoty Nr 90.
27 sierpnia 1920 roku został zatwierdzony z dniem 1 kwietnia 1920 roku w stopniu rotmistrza, w żandarmerii, w grupie oficerów byłej armii austro-węgierskiej. Pełnił wówczas służbę w Żandarmerii Wojskowej w Warszawie. 30 maja 1921 został przeniesiony do 2 dywizjonu żandarmerii w Lublinie na stanowisko dowódcy szwadronu zapasowego w Puławach. W następnym miesiącu otrzymał odkomenderowanie na jeden rok, na Wydział Prawa Uniwersytetu Jagiellońskiego celem ukończenia studiów. 3 maja 1922 roku został zweryfikowany w stopniu kapitana ze starszeństwem z dniem 1 czerwca 1919 roku i 8. lokatą w korpusie oficerów żandarmerii. W latach 1923–1924, po powrocie z odkomenderowania, pełnił obowiązki komendanta Kadry szwadronu zapasowego. 1 grudnia 1924 roku został mianowany majorem ze starszeństwem z dniem 15 sierpnia 1924 roku i 2. lokatą w korpusie oficerów żandarmerii. Następnie został wyznaczony na stanowisko zastępcy dowódcy dywizjonu. W marcu 1927 roku został zatwierdzony na stanowisku pełniącego obowiązki dowódcy dywizjonu. 26 maja 1928 roku został przeniesiony do kadry oficerów żandarmerii z równoczesnym przeniesieniem służbowym do Powiatowej Komendy Uzupełnień Lublin na przeciąg sześciu miesięcy celem odbycia praktyki poborowej. W listopadzie tego roku został przeniesiony do Powiatowej Komendy Uzupełnień Nowy Sącz na stanowisko komendanta. W czerwcu 1930 roku został przeniesiony do korpusu oficerów administracji, dział kancelaryjny, z pozostawieniem na zajmowanym stanowisku w PKU Nowy Sącz. We wrześniu tego roku został przeniesiony do Powiatowej Komendy Uzupełnień Gdynia na stanowisko komendanta. W marcu 1934 roku został ponownie przeniesiony do korpusu oficerów żandarmerii oraz zwolniony z zajmowanego stanowiska z pozostawieniem bez przynależności służbowej i z równoczesnym oddaniem do dyspozycji dowódcy Okręgu Korpusu Nr VIII. Z dniem 31 lipca 1934 roku został przeniesiony w stan spoczynku.
Zmarł 22 września 1950. Pochowany na starym cmentarzu parafialnym w Dębicy (sektor C-c-214).

</doc>
<doc id="4388895" url="https://pl.wikipedia.org/wiki?curid=4388895" title="Swiss Indoors Basel 2018">
Swiss Indoors Basel 2018

Swiss Indoors Basel 2018 – tenisowy turniej ATP kategorii ATP World Tour 500 w sezonie 2018 z cyklu Swiss Indoors Basel rozgrywany w dniach 22–28 października 2018 roku w Bazylei na kortach twardych w hali o puli nagród wynoszącej 2 442 740 euro.

</doc>
<doc id="4388897" url="https://pl.wikipedia.org/wiki?curid=4388897" title="Hide-A-Way Hills">
Hide-A-Way Hills

Hide-A-Way Hills – jednostka osadnicza w Stanach Zjednoczonych, w stanie Ohio, w hrabstwie Fairfield.

</doc>
<doc id="4388898" url="https://pl.wikipedia.org/wiki?curid=4388898" title="Metropolia Maputo">
Metropolia Maputo

Metropolia Maputo – jedna z 3 metropolii kościoła rzymskokatolickiego w Mozambiku. Została ustanowiona 4 września 1940 jako metropolia Lourenço Marques, 18 października 1976 zmieniono nazwę na obecną. 

</doc>
<doc id="4388899" url="https://pl.wikipedia.org/wiki?curid=4388899" title="Fairfield Beach">
Fairfield Beach

Fairfield Beach – jednostka osadnicza w Stanach Zjednoczonych, w stanie Ohio, w hrabstwie Fairfield.

</doc>
<doc id="4388900" url="https://pl.wikipedia.org/wiki?curid=4388900" title="Metropolia Nampula">
Metropolia Nampula

Metropolia Nampula – jedna z 3 metropolii kościoła rzymskokatolickiego w Mozambiku. Została ustanowiona 4 czerwca 1984.

</doc>
<doc id="4388903" url="https://pl.wikipedia.org/wiki?curid=4388903" title="Good Hope (Ohio)">
Good Hope (Ohio)

Good Hope – jednostka osadnicza w Stanach Zjednoczonych, w stanie Ohio, w hrabstwie Fayette.

</doc>
<doc id="4388904" url="https://pl.wikipedia.org/wiki?curid=4388904" title="Piotr Gnido">
Piotr Gnido

Piotr Andriejewicz Gnido, "Petro Andrijowycz Hnido" (ros. Пётр Андреевич Гнидо, ukr. Петро Андрійович Гнидо, ur. 22 grudnia 1919 w Starodońśkiej Bałce w rejonie berezowskim w obwodzie odeskim, zm. 17 marca 2006 w Odessie) – radziecki lotnik wojskowy, generał major lotnictwa, Bohater Związku Radzieckiego (1943).
Życiorys.
Urodził się w ukraińskiej rodzinie chłopskiej. W 1937 ukończył technikum medyczne w Odessie, pracował jako naczelnik służby sanitarnej w obwodzie astrachańskim, jednocześnie uczył się w aeroklubie w Astrachaniu. Od września 1939 służył w Armii Czerwonej, w 1940 ukończył wojskową szkołę lotniczą w Stalingradzie, gdzie następnie był instruktorem. Po ataku Niemiec na ZSRR został skierowany na front jako lotnik 248 pułku lotnictwa myśliwskiego 74 Dywizji Lotnictwa Myśliwskiego Sił Powietrznych Frontu Południowego, od 12 lipca 1941 uczestniczył w walkach na terytorium południowej Ukrainy i południowej Rosji. 12 grudnia 1941 w walce powietrznej staranował swoim I-16 niemiecki samolot, odnosząc przy tym ciężką ranę. Po wyjściu ze szpitala w Groznym w marcu 1942 został skierowany do zapasowego pułku, gdzie nauczył się pilotować myśliwiec ŁaGG-3, później myśliwce Ła-5 i Ła-7. W lipcu 1942 wrócił na front, walczył w składzie 13 pułku lotnictwa myśliwskiego 201 Dywizji Lotnictwa Myśliwskiego na Froncie Stalingradzkim, Południowo-Wschodnim, ponownie Stalingradzkim, Południowym i Północno-Kaukaskim, brał udział m.in. w bitwie pod Stalingradem i operacji rostowskiej.
Do marca 1943 jako dowódca eskadry 13 pułku lotnictwa myśliwskiego 201 Dywizji Lotnictwa Myśliwskiego 201 Dywizji Lotnictwa Myśliwskiego 2 Mieszanego Korpusu Lotniczego 8 Armii Powietrznej Frontu Południowego w stopniu porucznika wykonał 206 lotów bojowych i stoczył 43 walki powietrzne, strącając osobiście 14 i w grupie 7 samolotów wroga. Później walczył na Froncie Północno-Kaukaskim, Woroneskim, 1 i 4 Ukraińskim, wiosną 1943 brał udział w walkach na Kubaniu, w bitwie pod Kurskiem, bitwie o Dniepr, operacji korsuń-szewczenkowskiej, proskurowsko-czerniowieckiej, karpacko-użgorodzkiej, wschodniokarpackiej i morawsko-ostrawskiej. Swoją ostatnią walkę powietrzną stoczył 22 kwietnia 1945. Łącznie do końca wojny wykonał 406 lotów bojowych i stoczył 80 walk powietrznych, w których strącił 34 samoloty wroga osobiście i 7 w grupie (inne źródła mówią o 30 zwycięstwach odniesionych osobiście i 6 w grupie). Był trzykrotnie ranny i czterokrotnie zestrzelony. 24 czerwca 1945 brał udział w Paradzie Zwycięstwa na placu Czerwonym w Moskwie. 
W 1952 ukończył Akademię Sił Powietrznych i został dowódcą pułku lotnictwa myśliwskiego, od października 1956 do stycznia 1957 był zastępcą dowódcy, potem dowódcą dywizji lotnictwa myśliwskiego, w 1960 ukończył Wojskową Akademię Sztabu Generalnego. Później służył w wojskach rakietowych strategicznego przeznaczenia ZSRR, od lutego 1961 do lipca 1964 dowodził 50 Dywizją Rakietową w obwodzie żytomierskim, w 1963 otrzymał stopień generała majora. Od lipca 1964 do czerwca 1970 był zastępcą dowódcy samodzielnego gwardyjskiego korpusu rakietowego, od czerwca 1970 do listopada 1975 był zastępcą dowódcy 33 Gwardyjskiej Armii Rakietowej w Omsku, po czym zakończył służbę wojskową. Mieszkał w Odessie.
Odznaczenia.
I medale.

</doc>
<doc id="4388905" url="https://pl.wikipedia.org/wiki?curid=4388905" title="Pancoastburg">
Pancoastburg

Pancoastburg – jednostka osadnicza w Stanach Zjednoczonych, w stanie Ohio, w hrabstwie Fayette.

</doc>
<doc id="4388909" url="https://pl.wikipedia.org/wiki?curid=4388909" title="Blacklick Estates">
Blacklick Estates

Blacklick Estates – jednostka osadnicza w Stanach Zjednoczonych, w stanie Ohio, w hrabstwie Franklin.

</doc>
<doc id="4388910" url="https://pl.wikipedia.org/wiki?curid=4388910" title="Huber Ridge">
Huber Ridge

Huber Ridge – jednostka osadnicza w Stanach Zjednoczonych, w stanie Ohio, w hrabstwie Franklin.

</doc>
<doc id="4388911" url="https://pl.wikipedia.org/wiki?curid=4388911" title="Mistrzostwa Europy w Lekkoatletyce 1962 – rzut dyskiem mężczyzn">
Mistrzostwa Europy w Lekkoatletyce 1962 – rzut dyskiem mężczyzn

Rzut dyskiem mężczyzn był jedną z konkurencji rozgrywanych podczas VII Mistrzostw Europy w Belgradzie. Kwalifikacje rozegrano 12 września, a finał 13 września 1962. Zwycięzcą tej konkurencji został reprezentant ZSRR Władimir Trusieniow. W rywalizacji wzięło udział dwudziestu siedmiu zawodników z szesnastu reprezentacji.

</doc>
<doc id="4388912" url="https://pl.wikipedia.org/wiki?curid=4388912" title="Lake Darby">
Lake Darby

Lake Darby – jednostka osadnicza w Stanach Zjednoczonych, w stanie Ohio, w hrabstwie Franklin.

</doc>
<doc id="4388914" url="https://pl.wikipedia.org/wiki?curid=4388914" title="Metropolia Kigali">
Metropolia Kigali

Metropolia Kigali – jedyna metropolia kościoła rzymskokatolickiego w Rwandzie. Została ustanowiona 10 kwietnia 1976.

</doc>
<doc id="4388917" url="https://pl.wikipedia.org/wiki?curid=4388917" title="Butterflies (album)">
Butterflies (album)

Butterflies to piąty studyjny album Basi, wydany w 2018 roku przez Shanachie Records.
Tło.
"Butterflies" to pierwszy od 9 lat studyjny album piosenkarki. Basia opisała go jako album "o miłości – do życia, do muzyki i do ludzi" oraz jako najbardziej jazzowy materiał w karierze. Oryginalnie chciała zatytułować krążek "Be.Pop", nawiązując do tego nurtu jazzowego, do czego jednak nie była przekonana jej wytwórnia. Jako kompromis Basia zaproponowała "Be.Pop Butterfly", ale ostatecznie album nazwano "Butterflies".
Pierwszym singlem z płyty było nagranie „Matteo”, które swoją premierę miało 6 kwietnia 2018. Album został najpierw wydany w Japonii 16 maja przez Shanachie i P-Vine Records, a światowa premiera miała miejsce 18 maja 2018. W Polsce krążek był dostępny nieco wcześniej w portalach streamingowych, a następnie oficjalnie wydany przez Shanachie i Magic Records. Jesienią 2018 Basia wyruszyła w trasę koncertową po Ameryce Północnej, Azji Wschodniej i Polsce, a piosenka „Bubble” posłużyła jako drugi singel promocyjny.

</doc>
<doc id="4388918" url="https://pl.wikipedia.org/wiki?curid=4388918" title="Metropolia kigalijska">
Metropolia kigalijska



</doc>
<doc id="4388919" url="https://pl.wikipedia.org/wiki?curid=4388919" title="Darbydale">
Darbydale

Darbydale – jednostka osadnicza w Stanach Zjednoczonych, w stanie Ohio, w hrabstwie Franklin.

</doc>
<doc id="4388922" url="https://pl.wikipedia.org/wiki?curid=4388922" title="Metropolia Chartum">
Metropolia Chartum

Metropolia Chartum – jedyna metropolia kościoła rzymskokatolickiego w Sudanie. Została ustanowiona 12 grudnia 1974.

</doc>
<doc id="4388924" url="https://pl.wikipedia.org/wiki?curid=4388924" title="Nasze noce">
Nasze noce

Nasze noce () – amerykański melodramat z 2017 roku w reżyserii Ritesha Batry, ekranizacja powieści pod tym samym tytułem autorstwa Kenta Harufa. 
Opis fabuły.
Louis i Addie są owdowiałymi emerytami, mieszkającymi blisko siebie w pewnym miasteczku w stanie Kolorado. Choć jako sąsiedzi widywali się przelotnie przez większość życia, nigdy nie mieli okazji poznać się bliżej. Pewnego wieczora Addie proponuje, aby zaczęli spędzać razem noce. Zastrzega, iż w jej propozycji nie chodzi o romans, lecz o wspólne przetrwanie czasu, który zwykle jest najtrudniejszy dla osób samotnych. Po początkowym wahaniu Louis przyjmuje jej propozycję. Odtąd spotykają się co wieczór o 21:00 w domu Addie i zostają razem do rana. 
Produkcja i dystrybucja.
Prawa do ekranizacji ostatniej napisanej przed śmiercią powieści Kenta Harufa zostały początkowo zakupione przez Roberta Redforda, który jesienią 2015 porozumiał się z Netfliksem w sprawie wyprodukowania na jej podstawie filmu dla tej platformy internetowej. W lipcu 2016 potwierdzono, iż w rolach głównych wystąpią sam Redford oraz Jane Fonda, zaś za kamerą stanie indyjski reżyser Ritesh Batra. Adaptacji scenariuszowej dokonała spółka autorska Scott Neustadter i Michael H. Weber. Okres zdjęciowy trwał od 12 września do 2 listopada 2016, film nakręcono w całości na terenie stanu Kolorado, gdzie rozgrywa się jego akcja. 
Oficjalna premiera filmu miała miejsce 1 września 2017 na festiwalu filmowym w Wenecji. 29 września 2017 został udostępniony abonentom Netfliksa na całym świecie. 

</doc>
<doc id="4388925" url="https://pl.wikipedia.org/wiki?curid=4388925" title="Mistrzostwa Europy w Lekkoatletyce 1962 – rzut młotem mężczyzn">
Mistrzostwa Europy w Lekkoatletyce 1962 – rzut młotem mężczyzn

Rzut młotem mężczyzn był jedną z konkurencji rozgrywanych podczas VII Mistrzostw Europy w Belgradzie. Kwalifikacje rozegrano 15 września, a finał 16 września 1962. Zwycięzcą tej konkurencji został reprezentant Węgier Gyula Zsivótzky. W rywalizacji wzięło udział dwudziestu zawodników z dwunastu reprezentacji.

</doc>
<doc id="4388929" url="https://pl.wikipedia.org/wiki?curid=4388929" title="Metropolia Kasama">
Metropolia Kasama

Metropolia Kasama – jedna z 2 metropolii kościoła rzymskokatolickiego w Zambii. Została ustanowiona 12 czerwca 1967.

</doc>
<doc id="4388933" url="https://pl.wikipedia.org/wiki?curid=4388933" title="Krwawy Feluś">
Krwawy Feluś



</doc>
<doc id="4388934" url="https://pl.wikipedia.org/wiki?curid=4388934" title="Harutiun Mykyrtczian">
Harutiun Mykyrtczian

Harutiun Mykyrtczian (, ; ur. 14 października 1922 we wsi Wahramaberd w Armeńskiej SRR, zm. 11 marca 2002 w Armenii) – radziecki wojskowy, major, Bohater Związku Radzieckiego (1945).
Życiorys.
Urodził się w ormiańskiej rodzinie chłopskiej. Po ukończeniu szkoły uczył się w technikum kolejowym w Leninakanie (obecnie Giumri), później pracował jako dyżurny na stacji kolejowej, w 1941 został powołany do Armii Czerwonej. Po kilkumiesięcznym szkoleniu wojskowym został skierowany na front wojny z Niemcami, w składzie 11 Gwardyjskiego Korpusu Piechoty brał udział w wyzwalaniu Północnego Kaukazu, we wrześniu 1942 w walkach o Terek, w październiku 1942 o Małgobek, a we wrześniu 1943 o Tamań; był dwukrotnie ranny. Jako dowódca oddziału kompanii 526 pułku piechoty 89 Tamańskiej Dywizji Piechoty Armii Nadmorskiej 4 Frontu Ukraińskiego w stopniu starszego sierżanta szczególnie wyróżnił się podczas walk o Krym 12 maja 1944, gdy wraz z dwoma innymi żołnierzami zaatakował punkt obrony przeciwnika, zabijając ponad 10 żołnierzy, a 38 biorąc do niewoli. Później brał udział w walkach na terytorium Polski, w forsowaniu Odry oraz zdobyciu Frankfurtu i Berlina. Wojnę zakończył w stopniu majora, w 1952 ukończył Instytut Rolniczy w Erywaniu. Mieszkał w Eczmiadzynie, był żonaty z agronomką Mariam Martirosjan, Bohaterem Pracy Socjalistycznej.

</doc>
<doc id="4388939" url="https://pl.wikipedia.org/wiki?curid=4388939" title="Zamach bombowy na dworcu kolejowym Friedrichstrasse w Berlinie">
Zamach bombowy na dworcu kolejowym Friedrichstrasse w Berlinie



</doc>
<doc id="4388942" url="https://pl.wikipedia.org/wiki?curid=4388942" title="Mariam Martirosjan">
Mariam Martirosjan

Mariam Martirosjan (orm. Մարիամ Մարտիրոսյան, ros. Мариам Петросовна Мартиросян, ur. 5 stycznia 1925 we wsi Dzitchankow w Armenii) – radziecka armeńska agronomka.
Życiorys.
Urodziła się w rodzinie chłopskiej. W 1942 skończyła 10-letnią szkołę, później pracowała jako traktorzystka w kołchozie im. Budionnego, uczyła się w technikum mechanizacji gospodarki rolnej w Erywaniu, później została drużynową w kołchozie. Znacząco przyczyniła się do zwiększenia plonów w tym kołchozie, za co 19 marca 1947 otrzymała Medal Sierp i Młot Bohatera Pracy Socjalistycznej (oraz Order Lenina), będąc jednym z pierwszym pracowników rolnictwa Armeńskiej SRR wyróżnionych tym tytułem. W 1952 ukończyła studia na Wydziale Agronomicznym Armeńskiego Instytutu Rolniczego w Erywaniu, wyszła za mąż za Bohatera Związku Radzieckiego, Harutiuna Mkrtcziana, z którym mieszkała we wsi Dżrarat w rejonie eczmiadzyńskim. W 1977 została przewodniczącą kołchozu we wsi Mecamor w rejonie eczmiadzyńskim, przeniosła się z mężem do Eczmiadzyna. Później została przewodniczącą rady wiejskiej. Była deputowaną do Rady Najwyższej ZSRR trzech kadencji (1950-1954).

</doc>
<doc id="4388945" url="https://pl.wikipedia.org/wiki?curid=4388945" title="Aleksandr Ananczenko">
Aleksandr Ananczenko

Aleksandr Jewgieniewicz Ananczenko (; ur. 2 lutego 1966 w Sełydowem) – ukraiński polityk i separatysta, od 7 września do 18 października wicepremier, następnie premier Donieckiej Republiki Ludowej (od 18 października 2018 do 6 lutego 2020 i ponownie od 14 lutego 2020 do 8 czerwca 2022).
Życiorys.
Urodził się w 1967 roku. Ma ukraińskie obywatelstwo i wykształcenie wyższe. Był dyrektorem oddziału przedsiębiorstwa „Wniesztorgsierwis” należącego do oligarchy Serhija Kurczenko w miejscowości Kryweć, a także jego doradcą. Od 2013 przebywa na terenie wschodniej Ukrainy, w 2014 zaangażował się w bunt separatystów w Donbasie. 7 września 2018 powołany na stanowisko wicepremiera Donieckiej Republiki Ludowej. Po rezygnacji Dienisa Puszylina 18 października 2018 przejął tymczasowo fotel premiera (wicepremierem został zaś były mer Doniecka Igor Martynow). 1 grudnia 2018 został pełnoprawnym szefem rządu. Odwołany z funkcji 6 lutego 2020, jednak powrócił na nią już 8 dni później. 8 czerwca 2022 zrezygnował z pełnienia funkcji premiera, co doprowadziło do dymisji rządu DRL.

</doc>
<doc id="4388950" url="https://pl.wikipedia.org/wiki?curid=4388950" title="Mistrzostwa Europy w Lekkoatletyce 1962 – rzut oszczepem mężczyzn">
Mistrzostwa Europy w Lekkoatletyce 1962 – rzut oszczepem mężczyzn

Rzut oszczepem mężczyzn był jedną z konkurencji rozgrywanych podczas VII Mistrzostw Europy w Belgradzie. Kwalifikacje rozegrano 14 września, a finał 15 września 1962. Zwycięzcą tej konkurencji został reprezentant ZSRR Jānis Lūsis. W rywalizacji wzięło udział dwudziestu pięciu zawodników z trzynastu reprezentacji.

</doc>
<doc id="4388954" url="https://pl.wikipedia.org/wiki?curid=4388954" title="Rhadinoloricaria">
Rhadinoloricaria

Rhadinoloricaria – rodzaj słodkowodnych ryb sumokształtnych z rodziny zbrojnikowatych (Loricariidae). Został utworzony w 1974 przez Isbrückera i Nijssena jako takson monotypowy. W wyniku analiz molekularnych zaliczono do niego 2 andyjskie gatunki klasyfikowane w "Crossoloricaria" oraz wszystkie gatunki z rodzaju "Apistoloricaria".
Występowanie.
Kolumbia, Boliwia, Ekwador i Peru.
Klasyfikacja.
Gatunki zaliczane do tego rodzaju:
Gatunkiem typowym jest "Loricaria macromystax" (="Rh. macromystax").

</doc>
<doc id="4388955" url="https://pl.wikipedia.org/wiki?curid=4388955" title="Charles Osborne (1894-1991)">
Charles Osborne (1894-1991)



</doc>
<doc id="4388958" url="https://pl.wikipedia.org/wiki?curid=4388958" title="Karl Henize">
Karl Henize

Karl Henize (ur. 17 października 1926 w Cincinnati, zm. 5 października 1993 na Mount Evereście) – amerykański astronom i astronauta.
Życiorys.
Uczył się w szkołach w Plainville i Mariemont w stanie Ohio, w 1947 uzyskał dyplom z matematyki, a w 1948 z astronomii na Uniwersytecie Wirginii, w 1954 uzyskał doktorat z astronomii na Uniwersytecie Michigan. Pracował w obserwatorium astronomicznym Uniwersytetu Michigan, a od 1954 w Mount Wilson Observatory w Kalifornii, w latach 1956-1959 był starszym astronomem w Smithsonian Astrophysical Observatory. W 1959 został asystentem profesora, a w 1964 profesorem na wydziale astronomii w Northwestern University. Poza wykładaniem zajmował się badaniami m.in. nad mgławicami i emisjami gwiazd, 1961-1962 był obserwatorem-gościem w Mount Stromlo Observatory w Canberze w Australii. Później prowadził też badania nad optycznymi systemami ultrafioletowymi i zajmował się programami astronautycznymi, związał się z NASA. 4 sierpnia 1967 został wyselekcjonowany przez NASA jako kandydat na astronautę, rok później ukończył podstawowe szkolenie przygotowawcze w Vance Air Force Base w Oklahomie, następnie był w składzie załogi zapasowej podczas kilku misji astronautycznych. Był także szkolony w zakresie pilotażu odrzutowców. Od 29 lipca do 6 sierpnia 1985 był specjalistą misji STS-51-F, trwającej 7 dni, 22 godziny i 45 minut; start nastąpił z Centrum Kosmicznego Johna F. Kennedy’ego na Florydzie, a lądowanie w Edwards Air Force Base w Kalifornii.W kwietniu 1986 opuścił NASA. Miał wylatane 2300 godzin na odrzutowcu. 5 października 1993 podczas wyprawy na Mount Everest i atakowania szczytu od północnej strony zmarł na wysokościowy obrzęk płuc. Pozostawił żonę Caroline i czwórkę dzieci.

</doc>
<doc id="4388961" url="https://pl.wikipedia.org/wiki?curid=4388961" title="Ekstropia">
Ekstropia



</doc>
<doc id="4388963" url="https://pl.wikipedia.org/wiki?curid=4388963" title="Harutiun Mkrtczian">
Harutiun Mkrtczian



</doc>
<doc id="4388965" url="https://pl.wikipedia.org/wiki?curid=4388965" title="Pettisville">
Pettisville

Pettisville – jednostka osadnicza w Stanach Zjednoczonych, w stanie Ohio, w hrabstwie Fulton.

</doc>
<doc id="4388967" url="https://pl.wikipedia.org/wiki?curid=4388967" title="Tedrow">
Tedrow

Tedrow – jednostka osadnicza w Stanach Zjednoczonych, w stanie Ohio, w hrabstwie Fulton.

</doc>
<doc id="4388970" url="https://pl.wikipedia.org/wiki?curid=4388970" title="Kanauga">
Kanauga

Kanauga – jednostka osadnicza w Stanach Zjednoczonych, w stanie Ohio, w hrabstwie Gallia.

</doc>
<doc id="4388972" url="https://pl.wikipedia.org/wiki?curid=4388972" title="Salahəddin Kazımov">
Salahəddin Kazımov



</doc>
<doc id="4388974" url="https://pl.wikipedia.org/wiki?curid=4388974" title="Chesterland">
Chesterland

Chesterland – jednostka osadnicza w Stanach Zjednoczonych, w stanie Ohio, w hrabstwie Geauga.

</doc>
<doc id="4388977" url="https://pl.wikipedia.org/wiki?curid=4388977" title="İdris Süleymanov">
İdris Süleymanov

İdris Həsən oğlu Süleymanov (ur. w Goranboy, zm. 29 lipca 1986 w Baku) – radziecki wojskowy, lejtnant, Bohater Związku Radzieckiego (1942).
Życiorys.
Urodził się w azerskiej rodzinie chłopskiej. Skończył 10 klas, pracował jako sekretarz sądu ludowego, w latach 1936-1939 i ponownie od lipca 1941 służył w Armii Czerwonej. W 1939 ukończył kursy doskonalenia kadry dowódczej rezerwy, od lipca 1941 uczestniczył w wojnie z Niemcami, był dowódcą 1. plutonu piechoty 1. samodzielnego batalionu piechoty 43 Samodzielnej Brygady Piechoty Frontu Północno-Kaukaskiego w stopniu młodszego porucznika, w listopadzie 1942 wyróżnił się w walkach w rejonie mozdockim; został wówczas ranny. W 1946 został zwolniony do rezerwy w stopniu lejtnanta, później przeniesiony w stanu spoczynku. Pracował w rejonowym oddziale ubezpieczeń społecznych w Azerbejdżańskiej SRR.
Odznaczenia.
I medale.

</doc>
<doc id="4388978" url="https://pl.wikipedia.org/wiki?curid=4388978" title="Mistrzostwa Europy w Rugby 7 Mężczyzn 2018 (dywizje)">
Mistrzostwa Europy w Rugby 7 Mężczyzn 2018 (dywizje)

Zawody w niższych dywizjach Mistrzostw Europy w Rugby 7 Mężczyzn 2018 odbywały się w czerwcu i lipcu 2018 roku.
W rozegranych w Zagrzebiu i Szawlach turniejach Trophy triumfowali Rumuni zyskując tym samym awans do grona elity. W niższych dywizjach najlepsze okazały się odpowiednio Czechy i Szwajcaria.
Zawody były transmitowane w Internecie.
Informacje ogólne.
W walce o tytuł mistrzowski brało udział dwanaście zespołów, pozostałe europejskie drużyny, które przystąpiły do rozgrywek, występowały w niższych dywizjach, a dzięki systemowi awansów i spadków mogły walczyć o udział w Grand Prix Series. Zostały zaplanowane cztery turnieje – dwa w Trophy oraz po jednym w Conference 1 i 2. Pomiędzy dywizjami istniał system awansów i spadków – po zakończonym sezonie najsłabsza reprezentacja z Grand Prix Series oraz po dwie z kolejnych dwóch poziomów rozgrywek zostały relegowane do niższej klasy rozgrywkowej, a ich miejsce zajęli odpowiednio zwycięzca Trophy i finaliści obu poziomów Conference – z zastrzeżeniem, iż chronieni przed spadkiem są gospodarze turniejów. Triumfatorów na poziomie Conference wyłaniały pojedyncze turnieje, zwycięzcą Trophy zostawała natomiast drużyna, który po rozegraniu dwóch turniejów zgromadziła najwięcej punktów, które były przyznawane za zajmowane w nich miejsca:
Reprezentacje w każdym z turniejów rywalizowały w pierwszej fazie w ramach grup systemem kołowym podzielone na trzy czterozespołowe grupy, po czym nastąpiła faza pucharowa – czołowa ósemka awansowała do fazy play-off, a pozostałe walczyły o trofea niższej rangi. W fazie grupowej spotkania toczone były bez ewentualnej dogrywki, za zwycięstwo, remis i porażkę przysługiwały odpowiednio trzy, dwa i jeden punkt, brak punktów natomiast za nieprzystąpienie do meczu. W przypadku remisu w fazie pucharowej organizowana była dogrywka składająca się z dwóch pięciominutowych części, z uwzględnieniem reguły "nagłej śmierci". Przystępujące do turnieju reprezentacje mogły liczyć maksymalnie dwunastu zawodników. Rozstawienie w każdych zawodach następowało na podstawie wyników poprzedniego turnieju, a w przypadku pierwszych zawodów – na podstawie rankingu z poprzedniego roku.

</doc>
<doc id="4388979" url="https://pl.wikipedia.org/wiki?curid=4388979" title="Wilberforce (Ohio)">
Wilberforce (Ohio)

Wilberforce – jednostka osadnicza w Stanach Zjednoczonych, w stanie Ohio, w hrabstwie Greene.

</doc>
<doc id="4388981" url="https://pl.wikipedia.org/wiki?curid=4388981" title="Jelena Bierieżna">
Jelena Bierieżna

Jelena Wiktorowna Bierieżna, ros. Елена Викторовна Бережная (ur. 21 października 1977 w Niewinnomyssku) – rosyjska łyżwiarka figurowa startująca w parach sportowych z Antonem Sicharulidzem. Mistrzyni olimpijska z Salt Lake City (2002), wicemistrzyni olimpijska z Nagano (1998) oraz uczestniczka igrzysk olimpijskich (1994), dwukrotna mistrzyni świata (1998, 1999), dwukrotna mistrzyni Europy (1998, 2001), multimedalistka finału Grand Prix (zwycięstwo w 1997 roku) oraz czterokrotna mistrzyni Rosji (1999–2002). Zakończyła karierę amatorską w 2002 roku.
W 2000 roku, dzień przed rozpoczęciem mistrzostw świata ogłoszono, że podczas testów dopingowych przeprowadzonych na mistrzostwach Europy u Bierieżnej wykryto pseudoefedrynę. Bierieżna zrzekła się możliwości przeprowadzenia badania próbki B i przyznała się do przyjęcia leków na zapalenie oskrzeli. Parze odebrano złoty medal mistrzostw Europy 2000 i wykluczono ze startu w mistrzostwach świata. W tym samym czasie wykryto również doping u Jewgienija Swiridowa reprezentującego Uzbekistan, który także zrzekł się prawa do badania próbki B.
Podczas Zimowych Igrzysk Olimpijskich 2002 w Salt Lake City w związku z ujawnieniem skandalu sędziowskiego, Bierieżna i Sicharulidze zostali mistrzami olimpijskimi ex-aeque z kanadyjską parą Jamie Salé i Davidem Pelletierem.
W latach 1996–2002 Bierieżna i Sicharulidze mieli romans, ale pomimo zerwania romantycznej relacji pozostali przyjaciółmi i po zakończeniu kariery amatorskiej występowali wspólnie w rewiach łyżwiarskich m.in. "Stars On Ice" w latach 2002–2006. W 2007 roku Bierieżna poślubiła brytyjskiego łyżwiarza figurowego Stevena Cousinsa. 6 października 2007 roku w Londynie na świat przyszedł ich syn Tristan, zaś 21 czerwca 2009 roku w Petersburgu urodziła się ich córka Sofia Diana, nazywana Sonią. Rodzina zamieszkała w Anglii, ale dzieci zostały ochrzczone w Petersburgu, a ojcem chrzestnym Tristana został Sicharulidze. Bierieżna i Cousins rozstali się ok. 2013 roku, a dzieci zamieszkały z Bierieżną w Rosji. Bierieżna rozpoczęła pracę jako jedna z trenerek w swoim byłym klubie łyżwiarskim Jubileusz w Petersburgu.

</doc>
<doc id="4388989" url="https://pl.wikipedia.org/wiki?curid=4388989" title="José Luis Amezcua Melgoza">
José Luis Amezcua Melgoza

José Luis Amezcua Melgoza (ur. 2 maja 1938 w Purépero) – meksykański duchowny rzymskokatolicki, w latach 2005–2013 biskup Colima.
Życiorys.
Święcenia kapłańskie przyjął 22 grudnia 1962 i został inkardynowany do diecezji Zamora. Po kilku latach stażu wikariuszowskiego rozpoczął pracę w diecezjalnych seminariach (był m.in. rektorem niższego seminarium oraz prefektem i rektorem wyższej uczelni). Był także przewodniczącym stowarzyszenia skupiającego seminaria duchowne Meksyku.
9 maja 1995 został prekonizowany biskupem Campeche. Sakrę biskupią otrzymał 21 czerwca 1995. 9 czerwca 2005 został mianowany biskupem Colima. 11 listopada 2013 przeszedł na emeryturę.

</doc>
<doc id="4388991" url="https://pl.wikipedia.org/wiki?curid=4388991" title="Dentectus barbarmatus">
Dentectus barbarmatus

Dentectus barbarmatus – gatunek słodkowodnej ryby sumokształtnej z rodziny zbrojnikowatych (Loricariidae), jedyny przedstawiciel rodzaju "Dentectus".
Występowanie.
Gatunek opisany naukowo z Orinoko w Wenezueli. Występuje w dorzeczu Orinoko na terenie Wenezueli i Kolumbii.
Etymologia.
Nazwa rodzajowa "Dentectus" pochodzi od łacińskich słów "dens" (ząb) i "tectus" (ukryty, zamaskowany) – aluzja do unikalnego uzębienia. Epitet gatunkowy "barbarmatus" pochodzi od łacińskich słów "barba" (broda) i "armatus" (wyposażony w broń) – w aluzji do unikatowego pokrycia kilku wąsików.
Cechy charakterystyczne.
Biologia i ekologia "Dentectus barbarmatus" nie została poznana. Na podstawie cech morfologicznych umieszczono go w grupie rodzajów pokrewnych "Pseudohemiodon" i "Planiloricaria". Opisywany gatunek ma ciało (zwłaszcza głowę) silnie spłaszczone grzbietobrzusznie, z przodu bardzo szerokie. Górna i dolna warga z licznymi długimi, włóknistymi wąsikami w kilku raczej nieregularnych rzędach oraz zredukowane uzębienie (w liczbie i rozmiarach). "Dentectus" ma też unikalne cechy pochodne, takie jak obecność płytek kostnych wzdłuż zewnętrznego brzegu wąsików szczękowych oraz unikalną strukturę ust, która odróżnia go od wszystkich innych rodzajów zbrojnikowatych.
Dorosłe osobniki osiągają maksymalnie 13,7 cm długości standardowej (SL). 

</doc>
<doc id="4388992" url="https://pl.wikipedia.org/wiki?curid=4388992" title="Dentectus">
Dentectus



</doc>
<doc id="4388995" url="https://pl.wikipedia.org/wiki?curid=4388995" title="Anisolepis">
Anisolepis

Anisolepis – rodzaj jaszczurki z rodziny Leiosauridae.
Zasięg występowania.
Rodzaj obejmuje gatunki występujące w Brazylii, Urugwaju, Paragwaju i Argentynie.
Systematyka.
Etymologia.
"Anisolepis": "anisos" „nierówny”, od negatywnego przedrostka αν- "an-"; ισος "isos" „równy”; λεπις "lepis", λεπιδος "lepidos" „łuska”, od λεπω "lepō" „łuszczyć się”.
Podział systematyczny.
Do rodzaju należą następujące gatunki:

</doc>
<doc id="4388998" url="https://pl.wikipedia.org/wiki?curid=4388998" title="Tetiana Maliarczuk">
Tetiana Maliarczuk



</doc>
<doc id="4389000" url="https://pl.wikipedia.org/wiki?curid=4389000" title="Maciej Ryszard Gielecki">
Maciej Ryszard Gielecki



</doc>
<doc id="4389003" url="https://pl.wikipedia.org/wiki?curid=4389003" title="396 Dywizja Strzelecka (ZSRR)">
396 Dywizja Strzelecka (ZSRR)

396 Dywizja Strzelecka () – związek taktyczny (dywizja) Armii Czerwonej.
Sformowana w 1941, w związku z niemiecką agresją na ZSRR. Broniła Krymu. Poniosła znaczne straty pod Kerczem. Została rozwiązana.

</doc>
<doc id="4389007" url="https://pl.wikipedia.org/wiki?curid=4389007" title="Hemiodon">
Hemiodon

Nazwa rodzajowa, która w publikacjach zoologicznych proponowana była dla 3 różnych taksonów:

</doc>
<doc id="4389008" url="https://pl.wikipedia.org/wiki?curid=4389008" title="367 Dywizja Strzelecka (ZSRR)">
367 Dywizja Strzelecka (ZSRR)

367 Dywizja Strzelecka () – związek taktyczny (dywizja) Armii Czerwonej.
Sformowana w 1941, w związku z niemiecką agresją na ZSRR. Broniła Karelii przed wojskami niemieckimi i fińskimi.

</doc>
<doc id="4389015" url="https://pl.wikipedia.org/wiki?curid=4389015" title="368 Dywizja Strzelecka (ZSRR)">
368 Dywizja Strzelecka (ZSRR)

368 Dywizja Strzelecka () – związek taktyczny (dywizja) Armii Czerwonej.
Sformowana w 1941, w związku z niemiecką agresją na ZSRR. Broniła Karelii przed wojskami niemieckimi i fińskimi, zajęła Kirkenes. Wojnę zakończyła na dalekiej północy Norwegii (Finnmark).

</doc>
<doc id="4389016" url="https://pl.wikipedia.org/wiki?curid=4389016" title="Langtree Park">
Langtree Park



</doc>
<doc id="4389018" url="https://pl.wikipedia.org/wiki?curid=4389018" title="Gilberto Valbuena Sánchez">
Gilberto Valbuena Sánchez

Gilberto Valbuena Sánchez (ur. 4 lutego 1929 w Chietla, zm. 22 grudnia 2021 w Colimie) – meksykański duchowny rzymskokatolicki, w latach 1989–2005 biskup Colima.
Życiorys.
Święcenia kapłańskie przyjął 21 maja 1955. 9 grudnia 1972 został prekonizowany prałatem terytorialnym La Paz en la Baja California Sur ze stolicą tytularną "Vazari-Didda". Sakrę biskupią otrzymał 8 lutego 1973. 1 marca 1976 został podniesiony do rangi wikariusza apostolskiego, a 21 marca 1988 biskupa diecezjalnego. 8 lipca 1989 został mianowany biskupem Colima. 9 czerwca 2005 przeszedł na emeryturę.

</doc>
<doc id="4389023" url="https://pl.wikipedia.org/wiki?curid=4389023" title="Enyalius">
Enyalius

Enyalius – rodzaj jaszczurki z rodziny Leiosauridae.
Zasięg występowania.
Rodzaj obejmuje gatunki występujące w Ekwadorze, Brazylii i Urugwaju.
Systematyka.
Etymologia.
"Enyalius": "enualios" „wojenny, wojowniczy”.
Podział systematyczny.
Do rodzaju należą następujące gatunki:

</doc>
<doc id="4389030" url="https://pl.wikipedia.org/wiki?curid=4389030" title="HMS Turpin">
HMS Turpin

HMS Turpin – brytyjski okręt podwodny należący do trzeciej grupy brytyjskich okrętów podwodnych typu "T". Został zbudowany jako P354 w stoczni Chatham. Jak dotychczas był jedynym okrętem Royal Navy noszącym tę nazwę.
W 1965 roku sprzedany (jako jeden z trzech okrętów typu "T") do Izraela jako INS „Lewiatan”. W 1978 roku złomowany.

</doc>
<doc id="4389032" url="https://pl.wikipedia.org/wiki?curid=4389032" title="Leiosaurus">
Leiosaurus

Leiosaurus – rodzaj jaszczurki z rodziny Leiosauridae.
Zasięg występowania.
Rodzaj obejmuje gatunki występujące w Brazylii i Argentynie.
Systematyka.
Etymologia.
"Leiosaurus": "leios" „gładki”; σαυρος "sauros" „jaszczurka”.
Podział systematyczny.
Do rodzaju należą następujące gatunki:

</doc>
<doc id="4389041" url="https://pl.wikipedia.org/wiki?curid=4389041" title="369 Dywizja Strzelecka (ZSRR)">
369 Dywizja Strzelecka (ZSRR)

369 Dywizja Strzelecka () – związek taktyczny (dywizja) Armii Czerwonej.
Sformowana w 1941, w związku z niemiecką agresją na ZSRR. Broniła Moskwy i Rżewa, wypierała wojska niemieckie z Białorusi i Polski. Wojnę zakończyła w Niemczech.

</doc>
<doc id="4389046" url="https://pl.wikipedia.org/wiki?curid=4389046" title="370 Dywizja Strzelecka (ZSRR)">
370 Dywizja Strzelecka (ZSRR)

370 Dywizja Strzelecka () – związek taktyczny (dywizja) Armii Czerwonej.
Sformowana w 1941, w związku z niemiecką agresją na ZSRR. Walczyła pod Diemianskiem, szła przez Białoruś i Polskę. Wojnę zakończyła w Magdeburgu, spotykając się z oddziałami brytyjsko-amerykańskimi.

</doc>
<doc id="4389047" url="https://pl.wikipedia.org/wiki?curid=4389047" title="Dan Motreanu">
Dan Motreanu

Dan Ștefan Motreanu (ur. 11 września 1970 w Orăștie) – rumuński polityk, parlamentarzysta, w latach 2006–2007 minister rolnictwa, poseł do Parlamentu Europejskiego IX kadencji.
Życiorys.
Absolwent filozofii i historii na Universitatea de Vest din Timișoara (1995). Kształcił się również na studiach podyplomowych, w tym na Uniwersytecie Babeș-Bolyai. Od 1995 pracował m.in. jako nauczyciel w miejscowości Alba Iulia, dziennikarz prasowy i urzędnik w agencji rozwoju regionalnego. W latach 2001–2003 był dyrektorem jednostki wdrażającej projekt rozwoju obszarów wiejskich w rejonie Gór Zachodniorumuńskich.
Działacz Partii Narodowo-Liberalnej (PNL). Pełnił m.in. funkcję prezesa jej organizacji młodzieżowej (2002–2005) i sekretarza generalnego partii (2005–2009). W latach 2000–2004 był radnym okręgu Alba. W 2004 po raz pierwszy wszedł w skład Izby Deputowanych. W 2008 i 2012 z powodzeniem ubiegał się o reelekcję, sprawując mandat poselski do 2016. Między 2006 a 2007 zajmował stanowisko ministra rolnictwa, leśnictwa i rozwoju obszarów wiejskich w rządzie Călina Popescu-Tăriceanu. W 2019 z listy PNL uzyskał mandat posła do Parlamentu Europejskiego IX kadencji.

</doc>
<doc id="4389053" url="https://pl.wikipedia.org/wiki?curid=4389053" title="372 Dywizja Strzelecka (ZSRR)">
372 Dywizja Strzelecka (ZSRR)

372 Dywizja Strzelecka () – związek taktyczny Armii Czerwonej.
Sformowana w 1941, w związku z niemiecką agresją na ZSRR. Broniła Leningradu i Tichwinu, wyzwalała Nowogród Wielki, zajęła Wyborg i Estonię. Przerzucona do Polski, opanowała Ciechanów, Zalewo i Malbork. Wojnę zakończyła w Niemczech, na wyspie Rugia.

</doc>
<doc id="4389056" url="https://pl.wikipedia.org/wiki?curid=4389056" title="374 Dywizja Strzelecka (ZSRR)">
374 Dywizja Strzelecka (ZSRR)

374 Dywizja Strzelecka () – związek taktyczny (dywizja) Armii Czerwonej.
Sformowana w 1941 roku w związku z niemiecką agresją na ZSRR. Broniła Leningradu, zajęła Estonię. Wojnę zakończyła w Tukums na Łotwie.

</doc>
<doc id="4389057" url="https://pl.wikipedia.org/wiki?curid=4389057" title="Kościół św. Andrzeja Boboli w Dubeninkach">
Kościół św. Andrzeja Boboli w Dubeninkach

Kościół świętego Andrzeja Boboli – rzymskokatolicki kościół parafialny należący do dekanatu Filipów diecezji ełckiej.
Budowa świątyni rozpoczęła się w 1822 roku. Następnie budowla została odrestaurowana i nieco przebudowana w 1879 roku, została zbudowana wtedy wieża na miejscu poprzedniej.
Wnętrze kościoła ma charakter halowy, znajdują się w nim dwa balkony: chórowy i boczny. W ołtarzu głównym jest umieszczony obraz przedstawiający świętego Andrzeja Bobolę. Na prezbiterium jest umieszczona zabytkowa ambona oraz ołtarz soborowy, wykonane z drewna. W ołtarzu bocznym są umieszczone płaskorzeźby świętego Marcina i świętego Huberta.

</doc>
<doc id="4389060" url="https://pl.wikipedia.org/wiki?curid=4389060" title="388 Dywizja Strzelecka (ZSRR)">
388 Dywizja Strzelecka (ZSRR)

388 Dywizja Strzelecka () – związek taktyczny (dywizja) Armii Czerwonej.
Sformowana w 1941, w związku z niemiecką agresją na ZSRR. Broniła Sewastopola. Rozbita przez natarcie niemieckiej 11. Armii.
388 Dywizja Strzelecka wzięła też udział w pokonaniu Japonii, w sierpniu 1945.

</doc>
<doc id="4389066" url="https://pl.wikipedia.org/wiki?curid=4389066" title="Józef Ciemior">
Józef Ciemior

Józef Ciemior (ur. 15 listopada 1893, zm. 29 września 1974 we Londynie) – polski żołnierz, działacz społeczny.
Życiorys.
Urodził się 15 listopada 1893&lt;. Podczas I wojny światowej służył w Legionach Polskich. Jako żołnierz I batalionu 1 pułku piechoty w składzie I Brygady był słuchaczem zorganizowanego w październiku 1915 III kursu telefonicznego, zaś 10 listopada 1915 trafił na leczenie do szpitala w rezerwowego Cieszynie.
W młodości był piłkarzem Czarnych Lwów. Podczas II wojny światowej służył w szeregach Polskich Sił Powietrznych w Wielkiej Brytanii w dywizjonie 309 jako mechanik w stopniu starszego sierżanta. Otrzymał numer służbowy RAF 784657.
Po wojnie pozostał na emigracji w Wielkiej Brytanii. W 1967 został awansowany przez władze RP na uchodźstwie na stopień podporucznika tytularnego.
Był aktywnym działaczem społecznym. Został współzałożycielem i członkiem Koła Lwowian w Londynie. Był przedstawicielem wydawnictw katolickich w Paryżu na Wielką Brytanię.
Był żonaty, w czerwcu 1971 obchodził wraz z żoną 50-lecie małżeństwa. Miał syna Romana. Zmarł 29 września 1974 w Londynie. Został pochowany na tamtejszym Cmentarzu North Sheen. 

</doc>
<doc id="4389067" url="https://pl.wikipedia.org/wiki?curid=4389067" title="Dwóch mnichów (obraz Fritza Dietricha)">
Dwóch mnichów (obraz Fritza Dietricha)

Dwóch mnichów – obraz olejny namalowany przez niemieckiego malarza Fritza Dietricha w drugiej połowie XIX wieku w Monachium, znajdujący się w zbiorach Muzeum Sztuki Mieszczańskiej będącego oddziałem Muzeum Miejskiego Wrocławia.
Opis.
Płótno Dietricha przedstawia dwóch mnichów w ciemnym wnętrzu (prawdopodobnie) klasztornej piwnicy z małym okienkiem przez które wpada światło. Znajdują się przy beczce na której stoi metalowy dzban a obok beczki stoi lichtarz z do połowy wypaloną świecą; w tle znajdują się ciemnobrązowe drzwi. Mnich siedzący na drewnianym taborecie to opat zakonu na co wskazuje jego ubiór: biały habit z fioletowym kapturem, pasem i piuską na głowie. Ujęty z profilu i zwrócony w lewą stronę, trzyma w prawej dłoni kieliszek z żółto-złotym winem (być może mszalnym) a lewą dłoń z wyprostowanym palcem wskazującym ma lekko uniesioną ku górze. Drugi uśmiechający się pucułowaty mnich w brązowym habicie i niebieskim fartuchu, ujęty en face, trzyma w prawej dłoni kieliszek wina. Zamiarem sympatycznie wyglądających zakonników jest rozpoczęcie degustacji trunku i ciekawość jego smaku, na co wskazuje gest opata.

</doc>
<doc id="4389080" url="https://pl.wikipedia.org/wiki?curid=4389080" title="Skala Silvermana">
Skala Silvermana

Skala Silvermana (in. skala Silvermana–Andersen) – skala oceny wydolności układu oddechowego u noworodków.
Duszność może prowadzić do hipoksemii, hiperkapnii oraz kwasicy. Narastający opór naczyniowy w płucach powoduje przeciek z prawa na lewo przez połączenia krążenia płodowego i w konsekwencji niewydolność wielonarządową. Skala wydolności układu oddechowego została opracowana w 1963 roku przez amerykańskich lekarzy Williama Silvermana oraz Dorothy Andersen. 
Skala Silvermana.
Skala Silvermana powinna być oceniona w ciągu 1 godziny od urodzenia się dziecka i powinien być kontrolowany co 30 minut.
Interpretacja.
Wynik uzyskuje się po zsumowaniu punktów i im jest wyższy tym wyższe jest ryzyko niewydolności oddechowej i konieczności wspomagania oddychania w ciągu pierwszych 24 godzin:

</doc>
<doc id="4389082" url="https://pl.wikipedia.org/wiki?curid=4389082" title="Skala Silvermana-Andersen">
Skala Silvermana-Andersen



</doc>
<doc id="4389097" url="https://pl.wikipedia.org/wiki?curid=4389097" title="IKAT">
IKAT



</doc>
<doc id="4389104" url="https://pl.wikipedia.org/wiki?curid=4389104" title="Newa (czasopismo)">
Newa (czasopismo)

„Newa” (ros. "Нева") – radziecki i rosyjski miesięcznik literacki o objętości 256 stron, wydawany w Petersburgu.
Pierwszy numer ukazał się w kwietniu 1955, jako organ leningradzkiej organizacji Związku Pisarzy RFSRR i kontynuacja wydawanej wcześniej serii książkowych antologii literackich „Leningradskij almanach” ("Ленинградский альманах"). Z miesięcznikiem współpracowali między innymi: Fiodor Abramow, Wasil Bykau, Lidia Czukowska, Regina Deriewa, Władimir Dudincew, Giennadij Gor, Daniił Granin, Lew Gumilow, Guziel Jachina, Wieniamin Kawierin, Dmitrij Lichaczow, Wasilij Liwanow, Jewgienij Popow, Siergiej Sniegow, Aleksandr Sołżenicyn, Arkadij i Boris Strugaccy, Michaił Szołochow, Michaił Zoszczenko. Pierwszym redaktorem naczelnym był Aleksandr Czernienko. Od 2007 redaktorem naczelnym jest Natalia Grancewa.
Obecny nakład to 1500 egzemplarzy, jednak w przeszłości czasopismo ukazywało się w znacznie większych nakładach:

</doc>
<doc id="4389118" url="https://pl.wikipedia.org/wiki?curid=4389118" title="Jaromír Koláčný">
Jaromír Koláčný

Jaromír Koláčný (ur. 25 kwietnia 1980 w Děčínie) – czeski siatkarz, grający na pozycji przyjmującego. Od sezonu 2017/2018 występuje w luksemburskiej Novotel-Ligue, w drużynie VC Fentange.
Sukcesy klubowe.
Mistrzostwo Czech:
Puchar Czech:
Puchar Francji:
Puchar Luksemburga:
Mistrzostwo Luksemburga:

</doc>
<doc id="4389120" url="https://pl.wikipedia.org/wiki?curid=4389120" title="Radziwon Miskiewicz">
Radziwon Miskiewicz

Radziwon Walerjewicz Miskiewicz (biał. Радзівон Валер'евіч Міскевіч; ur. 22 kwietnia 1995 w Grodnie) – białoruski siatkarz, grający na pozycji atakującego.
Sukcesy klubowe.
Puchar Białorusi:
Mistrzostwo Białorusi:
Sukcesy reprezentacyjne.
Liga Europejska:

</doc>
<doc id="4389122" url="https://pl.wikipedia.org/wiki?curid=4389122" title="Thea Gudenkauf">
Thea Gudenkauf

Thea Gudenkauf (ur. 4 listopada 1996) – szwajcarska siatkarka, grająca na pozycji środkowej. Od sezonu 2018/2019 występuje w angielskiej drużynie Wessex Volleyball Club.

</doc>
<doc id="4389124" url="https://pl.wikipedia.org/wiki?curid=4389124" title="Christian Borle">
Christian Borle

Christian Dominique Borle (ur. 1 października 1973 w Pittsburghu) – amerykański aktor teatralny, telewizyjny i filmowy. Jest dwukrotnym laureatem Nagrody Tony za role: Blacka Stache'a w sztuce "Peter and the Starcatcher" oraz Williama Shakespeare'a w "Something Rotten!". Na Broadwayu Borle odgrywał rolę Emmeta w "Legalnej blondynce" i Marvina we wznowionej wersji "Falsettos". Grał także jako Tom Levitt w serialu "Smash".
Życiorys.
Dzieciństwo i młodość.
Borle urodził się i wychował w Pittsburghu w USA w stanie Pensylwania. W dzieciństwie był fanem Gwiezdnych Wojen i lubił rysować, więc chciał zostać rysownikiem komiksów. W liceum jego kolega zachęcił go do wzięcia udziału w sztuce teatralnej, co poskutkowało jego zainteresowaniem teatrem. Borle na studia aktorskie uczęszczał do Carnegie Mellon University, które skończył w 1995 roku. Po studiach przeprowadził się do Nowego Jorku, gdzie zaczęła się jego kariera aktorska.
Życie prywatne.
Na studiach Borle związał się z aktorką Sutton Foster, z którą ożenił się 18 października 2006 roku. Podczas wywiadu radiowego w 2010 roku przyznał, że para się rozstała.

</doc>
<doc id="4389127" url="https://pl.wikipedia.org/wiki?curid=4389127" title="Radziwon Miśkiewicz">
Radziwon Miśkiewicz



</doc>
<doc id="4389128" url="https://pl.wikipedia.org/wiki?curid=4389128" title="Zwiezda (czasopismo)">
Zwiezda (czasopismo)

Zwiezda (ros. Звезда) – radziecki, a od 1991 roku rosyjski miesięcznik literacki, wydawany w Petersburgu.
Pierwszy numer ukazał się w styczniu 1924 roku. Pierwotnie czasopismo było dwumiesięcznikiem, jako miesięcznik ukazuje się od 1927. Z czasopismem współpracowali między innymi: Anna Achmatowa, Andriej Bitow, Władysław Chodasiewicz, Regina Deriewa, Konstantin Fiedin, Maksim Gorki, Wieniamin Kawierin, Nikołaj Klujew, Boris Ławrieniow, Osip Mandelsztam, Boris Pasternak, Aleksandr Podrabinek, Arsienij Roginski, Aleksiej Tołstoj, Jurij Tynianow, Nikołaj Zabołocki, Michaił Zoszczenko. 
Pierwszym redaktorem naczelnym był Iwan Majski, później tę funkcję pełnili m.in. Piotr Pietrowski (1926–1928) i Walerij Druzin (1947–1957). Od 1992 roku miesięcznik współredagują Jakow Gordin i Andriej Ariew.

</doc>
<doc id="4389129" url="https://pl.wikipedia.org/wiki?curid=4389129" title="Aleksander Podrabinek">
Aleksander Podrabinek



</doc>
<doc id="4389134" url="https://pl.wikipedia.org/wiki?curid=4389134" title="Chociwi">
Chociwi



</doc>
<doc id="4389135" url="https://pl.wikipedia.org/wiki?curid=4389135" title="Szajno">
Szajno



</doc>
<doc id="4389142" url="https://pl.wikipedia.org/wiki?curid=4389142" title="Luiz Carlos Santos Deleu">
Luiz Carlos Santos Deleu



</doc>
<doc id="4389149" url="https://pl.wikipedia.org/wiki?curid=4389149" title="Jarosław Domański">
Jarosław Domański

Jarosław Marcin Domański (ur. 1979) – polski dyplomata. Ambasador RP w Iranie (2017–2018).
Życiorys.
Jest absolwentem Instytutu Stosunków Międzynarodowych Uniwersytetu Warszawskiego oraz Kolegium Europejskiego w Natolinie. Uczył się także m.in. w paryskim Instytucie Nauk Politycznych i na Uniwersytecie Harvarda.
Pracował w Komisji Europejskiej, na placówkach Europejskiej Służby Działań Zewnętrznych w Kijowie i Kiszyniowie oraz na kilkudziesięciu misjach obserwacji wyborów OBWE i UE. Kierował m.in. misjami w państwach Azji Środkowej (w Kazachstanie, Kirgistanie, Uzbekistanie i Turkmenistanie). Pracował także w Afganistanie i Pakistanie oraz w krajach Maghrebu, Sahelu – Algierii, Mauretanii, Nigerze, Mali. Pracował jako analityk polityczny w brukselskim think tanku – Centrum Polityki Europejskiej. Jest autorem publikacji. Prowadzi zajęcia akademickie na uczelniach francuskich, hiszpańskich i kolumbijskich. Ambasador RP w Iranie od września 2017 do 31 lipca 2018.
Zna angielski, rosyjski, ukraiński, francuski, hiszpański.

</doc>
<doc id="4389154" url="https://pl.wikipedia.org/wiki?curid=4389154" title="Julio Cabrera">
Julio Cabrera

Julio Cabrera – argentyński filozof żyjący w Brazylii, emerytowany profesor Wydziału Filozofii na Uniwersytecie w Brasílii i były dziekan tego wydziału. Poprzednio wykładał w Argentynie na Narodowym Uniwersytecie w Córdobie, Uniwersytecie w Belgrano i następnie w Brazylii na Uniwersytecie Federalnym w Santa Maria. Najbardziej znany jest z prac o „etyce negatywnej” oraz kinie i filozofii. Inne obszary filozofii, którymi się zajmuje to filozofia języka, logika i filozofia latynoamerykańska.
Etyka negatywna.
W swojej książce "A Critique of Affirmative Morality (A reflection on Death, Birth and the Value of Life)", Julio Cabrera przedstawia teorię dotyczącą wartości ludzkiej egzystencji. Ludzkie życie jest, zdaniem Cabrery, „strukturalnie negatywne” w tym znaczeniu, że jego konstytutywne komponenty są z natury niekorzystne: jako znaczące spośród nich Cabrera wymienia straty, braki, ból, konflikty, kruchość, choroby, starzenie, zniechęcenie i śmierć. Według Cabrery tworzą one podstawową strukturę ludzkiego życia, którą analizuje poprzez to, co określa mianem naturalistycznej fenomenologii, czerpiąc swobodnie z myślicieli takich jak Martin Heidegger, Arthur Schopenhauer i Friedrich Nietzsche. Cabrera mówi o swojej pracy jako o próbie zestawienia ze sobą Schopenhauera i Heideggera, wprowadzenia określonej oceny wartości bycia do analizy dasein i postawienia moralności ponad życiem, wbrew Nietzschemu.
Cabrera rozwija etyczną teorię, „etykę negatywną”, w oparciu o tę fenomenologiczną analizę. Utrzymuje, że w etyce istnieje uprzedzenie względem niebycia, sposób postrzegania, który nazywa „afirmatywnością”. Ponieważ afirmatywne światopoglądy uznają bycie za coś dobrego, zawsze potępiają rzeczy zagrażające jego hegemonii; w szczególności takie jak powstrzymanie się od prokreacji czy samobójstwo. Cabrera krytykuje afirmatywne systemy etyczne za to, że pytają o to, jak ludzie powinni żyć, bez postawienia radykalnego pytania o to, czy ludzie w ogóle powinni żyć. Argumentuje on, że z powodu strukturalnej negatywności bycia, istnieje fundamentalna „moralna dyskwalifikacja” ludzkich istot, związana z niemożliwością niekrzywdzenia innych i niemanipulowania innymi. Niekrzywdzenie innych i niemanipulowanie innymi są nazywane przez niego „minimalną etyczną artykulacją” („MEA”). MEA jest naruszana przez nasze strukturalne „moralne upośledzenie”, światowe dyskomforty – w szczególności ból i zniechęcenie – którym podlegamy i które nie pozwalają nam postępować etycznie. Cabrera stoi na stanowisku, że afirmatywna moralność przeczy sama sobie, ponieważ akceptuje MEA, a opowiada się za tworzeniem ludzkiego istnienia, co wyklucza możliwość niekrzywdzenia innych i niemanipulowania innymi. Co za tym idzie, twierdzi on, afirmatywne społeczeństwa, poprzez swą politykę, potrzebują powszechnego lekceważenia MEA, by w ogóle funkcjonować.
Etyka negatywna Cabrery ma być odpowiedzią na negatywną strukturę bycia, doskonale świadomą jego moralnie dyskwalifikującej natury. Cabrera uważa, że dzieci są zwykle traktowane jako zaledwie estetyczne obiekty, tworzone nie dla swojego własnego dobra, tylko dla dobra swoich rodziców i umieszczane poprzez prokreację w strukturalnie negatywnym życiu. Prokreacja jest, dowodzi Cabrera, najwyższym aktem manipulacji, wyrządzeniem krzywdy i naruszeniem autonomii. Argumentuje, że konsekwentne podejście do normalnych koncepcji moralnych – takich jak obowiązek, cnota czy szacunek – obecnych w większości afirmatywnych systemów moralnych, powinno prowadzić do antynatalizmu. Cabrera żywi również przekonanie, że człowiek kierujący się etyką negatywną, powinien nie tylko powstrzymać się od prokreacji, ale także być całkowicie gotowy na etyczną śmierć poprzez natychmiastowe zrezygnowanie ze wszystkich swoich projektów na rzecz walki politycznej lub altruistycznego samobójstwa, kiedy będzie to najmniej niemoralnym z działań.
"Critique" Cabrery jest jednym z jego najbardziej systematycznych przedstawienień etyki negatywnej, ale rozwija on te same idee także w innych swoich książkach, takich jak: "Projeto de Ética Negativa", "Ética Negativa: problemas e discussões", "Porque te amo, não nascerás! Nascituri te salutant", "Discomfort and Moral Impediment: The Human Situation, Radical Bioethics and Procreation" i "A moral do começo: sobre a ética do nascimento".
Kino i filozofia.
W swojej pierwszej książce o kinie i filozofii, "Cine, 100 anos de filosofia: Una Introducción a la Filosofia A Traves del Análisis de Películas", Cabrera proponuje termin „logopatia” (z greckiego: „logos” – „rozum” i „páthos” – „uczucia”), mający oznaczać „pojęcia poznawczo-afektywne”, które traktuje jako zdolne do podania w wątpliwość tradycyjnego postrzegania pojęć przez filozofię, nazywanego przez niego apatycznym i trzymającym się pojęć czysto intelektualnych. Utrzymuje, że przedmiotem logopatycznej filozofii jest znaczenie, nie prawda i że dodaje ona uczuciowe elementy oceny do tego tradycyjnego intelektualnego postrzegania pojęć.
Cabrera uznaje kino za jedno z najbardziej owocnych narzędzi do tworzenia pojęć typu logopatycznego, które określa mianem „pojęć-obrazów” przeciwstawiając je „pojęciom-ideom”, apatycznemu typowi pojęć. Uważa, że kino poprzez swe potężne audiowizualne środki wyrazu, jest w stanie dostarczać „supernasilenia” pojęciowych możliwości, a co za tym idzie doświadczania filmu, co jest niezbędne dla rozwoju pojęć-obrazów i czego konsekwencją jest wzrost wpływów uczuciowych.
Z drugiej strony Cabrera jest zdania, że w różnych momentach historii europejskiej filozofii, pisana filozofia – przeciwieństwo wizualnej – była także logopatyczna, myślana poprzez uczucia, ale nie przyznając się do tego otwarcie, podczas gdy kino zazwyczaj postrzegane było zaledwie jako uczuciowe zjawisko, nieposiadające jednak istotnych właściwości poznawczych. Jego terminy logopatia i pojęcie-obraz starają się usunąć tę dychotomię, wskazując na uczuciowość intelektu i poznawczość uczuć.
Cabrera kontynuuje ekspozycję swej myśli kinematograficzno-filozoficznej w książkach takich jak "De Hitchcock a Greenaway pela história da filosofia: novas reflexoes sobre cinema e filosofia" (swego rodzaju drugim tomie "Cine, 100 anos de filosofia") i "Diálogo/cinema" (gdzie w korespondencyjnej dyskusji z Marcią Tiburi, rozmawia on o swoich ideach z perspektywy, zgodnie z którą, już na długo przed wynalezieniem kina, filozofia „filmowała” idee poprzez obrazy), a także w artykułach "Para una des-comprensión filosófica Del cine: el caso Inland Empire de David Lynch", "Três ensaios sobre a repetição: Kierkegaard, Jarmusch, Hitchcock, Van Sant e três damas que desembarcam antes de chegar (Uma reflexão transversal sobre escrita e imagem)", "Existencia naufragada. Los 4 viajes del Titanic", "Repetición y cine vacío". i "Filosofia e Filosofia Analítica. Cine y Pensamiento".
Filozofia języka i logika.
Dla Cabrery filozofie języka są tymi filozofiami, dla których język nie stanowi zaledwie narzędzia przekazu, ale konstytuuje – i urzeczywistnia – pojęcia i struktury rozumienia świata. Rozróżnia on cztery rodzaje filozofii języka: analityczną, hermeneutyczną, fenomenologiczną i metakrytyczną. Cabrera, spoglądając przez pryzmat negatywności, pokazuje, jak cztery powyższe typy filozofii języka zawodzą we wspólnej kwestii: nie są w stanie poradzić sobie z problemem znaczenia. Analitykom kwestia ta jawi się jako mająca swoje korzenie w „bezsensowności” wyrażeń, stanowiąc granicę, której nie powinno się przekraczać. Jednakże, zdaniem Cabrery, taki analityczny obiektywizm pomija fundamentalne wymiary problemu znaczenia, jak czas i żywe doświadczenie. Fenomenologia rozszerza analityczny horyzont semantyczny o wymiar intencjonalny (dla której analityczna intensjonalność jest tylko nieautentycznym, jakkolwiek obiektywnym, korelatem), nie radząc sobie jednak z problemem bezsensowności. Brakuje jej czasowości i historyczności, którą zapewnia dopiero podejście hermeneutyczne, określając ten błąd mianem „nieporozumienia”. Hermeneutyka popada jednak często w inny błąd, błąd „zniekształcenia znaczeń”, o wiele poważniejszy niż „bezsensowność” i „nieporozumienie”, i będący przedmiotem metakrytycznych filozofii reprezentowanych m.in. przez filozofie języka Sigmunda Freuda i Karla Marxa.
Cabrera silnie krytykuje analityczne podejście do języka, postulujące odrzucenie wszystkiego, co nie jest obiektywne, ale także i inne filozofie języka za ich niepowodzenia w wyjaśnieniu problemu znaczenia: od fenomenologii do hermeneutyki, a nawet metakrytycyzmu. Są one według niego siedliskami terapii zbawczych jedynie w sposób iluzoryczny, jak choćby uzdrawiania psychoanalitycznego czy komunistycznej utopii. Filozofia języka Cabrery jest filozofią konfrontacji pomiędzy filozofiami, które, wobec skończoności i negatywności, mogą być uprawiane jedynie pod znakiem rezygnacji. Uważa on, że żaden z rodzajów filozofii języka, istniejących obok siebie w ciągu ostatniego półtora wieku, nie jest w stanie samodzielnie wyjaśnić skomplikowania człowieka. W tym sensie, dla Cabrery, całe zrozumienie staje się ostatecznie samopodtrzymującą się iluzją.
Logika, zdaniem Cabrery, jest często połączona z trzema fundamentalnymi zasadami: (1) Przedmiot sądu jest niedookreślony i ogólny. (2) Logika stosuje się do rozumowań potocznych, chociaż z pewnym wysiłkiem. (3) Logika jest raczej formalna, a nie leksykalna, innymi słowy, bazuje na językowych połączeniach o charakterze strukturalnym i syntaktycznym. Cabrera konstruuje swą ideę logiki, krytykując każdą z tych trzech przesłanek.
Jego intuicja w tej dziedzinie badań jest taka sama jak w innych: mieszanie ze sobą różnych tradycji filozoficznych wzbogaca myśl i jest niezbędne dla wyjaśniania ludzkiej kondycji. W ten sposób, podobnie jak formalizacja logiczna jest istotna dla rozmyślania o istnieniu, tak kwestie dotyczące ludzkiego istnienia są istotne dla rozumienia ludzkiej myśli i logiki. Klucz do tej koncepcji stanowi nieortodoksyjne mieszanie tradycji, którego Cabrera dokonał w swoich badaniach logiki, łącząc Saula Kripkego z Martinem Heideggerem, Immanuela Kanta z Johnem Austinem, a Ludwiga Wittgensteina z Jeanem-Paulem Sartrem.
Celem Cabrery jest zbliżenie do siebie narzędzi formalnych i egzystencjalnej treści życia. W tym kierunku zmierza jego krytyka domniemanej pustej ogólności logiki, jak i również propozycja leksykalnej logiki predykatywnych połączeń, związana z usiłowaniem nadania analizie leksykalnej wymiaru formalnego, ale naładowanego treścią. Jego praca dotycząca sieci pojęciowych w leksykalnej logice powstała we współpracy z fizykiem Olavo Leopoldino da Silva Filho z Uniwersytetu w Brasílii.
Jego prace dotyczące logiki, prowadzą także do rewizji jej tradycyjnej historii. Dokonany przez niego zarys historii logiki jest następujący: 
Cabrera prezentuje także negatywne podejście do argumentacji na polu logiki nieformalnej, pesymistyczną teorię paralelną do jego etyki negatywnej. Za afirmatywne podejście do argumentacji uważa takie, zgodnie z którym filozoficzne problemy są uznawane za posiadające jedno rozwiązanie lub przynajmniej za takie, do których istnieje adekwatne podejście, pośród wielu innych, które są nieadekwatne i błędne. Zdaniem Cabrery, podchodząc do argumentacji afirmatywnie, uznaje się wielość odpowiedzi udzielanych przez filozofię za błąd, który musi być w jakiś sposób „rozwiązany”. Natomiast podchodząc do argumentacji negatywnie, uznaje się wielość odpowiedzi udzielanych przez filozofię nie za błąd, lecz całkowicie naturalną kolej rzeczy w rozwoju myśli filozoficznej. Negatywne podejście do argumentacji polega na uznawaniu swojego stanowiska i perspektywy nie za jedyną prawdę, ale za jedne z wielu w rozległej i złożonej holistycznej sieci podejść i perspektyw, polemizujących ze sobą i krytykujących się nawzajem, lecz niebędących w stanie zwyciężyć jedne drugich, choć przy każdym można żarliwie obstawać, broniąc go w oparciu o określone założenia i w obrębie określonej perspektywy.
Filozofia latynoamerykańska.
Cabrera uważa, że istnieją epistemiczne nierówności związane z zajmowaniem się filozofią w środowisku kolonialnym, takim jak Ameryka Łacińska. W swoim wykładzie na Uniwersytecie Unisinos, streszcza on problem kolonializmu w filozofii następująco:
Przede wszystkim twierdzi on, że obecnie stan filozofii w wielu krajach Ameryki Łacińskiej jest wytworem tego jak nauczają ją i badają lokalne instytucje, stawiające się w pozycjach podrzędnych wobec międzynarodowej sceny filozoficznej. Profesjonalna filozofia w tych krajach jest jego zdaniem rozwijana w oparciu o komentowanie filozofów europejskich (i w mniejszym stopniu północnoamerykańskich), co jest następstwem uważania, że nie da się zajmować filozofią bez ciągłego odnoszenia się do tych filozofów i żaden latynoamerykański filozof nie powinien się z tego wyłamywać. Utrzymuje, że takie hamowanie rozwoju lokalnej filozofii idzie w parze z myśleniem, że to, co europejskie jest w jakiś sposób uniwersalne, natomiast to, co latynoamerykańskie zaledwie lokalne lub narodowe. Stawia diagnozę w postaci „acervo T” („zbioru T”), tez dotyczących hegemonii eurocentrycznej filozofii; są one według niego milcząco akceptowane przez większość filozofów w Ameryce Łacińskiej. W opozycji do tego kolonialnego myślenia, Cabrera zaleca kilka praktyk dotyczących tego jak nauczać filozofii latynoamerykańskiej i zajmować się nią: (1) Powinno się zwracać większą uwagę na źródła latynoamerykańskie, tak by historia filozofii na kontynencie przestała być ignorowana przez lokalnych filozofów, zaś praca tych lokalnych filozofów zaczęła być omawiana tak samo, jak praca europejskich filozofów. (2) Powinno się mówić nie o filozofii Ameryki Łacińskiej, ani filozofii związanej z Ameryką Łacińską, tylko o filozofii z Ameryki Łacińskiej, tak by podkreślany był lokalny punkt wyjścia. (3) Powinno się praktykować kulturowe zawłaszczanie w filozofii, polegające na wyjmowaniu filozofów z kontekstów i umieszczanie w dyskusjach dotyczących problemów Ameryki Łacińskiej. Tę praktykę można zaobserwować w pracach filozoficznych z Ameryki Łacińskiej, takich jak Enrique Dussela, z którym Cabrera publikował swoje dyskusje.
Cabrera broni przekraczania granic między tradycjami i przy wielu okazjach wskazuje na potencjał użyźniania filozofii, tkwiący w zestawianiu ze sobą tradycji analitycznej i kontynentalnej, ich ścieraniu się ze sobą i dyskutowaniu. Z czasem poszerzył on to swoje metafilozoficzne podejście, mając na celu zwalczanie tego, co zaczął wyraźnie postrzegać jako skolonizowanie filozofii w Ameryce Łacińskiej.
W swojej książce "Diário de Um Filósofo no Brasil", Cabrera dokumentuje problemy związane z zajmowaniem się autorską filozofią w Brazylii; opisuje środowisko, w którym tłumi się filozoficzne intuicje za pomocą różnych mechanizmów związanych z kolonialną brazylijską specyfiką. Książka ta portretuje, co znaczy filozofować skądś i próbować tworzyć coś innego niż tylko komentarze, wykonywalność tego nawet w nieprzyjaznym środowisku.
Dla Cabrery ważne jest zrozumienie z jakich miejsc filozofia w Ameryce Łacińskiej jest tworzona: jest tworzona z podbitych, splądrowanych i zdominowanych krajów, które zostały uczynione intelektualnie podległymi. Twierdzi on, że czyni to tę filozofię inną od całej filozofii europejskiej – i ważne jest dla niego podkreślanie, że żadna filozofia nie rodzi się jako uniwersalna. Cabrera odnotowuje, że filozofia w Brazylii, szczególnie uniwersytecka, jest przede wszystkim ślepa na źródła z Ameryki Łacińskiej, zarówno klasyczne (Bartolomé de Las Casas, António Vieira, Flora Tristan, Juan Bautista Alberdi, José Martí i José Enrique Rodó), jak i współczesne (José Carlos Mariátegui, Edmundo O'Gorman, Leopoldo Zea, Miguel León Portilla, Roberto Fernández Retamar and Santiago Castro-Gómez), znane jedynie w zamkniętych środowiskach eksperckich. Jego propozycją jest kurs historii myśli, rozpoczynający się od przedkolumbijskiej myśli amerindiańskiej i nie zajmujący się wpływami greckimi i europejskimi aż do dziewiętnastego wieku. W pomyśle tym chodzi o czytanie europejskich filozofów dziewiętnastowiecznych, którzy rzucają wyzwanie tradycji chrześcijańskiej, takich jak Arthur Schopenhauer, Søren Kierkegaard i Friedrich Nietzsche (i ich prekursorów takich jak Michel de Montaigne, Denis Diderot i Jean-Jacques Rousseau), jako głoszących idee w praktyce istniejące już w amerindiańskich sposobach życia i myślenia.

</doc>
<doc id="4389155" url="https://pl.wikipedia.org/wiki?curid=4389155" title="Joanna Tarnawska">
Joanna Tarnawska

Joanna Magdalena Tarnawska (ur. 1976 w Warszawie) – polska afrykanistka, od września 2018 pełni funkcję ambasadora RP w Nigerii.
Życiorys.
Na etapie edukacji wczesnoszkolnej wyjechała do Zambii, gdzie uczęszczała do podstawowej i średniej szkoły katolickiej dla dziewcząt. W Zambii przebywała do matury. Jest absolwentką afrykanistyki na Uniwersytecie Warszawskim. Ma wykształcenie w zakresie metodyki, pracowała jako lektorka. Pracowała w Departamencie Zrównoważonego Rozwoju i Współpracy Międzynarodowej Ministerstwa Środowiska. Od września 2018 ambasador RP w Nigerii.
Zna język angielski.

</doc>
<doc id="4389167" url="https://pl.wikipedia.org/wiki?curid=4389167" title="Stanisław Mohl">
Stanisław Mohl

Stanisław Ignacy Hieronim Mohl herbu Ropuchy (ur. 26 marca 1821 w Wyszkach (Inflanty Polskie), zm. 24 maja 1894 w Dyneburgu) – hrabia, naczelnik powiatu dyneburskiego w powstaniu styczniowym, marszałek szlachty powiatu dyneburskiego, polski działacz narodowy, ziemianin, zesłaniec.
Życiorys.
Stanisław Ignacy Hieronim hrabia Mohl herbu Ropuchy urodził się 26 marca 1821 roku w Wyszkach w Inflantach Polskich, był synem Aleksandra hr. Mohla i Zofii z Dobrzańskich. Pełnił funkcję marszałka szlachty powiatu dyneburskiego i był właścicielem dóbr Wyszki. Ożenił się z Felicją z Komarów.
Uczestniczył w polskim ruchu konspiracyjnym w województwie inflanckim. Włączył się w organizację powstania i został powołany przez rząd narodowy na naczelnika powiatu dyneburskiego. W 1863 roku jego dwór w Wyszkach był miejscem przygotowań do wybuchu powstania w Inflantach Polskich. Współpracował z Leonem Platerem, Zygmuntem Bujnickim, Władysławem Sołtanem i Antonim Rykiem. Powstańcy pod dowództwem Zygmunta Bujnickiego dnia 13 kwietnia 1863 roku zaatakowali rosyjski transport broni pod Krasławiem. Kilka wozów zdobytej broni zostało przejętych przez zbuntowanych chłopów ze wsi Dubno, będących na usługach carskiego zaborcy i oddanych wojsku rosyjskiemu. Ujęli również Leona Platera i przekazali do więzienia w Dyneburgu.
Chłopi, wiedząc o powstańczych działaniach Stanisława Mohla, ruszyli do wsi Wyszki, spalili dwór i budynki folwarczne, ucięli ramię służącej, skatowali żonę i domowników. Chłopi związali hrabiego Mohla i przekazali Rosjanom. Pomimo że sąd wojenny nie zdołał udowodnić mu udziału w powstaniu, skazano go na karę śmierci przez powieszenie. Karę zamieniono na zesłanie na Syberię. Przebywał z żoną Felicją i dziećmi na zesłaniu w Ufie. Tam organizował polskie nabożeństwa i pomoc dla przybywających polskich zesłańców. Po powrocie z zesłania, dzięki interwencji u cara wykupił skonfiskowane dobra Wyszki. Miał kilkoro dzieci. Był ojcem pisarza i księdza misjonarza Aleksandra Mohla. Zmarł w 24 maja 1894 roku w Dyneburgu. Dobra Wyszki odziedziczył jego syn Hieronim.

</doc>
<doc id="4389172" url="https://pl.wikipedia.org/wiki?curid=4389172" title="OpenClassrooms">
OpenClassrooms

OpenClassrooms – spółka edukacyjna udostępniająca masowe otwarte kursy online prowadzone przez uniwersytety i instytuty naukowe z całego świata. Utworzona przez Mathieu Nebra. W kwietniu 2018 OpenClassrooms miała 1,0 mln użytkowników korzystających z 750 kursów prowadzonych.
Uczestnictwo w kursach oferowanych przez OpenClassrooms jest bezpłatne, płatne jest natomiast uzyskanie zweryfikowanych certyfikatów informujących o ukończeniu kursu i niektóre inne usługi.
Większość kursów jest prowadzona w języku francuskim, ale oferowane są również kursy w języku angielskim oraz hiszpańskim.

</doc>
<doc id="4389174" url="https://pl.wikipedia.org/wiki?curid=4389174" title="Stary Klasztor">
Stary Klasztor



</doc>
<doc id="4389187" url="https://pl.wikipedia.org/wiki?curid=4389187" title="Bożena Ziemniewicz">
Bożena Ziemniewicz

Bożena Maria Ziemniewicz (ur. 27 marca 1956 w Łodzi) – ekonomistka, trener, coach, polska polityk, samorządowiec, radna Sejmiku Województwa Łódzkiego, przedsiębiorca, wiceprzewodnicząca Rady Gospodarczej Województwa Łódzkiego, działaczka samorządu gospodarczego, społeczniczka.
Życiorys.
Urodzona w Łodzi, ukończyła Szkołę Podstawową nr 81 i XXIV Liceum Ogólnokształcące w Łodzi. Jest absolwentką Uniwersytetu Łódzkiego na kierunku Handel Zagraniczny. Jako studentka prowadziła Studenckie Studium Wiedzy Międzynarodowej. Należała do Studenckiego Stowarzyszenia Przyjaciół ONZ. Dwukrotnie otrzymała nagrodę specjalną Polskiej Akademii Nauk w zakresie ekonomii (1978 i 1979). W 1980 otrzymała Srebrną Odznakę im. Mikołaja Kopernika „Primus Inter Pares”[2].
W 1980 podjęła pracę w centrali handlu zagranicznego Warimex – Wifama, ale po uzyskaniu stypendium doktoranckiego podjęła studia doktoranckie w Studium Doktoranckim Nauk Ekonomicznych Uniwersytetu Łódzkiego. W latach 1984–1997 nauczyciel języka angielskiego w Zespole Szkół Ogólnokształcących nr 1 w Łodzi. W latach 1989–2000 kierowała szkołą językową MODUS, a w latach 1999–2000 była dyrektorem Gimnazjum Językowo-Informatycznego MODUS. W 1993 założyła szkołę językową pod nazwą First Certificate Preparation Centre, później BRITISH CENTRE, która od 2013 ma również status centrum egzaminacyjnego autoryzowanego przez syndykat egzaminacyjny Cambridge University.
Radna Sejmiku Województwa Łódzkiego IV, V i VI kadencji, wiceprzewodnicząca Komisji Nauki, Kultury i Sportu IV kadencji, przewodnicząca Komisji Ochrony Zdrowia, Rodziny i Polityki Społecznej V kadencji.
Ekspert Polskiej Komisji Akredytacyjnej ds. pracodawców.
Działalność społeczna.
Od 2014 wiceprzewodnicząca Rady Gospodarczej Województwa Łódzkiego. Od 2013 prowadzi autorski Łódzki Salon Gospodarczy.
Działa w samorządzie gospodarczym: w kadencji 2012–2016 była członkinią Prezydium Rady Łódzkiej Izby Przemysłowo-Handlowej, a w kadencji 2016–2020 wiceprezesem Zarządu ŁIPH. Na rzecz przedsiębiorców działa również w Stowarzyszeniu Właścicieli, Prezesów i Dyrektorów Firm Klub 500-Łódź, w 2014–2016 członkini Zarządu, od 2016 wiceprezes Zarządu Klubu 500-Łódź.
W samorządzie branży edukacyjnej od 2007 pełni funkcję pełnomocnika Zarządu PIFS w regionie łódzkim, w 2009–2010 wiceprezes Zarządu PIFS, od 2014 wiceprzewodnicząca Rady PIFS. Organizatorka i koordynatorka wielu akcji i kampanii społecznych propagujących ideę uczenia się przez całe życie: „Dni uczenia się dorosłych” 2009, 2010, 2011, „Polska Rama Kwalifikacji” 2011, „Łódzkie językami bogate. Region czterech kultur” 2012; Wielki Test Języka Angielskiego 2012, 2013 i 2014.
Prezes Stowarzyszenia Lifelong Learning od 2007.
Członkini Polskiego Towarzystwa Ekonomicznego, zasiada w zarządzie Oddziału Łódzkiego od 2015.
Od 2014 wiceprzewodnicząca Łódzkiej Wojewódzkiej Rady Działalności Pożytku Publicznego.

</doc>
<doc id="4389200" url="https://pl.wikipedia.org/wiki?curid=4389200" title="Reganella depressa">
Reganella depressa

Reganella depressa – słabo poznany gatunek słodkowodnej ryby sumokształtnej z rodziny zbrojnikowatych (Loricariidae), jedyny przedstawiciel rodzaju "Reganella".
Opisany naukowo z Amazonki w Brazylii przez Rudolfa Knera w 1853, pod naukową nazwą "Hemiodon depressus". Nazwa rodzajowa "Hemiodon" została już wcześniej użyta, dlatego Eigenmann wprowadził "Reganella" jako nową nazwę rodzaju.
"Reganella depressa" występuje w środkowym dorzeczu Amazonki: Rio Negro, Branco i Tapajós, na terenie Brazylii i Boliwii.
Biologia i ekologia tego zbrojnika nie zostały poznane. Budową zewnętrzną przypomina "Hemiodontichthys acipenserinus". Ciało silnie spłaszczone grzbietobrzusznie sugeruje, że ryby te zasiedlają wody płynące po piaszczystych podłożach. "R. depressa" jest słabo poznanym gatunkiem i niezbyt często spotykanym w kolekcjach muzealnych. Jego pozycja filogenetyczna pozostaje niepewna, a relacje z innymi przedstawicielami grupy rodzajów blisko spokrewnionych z "Pseudohemiodon" jest niejasne.
Dorosłe osobniki osiągają maksymalnie 11,3 cm długości standardowej (SL). 

</doc>
<doc id="4389201" url="https://pl.wikipedia.org/wiki?curid=4389201" title="Reganella">
Reganella



</doc>
<doc id="4389205" url="https://pl.wikipedia.org/wiki?curid=4389205" title="Szatan na Kabatach">
Szatan na Kabatach

Szatan na Kabatach – debiutancki solowy album Arkadiusza Jakubika. Wydany został w kwietniu 2018 roku przez wytwórnię Universal Music Polska. Wydawnictwo zawiera dwanaście utworów, trzy z nich ukazały się również w wersjach singlowych oraz nakręcono do nich teledyski.

</doc>
