<doc id="4397863" url="https://pl.wikipedia.org/wiki?curid=4397863" title="Premiership Rugby (2009/2010)">
Premiership Rugby (2009/2010)

English Premiership 2009/2010 – dwudziesta trzecia edycja Premiership, najwyższego poziomu rozgrywek w rugby union w Anglii. Organizowane przez Rugby Football Union zawody odbyły się w dniach 4 września 2009 – 29 maja 2010 roku, a tytułu bronił zespół .
Rozgrywki toczyły się w pierwszej fazie systemem ligowym w okresie jesień-wiosna, a czołowa czwórka awansowała do półfinałów. Tytuł mistrzowski obronił zespół .

</doc>
<doc id="4397864" url="https://pl.wikipedia.org/wiki?curid=4397864" title="Lore (serial telewizyjny)">
Lore (serial telewizyjny)

Lore – internetowy amerykański serial telewizyjny (horror, dramat, antologia) wyprodukowany przez Amazon Studios, Valhalla Entertainment oraz Propagate Content, który jest luźną adaptacją podcastów o tym samym tytule.
Wszystkie 6 odcinków pierwszego sezonu zostało udostępnionych 13 października 2017 roku na stronie internetowej platformy Amazon Studios.
Pod koniec lipca 2019 roku platforma Amazon poinformowała o zakończeniu produkcji serialu po dwóch sezonach.
Każdy z odcinków serialu przedstawia inną mroczną historię.
Produkcja.
6 października 2016 roku, platforma Amazon ogłosiła zamówienie pierwszego sezonu serialu.
26 lutego 2018 roku, platforma Amazon zamówiła drugi sezon serialu.

</doc>
<doc id="4397865" url="https://pl.wikipedia.org/wiki?curid=4397865" title="Chester (Oklahoma)">
Chester (Oklahoma)

Chester – jednostka osadnicza w Stanach Zjednoczonych, w stanie Oklahoma, w hrabstwie Major.

</doc>
<doc id="4397866" url="https://pl.wikipedia.org/wiki?curid=4397866" title="Komil Yormatov">
Komil Yormatov

Komil Yormatov (ros. Камиль Ярматов, ur. 2 maja 1903 w Konibodomie, zm. 17 listopada 1978 w Taszkencie) – radziecki reżyser filmowy.
Był narodowości uzbeckiej. W latach 20. zaczął zajmować się filmem, w 1931 ukończył studia na Wydziale Reżyserskim Wyższego Państwowego Instytutu Kinematografii i w tym samym roku wyreżyserował swój pierwszy film, "Daleko na granicy". Wniósł duży wkład w rozwój uzbeckiego filmu, w 1957 został kierownikiem artystycznym studia filmowego "Uzbekfilm", które w 1979 zostało nazwane jego imieniem. Reżyserował m.in. filmy o uzbeckich przywódcach, aktywistach i rewolucjonistach. Od 1963 był deputowanym do Rady Najwyższej Uzbeckiej SRR od 6 do 9 kadencji.
Odznaczenia i nagrody.
I medale.

</doc>
<doc id="4397867" url="https://pl.wikipedia.org/wiki?curid=4397867" title="Isabella (Oklahoma)">
Isabella (Oklahoma)

Chester – jednostka osadnicza w Stanach Zjednoczonych, w stanie Oklahoma, w hrabstwie Major.

</doc>
<doc id="4397869" url="https://pl.wikipedia.org/wiki?curid=4397869" title="Zapalenie kaletki maziowej">
Zapalenie kaletki maziowej

Zapalenie kaletki maziowej (ang. "Bursitis") to zapalenie jednej lub większej ilości kaletek maziowych, których w mianownictwie anatomicznym wyróżnia się około 50.
Kaletki maziowe są strukturami znajdującymi się pomiędzy sąsiadującymi tkankami np. pomiędzy tkanką kostną a mięśniową i zabezpieczają przed nadmiernym tarciem. Zdrowe kaletki maziowe zapewniają, że ruch jest płynny i bezbolesny. Gdy dochodzi do zapalenia kaletek maziowych ruch staje się utrudniony i bolesny, a zwiększone tarcie pomiędzy tkankami jeszcze bardziej nasila stan zapalny kaletek maziowych.
Objawy.
Do najczęstszych objawów zapalenia kaletki maziowej zalicza się:
Przyczyny.
Najczęstszą przyczyną zapalenia kaletek maziowych są powtarzające się przeciążenia, takie jak np. siedzenie z oparciem na łokciach, czy klęczenie oraz urazy. Zdarza się także, że przyczyną zapalenia kaletki maziowej mogą być choroby współistniejące, takie jak reumatoidalne zapalenie stawów, zesztywniające zapalenie stawów kręgosłupa, łuszczycowe zapalenie stawów (ŁZS) czy dna moczanowa. Czasami do zapalenia kaletki dochodzi także w przebiegu toczącej się w organizmie infekcji (w przebiegu kiły lub gruźlicy). Choroby immunologiczne, takie jak AIDS oraz cukrzyca także mogą powodować zapalenie kaletek maziowych.
Diagnoza.
Diagnostyka opiera się przede wszystkim na szczegółowym wywiadzie oraz badaniu fizykalnym. W celu wykluczenia innych schorzeń wykonuje się USG oraz RTG. W przypadku podejrzenia zapalenia kaletki maziowej spowodowanej infekcjami wykonuje się badanie krwi.
Leczenie.
Leczenie zapalenia kaletki maziowej przeważnie ma charakter zachowawczy. Polega na odciążeniu stawu, odpoczynku, farmakoterapii: niesteroidowe leki przeciwzapalne NLPZ, leki przeciwbólowe oraz gliokokortykosteroidy. Pomocne są także zabiegi z zakresu fizykoterapii o działaniu przeciwzapalnym oraz przeciwbólowym, takie jak: krioterapia, laseroterapia, magnetoterapia oraz jonoforeza z lekiem o działaniu przeciwzapalnym. W przypadku zapaleń infekcyjnych wprowadza się antybiotykoterapię. Gdy leczenie zachowawcze nie przynosi efektu wykonuje się punkcję oraz zabiegi chirurgiczne, takie jak: drenaż kaletki maziowej lub usunięcie przerośniętej kaletki maziowej.

</doc>
<doc id="4397872" url="https://pl.wikipedia.org/wiki?curid=4397872" title="Lebanon (Oklahoma)">
Lebanon (Oklahoma)

Lebanon – jednostka osadnicza w Stanach Zjednoczonych, w stanie Oklahoma, w hrabstwie Marshall.

</doc>
<doc id="4397873" url="https://pl.wikipedia.org/wiki?curid=4397873" title="Kevin Méndez">
Kevin Méndez

Kevin Méndez (ur. 10 stycznia 1996 w Trinidadzie) – urugwajski piłkarz, grający na pozycji napastnika.
Kariera piłkarska.
Kariera klubowa.
Wychowanek klubu CA Peñarol, w barwach którego w 2013 rozpoczął karierę piłkarską. 6 stycznia 2015 podpisał kontrakt z AS Roma, skąd został wypożyczony do klubów Perugia Calcio, FC Lausanne-Sport i AS Viterbese Castrense. 17 lipca 2018 został piłkarzem Karpat Lwów. 29 sierpnia 2019 lwowski klub rozwiązał kontrakt z powodu naruszenia dyscypliny. 9 stycznia 2020 podpisał kontrakt z urugwajskim Sport Club do Recife.
Kariera reprezentacyjna.
W 2013 bronił barw juniorskiej reprezentacji Urugwaju. W 2015 występował w młodzieżowej reprezentacji Urugwaju.

</doc>
<doc id="4397878" url="https://pl.wikipedia.org/wiki?curid=4397878" title="Wspólnota „Chleb Życia”">
Wspólnota „Chleb Życia”

Wspólnota Chleb Życia (, ) – wspólnota Kościoła katolickiego powstała w 1976 roku we Francji i uznana kanonicznie w 1984 roku, po czym rozwiązana w 2015 roku przez biskupa Bayeux-Lisieux. 
Wspólnota Chleb Życia nie była zgromadzeniem zakonnym. Powołaniem wspólnoty było życie wśród ubogich we wspólnych domach, by dzieląc z nimi życie wspólnie walczyć o poprawę losu i bardziej godne warunki życia. Wspólnota była obecna w 6 krajach, również w Polsce.
Od 8 lipca 2016 roku wspólnota Chleb Życia działa w oparciu o statut z 22 sierpnia 2015 z główną siedzibą w Berlinie, gdzie obraduje Rada koordynująca gałęzie w 11 krajach, w tym w Polsce (zob. osobną sekcję).
Kontrowersje.
Z uwagi na postulowany kult jej założycieli, izolację członków od świata zewnętrznego, wprowadzania ich w stan poczucia winy, nacisków oraz upokorzeń (w tym prowadzących do samobójstwa) oraz niepłacenie składek emerytalnych Wspólnota została rozwiązana przez biskupa w 2015 i od tego czasu pozbawiona uznania Kościoła katolickiego.
W 2019 roku założyciele wspólnoty, Pascal i Marie-Annick Pingault, zostali skazani w wyniku apelacji przez sąd na zapłatę ponad 72 tysięcy euro odszkodowania byłemu członkowi wspólnoty za nieopłacanie składek emerytalnych.
W Polsce.
W Polsce wspólnota powstała w 1990 roku w Bulowicach koło Kęt. Jej przełożoną jest siostra Małgorzata Chmielewska. Od 2010 roku działa jako prywatne stowarzyszenie wiernych (erygowane Dekretem Arcybiskupa Metropolity Warszawskiego, z dnia 10 sierpnia 2010 roku) i ma status organizacji pożytku publicznego. Wspólnota Chleb Życia ma zgodę poszczególnych ordynariuszy na działanie na terenach Archidiecezji Warszawskiej i Krakowskiej oraz Diecezji Włocławskiej, Rzeszowskiej i Sandomierskiej.

</doc>
<doc id="4397880" url="https://pl.wikipedia.org/wiki?curid=4397880" title="Kaczuszka afrykańska">
Kaczuszka afrykańska

Kaczuszka afrykańska ("Nettapus auritus") – gatunek średniej wielkości ptaka z rodziny kaczkowatych (Anatidae). Występuje w Afryce Subsaharyjskej i na Madagaskarze. Nie jest zagrożony wyginięciem.
Taksonomia.
Gatunek ten został zilustrowany w jednym z zeszytów "Planches enluminées d’histoire naturelle" – atlasu ptaków publikowanego w latach 1765–1780; tablica barwna przedstawiająca kaczuszkę afrykańską nosiła numer 770, a podpisano ją "Sarcelle mâle de Madagascar", czyli był to samiec. Zeszytom atlasu towarzyszyły kolejne tomy "Histoire Naturelle des Oiseaux" hrabiego de Buffona, ale tom z opisem tego gatunku ukazał się dopiero w 1785 roku. W międzyczasie jako pierwszy nazwę zgodną z zasadami nazewnictwa binominalnego ("Anas aurita") nadał kaczuszce afrykańskiej Pieter Boddaert, który w swej publikacji z 1783 roku przydzielił binominalne nazwy wszystkim 1008 gatunkom zilustrowanym w "Planches enluminées d’histoire naturelle" (wiele z tych nazw utworzył sam). Holotyp pochodził z Madagaskaru. Obecnie (2022) Międzynarodowy Komitet Ornitologiczny umieszcza kaczuszkę afrykańską w rodzaju "Nettapus". Uznaje ją za gatunek monotypowy, podobnie jak autorzy "Handbook of the Birds of the World".
Morfologia.
Długość ciała wynosi około 27–33 cm, masa ciała 260–290 g. Profil głowy kaczuszek afrykańskich podobny jest do gęsiego. Występuje dymorfizm płciowy w upierzeniu. U samca boki głowy białe, okolica oka czarna. Ciemię czarne, połyskliwe. Czerń z jego obszaru przedłuża się w dół szyi, okalając zieloną plamę po bokach głowy i szyi. Przód szyi biały. Niższa część szyi i pierś jasnokasztanowe, od góry częściowo ograniczone białą półobrożą rozpoczynającą się z przodu szyi. Boki ciała obficie kasztanowe. Barkówki czarne z zieloną opalizacją. Grzbiet czarny, kuper dodatkowo zielono połyskujący. Pióra kupra niemal zakrywają 16 czarnych sterówek. Lotki I i II rzędu czarne; przez lotki II rzędu przebiega skośny biały pas. Pokrywy skrzydłowe i lotki III rzędu czarne z zielonym połyskiem; lusterka brak. Brzuch biały. Dziób żółty z czarnym paznokciem. Nogi ciemnoszare. U samic czoło, ciemię i tył szyi mają barwę ciemnobrązową z domieszką czerni i nieznacznej opalizacji. Okolice oka od ciemnobrązowych po czarne. Żuchwa żółta, górna szczęka brązowa, nierównomiernie ubarwiona; paznokieć brązowy. Intensywność barw w upierzeniu zmienna w zależności od pory roku. Kolor tła po bokach głowy i w górnej części szyi jasny, szarobrązowy; występuje brązowy pasek oczny. Policzek i kark pokrywają brązowe plamy. Pierś i boki kasztanowe. Barkówki brązowe, połyskliwe. Grzbiet ciemnobrązowy. Podobnie jak u samca pióra na kuprze niemal zakrywają sterówki, te u samicy są jednak ciemnobrązowe. Lotki I rzędu ciemnobrązowe ze skośnym białym paskiem. Brzuch i nogi jak u samców.
Zasięg występowania.
Zasięg występowania szacowany jest przez BirdLife International na 25,3 mln km². Obejmuje Afrykę Subsaharyjską: obszar od Senegalu na wschód po Erytreę i Somalię i dalej na południe po wschodnią część Południowej Afryki oraz Madagaskar. Kaczuszki afrykańskie nie występują w południowo-zachodniej części Afryki. Obecne na wyspie Pemba, w przeszłości na Zanzibarze.
Ekologia i zachowanie.
Środowiskiem życia kaczuszek afrykańskich są otwarte wody słodkie, wolno płynące lub stojące, z dużą ilością pływających roślin. Szczególnie istotne dla występowania kaczuszek są grzybieniowate ("Nymphaeaceae") – zwłaszcza grzybienie ("Nymphaea") – i rdestnice ("Potamogeton"). Sezonowe zmiany w lokalnej liczebności kaczuszek są podyktowane zmianami w obfitości występowania grzybieniowatych stanowiących źródło pożywienia. Pokarmem kaczuszek afrykańskich są różne części roślin grzybieniowatych, w tym chętnie wybierane dojrzałe torebki nasienne, bulwy i kwiaty grzybieniowatych, nasiona traw, owoce, wodne owady i inne bezkręgowce oraz niewielkie ryby. Kaczuszki afrykańskie dobrze nurkują i pływają do tyłu. Zwykle przebywają w parach lub niewielkich grupach rodzinnych, rzadziej dużych stadach. Nieczęsto widywane są na lądzie, gdyż ze względu na krótkie nogi poruszają się nań niezgrabnie.
Lęgi.
Okres lęgowy zależny jest od regionu występowania, prawdopodobnie rozpoczyna się wraz z opadami. Trwa od lipca do października w Gambii, od czerwca do października w Ghanie i Ugandzie, od lipca do sierpnia w Nigerii, od lipca do czerwca w Kenii i Tanzanii, od września do marca w Botswanie, od października do maja (głównie w styczniu) w Zimbabwe, od grudnia do kwietnia na Madagaskarze. W odpowiednim środowisku samce są w stanie utrzymywać harem kilku samic, w uboższych środowiskach są monogamiczne. Niekiedy tworzą krótkie więzi z jedną samicą i po zniesieniu jaj znajdują nową partnerkę. Przeważnie gniazdo znajduje się w dziupli 4–12 m nad podłożem. Kaczuszki afrykańskie używają także starych gniazd warugi ("Scopus umbretta") lub budują własne na pniu butwiejącej palmy. Gniazdo może mieć także formę zagłębienia w ziemi. Brak w nim wyściółki, jedynie zgarnięta na środek martwa materia z samego zagłębienia. Z czasem samica zostawia w gnieździe puch, którym cienko pokrywa jaja podczas opuszczania gniazda. Zniesienie liczy 6–12 jaj o kremowobiałej skorupce. Inkubacja trwa 21–23 dni, samica wysiaduje sama. Młode klują się synchronicznie. W niewoli opierzają się w pełni po 38–42 dniach.
Status.
IUCN uznaje kaczuszkę afrykańską za gatunek najmniejszej troski (LC, "Least Concern"). BirdLife International w 2018 oceniało trend populacji jako spadkowy. Na Madagaskarze liczebność niegdyś zmalała wskutek polowań. Kaczuszkom afrykańskim zagraża również niszczenie środowiska, między innymi przez wprowadzanie ryb obcych gatunków niszczących roślinność wodną (między innymi tilapii), zamulanie, zanieczyszczanie i osuszanie zbiorników oraz sporty wodne niszczące połacie grzybieni.

</doc>
<doc id="4397881" url="https://pl.wikipedia.org/wiki?curid=4397881" title="Euryochus thysanos">
Euryochus thysanos

Euryochus thysanos – gatunek słodkowodnej ryby sumokształtnej z rodziny zbrojnikowatych (Loricariidae), jedyny przedstawiciel rodzaju "Euryochus". Endemit występujący w rzekach u wybrzeży wschodniej Brazylii. Został opisany naukowo w 2017 przez E. Pereirę i R. Reisa z Córrego Limoeiro w dorzeczu Rio Doce.
Dorosłe osobniki tego gatunku osiągają maksymalnie 12 cm długości standardowej (SL).
Nazwa rodzajowa "Euryochus" wywodzi się od greckich słów "eurys" (szeroki lub duży) i "okkos" (oko), w aluzji do oka większego w porównaniu z innymi przedstawicielami podrodziny Neoplecostominae, do której został zaliczony. Epitet gatunkowy "thysanos" pochodzi od greckiego "thysanos" (frędzel) i odnosi się do frędzlowatej krawędzi dolnej wargi.

</doc>
<doc id="4397882" url="https://pl.wikipedia.org/wiki?curid=4397882" title="Euryochus">
Euryochus



</doc>
<doc id="4397886" url="https://pl.wikipedia.org/wiki?curid=4397886" title="Blaesodactylus">
Blaesodactylus

Blaesodactylus – rodzaj jaszczurki z rodziny gekonowatych (Gekkonidae).
Zasięg występowania.
Rodzaj obejmuje gatunki występujące endemicznie na Madagaskarze. 
Systematyka.
Etymologia.
"Blaesodactylus": "blaisos" „zgięty, wykrzywiony”; δακτυλος "daktulos" „palec”.
Podział systematyczny.
Do rodzaju należą następujące gatunki: 

</doc>
<doc id="4397887" url="https://pl.wikipedia.org/wiki?curid=4397887" title="Ballou">
Ballou

Ballou – jednostka osadnicza w Stanach Zjednoczonych, w stanie Oklahoma, w hrabstwie Mayes.

</doc>
<doc id="4397891" url="https://pl.wikipedia.org/wiki?curid=4397891" title="Cedar Crest (Oklahoma)">
Cedar Crest (Oklahoma)

Cedar Crest – jednostka osadnicza w Stanach Zjednoczonych, w stanie Oklahoma, w hrabstwie Mayes.

</doc>
<doc id="4397897" url="https://pl.wikipedia.org/wiki?curid=4397897" title="Vogar (gmina)">
Vogar (gmina)

Vogar (pełna nazwa Sveitarfélagið Vogar; do 2006 roku nosiła nazwę Vatnsleysustrandarhreppur) – gmina w południowo-zachodniej Islandii, na półwyspie Reykjanes, w jego północno-środkowej części, na południowym wybrzeżu zatoki Faxaflói. Wchodzi w skład regionu Suðurnes. 
Gminę Vogar zamieszkuje 1268 osób (2018), z czego większość w miejscowości Vogar (1183 mieszk. 2018). Rozproszone osadnictwo ciągnie się na wschód od miejscowości Vogar wzdłuż wybrzeża zwanego Vatnsleysuströnd. Przez gminę przebiega droga nr 41, która łączy położone na zachód miejscowości Keflavík i Njarðvík oraz port lotniczy Keflavík z położonym około 20 km miastem Hafnarfjörður, wchodzącym w skład regionu stołecznego. Południowa część gminy pokryta jest rozległymi pokrywami lawowymi, nad którymi góruje stożek wulkanu Keilir (379 m n.p.m.) - jedna z ważniejszych atrakcji turystycznych regionu. Na terenie gminy znajduje się kościół Kálfatjarnarkirkja, jeden z większych wiejskich drewnianych kościołów na Islandii.

</doc>
<doc id="4397899" url="https://pl.wikipedia.org/wiki?curid=4397899" title="Aleksander Vamos">
Aleksander Vamos

Aleksander (Sandor) Vamos – sierżant Polskich Sił Zbrojnych.
Życiorys.
Urodził się w Brazylii jako syn Węgra i Polski. W okresie II Rzeczypospolitej przez 10 lat mieszkał we Lwowie przy ulicy Zielonej, gdzie ukończył gimnazjum oraz przez dwa lata studiował na Uniwersytecie Jana Kazimierza we Lwowie.
Po wybuchu II wojny światowej przedostał się na Bliski Wschód i został żołnierzem Samodzielnej Brygady Strzelców Karpackich. Uczestniczył w bitwie o Tobruk. Został awansowany na stopień sierżanta. Później w szeregach 2 Korpusu brał udział w kampanii włoskiej.
W latach 70. pracował w recepcji „Arrecife Gran Hotel” w Lanzarote na Wyspach Kanaryjskich. Był żonaty z Polką. Porozumiewał się w języku polskim. Został członkiem emigracyjnego Koła Lwowian.

</doc>
<doc id="4397902" url="https://pl.wikipedia.org/wiki?curid=4397902" title="Adi Mehremić">
Adi Mehremić

Adi Mehremić (ur. 26 kwietnia 1992 w Sarajewie) – bośniacki piłkarz występujący na pozycji środkowego obrońcy w tureckim klubie İstanbulspor.
Kariera klubowa.
W 2010 rozpoczął karierę piłkarską w Radniku Hadžići. Latem 2011 przeszedł do Veležu Mostar. W lutym 2013 przeniósł się do Olimpiku Sarajewo. Latem 2013 wyjechał na Słowację, gdzie występował w MFK Ružomberok. Podczas przerwy zimowej sezonu 2013/14 zasilił skład łotewskiego Spartaksu Jurmała. Po wygaśnięciu kontraktu w styczniu 2015 przeniósł się do czeskiego MFK Frýdek-Místek. W styczniu 2016 wrócił na Słowację, gdzie bronił barw klubów FK Senica i Spartak Myjava. 26 stycznia 2017 podpisał kontrakt z austriackim SKN St. Pölten. Na początku 2018 wrócił do ojczyzny, gdzie trafił do FK Željezničara. Z klubem tym wywalczył Puchar Bośni i Hercegowiny za sezon 2017/2018. 17 lipca 2018 został piłkarzem ukraińskich Karpat Lwów. 6 lipca 2019 przeszedł do portugalskiego CD Aves, dla którego rozegrał w Primeira Liga 8 spotkań i zdobył 1 gola. Przed sezonem 2020/2021 podpisał roczną umowę z Wisłą Kraków, którą przedłużył 30 maja 2021. 20 stycznia 2022 został wypożyczony do końca sezonu, do izraelskiego Maccabi Petach Tikwa, z możliwością wykupu. Maccabi nie zdołało utrzymać się w lidze i zawodnik powrócił do "Białej Gwiazdy". 26 sierpnia 2022, został kupiony z Wisły przez turecki İstanbulspor.

</doc>
<doc id="4397906" url="https://pl.wikipedia.org/wiki?curid=4397906" title="Hair (singel Lady Gagi)">
Hair (singel Lady Gagi)



</doc>
<doc id="4397908" url="https://pl.wikipedia.org/wiki?curid=4397908" title="Yuna Shiraiwa">
Yuna Shiraiwa

 – japońska łyżwiarka figurowa, startująca w konkurencji solistek. Medalistka zawodów z cyklu Challenger Series oraz dwukrotna wicemistrzyni Japonii juniorów (2016, 2017).

</doc>
<doc id="4397916" url="https://pl.wikipedia.org/wiki?curid=4397916" title="Witalis Jaśkiewicz">
Witalis Jaśkiewicz

Witalis Jaśkiewicz OFMConv. (ur. 25 grudnia 1899 w Lachowiczach, zm. 9 lutego 1986 w Niepokalanowie) – polski franciszkanin konwentualny, prezbiter. 
Życiorys.
Urodził się 25 grudnia 1899 w Lachowiczach. Pochodził z Wilna. Wstąpił do zakonu Braci Mniejszych Konwentualnych, w 1925 otrzymał sakrament święceń kapłańskich. Studia odbywał w Rzymie. Od 1926 do 1942 posługiwał we Lwowie. W tym czasie był przełożonym wydawanego we Lwowie oddziału czasopisma „Mały Dziennik” z Niepokalanowie. Pełnił stanowisko gwardiana klasztoru franciszkanów w Niepokalanowie po raz pierwszy do 1947, po raz drugi od 1954. Od 1964 ponownie przebywał w Rzymie, gdzie pełnił funkcję spowiednika w bazylice św. Piotra. Od tego czasu w trakcie trwającego procesu beatyfikacyjnego odbywał podróże po innych krajach, m.in. do Anglii, głosząc dzieło życia późniejszego świętego, o. Maksymiliana Marii Kolbego. W pierwszej połowie lat 70. powrócił do Polski, podejmując pracę w ramach formacji zakonników. W październiku 1979 zamieszkał w Darłówku. Zmarł 9 lutego 1986 w Niepokalanowie.

</doc>
<doc id="4397917" url="https://pl.wikipedia.org/wiki?curid=4397917" title="Keilir">
Keilir

Keilir – góra wulkaniczna w południowo-zachodniej Islandii, na półwyspie Reykjanes. Pod względem administracyjnym położona w południowej części gminy Vogar. Osiąga wysokość 379 m n.p.m. Góra ma charakterystyczny stożkowaty kształt, przez co uznawana jest za symbol regionu Reykjanes. Stanowi ważną atrakcję turystyczną regionu Suðurnes. Z geologicznego punktu widzenia jest prawdopodobnie nekiem wulkanicznym. Sam wulkan był aktywny w plejstocenie i powstał w wyniku erupcji subglacjalnych (podlodowcowych).
Od nazwy wulkanu pochodzi nazwa Keilir Academy – centrum edukacyjnego w Ásbrú, w gminie Reykjanesbær.

</doc>
<doc id="4397918" url="https://pl.wikipedia.org/wiki?curid=4397918" title="Victor Brauner">
Victor Brauner

Victor Brauner (ur. 15 czerwca 1903 w Piatra Neamț, zm. 12 marca 1966 w Paryżu) – rumuński malarz.
Życiorys.
Urodził się jako syn żydowskiego kupca Hermanna i gospodyni domowej Deborah. W latach 1912-1913 wraz z rodziną podróżował po Europie, zatrzymując się na dłużej w Wiedniu i Hamburgu, w 1914 wrócił do Piatra Neamț, gdzie skończył szkołę podstawową. Po wybuchu I wojny światowej 1914-1915 jego rodzice szukali nowego domu, w 1916 tymczasowo zamieszkali z nim w Braile, gdzie podjął naukę w liceum, a w 1919 rodzina ostatecznie osiadła w Bukareszcie. Później krótko studiował sztuki piękne w akademii w Bukareszcie, w październiku 1924 zorganizował pierwszą osobistą wystawę (50 prac) i założył magazyn artystyczny 75 HP, w którym zamieścił swój manifest. W latach 1925-1927 przebywał w Paryżu, w 1929 w Bukareszcie poślubił Margitt Kosch, z którą w 1930 osiadł w Paryżu. Tam zafascynował się malarstwem Jacquesa Herolda i zetknął się z C. Brâncuşim. We wczesnej twórczości inspirował się doświadczeniem kubistów i dadaistów, a w 1933 związał się z nurtem surrealistycznym. W 1934 wrócił na 4 lata do Bukaresztu, w 1938 na stałe osiadł w Paryżu, gdzie poznał Jacqueline Abraham (którą w 1946 poślubił). Sławetną utratę oka malarza, będącą przykładem surrealistycznego wątku przypadku obiektywnego, opisuje Pierre Mabille w artykule z 1939 roku opublikowanym w czasopiśmie "Minotaur". Autor docieka w nim masochistycznego oczekiwania utraty wzroku jako ekwiwalentu zyskania wglądu wewnętrznego. Poszkodowany, zyskujący później status naznaczonego, wyjątkowego, maluje wcześniej kilka wersji autoportretów bez oka.
W 1939 rozwiódł się z żoną. W 1940 po ataku Niemiec na Francję przeniósł się do Perpignan, a stamtąd do Saint-Feliu d'Amont we wschodnich Pirenejach, w 1941 otrzymał zezwolenie na pobyt w Marsylii, 1942-1944 przebywał w Remollon i Celliers de Rousset, w 1945 wrócił do Paryża. Malował głównie kompozycje figuralne, utrzymane w nastroju sennego koszmaru lub halucynacji, w których obsesyjnie powracają te same motywy: potwory, chimery, dziwaczne twory wyobraźni (m.in. "Życie wewnętrzne" z 1939, "Fascynacja" z 1940). Jego obrazy charakteryzują się niemal naturalistyczną formą i ostrym, dysonansowym kolorytem. Podczas II wojny światowej wprowadził technikę malarstwa woskowego, co spowodowało stonowanie i ocieplenie kolorów. Zainspirowany sztuką ludów pierwotnych i średniowiecznych prymitywów, upraszczał motywy figuralne, nadając im znaczenie magicznych znaków i symboli (np. "Kamień filozoficzny" z 1940, "Mity do dyspozycji" z 1945). W 1951 zorganizował wystawy indywidualne w Hanowerze i Londynie. W 1953 rozpoczął współpracę z Alexandre Iolasem, w 1958 zorganizował wystawy indywidualne w Mediolanie i Rzymie, 1960-1961 odbył podróż do Hiszpanii (Madryt i Barcelona) i Włoch. W 1963 otrzymał francuskie obywatelstwo.

</doc>
<doc id="4397925" url="https://pl.wikipedia.org/wiki?curid=4397925" title="Carlos Edriel Yulo">
Carlos Edriel Yulo



</doc>
<doc id="4397936" url="https://pl.wikipedia.org/wiki?curid=4397936" title="Diego Ezequiel Aguirre">
Diego Ezequiel Aguirre

Diego Ezequiel Aguirre (ur. 11 stycznia 1993 w Buenos Aires) – argentyński piłkarz, grający na pozycji napastnika.
Kariera piłkarska.
Kariera klubowa.
Wychowanek klubu Nueva Chicago, w barwach którego w 2011 rozpoczął karierę piłkarską. W sezonie 2013/14 został wypożyczony do Deportivo Español. Od 2015 występował w klubach Deportivo Laferrere, Unión Santiago i Deportivo Armenio. Latem 2017 przeszedł do chilijskiego Deportes Valdivia. 29 sierpnia 2017 podpisał kontrakt z Arsenałem Kijów. 2 lipca 2018 został piłkarzem łotewskiego FK Spartaks Jurmała.

</doc>
<doc id="4397940" url="https://pl.wikipedia.org/wiki?curid=4397940" title="Garður (gmina)">
Garður (gmina)

Garður (pełna nazwa Sveitarfélagið Garður; do 2004 roku nosiła nazwę Gerðahreppur) – dawna gmina w południowo-zachodniej Islandii, na półwyspie Miðnes (część półwyspu Reykjanes), obejmująca jego północno-wschodnią część. Wchodziła wówczas w skład regionu Suðurnes. Ludność gminy Garður skupiała się w głównej miejscowości Garður, zamieszkiwanej 1595 osób (2018). 
W 2017 podjęto decyzję o połączeniu z gminą Sandgerðisbær, którą zatwierdzono w lokalnych referendach. Zmiana ta weszła w życie wraz z wyborami nowej rady gminy 26 maja 2018. Nowa gmina funkcjonowała pod tymczasową nazwą Garður og Sandgerði. Podczas referendum na przełomie października i listopada 2018 roku mieszkańcy mogli wybierać pomiędzy trzema opcjami: Heiðarbyggð, Suðurnesjabær i Sveitarfélagið Miðgarður. Ostatecznie wybrano nową nazwę gminy Suðurnesjabær.

</doc>
<doc id="4397952" url="https://pl.wikipedia.org/wiki?curid=4397952" title="Tomasz Wagner">
Tomasz Wagner

Tomasz Wagner (ur. 6 listopada 1973 w Zabrzu) – polski architekt, doktor habilitowany nauk technicznych inżynier, nauczyciel akademicki Politechniki Śląskiej, specjalista w zakresie projektowania architektury obiektów użyteczności publicznych i rewitalizacji obiektów poprzemysłowych.
Życiorys.
W 1997 ukończył studia na Wydziale Architektury Politechniki Śląskiej. Tam w 2003 na podstawie napisanej pod kierunkiem Jacka Radziewicz-Winnickiego rozprawy pt. "Architektura sakralna Dominika Böhma na Górnym Śląsku i jej znaczenie w kontekście rozwoju architektury oraz krajobrazu kulturowego Górnego Śląska" otrzymał stopień naukowy doktora nauk technicznych dyscyplina: architektura i urbanistyka. Na Wydziale Architektury Politechniki Gdańskiej na podstawie dorobku naukowego oraz monografii pt. " Architektura – Urbanistyka – Krajobraz – ochrona i interpretacja dziedzictwa kulturowego Górnego Śląska na wybranych przykładach" uzyskał w 2016 stopień doktora habilitowanego nauk technicznych dyscyplina: architektura i urbanistyka specjalność: architektura.
Jest adiunktem na Wydziale Architektury Politechniki Śląskiej w Katedrze Projektowania Architektury Mieszkaniowej i Użyteczności Publicznej.
Zdobywca m.in.:
Jest autorem ponad 70 publikacji naukowych, m.in.:
Jest członkiem " Komisji Architektury i Urbanistyki Oddział PAN w Katowicach", członkiem " Izby Architektów Rzeczypospolitej Polskiej " od 2013 i członkiem Rady Fundacji " Śląskiej Fundacji Ochrony Zdrowia psychicznego Parasol".

</doc>
<doc id="4397953" url="https://pl.wikipedia.org/wiki?curid=4397953" title="Albin Nyamoya">
Albin Nyamoya

Albin Nyamoya (ur. 27 lipca 1924 w Ibuye w prowincji Ngozi, zm. 30 stycznia 2001) – burundyjski polityk, weterynarz i urzędnik, kilkurotny minister w latach 1964–1965 i 1972–1973 premier Burundi.
Życiorys.
Należał do grupy etnicznej Tutsi, pochodził z prowincji Ngozi. Od 1938 do 1944 uczył się w Butare (wówczas Astrida, obecnie na terenie Rwandy). Od 1945 do 1961 pracował jako asystent weterynaryjny w różnych miastach, m.in. Muyinga, Bururi, Cankuzo, Ngozi i Astridzie.
Od 1958 należał do Unii na rzecz Postępu Narodowego, w 1961 po raz pierwszy został z jej ramienia parlamentarzystą. 29 września 1961 został ministrem rolnictwa i inwentarza. W marcu 1963 został ministrem spraw wewnętrznych. 6 kwietnia 1964 objął funkcję szefa rządu jako kandydat kompromisowy podczas konfliktów i otwartych walk między Tutsi a Hutu. Zakończył pełnienie funkcji 7 stycznia 1965; od 1965 do 1966 był dodatkowo ministrem stanu. W 1965 ponownie wybrany deputowanym, a także szefem partii (pełnił tę funkcję do powołania republiki w listopadzie 1966). Powrócił następnie do resortu rolnictwa, został w nim inspektorem generalnym, następnie (1968) dyrektorem generalnym i w marcu 1970 – ponownie jego szefem.
Po raz kolejny objął odtworzone stanowisko szefa rządu (a także ministra spraw wewnętrznych) w 1972 z inicjatywy prezydenta Michela Micombero podczas powstania wznieconego przez Hutu. Po jego zakończeniu urząd szefa rządu został zlikwidowany. W 1976 został osobą odpowiedzialną za reorganizację ugrupowania. Od 1982 do 1987 zasiadał w parlamencie. W ostatnich latach życia związany z organizacjami zajmującymi się rozwojem.
Był żonaty z Mélanie Sinduhije, miał 10 dzieci. Odznaczony Orderem Za Zasługi dla Ojczyzny (1985).

</doc>
<doc id="4397957" url="https://pl.wikipedia.org/wiki?curid=4397957" title="Miðnes">
Miðnes

Miðnes (znany również jako Rosmhvalanes) – półwysep w południowo-zachodniej Islandii, stanowi północno-zachodnią część półwyspu Reykjanes. Nasada półwyspu pomiędzy zatokami Njarðvík i Ósar osiąga szerokość około 6 km. W najszerszym miejscu osiąga natomiast szerokość około 10 km. Jego długość wynosi około 15 km. Oblewają go wody Oceanu Atlantyckiego, od wschodniej strony zatoki Faxaflói oraz jej mniejszej zatoki Stakksfjörður. 
Obszar półwyspu wchodzi w skład gmin Sandgerðisbær, Garður i Reykjanesbær. Na półwyspie położone są miejscowości: Sandgerði, Garður, Keflavík i zachodnia część Njarðvíku. 
Płaski teren półwyspu sprzyjał lokalizacji głównego islandzkiego portu lotniczego Keflavíkurflugvöllur. Główną drogą biegnącą wzdłuż całego wybrzeża półwyspu jest droga nr 45. 

</doc>
<doc id="4397961" url="https://pl.wikipedia.org/wiki?curid=4397961" title="Mai Mihara">
Mai Mihara

 – japońska łyżwiarka figurowa, startująca w konkurencji solistek. Dwukrotna mistrzyni (2017, 2022) i wicemistrzyni czterech kontynentów (2018), medalistka zawodów z cyklu Grand Prix i Challenger Series, wicemistrzyni Japonii juniorów.

</doc>
<doc id="4397967" url="https://pl.wikipedia.org/wiki?curid=4397967" title="12 gwiazd w koronie Maryi">
12 gwiazd w koronie Maryi



</doc>
<doc id="4397969" url="https://pl.wikipedia.org/wiki?curid=4397969" title="Dwanaście gwiazd w koronie Maryi">
Dwanaście gwiazd w koronie Maryi



</doc>
<doc id="4397972" url="https://pl.wikipedia.org/wiki?curid=4397972" title="Zamyślenie">
Zamyślenie

Zamyślenie – wiersz autorstwa Bolesława Leśmiana z 1920 (tom "Łąka"). Ma charakter programowy, jednak nie w stylu manifestu, czy eseju, ale raczej dzieła poetyckiego traktującego o poezji. Utwór dialoguje z tradycją romantyczną, z jej symboliką i mitologią, w tym kwestią boskości artysty.
Podmiotem lirycznym wiersza jest poeta, ale raczej nie sam autor, lecz jego porte-parole. Ukazuje on w utworze swój stosunek do poezji w bardzo rzeczowej płaszczyźnie, materializując sztukę poetycką. Według podmiotu poezja nie przychodzi pod naporem natchnienia lub z potrzeb duszy, ale z zewnątrz. Nie jest owocem objawienia ze strony bóstw, czy mocy irracjonalnych, ale żywiołem przyrodniczym. Poeta wsłuchując się w te żywotne odgłosy odkrywa je i nadaje im kształt (formę) będąc de facto nie kreatorem, ale raczej odkrywcą zjawisk już istniejących, swoistym tłumaczem i znawcą natury, a nawet magiem, któremu udaje się dostrzec rzeczy ukryte dla przeciętnych. W strofie trzeciej mowa jest wręcz o identyfikacji poety z naturą. Pierwsze dwa wersy wyrażają dumę poety ze swojej poetyckiej niewiedzy, traktując ja jako wartość.
Sama poezja przybywa z lasów i wymaga oswojenia, jest jakby dzikim, niespokojnym zwierzęciem. Leśmian określa poezje mianem "pieśni", pisze też o "śpiewaniu", co ma korzenie w starej tradycji różnicowania poezji od innych gatunków wypowiedzi.
W ostatniej, mającej ściśle programowy charakter, strofie autor podaje koncepcję procesu twórczego odmalowując postać poety, jako ostatecznego miejsca gdzie poezja się tworzy, dojrzewa i krystalizuje, ale za pomocą własnych sił, nie zaś poprzez indywidualną kreację poety.
Bliski tematycznie "Zamyśleniu" jest inny wiersz Leśmiana - "Poeta", z tomu "Napój cienisty".

</doc>
<doc id="4397974" url="https://pl.wikipedia.org/wiki?curid=4397974" title="Marcin Gutkowski">
Marcin Gutkowski



</doc>
<doc id="4397986" url="https://pl.wikipedia.org/wiki?curid=4397986" title="Still (album Petera Sinfielda)">
Still (album Petera Sinfielda)

Still – pierwszy i jedyny (2018) album studyjny Petera Sinfielda, nagrany w okresie od października 1972 do stycznia 1973 i wydany w 1973 roku przez wytwórnię Manticore. W nagraniu albumu wzięli udział między innymi byli muzycy King Crimson.
Historia.
W latach 1969–1971 Peter Sinfield był członkiem zespołu King Crimson, pomimo że nie występował na scenie. W 1971 roku opuścił zespół na skutek nie dających się pogodzić różnic ze współzałożycielem grupy, gitarzystą Robertem Frippem. Został producentem debiutanckiego albumu Roxy Music (1972). Wcześniej, w 1970 roku napisał teksty do utworów skomponowanych przez byłych członków King Crimson, Iana McDonalda i Michaela Gilesa, które znalazły się na ich albumie "McDonald and Giles". W 1973 napisał teksty do utworów albumu "Brain Salad Surgery" zespołu Emerson, Lake and Palmer. Pisał również teksty do angielskojęzycznych wersji albumów włoskiego zespołu Premiata Forneria Marconi. Zrealizował również album solowy, "Still". W jego utworach słyszalne są wpływy King Crimson, którego członkowie: Greg Lake, Mel Collins i John Wetton pomagali mu w ich nagraniu. Album utrzymany jest w klimacie progresywnego rocka, z domieszką rocka, jazzu i muzyki klasycznej. Przykładem wpływu tej ostatniej jest utwór „The Song of the Sea Goat”, którego temat został z zapożyczony z muzyki Antonia Vivaldiego. Utwory takie jak „Wholefood Boogie” i „Under the Sky” są oparte na klawiszowym podkładzie, charakterystycznym dla progresywnego rocka, z dodatkiem elementów bluesa i elektronicznych, rockowych brzmień. Kompozytorem większości materiału muzycznego oraz autorem wszystkich tekstów jest Peter Sinfield.
Album.
Płyta gramofonowa.
Zestaw utworów na wydawnictwie winylowym, wydanym przez Manticore Records w 1973 roku w Wielkiej Brytanii (K 43501) i w Stanach Zjednoczonych (MC 66667):
Reedycja CD.
W 1993 roku wytwórnia Voiceprint wznowiła oryginalny album w wersji kompaktowej. Utwory zostały jednak zamieszczone w innej kolejności, dodano dwa dodatkowe nagrania: „Hanging Fire” i „Can You Forgive a Fool”, a album zatytułowano "Stillusion":
W 2009 roku wytwórnia Esoteric Recordings dokonała poszerzonej reedycji oryginalnego albumu w formie podwójnej płyty kompaktowej. Na pierwszym dysku zamieszczono zremasterowane wersje utworów z oryginalnej, analogowej taśmy-matki z 1973 roku, natomiast na drugiej, zatytułowanej "Bonus Tracks" – alternatywne wersje studyjne oryginalnych utworów:
Okładka.
Jako ilustrację na awers okładki Sinfield wybrał obraz "The Big Friend" autorstwa niemieckiej malarki Sulamith Wülfing. Zwrócił się do niej z oficjalną prośbą o zgodę na wykorzystanie jej pracy, ale początkowo odmówiła. Zmieniła zdanie, dopiero gdy artysta przesłał jej w powtórnym liście teksty utworów, jakie miały się znaleźć na jego płycie. Po pewnym czasie kupił od niej oryginalne dzieło, płacąc za niego 600 funtów.
Muzycy dodatkowi w „The Night People”.
Nagrano w Command Studios w Londynie w okresie: październik 1972–styczeń 1973
Ilustracja na awersie okładki: "The Big Friend" – Sulamith Wülfing
Fotografia na rewersie okładki – Malcolm Robertson

</doc>
<doc id="4398004" url="https://pl.wikipedia.org/wiki?curid=4398004" title="Jarosław Margielski">
Jarosław Margielski

Jarosław Tomasz Margielski (ur. 28 września 1987 w Otwocku) – polski samorządowiec i inżynier, w latach 2014–2018 przewodniczący Rady Miasta Otwocka, od 2018 prezydent Otwocka.
Życiorys.
Pochodzi z rodziny od czterech pokoleń związanej z Otwockiem. Jego pradziadek Józef w okresie międzywojennym był komendantem Policji. Jego dziadek Henryk Margielski w czasie II wojny światowej działał wraz z braćmi w Armii Krajowej, później pracował jako inżynier melioracji. Jego rodzice uzyskali wykształcenie pedagogiczne. Do 2008 Jarosław Margielski był piłkarzem Mazura Karczew, z którym grał w IV lidze. Występował na pozycji napastnika.
Ukończył studia magisterskie na Wydziale Budownictwa i Inżynierii Środowiska Szkoły Głównej Gospodarstwa Wiejskiego w Warszawie oraz studia podyplomowe w zakresie zarządzania nieruchomościami. Uzyskał uprawnienia zarządcy nieruchomości. Podjął także studia doktoranckie na Wydziale Inżynierii Produkcji SGGW. Zawodowo zajął się prowadzeniem własnej działalności gospodarczej.
W kadencji 2014–2018 sprawował mandat radnego Otwocka, pełniąc funkcję przewodniczącego Rady Miasta z ramienia Prawa i Sprawiedliwości. W 2016 został również kierownikiem biura Agencji Restrukturyzacji i Modernizacji Rolnictwa w Otwocku.
W wyborach samorządowych w Polsce w 2018 ubiegał się o urząd prezydenta Otwocka. Przeszedł do drugiej tury, którą wygrał, uzyskując 55,2% głosów i pokonując bezpartyjnego Ireneusza Paśniczka.
W 2021 odznaczony Złotym Krzyżem Zasługi.

</doc>
<doc id="4398005" url="https://pl.wikipedia.org/wiki?curid=4398005" title="Próbkowanie Monte Carlo łańcuchami Markowa">
Próbkowanie Monte Carlo łańcuchami Markowa

Próbkowanie Monte Carlo łańcuchami Markowa () – klasa algorytmów próbkowania z rozkładu prawdopodobieństwa. Poprzez budowę łańcucha Markowa, który ma rozkład równowagowy taki jak szukana dystrybucja, można wydajnie próbkować złożone rozkłady prawdopodobieństwa. Im większa liczba kroków w takim algorytmie, tym dokładniej rozkład próbki odpowiada pożądanemu rozkładowi.
Błądzenie losowe Monte Carlo jest istotną dużą podklasą takich procesów próbkowania.
Dziedziny stosowania.
Algorytmy MCMC są używane głównie do obliczania przybliżeń numerycznych dla całek wielowymiarowych, na przykład w statystyce bayesowskiej, fizyce komputerowej, biologii obliczeniowej i lingwistyce komputerowej.
W statystyce bayesowskiej nowe badania algorytmów MCMC były kluczowym krokiem potrzebnym do wyliczania dużych modeli hierarchicznych, które wymagają całkowania w dziedzinach setek parametrów swobodnych.
Przykłady.
Przykłady błądzenia losowego Monte Carlo obejmuje następujące algorytmy:
Redukowanie korelacji.
Bardziej złożone metody wykorzystują różne sposoby, aby zmniejszyć korelację pomiędzy kolejnymi próbkami. Algorytmy te mogą być trudniejsze w implementacji, ale często wykazują szybszą zbieżność (tj. mniejszą ilość kroków w celu uzyskania tej samej dokładności próbkowania).
Przykłady.
Przykłady MCMC, nienależących do metod błądzenia losowego obejmują następujące algorytmy:

</doc>
<doc id="4398013" url="https://pl.wikipedia.org/wiki?curid=4398013" title="Skarb bydgoski">
Skarb bydgoski

Skarb bydgoski – skarb złotych monet i wyrobów złotniczych pochodzący z II połowy XVII w., znaleziony w roku 2018 w katedrze św. Marcina i Mikołaja w Bydgoszczy. 
W trakcie badań archeologicznych prowadzonych pod kierunkiem Roberta Grochowskiego we wnętrzu katedry bydgoskiej, 2 stycznia 2018 r., półtora metra od południowej ściany prezbiterium, na wysokości drzwi zakrystii, znaleziono ukryty pod posadzką skarb złożony z około 200 wyrobów, w tym wielu złotych i wysadzanych kamieniami jubilerskimi, a także 486 złotych monet z okresu od przełomu XV/XVI w. do roku 1652. Przypuszcza się, że skarb pochodzi z lat potopu szwedzkiego. W początku marca tego samego roku odnaleziono srebrne monety z XVII w.
Skarb pierwotnie został ukryty w drewnianej skrzyni, z której przetrwały tylko okucia. W zbiorze monet dominują dukaty bite w mennicach Republiki Siedmiu Zjednoczonych Prowincji Niderlandzkich od 1595 do 1652 r. Oprócz tego wśród monet są dukaty emitowane m.in. przez władców austriackich, węgierskich, szwedzkich, arcybiskupstwa magdeburskie i salzburskie, różne miasta niemieckie oraz przez Gdańsk i Bazyleę. Napotkano też podwójny dukat Jana Kazimierza wykonany w Poznaniu oraz dukat Zygmunta III Wazy bity w Toruniu. Pojedyncze złote monety pochodzą z oddalonych od Bydgoszczy krajów: Imperium Osmańskiego, Anglii i Kastylii. 
Wśród wyrobów złotniczych skarbu przeważają ozdoby związane z odzieżą: srebrne, złocone guzy (61 sztuk), złote pontaliki (ozdobne aplikacje naszywane na odzież) (18 sztuk), srebrne, złocone haftki, srebrna siatka na włosy, klamry pasów itp. Ponadto znaleziono grawerowane złote obrączki (4 sztuki), pierścienie (15 sztuk), łańcuszek ze złota i kilka ze srebra, 2 srebrne medaliony oraz kilka krzyżyków i figurek sakralnych, a także amulet z kła wilka. Część tych wyrobów zdobiona jest emalią i kamieniami jubilerskimi. 
Skarb bydgoski uznawany jest za wyjątkowe odkrycie skarbu w skali kraju i istotne w wymiarze europejskim. 
Skarb bydgoski eksponowany jest od 13 lutego 2018 r. na wystawie w Europejskim Centrum Pieniądza na Wyspie Młyńskiej, będącym oddziałem bydgoskiego Muzeum Okręgowego. 

</doc>
<doc id="4398017" url="https://pl.wikipedia.org/wiki?curid=4398017" title="Drużynowe mistrzostwa świata w long tracku">
Drużynowe mistrzostwa świata w long tracku

Drużynowe mistrzostwa świata w long tracku – cykl zawodów żużlowych na długim torze, organizowanych pod patronatem Międzynarodowej Federacji Motocyklowej (FIM) od 2007 roku.
Klasyfikacja medalowa.
Według zawodników.
Tabela obejmuje pierwszą 10. najbardziej utytułowanych zawodników.

</doc>
<doc id="4398029" url="https://pl.wikipedia.org/wiki?curid=4398029" title="Esanbe Hanakita Kojima">
Esanbe Hanakita Kojima

 – nieistniejąca już wyspa położona na północ od Sarufutsu. Na dzień dzisiejszy nie wiadomo kiedy i w jaki sposób zniknęła.
Historia.
Najstarsze mapy na której zaznaczono istnienie wyspy pochodzą z lat 90. XX wieku. Wyspa jest także pamiętana przez lokalnych rybaków, którzy wspominają o niej jako istniejącej przynajmniej od lat 80. Wyspa wznosiła się na wysokość około 1,4 metra na poziom wody.
Wyspa, wraz z 157 podobnymi wysepkami, została oficjalnie nazwana w 2014. Dokonano tego w celu wykorzystania jej do poszerzenia japońskich wód terytorialnych. Łącznie wokół Japonii istnieje około 500 wysp i wysepek, które użyte są do wyznaczenia granic japońskich wód terytorialnych.
Zniknięcie wyspy zostało odkryte przez Hiroshiego Shimizu, autora książki „Hito-zukan” („Album o ukrytych wyspach”), który 1 września 2018 odwiedził Sarufutsu w ramach zbierania materiału na kontynuację jego książki. Zdjęcia satelitarne pokazują, że w miejscu, w którym znajdowała się wyspa, położona jest teraz kamienna ławica.
Japońska Straż Przybrzeżna (海上保安庁 Kaijō Hoan-chō) uważa, że wyspa mogła zniknąć z powodu erozji spowodowanej przez fale i dryfujący lód. Nie wiadomo dokładnie, kiedy do tego doszło.
Zniknięcie wyspy spowoduje zmniejszenie japońskich wód terytorialnych na północ od byłej wyspy o 500 metrów.

</doc>
<doc id="4398031" url="https://pl.wikipedia.org/wiki?curid=4398031" title="Jakub Banaszek">
Jakub Banaszek

Jakub Michał Banaszek (ur. 24 czerwca 1991 w Chełmie) – polski polityk, samorządowiec i urzędnik państwowy, z wykształcenia prawnik i specjalista zdrowia publicznego. Absolwent Szkoły Liderów Politycznych. Od 2018 prezydent Chełma. Obecnie najmłodszy prezydent miasta w Polsce.
Życiorys.
Syn lekarki i posłanki Anny Dąbrowskiej-Banaszek. Absolwent II Liceum Ogólnokształcącego im. gen. Gustawa Orlicz-Dreszera w Chełmie. Został absolwentem prawa na Wydziale Prawa i Administracji Uniwersytetu Warszawskiego, ukończył także studia licencjackie z zakresu zdrowia publicznego na Warszawskim Uniwersytecie Medycznym. W trakcie studiów działał w studenckiej poradni prawnej. Został także absolwentem studiów podyplomowych z prawa medycznego na Uniwersytecie Warszawskim oraz dla menedżerów farmacji w Szkole Biznesu Politechniki Warszawskiej, a także Szkoły Liderów Politycznych. Pracował m.in. w Samodzielnym Publicznym Wojewódzkim Specjalistycznym Szpitalu w Chełmie, Narodowym Funduszu Zdrowia, Ministerstwie Sprawiedliwości i biurze poselskim. Uczestnik International Visitor Leadership Program prowadzonego przez Departamentu Stanu USA.
Działał w Stowarzyszeniu „Młodzi Demokraci”. Od marca do maja 2013 roku wiceprzewodniczący warszawskiego koła tego stowarzyszenia. W 2013 zaangażował się działalność polityczną w ramach Polski Razem (przekształconej w 2017 w Porozumienie), był jednym z założycieli ugrupowania. Do 2021 zasiadał w zarządzie Porozumienia, do września 2020 był także prezesem zarządu okręgu chełmskiego.
Od 2014 do 2015 był asystentem Jarosława Gowina. W 2014 uzyskał z listy Prawa i Sprawiedliwości mandat radnego warszawskiej dzielnicy Ochota, otrzymując 438 głosów (zrezygnował z niego w marcu 2018, rozpoczynając kampanię w Chełmie). Został sekretarzem klubu radnych tej partii w radzie dzielnicy. W 2015 bezskutecznie kandydował do Sejmu z listy PiS w okręgu nr 7 (otrzymał 3630 głosów). Pracował później jako doradca ministra zdrowia Konstantego Radziwiłła (2015–2017), był też doradcą Mateusza Morawieckiego. We wrześniu 2017 objął funkcję pełnomocnika wojewody lubelskiego ds. rozwoju służby zdrowia, a w grudniu 2017 roku został członkiem rządowego zespołu ds. polityki lekowej. W kwietniu 2018 został mianowany szefem gabinetu politycznego minister przedsiębiorczości i technologii Jadwigi Emilewicz; w marcu 2017 znalazł się również w radzie programowej Radia Lublin. Z nominacji wojewody lubelskiego zasiadł w Radzie Nadzorczej Wojewódzkiego Funduszu Ochrony Środowiska i Gospodarki Wodnej w Lublinie. W 2015 założył stowarzyszenie Chełmianie. Odznaczony przez OZZPiP medalem „Zasłużony dla Ogólnopolskiego Związku Zawodowego Pielęgniarek i Położnych”.
W wyborach samorządowych w 2018 został kandydatem PiS na prezydenta Chełma. W pierwszej turze uzyskał 36,73% poparcia (zajmując drugie miejsce), w drugiej – 50,89%, pokonując urzędującą od 2006 prezydent Agatę Fisz o 457 głosów (13 048 głosów w stosunku do 12 591 głosów Agaty Fisz). Uzyskał również najwyższy indywidualny wynik w wyborach do Rady Miasta Chełm w tym samym roku, zdobywając 1436 głosów (20,56% głosów oddanych w jego okręgu wyborczym). 23 czerwca 2021 złożył rezygnację z członkostwa w Porozumieniu. We wrześniu 2021 znalazł się wśród założycieli stowarzyszenia OdNowa Rzeczypospolitej Polskiej.
W 2022 zajął ósme miejsce w rankingu najlepszych prezydentów miast „Newsweek Polska”.

</doc>
<doc id="4398032" url="https://pl.wikipedia.org/wiki?curid=4398032" title="Selim Bayraktar">
Selim Bayraktar

Selim Bayraktar (ur. 17 czerwca 1975 w Kirkuku w Iraku) – turecki aktor teatralny, filmowy i telewizyjny.
Życie.
Dzieciństwo i studia.
Selim Bayraktar przyszedł na świat w mieszanej, iracko-tureckiej rodzinie. Ojciec urodził się w Kirkuku, ale wychowywał się w Köyceğiz nad Morzem Śródziemnym. Przeprowadził się ponownie do Kirkuku po znalezieniu pracy w sektorze naftowym. Mama była Irakijką. Aktor ma też jedną siostrę. Czas jego dzieciństwa naznaczyła wojna iracko-irańska. Gdy miał 12 lat, jego szkołę odwiedził Saddam Husajn. Po tym wydarzeniu rodzina Bayraktar przeprowadziła się do Turcji. Zamieszkali w Eskişehirze, gdzie mieszkali cztery lata. Następnie przeprowadzili się do Antalyi i tam Selim ukończył liceum. Po skończeniu szkoły rozpoczął studia w konserwatorium teatralnym na Uniwersytecie Hacettepe w Ankarze.
Kariera aktorska.
Po studiach, w roku 2000, zaczął pracować w państwowym teatrze w Antalyi, by potem przenieść się do Diyarbakıru, jednak w 2007 r. wrócił do Antalyi. Zagrał w takich sztukach jak "Otello", "Sırça kümes" i "Bay kolpert". W 2007 r. po raz pierwszy pojawił się w telewizji, grając Erdala w serialu "Köprü". Dwa lata później wystąpił w następnym serialu, "Bir bulut olsam" jako Matmut Paşa. Popularność przyniosła mu rola Sümbüla Aği we "Wspaniałym stuleciu" (tr. "Muhteşem yüzyıl"). Wystąpił tu obok Halita Ergença czy Meryem Uzerli. Po tym nadeszły role w filmach kinowych. Jego następnymi telewizyjnymi projektami był serial "7 yuz" i Królowa jednej nocy (tr. "Gecenin kraliçesi"). W 2017 r. przyjął rolę Zekkara Karakayi w "Coban yıldızı". Pojawił się tu obok Şükrü Özyıldıza. Jeszcze w tym samym roku zagrał jedną z głównym ról męskich (profesor Edip) w "Ufak Tefek Cinayetler". W 2019 r., w sezonie wiosennym, grał rolę Ali Osmana w "Ağlama anne".
Życie prywatne.
W 2005 r. poślubił muzyczkę państwowej orkiestry symfonicznej, Bihter Bayraktar.

</doc>
<doc id="4398037" url="https://pl.wikipedia.org/wiki?curid=4398037" title="Ślepnąc od świateł (serial telewizyjny)">
Ślepnąc od świateł (serial telewizyjny)

Ślepnąc od świateł – polski serial telewizyjny (kryminał, thriller neo-noir), stworzony przez Krzysztofa Skoniecznego i Jakuba Żulczyka, wyprodukowany przez HBO Polska, HBO Europe i House Media Company Sp. z o.o., na motywach bestsellerowej powieści o tym samym tytule z 2014 r., autorstwa Jakuba Żulczyka.
27 października 2018 udostępniony w całości (wszystkie 8 odcinków) za pośrednictwem internetowego serwisu „wideo na życzenie” HBO GO, a emitowany od 27 października 2018 do 16 grudnia 2018 na antenie HBO Polska. Według HBO serial jest przeznaczony dla widzów powyżej 18. roku życia.
Zdjęcia nakręcono w: Warszawie, Sopocie, Prypeci k. Czarnobyla, we wsi Rapocin i w Dominikanie.
Fabuła.
Serial opowiada 7 dni z życia Kuby Niteckiego (debiutujący Kamil Nożyński) – znanego, lecz tajemniczego, warszawskiego dilera kokainy, którego klientelą są: politycy, celebryci, biznesmeni, gwiazdy hip-hopu, czy hipsterzy. Nitecki obraca się w gronie lokalnych gangsterów dowodzonych przez Władka „Stryja” (Janusz Chabior), a ich wspólnym szefem jest Jacek (Robert Więckiewicz). Zmęczony dotychczasowym życiem, postanawia uciec i wyjechać do Argentyny. W międzyczasie, po kilkuletnim wyroku, z więzienia wychodzi „Dario” (Jan Frycz), gangster starej daty.

</doc>
<doc id="4398039" url="https://pl.wikipedia.org/wiki?curid=4398039" title="Bunopus">
Bunopus

Bunopus – rodzaj jaszczurki z rodziny gekonowatych (Gekkonidae).
Zasięg występowania.
Rodzaj obejmuje gatunki występujące w Izraelu, Jordanii, Iranie, Syrii, Iraku, Kuwejcie, Arabii Saudyjskiej, Zjednoczonych Emiratach Arabskich, Katarze, Omanie, Afganistanie, Pakistanie, Turkmenistanie.
Systematyka.
Etymologia.
"Bunopus": "bounos" „wzgórze, pagórek”; πους "pous", ποδος "podos" „stopa”.
Podział systematyczny.
Do rodzaju należą następujące gatunki:

</doc>
<doc id="4398040" url="https://pl.wikipedia.org/wiki?curid=4398040" title="Bradley Gunter">
Bradley Gunter

Bradley Robert Gunter (ur. 5 grudnia 1993 w Comox Valley) – kanadyjski siatkarz, grający na pozycji atakującego, reprezentant Kanady. 
Sukcesy klubowe.
Canada West Men's Volleyball:
Schenker League:
Liga estońska:
Puchar Polski:
Liga polska:
Puchar Bułgarii:
Liga bułgarska:
Superpuchar Bułgarii:
Sukcesy reprezentacyjne.
Puchar Panamerykański:
Mistrzostwa Ameryki Północnej, Środkowej i Karaibów:

</doc>
<doc id="4398044" url="https://pl.wikipedia.org/wiki?curid=4398044" title="Calodactylodes">
Calodactylodes

Calodactylodes – rodzaj jaszczurki z rodziny gekonowatych (Gekkonidae).
Zasięg występowania.
Rodzaj obejmuje gatunki występujące endemicznie w Indiach.
Systematyka.
Podział systematyczny.
Do rodzaju należą następujące gatunki:

</doc>
<doc id="4398047" url="https://pl.wikipedia.org/wiki?curid=4398047" title="Cmentarz wojenny w Vladslo">
Cmentarz wojenny w Vladslo



</doc>
<doc id="4398057" url="https://pl.wikipedia.org/wiki?curid=4398057" title="Chondrodactylus">
Chondrodactylus

Chondrodactylus – rodzaj jaszczurki z rodziny gekonowatych (Gekkonidae).
Zasięg występowania.
Rodzaj obejmuje gatunki występujące w Afryce.
Systematyka.
Etymologia.
"Chondrodactylus": "khondros" „szorstki, ziarnisty”; δακτυλος "daktulos" „palec”.
Podział systematyczny.
Do rodzaju należą następujące gatunki:

</doc>
<doc id="4398059" url="https://pl.wikipedia.org/wiki?curid=4398059" title="Ludomir Handzel">
Ludomir Handzel

Ludomir Paweł Handzel (ur. 8 czerwca 1973 w Nowym Sączu) – polski samorządowiec i menedżer, od 2018 prezydent Nowego Sącza.
Życiorys.
Jego ojciec Jan przez blisko czterdzieści lat pracował jako nauczyciel. Matka Magdalena była pediatrą. Ludomir Handzel jest żonaty z Edytą i ma troje dzieci: córkę Karolinę oraz synów Oskara i Maksymiliana. Pochodzi z Nowego Sącza, gdzie ukończył I Liceum Ogólnokształcące im. Jana Długosza. Absolwent stosunków międzynarodowych na Uniwersytecie Warszawskim, a także Szkoły Głównej Handlowej w Warszawie i Uniwersytetu Ekonomicznego w Krakowie.
Był asystentem senatora Andrzeja Chronowskiego z AWS. Kierował później zespołem jego doradców, gdy polityk pełnił funkcję ministra skarbu państwa. Zasiadał w radach nadzorczych, m.in. przedsiębiorstwa PKN Orlen. Pracował później jako menedżer, m.in. w PKP Cargo, Intercard, Fabryce Wagonów „Gniewczyna” i Zakładach Naprawczych Taboru Kolejowego „Nowy Sącz”. Od 2014 do 2016 był prezesem zarządu spółki Welcome Airport Services, a do 2018 pozostawał dyrektorem generalnym spółki telekomunikacyjnej Telbeskid. Został także przewodniczącym Komisji Rewizyjnej Towarzystwa Absolwentów i Przyjaciół Gimnazjum i Liceum im. Jana Długosza w Nowym Sączu.
W wyborach parlamentarnych w 2001 bezskutecznie kandydował do Sejmu z listy wyborczej Akcji Wyborczej Solidarność Prawicy w okręgu nowosądeckim, zdobywając 451 głosów. W wyborach do europarlamentu w 2014 bezskutecznie kandydował z listy Platformy Obywatelskiej w okręgu małopolsko-świętokrzyskim, zdobywając 2321 głosów. W wyborach samorządowych w 2014 kandydował na prezydenta i radnego Nowego Sącza z ramienia KWW Koalicji Nowosądeckiej. W pierwszej turze uzyskał 31,42% głosów (drugi wynik), a w drugiej przegrał z ubiegającym się o reelekcję Ryszardem Nowakiem różnicą 188 głosów. Nie uzyskał także mandatu radnego. W wyborach w 2018 ponownie wystartował na prezydenta miasta z poparciem Koalicji Nowosądeckiej. W pierwszej turze otrzymał 25,78% głosów (drugi wynik), w drugiej pokonał Iwonę Mularczyk z Prawa i Sprawiedliwości, uzyskując 58,35% głosów.
Wyróżnienia.
Wyróżniony przez „Newsweek Polska” zaliczeniem do 15 najlepszych prezydentów miast w Polsce w rankingu tego tygodnika.

</doc>
<doc id="4398061" url="https://pl.wikipedia.org/wiki?curid=4398061" title="Dekanat Buczacz">
Dekanat Buczacz

Dekanat Buczacz – jeden z dawnych dekanatów rzymskokatolickich w archidiecezji lwowskiej (obecnie na Ukrainie). Dekanat został utworzony w 1765 z siedzibą w Buczaczu. Obecnie parafie, którzy wchodziły w skład dekanatu, znajdują się na terenach dekanatu Czortków.
Historia.
Dekanat Buczacz został utworzony w 1765. Siedzibą nowego dekanatu został Buczacz. Przez pewien czas został skasowany (m.in. nie istniał w latach 1814, 1838, 1841). Dekanat został odnowiony w wyniku reorganizacji terytorialnej archidiecezji lwowskiej w 1843.
W skład dekanatu wchodziły:

</doc>
<doc id="4398064" url="https://pl.wikipedia.org/wiki?curid=4398064" title="Olga Bolșova">
Olga Bolșova

Olga Bolșova (ur. 16 czerwca 1968 w Kiszyniowie) – mołdawska lekkoatletka, specjalistka skoku wzwyż i trójskoku.
Początkowo uprawiała skok wzwyż i w tej konkurencji odniosła największe sukcesy. Jako reprezentantka Wspólnoty Niepodległych Państw wystąpiła w skoku wzwyż na igrzyskach olimpijskich w 1992 w Barcelonie, ale odpadła w kwalifikacjach. Już jako zawodniczka reprezentująca Mołdawię startowała w tej konkurencji na halowych mistrzostwach świata w 1993 w Toronto, ale również nie awansowała do finału. Odpadła w kwalifikacjach podczas mistrzostw świata w 1993 w Stuttgarcie i mistrzostw Europy w 1994 w Helsinkach, a także na halowych mistrzostwach świata w 1995 w Barcelonie i mistrzostwach świata w 1995 w Göteborgu.
Zdobyła brązowy medal w skoku wzwyż na halowych mistrzostwach Europy w 1996 w Sztokholmie, ustanawiając halowy rekord Mołdawii wynikiem 1,94 m. Weszła do finału tej konkurencji na igrzyskach olimpijskich w 1996 w Atlancie, w którym zajęła 11. miejsce. Zajęła 9. miejsce ("ex aequo" z dwiema innymi zawodniczkami) na halowych mistrzostwach świata w 1997 w Paryżu.
Późniejsze starty Bolșovej w skoku wzwyż nie były tak udane. Odpadła w kwalifikacjach na mistrzostwach Europy w 1998 w Budapeszcie, mistrzostwach świata w 1999 w Sewilli, halowych mistrzostwach Europy w 2000 w Gandawie i igrzyskach olimpijskich w 2000 w Sydney.
Później Bolșova startowała w trójskoku. Zajęła w tej konkurencji 4. miejsce na halowych mistrzostwach świata w 2001 w Lizbonie, 9. miejsce na mistrzostwach świata w 2001 w Edmonton i również 9. miejsce na mistrzostwach Europy w 2002 w Monachium. Odpadła w kwalifikacjach na mistrzostwach świata w 2003 w Paryżu i na swych czwartych igrzyskach olimpijskich w 2004 w Atenach.
Jest córką radzieckich lekkoatletów Wiktora i Wałentyny Bolszowych. Wyszła za mąż za Vadima Zadoinova, trzykrotnego olimpijczyka, specjalisty biegu na 400 metrów przez płotki. Ich córka Aliona Bolsova jest hiszpańską tenisistką.

</doc>
<doc id="4398070" url="https://pl.wikipedia.org/wiki?curid=4398070" title="Olga Bolszowa">
Olga Bolszowa



</doc>
<doc id="4398072" url="https://pl.wikipedia.org/wiki?curid=4398072" title="Ośmiokomórka">
Ośmiokomórka



</doc>
<doc id="4398073" url="https://pl.wikipedia.org/wiki?curid=4398073" title="Ośmiokostka">
Ośmiokostka



</doc>
<doc id="4398078" url="https://pl.wikipedia.org/wiki?curid=4398078" title="Jarosz Aleksander Wawrzecki">
Jarosz Aleksander Wawrzecki

Jarosz (Hieronim) Aleksander Wawrzecki herbu Rola – sędzia ziemski brasławski w latach 1690-1705, pisarz ziemski brasławski w latach 1682-1689, deputat na Trybunał Skarbowy Wielkiego Księstwa Litewskiego.
Syn Augustyna i Wolanówny, miał synów: Antoniego i Franciszka oraz córki: Mariannę, Eufrozynę i trzecią za Michałem Podolcem.
Był elektorem Jana III Sobieskiego. Komisarz do granic Kurlandii z sejmu 1690 roku. Deputat powiatu brasławskiego do rady stanu rycerskiego rokoszu łowickiego w 1697 roku. Poseł brasławski na sejm 1699 roku.

</doc>
<doc id="4398087" url="https://pl.wikipedia.org/wiki?curid=4398087" title="Dom Wędlikowskich w Katowicach">
Dom Wędlikowskich w Katowicach

Dom Wędlikowskich w Katowicach – zabytkowa, modernistyczna kamienica mieszczańska położona w Katowicach-Śródmieściu przy ulicy PCK 10. Została ona oddana do użytku w 1939 roku, a za projekt budynku odpowiada Stanisław Gruszka.
Historia.
Kamienica mieszkalna według projektu architekta Stanisława Gruszki została wzniesiona w latach 1937–1939 dla doktora Kazimierza Wędlikowskiego i jego żony Henryki jako budynek wielorodzinny z mieszkaniami do wynajęcia. W czasie okupacji niemieckiej oraz po 1945 roku mieszkania przydzielono wysokiej rangi urzędnikom, jeden lokal pozostawiając właścicielom. Po 1989 roku dom w całości przejęła rodzina Wędlikowskich. 
W 2005 obiekt wpisano do rejestru zabytków pod nr A/162/05. 
Obecnie kamienica pełni funkcje mieszkalno-biurowe i jest otwarta w godzinach urzędowania mieszczących się tu firm. Dom umieszczono w projekcie „Szlak Moderny” w Katowicach. Pozostaje ona symbolem architektury modernistycznej Katowic, a jego obrysy były zamieszczone m.in. na produktach marki Geszeft.
Architektura i wnętrza.
Dom w stylu modernizmu z elementami funkcjonalizmu usytuowany jest na narożnej działce u zbiegu ulic PCK 10 (dawniej Kościelna) i Mari Skłodowskiej-Curie (dawniej Wandy). 
Jest to obiekt pięciokondygnacyjny, podpiwniczony wzniesiony z cegły na rzucie litery „L”, nakryty płaskim dachem-tarasem. Elementem charakterystycznym jest zaokrąglony narożnik zwany „miękkim” z oknami o szybach wykonanych przy użyciu szkła cylindrycznego. Elewacje zewnętrzne niesymetryczne, utrzymane w kompozycji horyzontalnej. Cechą wyróżniającą są poziome pasy okien, pełnych balkonów i pól międzyokiennych o kontrastujących kolorach – białym, czarnym i czerwonym oraz zróżnicowanej fakturze tynków. Stąd popularna nazwa domu – „zebra”.
Główne wejście do budynku zlokalizowane w fasadzie południowej, cofnięte w stosunku do elewacji z murowaną belką nadprożową oddzielającą drzwi zewnętrzne od prostokątnego nadświetla. Elewacja zachodnia z bramą garażową w przyziemiu, półokrągłymi balkonami, zwieńczona masztem flagowym.
Wnętrze zasadniczo dwutraktowe o układzie zachowanym w niemal niezmienionej formie od momentu wybudowania. Klatka schodowa zlokalizowana w części centralnej z pionem windy od zachodu. Dobrze zachowana, o ścianach obłożonych płytami z szarego i białego marmuru oraz trawertynu. Podłoga z trójkolorowego lastriko. Z oryginalnego wyposażenia zachowały się: skrzynki na listy, chromowane i drewniane balustrady, stolarka drzwiowa i okienna, dzwonki do drzwi, numery niektórych mieszkań oraz winda marki Sowitsch z kryształowym lustrem.

</doc>
<doc id="4398088" url="https://pl.wikipedia.org/wiki?curid=4398088" title="Paweł Makuch">
Paweł Makuch

Paweł Stanisław Makuch (ur. 8 maja 1976 w Warszawie) – polski prawnik, radca prawny i samorządowiec, od 2018 prezydent Pruszkowa.
Życiorys.
Urodził się w Warszawie, zamieszkał w Pruszkowie. Absolwent Liceum Ogólnokształcącego im. Tomasza Zana w Pruszkowie (1995) oraz Wydziału Prawa i Administracji Uniwersytetu Warszawskiego (2000). Aplikację radcowską odbył w Okręgowej Izbie Radców Prawnych w Warszawie, w jej trakcie pracował w jednej ze stołecznych szkół wyższych oraz w kancelarii prawniczej. W 2004 uzyskał uprawnienia radcy prawnego – następnie pracował w MPWiK i w PZU, a później zaczął prowadzić własną kancelarię radcowską.
W wyborach samorządowych w 2018 roku ubiegał się o urząd prezydenta Pruszkowa jako kandydat lokalnego stowarzyszenia Wspólnie Pruszków Rozwijamy. Przeszedł do drugiej tury, którą wygrał, uzyskując 51,08% głosów i pokonując dotychczasowego prezydenta Jana Starzyńskiego.

</doc>
<doc id="4398091" url="https://pl.wikipedia.org/wiki?curid=4398091" title="Andrzej Sitnik">
Andrzej Sitnik

Andrzej Sitnik (ur. 6 stycznia 1959 w Łukowie) – polski nauczyciel i samorządowiec, od 2018 prezydent Siedlec.
Życiorys.
Absolwent Akademii Wychowania Fizycznego w Warszawie. Był wieloletnim trenerem zapasów i sędzią międzynarodowym. Pracował jako nauczyciel, w latach 1998–2008 był dyrektorem Szkoły Podstawowej nr 7 w Siedlcach. Przez kolejne cztery lata pełnił funkcję dyrektora Ośrodka Sportu i Rekreacji w Siedlcach. Był też dyrektorem społecznej szkoły podstawowej i gimnazjum STO w Siedlcach.
Objął funkcję prezesa Stowarzyszenia Mieszkańców Bezpartyjne Siedlce oraz członka zarządu Agencji Rozwoju Miasta Siedlce. W latach 2014–2018 sprawował mandat radnego miejskiego. W wyborach samorządowych w 2018 ubiegał się o urząd prezydenta Siedlec jako kandydat bezpartyjny. Przeszedł do drugiej tury, którą wygrał, uzyskując 56% głosów i pokonując w niej Karola Tchórzewskiego.
Otrzymał Srebrny (2005) i Brązowy (2001) Krzyż Zasługi.

</doc>
<doc id="4398095" url="https://pl.wikipedia.org/wiki?curid=4398095" title="Łukasz Kulik (samorządowiec)">
Łukasz Kulik (samorządowiec)

Łukasz Kulik (ur. 10 września 1980 w Ostrołęce) – polski przedsiębiorca i samorządowiec, od 2018 prezydent Ostrołęki.
Życiorys.
Uzyskał dyplom technika rolnika w Policealnej Szkole Rolniczej w Ostrołęce oraz technika informatyka w Towarzystwie Wiedzy Powszechnej w Ostrołęce. Odbył następnie studia z administracji w Wyższej Szkole Administracji Publicznej w Ostrołęce (licencjat) i na Wydziale Prawa i Administracji Uniwersytetu Warszawskiego (magisterium), a także studia podyplomowe z zarządzania oświatą na Uniwersytecie Warszawskim. Był zatrudniony m.in. jako pracownik biurowy. Zajął się prowadzeniem (wraz z rodziną) centrum ogrodniczego Fruti-Chem w Ostrołęce.
Należał do Sojuszu Lewicy Demokratycznej, przez dwa lata był przewodniczącym struktur partii w Ostrołęce. Z jego ramienia bez powodzenia kandydował w wyborach parlamentarnych w 2007 do Sejmu z 19. miejsca w okręgu nr 18. W wyborach samorządowych w 2010 bezskutecznie ubiegał się o mandat radnego i prezydenturę Ostrołęki (zdobył 10,8% głosów, zajmując trzecie miejsce). Z SLD wystąpił przed wyborami w 2014, w których po raz drugi kandydował na prezydenta Ostrołęki – tym razem z ramienia własnego komitetu KWW Ostrołęka dla Wszystkich. W pierwszej turze zajął drugie miejsce z rezultatem 17,88%, zaś w drugiej uzyskał 46,38% poparcia, przegrywając z dotychczasowym prezydentem Januszem Kotowskim. W wyborach tych zdobył natomiast mandat radnego miejskiego. W wyborach samorządowych w 2018 roku ponownie kandydował na prezydenta miasta z ramienia tego komitetu, zdobywając najlepszy rezultat w pierwszej turze. Drugą turę wygrał, pokonując z poparciem 64,49% głosujących rządzącego od 2006 prezydenta Janusza Kotowskiego.
Oskarżenia i procesy sądowe.
W 2017 roku Łukasz Kulik, wówczas radny miasta Ostrołęki, został uznany winnym zniesławienia prezydenta Ostrołęki Janusza Kotowskiego w internetowym komentarzu. Po odwołaniu, Sąd Okręgowy nakazał ponownie rozpoznać sprawę Sądowi Rejonowemu. Ten uniewinnił Łukasza Kulika od zarzucanego czynu. Sąd Okręgowy, rozpatrując kolejną apelację, podtrzymał decyzję o uniewinnieniu. 
W 2020 roku Prokuratura Okręgowa w Łomży przedstawiła Łukaszowi Kulikowi zarzuty w sprawie przestępstw związanych z nieprawidłowościami przy organizacji przetargów. Proces przed Sądem Rejonowym w Ostrołęce zakończył się uznaniem winy prezydenta Ostrołęki i wyrokiem skazującym na karę 20 tysięcy złotych grzywny. Łukasz Kulik złożył apelację. Sąd Okręgowy w składzie trzyosobowym po rozpoznaniu sprawy uniewinnił Łukasza Kulika od zarzucanych mu czynów. Wyrok został ogłoszony 21 grudnia 2022 i jest prawomocny.
31 grudnia 2021 roku Prokuratura Okręgowa w Ostrołęce skierowała do Sądu Rejonowego w Ostrołęce akt oskarżenia przeciwko prezydentowi Ostrołęki Łukaszowi Kulikowi, zarzucając mu niedopełnienie obowiązków w celu osiągnięcia korzyści majątkowych dla innej osoby oraz naruszenie praw pracowniczych. W grudniu 2022 roku Łukasz Kulik został prawomocnie uniewinniony.
Życie prywatne.
Żonaty z Natalią, z którą ma troje dzieci.

</doc>
<doc id="4398101" url="https://pl.wikipedia.org/wiki?curid=4398101" title="Stanisław Jawor">
Stanisław Jawor

Stanisław Jawor (ur. 1960 w Myślenicach) – polski artysta fotograf. Członek rzeczywisty Okręgu Krakowskiego Związku Polskich Artystów Fotografików. Członek założyciel Stowarzyszenia Myślenickiej Grupy Fotograficznej "mgFoto".
Życiorys.
Stanisław Jawor związany z małopolskim środowiskiem fotograficznym – mieszka i tworzy w Polance koło Myślenic. Miejsce szczególne w jego twórczości zajmuje fotografia architektury, fotografia dokumentalna, fotografia krajobrazowa, fotografia reportażowa oraz fotografia otworkowa. Jest organizatorem, współorganizatorem wielu warsztatów, pokazów multimedialnych i plenerów fotograficznych; krajowych, międzynarodowych – w Polsce i za granicą. Jest organizatorem i współorganizatorem wielu wystaw fotograficznych, prezentujących twórczość polskich i zagranicznych fotografów. Uczestniczy w pracach jury wielu konkursów fotograficznych.
Stanisław Jawor jest autorem wielu wystaw fotograficznych; indywidualnych, zbiorowych, poplenerowych oraz pokonkursowych – na których otrzymał wiele akceptacji, nagród i wyróżnień. Jego fotografie były prezentowane m.in. na Litwie, Słowacji, we Włoszech oraz w Polsce. W 2006 roku był jednym ze współzałożycieli Myślenickiej Grupy Fotograficznej "mgFoto" – od 2009 ze statusem "stowarzyszenia" – będącego obecnie członkiem zbiorowym Fotoklubu Rzeczypospolitej Polskiej Stowarzyszenia Twórców.
W 2013 roku został przyjęty w poczet członków Fotoklubu Rzeczypospolitej Polskiej Stowarzyszenia Twórców. Decyzją Komisji Kwalifikacji Zawodowych Fotoklubu RP, otrzymał dyplom potwierdzający kwalifikacje do wykonywania zawodu artysty fotografa, fotografika (legitymacja nr 352). Prace Stanisława Jawora zaprezentowano w "Almanachu (1995–2017)", wydanym przez Fotoklub Rzeczypospolitej Polskiej Stowarzyszenie Twórców, w 2017 roku. W 2017 roku został przyjęty w poczet członków rzeczywistych Okręgu Krakowskiego Związku Polskich Artystów Fotografików (legitymacja nr 1201).
W 2018 roku został uhonorowany Medalem „Za Zasługi dla Fotografii Polskiej” – odznaczeniem przyznawanym przez Kapitułę Fotoklubu Rzeczypospolitej Polskiej Stowarzyszenia Twórców – w 100. rocznicę odzyskania przez Polskę niepodległości. W działalności Fotoklubu RP uczestniczył do 2021.

</doc>
<doc id="4398106" url="https://pl.wikipedia.org/wiki?curid=4398106" title="Bogdanka (skała)">
Bogdanka (skała)

Bogdanka – grupa skał u północnych podnóży Góry Popielowej na Wyżynie Częstochowskiej. Znajduje się w obrębie pasma wzgórz zwanego Skałami Kroczyckimi. Na mapie Geoportalu Góra Popielowa opisana jest Góra Pośrednia w granicach miejscowości Kroczyce w województwie śląskim, powiecie zawierciańskim, w gminie Kroczyce. Tutaj przyjęto położenie według Expressmap.
Skały znajdują się w lesie, w odległości około 60 m na południe od drogi prowadzącej przez las do zalewu w Kostkowicach. Są to skały wapienne o wysokości 12–18 m, mają pionowe lub przewieszone ściany z kominem i zacięciami. Uprawiana jest na nich wspinaczka skalna. Wspinacze opisują je jako Bogdanka I, Bogdanka II, Bogdanka III, Bogdanka IV, Bogdanka V, Bogdanka VI. Do lipca 2009r. poprowadzili na nich łącznie 21 dróg wspinaczkowych o trudności IV+ – VI.6 w skali Kurtyki, jest też jeden projekt. Drogi o wystawie północnej, północno-wschodniej i wschodniej. Większość dróg posiada asekurację; ringi (r) i stanowiska zjazdowe (st).

</doc>
<doc id="4398108" url="https://pl.wikipedia.org/wiki?curid=4398108" title="Christinus">
Christinus

Christinus – rodzaj jaszczurki z rodziny gekonowatych (Gekkonidae).
Zasięg występowania.
Rodzaj obejmuje gatunki występujące endemicznie w Australii.
Systematyka.
Etymologia.
"Christinus": „nazwany od panny Christine Biggs z Londynu”.
Podział systematyczny.
Do rodzaju należą następujące gatunki:

</doc>
<doc id="4398110" url="https://pl.wikipedia.org/wiki?curid=4398110" title="Długa Polana">
Długa Polana



</doc>
<doc id="4398112" url="https://pl.wikipedia.org/wiki?curid=4398112" title="Grażyna Gajewska">
Grażyna Gajewska

Grażyna Gajewska (ur. 1970) – z wykształcenia literaturoznawczyni, doktor habilitowany w zakresie nauk humanistycznych. Autorka i współredaktorka książek oraz artykułów z zakresu kultury współczesnej, transhumanizmu, , antropologii rzeczy. Pracuje na Uniwersytecie im. Adama Mickiewicza.
Życiorys.
Absolwentka Instytutu Historii Uniwersytetu im. Adama Mickiewicza w Poznaniu. W 2002 r. uzyskała stopień naukowy doktora w zakresie literaturoznawstwa na Uniwersytecie Łódzkim. W 2011 r. uzyskała tytuł dra hab. z zakresu literaturoznawstwa, a następnie prof. UAM. Laureatka Narodowego Centrum Nauki (OPUS 5) i Polsko-Niemieckiej Fundacji na Rzecz Nauki. Od 2010 r. członkini rady programowej Interdyscyplinarnego Centrum Badań Płci Kulturowej i Tożsamości na UAM.
Zainteresowania badawcze.
Interesuje się nie-antropocentrycznymi nurtami w badaniach (post)humanistycznych i społecznych, m.in. antropologią cyborgów (), antropologią rzeczy, nowym materializmem, posthumanizmem; prezentuje interdyscyplinarne podejście do budowania wiedzy o kulturze współczesnej – zwłaszcza relacjami literaturoznawstwa z antropologią kulturową, naukami o sztuce, filozofią. W tym względzie jej teksty inspirowane są głównie podejściem Donny J. Haraway określanym jako SF: fantastyka naukowa (science fiction), feminizm spekulatywny (speculative feminism), futurologia (science fantasy), eksperyment fabularny (speculative fabulation), fakt naukowy (science fact), rozciągliwość, wielość znaczeń (string figures). Podejście to zauważalne jest w wielu jej publikacjach i działaniach.
Organizowane przez nią konferencje naukowe połączone są z wystawami sztuki oraz dyskusjami wokół wyzwań współczesności.

</doc>
<doc id="4398115" url="https://pl.wikipedia.org/wiki?curid=4398115" title="Maria Utrata">
Maria Utrata

Maria Utrata z domu Pacholak, pseudonim Ula (ur. 6 sierpnia 1902 w Kotlinie k. Jarocina, zm. 9 listopada 1987 w Poznaniu) – polska działaczka komunistyczna. Żona Kazimierza.
Życiorys.
Urodziła się w rodzinie małorolnego chłopa Ignacego Pacholaka i Jadwigi Stysiak. Młodość spędziła w Sławoszewie. Od dzieciństwa wykazywała talent do hafciarstwa. W 1921 roku przeniosła się do Poznania by wykształcić się w zawodzie hafciarki. Na nauki trafiła do Wytwórni Paramentów Kościelnych i Haftów Artystycznych na Alejach Marcinkowskiego. Początkowo związana z klasowymi związkami zawodowymi i Polską Partią Socjalistyczną. Od 1932 roku członkini Polskiego Związku Myśli Wolnej.
W 15. rocznicę Rewolucji Październikowej najpierw uszyła, a później wspólnie z mężem rozwiesiła nad suchym korytem Warty w pobliżu Mostu Chrobrego czerwoną płachtę z napisami "Niech żyje KPP" i "Śmierć burżujom". Po tym wydarzeniu została przyjęta do Komunistycznej Partii Polski i dostała funkcję łączniczki. Mieszkanie Utratów przy ulicy Siennej 7 (dawne osiedle robotnicze na Chwaliszewie) było miejscem narad poznańskich komunistów. W październiku 1936 została skazana na 6 miesięcy pozbawienia wolności za "odgrażanie się Sądowi" podczas rozprawy przeciwko jej mężowi.
W okresie okupacji niemieckiej Kazimierza Utratę aresztowało Gestapo, a później wysłano do obozu w Dachau. Maria początkowo pracowała w warsztacie hafciarskim, a później w Posener Gumiwerke na Starołęce (dzisiejszej fabryce Stomil). Od 1941 działała w konspiracji komunistycznej. Była członkinią Polskiej Partii Robotniczej. W 1944 została aresztowana wspólnie ze Stanisławą Piękniewską (żoną Zygmunta Piękniewskiego) i przewieziona do Domu Żołnierza (poznańskiej siedziby Gestapo), gdzie była torturowana. Później uwięziono ją w obozach Ravensbruck i Genshagen. Po wyzwoleniu powróciła do Poznania.
Po wojnie działała na poziomie lokalnym w Polskiej Zjednoczonej Partii Robotniczej.
Została pochowana w rodzinnym grobie na Cmentarzu Junikowskim.
Życie prywatne.
W 1928 roku poślubiła Kazimierza Utratę, z którym miała córkę Gabrielę (ur. 1930). Jej zięciem był Leopold Sokołowski, oficer LWP, działacz żydowski.

</doc>
<doc id="4398117" url="https://pl.wikipedia.org/wiki?curid=4398117" title="Júlio Cernadas Pereira">
Júlio Cernadas Pereira



</doc>
<doc id="4398119" url="https://pl.wikipedia.org/wiki?curid=4398119" title="Juliano Roberto Antonello">
Juliano Roberto Antonello



</doc>
<doc id="4398123" url="https://pl.wikipedia.org/wiki?curid=4398123" title="Michał Ignacy Ślizień">
Michał Ignacy Ślizień

Michał Ignacy Brunon Ślizień herbu własnego (zm. w 1729 roku) – pisarz skarbowy Wielkiego Księstwa Litewskiego, wojski oszmiański w 1701 i 1705 roku, strażnik polny Wielkiego Księstwa Litewskiego w 1698 roku, podstoli oszmiański w latach 1698-1715.
Jako poseł powiatu oszmiańskiego był uczestnikiem Walnej Rady Warszawskiej 1710 roku.

</doc>
<doc id="4398125" url="https://pl.wikipedia.org/wiki?curid=4398125" title="Parafia Przemienienia Pańskiego w Grabowie Szlacheckim">
Parafia Przemienienia Pańskiego w Grabowie Szlacheckim

Parafia Przemienienia Pańskiego – parafia rzymskokatolicka w Grabów Szlacheckim.
Parafia została erygowana 1 lipca 2014 r.
Terytorium parafii obejmuje tylko Grabów Szlachecki.

</doc>
<doc id="4398126" url="https://pl.wikipedia.org/wiki?curid=4398126" title="Łukasz Kulik">
Łukasz Kulik



</doc>
<doc id="4398127" url="https://pl.wikipedia.org/wiki?curid=4398127" title="Armando Esteves Domingues">
Armando Esteves Domingues



</doc>
<doc id="4398130" url="https://pl.wikipedia.org/wiki?curid=4398130" title="Goliarda Sapienza">
Goliarda Sapienza

Goliarda Sapienza (ur. 10 maja 1924 w Katanii, zm. 30 sierpnia 1996 w Gaecie) – włoska aktorka i pisarka.
Życiorys.
Urodzona 10 maja 1924 r. w Katanii, w ubogiej dzielnicy Civita. Jej matka Maria Giudice była prominentnym członkiem Włoskiej Partii Socjalistycznej i jedną z pionierek feminizmu we Włoszech. Pochodziła z Lombardii, ale w 1919 r. jako wdowa z siódemką dzieci przeniosła się na Sycylię, by pomóc w organizacji komórek partyjnych i organizacji związkowych. W Katanii poznała pochodzącego z ubogiej rodziny Peppino Sapienzę, który był prawnikiem i działaczem socjalistycznym, często broniącym ubogich.
Goliarda była jedynym dzieckiem z tego związku, jednak wychowywała się z licznym przyrodnim rodzeństwem, w postępowym środowisku o poglądach antyfaszystowskich i antyklerykalnych. Od 14. roku życia nie uczęszczała do publicznych szkół, gdyż ojciec chciał ją uchronić przed faszystowską propagandą. Od tej pory uczyła się aktorstwa i gry na fortepianie. W wieku 16 lat otrzymała stypendium rzymskiej Accademia d'arte drammatica i wyjechała do stolicy z matką, wkrótce potem została też stypendystką uczelni, jednak po pewnym czasie musiała ją opuścić z powodów politycznych.
W 1943 r., po zawarciu przez Włochy rozejmu z Aliantami i rozpoczęciu niemieckiej okupacji, walczyła w szeregach partyzantki razem z ojcem pod nazwiskiem Ester Caggegi. W 1944 r. wróciła do aktorstwa i zaczęła pracować w branży filmowej. W 1947 r. poznała neorealistycznego reżysera Francesco Masellego, który został jej mężem i partnerem na następne 20 lat. To Masselli jako pierwszy zaczął powierzać jej role filmowe. Śmierć matki w 1953 r. zbiegła się z jej pierwszymi próbami pisarskimi i poetyckimi.
Pod koniec lat 1950. zaczęła cierpieć na depresję, porzuciła też aktorstwo. W 1962 r. hospitalizowano ją w szpitalu psychiatrycznym z powodu przedawkowania leków nasennych, poddawano ją serii elektrowstrząsów, w efekcie czego częściowo utraciła pamięć i kolejne 4 lata spędziła na próbach powrotu do zdrowia, zmagając się z depresją i alkoholizmem, który doprowadził ją w 1964 r. do drugiej próby samobójczej. W międzyczasie uczęszczała na psychoterapię, w trakcie której związała się na krótko ze swoim terapeutą.
Jej książki "Lettera aperta" (1967) i "Il filo di mezzogiorno" (1969) zostały napisane bezpośrednio po tym okresie i poświęcone były jej próbom powrotu do zdrowia psychicznego przez odtwarzanie i reinterpretowanie przeszłości. W następnych latach poświęciła się pisarstwu, spędzając ok. 10 lat nad swoją największą powieścią "L'arte della gioia" (1998). By utrzymać się w czasie pisania tej powieści sprzedała dużą ilość rzeczy osobistych, spędziła także kilka dni w więzieniu, oskarżona o kradzież biżuterii z domu znajomego. To doświadczenie zainspirowało ją do napisania dwóch powieści: "L'università di Rebibbia" (1983) i "Le certezze del dubbio" (1987). W pierwszej opisała pobyt w więzieniu, w drugiej proces przejścia od uwięzienia do wolności kilku kobiet poznanych przez nią w więzieniu. W tym okresie związała się z Angelo Pellegrino, który został jej mężem, a następnie opiekunem jej spuścizny artystycznej.
W ostatnich latach życia uczyła aktorstwa w Centro Sperimentale di Cinematografia w Rzymie; napisała też szereg nieopublikowanych prac.
30 sierpnia 1996 r. zmarła na zawał mięśnia sercowego w Gaecie, dokąd przyjechała pracować przez okres jesieni i zimy. Jej ciało zostało odnalezione kilka dni później.

</doc>
<doc id="4398133" url="https://pl.wikipedia.org/wiki?curid=4398133" title="Michał Jan Aleksandrowicz">
Michał Jan Aleksandrowicz

Michał Jan Alexandrowicz herbu własnego – marszałek lidzki w latach 1703–1712, pisarz ziemski lidzki do 1703 roku, skarbnik lidzki w 1677 roku.
Poseł sejmiku powiatu lidzkiego na sejm zwyczajny 1692/1693 roku, sejm nadzwyczajny 1693 roku, sejm 1695 roku na sejm konwokacyjny 1696 roku. Poseł lidzki na sejm koronacyjny 1697 roku. Poseł lidzki na sejm pacyfikacyjny 1698 roku. Poseł powiatu lidzkiego na sejm zwyczajny pacyfikacyjny 1699 roku. Poseł na sejm 1701 roku i sejm z limity 1701-1702 roku z powiatu lidzkiego. W styczniu 1702 roku podpisał akt pacyfikacji Wielkiego Księstwa Litewskiego. Poseł na sejm 1703 roku z powiatu lidzkiego. Był konsyliarzem powiatu lidzkiego w konfederacji sandomierskiej 1704 roku. 
Przypisy.
 

</doc>
<doc id="4398136" url="https://pl.wikipedia.org/wiki?curid=4398136" title="Parafia Podwyższenia Krzyża Świętego w Hucie-Dąbrowie">
Parafia Podwyższenia Krzyża Świętego w Hucie-Dąbrowie

Parafia Podwyższenia Krzyża Świętego w Hucie-Dąbrowie – parafia rzymskokatolicka w Hucie-Dąbrowie.
W 1931 roku powstała parafia pod wezwaniem Podwyższenia Krzyża Świętego. Pierwotny kościół był drewniany. Obecny kościół murowany, w stylu współczesnym, został wybudowany w latach 1981–1985 staraniem ks. Stanisława Wojewódzkiego. Stary drewniany kościół został przekazany parafii w Hordzieżce.
Na obszarze parafii leżą miejscowości: Huta-Dąbrowa, Gołe Łazy, Nowy Świat, Podosie, Rozłąki. Do parafii także należy cmentarz znajdujący się przy ul. Cmentarnej.
Parafia ma księgi metrykalne od 1934 oraz kronikę parafialną od 1931.

</doc>
<doc id="4398137" url="https://pl.wikipedia.org/wiki?curid=4398137" title="Sabarimala">
Sabarimala

Świątynia Sabarimala – świątynia hinduistyczna w stanie Kerala, w Indiach. Uważana za jedno z najświętszych miejsc hinduizmu, cel corocznych pielgrzymek wyłącznie mężczyzn. Do niedawna kobiety zwyczajowo nie miały wstępu na teren świątyni, lecz we wrześniu 2018 Sąd Najwyższy stwierdził, że zakaz jest niezgodny z konstytucją. Próby wejścia do świątyni przez osoby inne niż hinduscy mężczyźni doprowadziły do gwałtownych zamieszek.

</doc>
<doc id="4398141" url="https://pl.wikipedia.org/wiki?curid=4398141" title="Anfernee Simons">
Anfernee Simons

Anfernee Simons (ur. 8 czerwca 1999 w Altamonte Springs) – amerykański koszykarz, występujący na pozycji rzucającego obrońcy, obecnie zawodnik Portland Trail Blazers.
Jako senior (ostatnia klasa liceum) notował średnio 23,8 punktu, 7,2 zbiórki, 4,2 asysty i 1,8 przechwytu, jako zawodnik drużyny Edgewater. Następnie przez rok reprezentował jeszcze IMG Academy (szkoły policealnej), uzyskując 22,4 punktu (54% z gry, 45% za 3 punkty), 6,7 zbiórki i 3,1 asysty w sezonie 2017/2018.
Został wybrany w drafcie do NBA jako trzeci zawodnik (wcześniej Thon Maker i Satnam Singh Bhamara) od 2015, bezpośrednio po szkole średniej.
2 lipca 2018 klub Portland Trail Blazers ogłosił oficjalnie podpisanie umowy z zawodnikiem. Nieco wcześniej podczas letniej ligi NBA w Las Vegas rozegrał 6 spotkań, notując 11 punktów, 3,7 zbiórki i 1 przechwyt w meczu.

</doc>
<doc id="4398146" url="https://pl.wikipedia.org/wiki?curid=4398146" title="Stanisław Fenrych">
Stanisław Fenrych

Stanisław Fenrych (ur. 14 grudnia 1883 w Poniatowie, zm. 27 października 1955 w Kościanie) – polski przedsiębiorca, założyciel przedsiębiorstwa Pudliszki.
Życiorys.
Urodzony 14 grudnia 1883 r. w Poniatowie jako syn Władysława i Heleny z domu Feldmann. Miał piątkę rodzeństwa: Tadeusza (1882) Marię (1885), Kazimierę (1887), Władysława (1891) oraz Zofię (1901). Jako dziecko przeniósł się z rodziną do Wielkopolski, gdzie ojciec wydzierżawił majątek pod Gnieznem, w Braciszewie. Absolwent szkoły elementarnej w Gnieźnie i szkoły rolnej w Szamotułach. W 1908 r. rozpoczął studia na wydziale Rolnictwa i Ogrodnictwa Uniwersytetu w Berlinie, ale przerwał je po śmierci ojca i przejął po nim obowiązki zarządcy majątku. Po kilku latach wydzierżawił inny majątek koło Góry Śląskiej i zarządzał nim do 1917 r., kiedy został pracownikiem Urzędu Ziemskiego w Poznaniu. Powodem rezygnacji z zarządzania majątkiem były brak pracowników wynikający z poboru do armii oraz rekwizycje zbiorów na rzecz armii.
W 1919 r. razem ze szwagrem Zygmuntem Mikulskim i bratem Tadeuszem odkupił od Urzędu Ziemskiego podupadający i wyeksploatowany majątek Pudliszki o powierzchni 1600 ha lub 1900 ha, obejmujący oprócz Pudliszek także wsie Kokoszki, Karzec, Ziemlin, Kuczynę i Kuczynkę, w tym tartak, cegielnię, gorzelnię i mleczarnię. W majątku prowadzono głównie hodowlę trzody chlewnej, bydła, owiec i koni. Majątek należał przed wojną do Hermana Kennemanna, ale po powstaniu wielkopolskim jego spadkobiercy zdecydowali się wyemigrować do Niemiec, czego warunkiem była sprzedaż majątku na rzecz Urzędu Ziemskiego. Zgodnie z umową sam Fenrych stał się właścicielem gruntów w Pudliszkach, Kokoszkach i Karcu, ale po wybraniu jego brata burmistrzem Krotoszyna w latach 1930. wziął od niego w dzierżawę także Ziemlin.
Już w tym samym roku Fenrych zaczął produkcję marmolady i powideł oraz uruchomił gorzelnię, tartak i cegielnię. W następnych latach w majątku zakładał sady owocowe oraz plantacje truskawek, malin, agrestu, porzeczek, groszku, szparagów, fasoli szparagowej i marchwi. W ciągu następnych lat doprowadził majątek do rozwoju, wprowadzając innowacyjne rozwiązania, m.in. zaczął wynajmować obory z wyżywieniem i opieką weterynaryjną dla krów okolicznych gospodarzy w zamian za zakup ich mleka, co pozwoliło mu na pozyskiwanie wysokogatunkowego surowca o kontrolowanej jakości, z którego produkowano sery twarogowe sprzedawane w wielu regionach kraju, krówki eksportowane do Francji i Czech oraz masło w puszkach eksportowane do USA.
W 1923 r. poznał Teresę Boszulak, która była córką właściciela pobliskiego gospodarstwa nasiennego, a później księgową w majątku Fenrycha i w grudniu tego samego roku ożenił się z nią. W tym samym roku założył fabrykę przetwórstwa produktów rolnych, pakowanych następnie w puszki, oraz nową mleczarnię i fermę kur. Działalność Fenrycha w zakresie sprzedaży konserwowych warzyw była prowadzona w oparciu o technologię szeroko stosowaną w USA od pierwszej połowy XIX w., jednak na ziemiach polskich pojawiła się ona dopiero na początku XX w. i nie była popularna. Na zamówienie armii francuskiej Fenrych uruchomił suszarnię owoców, a tuż przed II wojną światową planował budowę huty szkła opakowaniowego.
Jego zakład rozwijał się w tym okresie dynamicznie, a wysoka jakość produktów pozwalała sprzedawać je po wyższej cenie niż produkty konkurencyjne, dzięki czemu wzrastała jej opłacalność, co pozwalało na ekspansję rynkową, w tym również zagraniczną. Zakład rozwijał się także technologicznie, wprowadzając m.in. częściową mechanizację pakowania. Na stanowisku doradców pracowali od 1925 r. w Pudliszkach prof. Tadeusz Chrząszcz oraz późniejszy rektor Akademii Rolniczej w Poznaniu Józef Janicki. Rozwój przedsiębiorstwa i okolicznych gospodarstw spowodowały konieczność ściągania pracowników sezonowych z innych regionów Polski, dla których powstało szerokie zaplecze socjalne.
Chcąc zwiększyć produkcję przecieru pomidorowego, Fenrych wysłał współpracowników w poszukiwaniu nasion odpowiednich odmian pomidorów m.in. do Wielkiej Brytanii, skąd przywieźli oni przepis na nieznany wówczas w Polsce keczup. W 1927 r. Fenrych zaczął produkować i sprzedawać keczup jako pierwszy w Polsce, a produkt szybko zdobył sobie popularność i od 1928 r. był produkowany na skalę przemysłową. Oprócz keczupu zakłady produkowały także podwójnie zagęszczony przecier i soki w butelkach, a wysoka sprzedaż skłoniła Fenrycha do zwiększenia areału pomidora (w tym odmiany immuna pudliszkowskiego) kosztem m.in. buraka cukrowego. W 1929 r. Fenrych gościł prezydenta Ignacego Mościckiego, który stawiał gospodarstwo w Pudliszkach za wzór.
W swoich zakładach zapewnił pracownikom mieszkania służbowe, do których doprowadzono energię elektryczną, hotel dla pracowników sezonowych, punkt opieki nad dziećmi, gabinet lekarski, ochotniczą straż pożarną i dowozy pracownicze, a jego żona zorganizowała bibliotekę wiejską. W Pudliszkach gościł Jerzy Kossak, który malował tamtejsze konie, prymas August Hlond i poseł Stanisław Mikołajczyk.
W 1939 r. w Pudliszkach działali niemieccy sabotażyści. Po agresji niemieckiej na Polskę Fenrych z żoną odmówili podpisania volkslisty, ale dzięki interwencji niemieckich pracowników uniknęli śmierci i zostali wysiedleni w grudniu do Tarnowa, gdzie Fenrych otrzymał posadę zarządcy tartaku odebranego Żydowi uwięzionemu w getcie. Z Tarnowa Fenrych wysyłał paczki dla brata uwięzionego w Buchenwaldzie za udział w powstaniu wielkopolskim oraz do wielu innych osób, a na miejscu wydawał fałszywe zaświadczenia o zatrudnieniu w tartaku, które chroniły przed wywózką do Niemiec.
Po zakończeniu wojny władze odmówiły im zwrotu przedsiębiorstwa i domu, odmawiając nawet wstępu do powiatu gostyńskiego. Zakłady i pałac w Pudliszkach upaństwowiono w ramach reformy rolnej, a Fenrychowie po krótkim okresie pobytu w Rawiczu osiedli w Lesznie. Pomimo nacjonalizacji majątku otrzymał od Władysława Gomułki propozycję organizacji przemysłu owocowo-warzywnego na Ziemiach Odzyskanych, ale odmówił. Wkrótce potem Fenrych otworzył w Lesznie sklep nasienny, jednak podupadł na zdrowiu i znalazł się na utrzymaniu żony, która wróciła do pracy księgowej, a w sklepie zatrudniła sprzedawcę. Zmarł 27 października 1955 w sanatorium w Kościanie i został pochowany w Lesznie.
W 2001 roku staraniem HJ Heinz, ówczesnego właściciela Pudliszek, szczątki Fenrycha i jego żony przeniesiono na cmentarz w Pudliszkach, a w 2012 r. jego imieniem nazwano gimnazjum w Pudliszkach.

</doc>
<doc id="4398151" url="https://pl.wikipedia.org/wiki?curid=4398151" title="Nielegalni (serial telewizyjny)">
Nielegalni (serial telewizyjny)

Nielegalni – polski serial telewizyjny (thriller szpiegowski, dramat kryminalny), wyprodukowany przez Canal+ Polska i Telemark, będący ekranizacją dwóch powieści Vincenta V. Severskiego: "Nielegalni" (z 2011 r.) oraz "Niewierni" (z 2012 r.). Jego premiera miała miejsce 21 października 2018 na antenie Canal+.
Fabuła serialu opowiada o losach agentów wywiadów.
Produkcja.
Okres zdjęciowy rozpoczął się 3 października 2017.

</doc>
<doc id="4398157" url="https://pl.wikipedia.org/wiki?curid=4398157" title="Gary Trent">
Gary Trent

Gary Dajaun Trent Jr (ur. 18 stycznia 1999 w Columbus) – amerykański koszykarz, występujący na pozycji rzucającego obrońcy, obecnie zawodnik Toronto Raptors.
W 2015 zdobył brązowy medal podczas turnieju Nike Global Challenge, a rok później złoty podczas Adidas Nations. W 2016 został wybrany najlepszym zawodnikiem szkół średnich stanu Minnesota (Minnesota Gatorade Player of the Year, USA Today Minnesota Player of the Year). W 2017 został laureatem pierwszej nagrody – Allen Iverson National Player of the Year.
W 2017 wystąpił w trzech meczach wschodzących gwiazd Nike Hoop Summit, Jordan Classic, McDonald’s All-American. W 2015 wziął natomiast udział w spotkaniu Nike The Trip.
25 marca 2021 został wytransferowany do Toronto Raptors.
Jego ojcem jest były zawodnik NBA – Gary senior.

</doc>
<doc id="4398168" url="https://pl.wikipedia.org/wiki?curid=4398168" title="Gładź">
Gładź



</doc>
<doc id="4398169" url="https://pl.wikipedia.org/wiki?curid=4398169" title="Osetnik (ptak)">
Osetnik (ptak)



</doc>
<doc id="4398179" url="https://pl.wikipedia.org/wiki?curid=4398179" title="Hirtella carinata">
Hirtella carinata

Hirtella carinata – gatunek małej słodkowodnej ryby sumokształtnej z rodziny zbrojnikowatych (Loricariidae), jedyny przedstawiciel rodzaju "Hirtella". Został opisany naukowo w 2014 przez E. Pereirę i współpracowników.
Endemit występujący w dopływach Riacho Braço do Sul (dopływ Rio Panelão) w brazylijskim stanie Bahia. Zasiedla małe rzeki i strumienie. Dorosłe osobniki tego gatunku osiągają około 5 cm długości standardowej (SL).
Nazwa rodzajowa "Hirtella" wywodzi się od łacińskiego słowa "hirtus" (włochaty), co odnosi się do przerośniętych, włoskowatych odontod, które odróżniają dojrzałych samców tego gatunku od ich samic oraz od wszystkich innych zbrojników. Epitet gatunkowy "carinata" pochodzi od łacińskiego "carina" (kil, grzbiet) i nawiązuje do podłużnego rzędu płytek kostnych leżących w linii grzbietu, pomiędzy płetwą grzbietową a tłuszczową.
"Hirtella" jest taksonem siostrzanym rodzaju "Pareiorhina".

</doc>
<doc id="4398185" url="https://pl.wikipedia.org/wiki?curid=4398185" title="SM UC-25">
SM UC-25

SM UC-25 – niemiecki podwodny stawiacz min z okresu I wojny światowej, jedna z 64 zbudowanych jednostek typu "UC II". Zwodowany 10 czerwca 1916 roku w stoczni Vulcan w Hamburgu, został przyjęty do służby w Kaiserliche Marine 28 czerwca 1916 roku. Początkowo został włączony w skład Flotylli Bałtyckiej. Przebazowany w 1917 roku na Morze Śródziemne został nominalnie wcielony w skład Kaiserliche und Königliche Kriegsmarine pod nazwą U-89, pływając w składzie Flotylli Pola. W czasie służby operacyjnej okręt odbył 13 misji bojowych, w wyniku których zatonęło 18 statków o łącznej pojemności BRT i trzy okręty o łącznej wyporności 2201 ton, zaś pięć statków (o łącznej pojemności BRT) i dwa okręty (o łącznej wyporności ton) zostały uszkodzone. SM UC-25 został samozatopiony 28 października 1918 roku nieopodal Poli.
Projekt i budowa.
Sukcesy pierwszych niemieckich podwodnych stawiaczy min typu "UC I", a także niedostatki tej konstrukcji skłoniły dowództwo Cesarskiej Marynarki Wojennej z admirałem von Tirpitzem na czele do działań mających na celu budowę nowego, znacznie większego i doskonalszego typu okrętów podwodnych. Opracowany latem 1915 roku projekt okrętu, oznaczonego później jako typ "UC II", tworzony był równolegle z projektem przybrzeżnego torpedowego okrętu podwodnego typu "UB II". Głównymi zmianami w stosunku do poprzedniej serii były: instalacja wyrzutni torpedowych i działa pokładowego, zwiększenie mocy i niezawodności siłowni oraz wzrost prędkości i zasięgu jednostki, kosztem rezygnacji z możliwości łatwego transportu kolejowego (ze względu na powiększone rozmiary).
SM UC-25 zamówiony został 29 sierpnia 1915 roku jako dziesiąta jednostka z I serii okrętów typu "UC II" (numer projektu 41, nadany przez Inspektorat Okrętów Podwodnych), w ramach wojennego programu rozbudowy floty. Został zbudowany w stoczni Vulcan w Hamburgu jako jeden z 21 okrętów typu "UC II" zamówionych w tej wytwórni. Stocznia oszacowała czas budowy okrętu na 8 miesięcy. UC-25 otrzymał numer stoczniowy 64 ("Werk 64"). Stępkę okrętu położono w 1915 roku, został zwodowany 10 czerwca 1916 roku, zaś do służby w Cesarskiej Marynarce Wojennej przyjęto go 28 czerwca 1916 roku.
Dane taktyczno-techniczne.
SM UC-25 był średniej wielkości dwukadłubowym przybrzeżnym okrętem podwodnym. Długość całkowita wynosiła 49,4 metra, szerokość 5,22 metra i zanurzenie 3,68 metra (wykonany ze stali kadłub sztywny miał 39,3 metra długości i 3,65 metra szerokości). Wysokość (od stępki do szczytu kiosku) wynosiła 7,46 metra. Wyporność w położeniu nawodnym wynosiła 400 ton, a w zanurzeniu 480 ton. Jednostka miała wysoki, ostry dziób przystosowany do przecinania sieci przeciwpodwodnych; do jej wnętrza prowadziły trzy luki, zlokalizowane przed kioskiem, w kiosku i w części rufowej, prowadzący do maszynowni. Cylindryczny kiosk miał średnicę 1,4 metra i wysokość 1,8 metra, obudowany był opływową osłoną. Okręt napędzany był na powierzchni przez dwa 6-cylindrowe, czterosuwowe silniki Diesla MAN S6V23/34 o łącznej mocy 500 KM, zaś pod wodą poruszał się dzięki dwóm silnikom elektrycznym SSW o łącznej mocy 460 KM. Dwa wały napędowe obracały dwie śruby wykonane z brązu manganowego (o średnicy 1,9 metra i skoku 0,9 metra). Okręt osiągał prędkość 11,6 węzła na powierzchni i 6,7 węzła w zanurzeniu. Zasięg wynosił 9250 Mm przy prędkości 7 węzłów w położeniu nawodnym oraz 54 Mm przy prędkości 4 węzłów pod wodą. Zbiorniki mieściły 63 tony paliwa, a energia elektryczna magazynowana była w dwóch bateriach akumulatorów 26 MAS po 62 ogniwa, zlokalizowanych pod przednim i tylnym pomieszczeniem mieszkalnym załogi. Okręt miał siedem zewnętrznych zbiorników balastowych. Dopuszczalna głębokość zanurzenia wynosiła 50 metrów, zaś czas zanurzenia 40 s.
Głównym uzbrojeniem okrętu było 18 min kotwicznych typu UC/200 w sześciu skośnych szybach minowych o średnicy 100 cm, usytuowanych w podwyższonej części dziobowej jeden za drugim w osi symetrii okrętu, pod kątem do tyłu (sposób stawiania – „pod siebie”). Układ ten powodował, że miny trzeba było stawiać na zaplanowanej przed rejsem głębokości, gdyż na morzu nie było do nich dostępu (co znacznie zmniejszało skuteczność okrętów). Uzbrojenie uzupełniały dwie zewnętrzne wyrzutnie torped kalibru 500 mm (umiejscowione powyżej linii wodnej na dziobie, po obu stronach szybów minowych), jedna wewnętrzna wyrzutnia torped kal. 500 mm na rufie (z łącznym zapasem 7 torped) oraz umieszczone przed kioskiem działo pokładowe kal. 88 mm L/30, z zapasem amunicji wynoszącym 130 naboi. Okręt miał trzy peryskopy Zeissa. Wyposażenie uzupełniała kotwica grzybkowa o masie 272 kg.
Załoga okrętu składała się z 3 oficerów oraz 23 podoficerów i marynarzy.
Służba.
28 czerwca 1916 roku dowództwo UC-25 objął kpt. mar. (niem. "Kapitänleutnant") Johannes Feldkirchner, wcześniej dowodzący U-17. Początkowo okręt został przydzielony do Flotylli Bałtyckiej, zatapiając podczas tego okresu służby dwie rosyjskie jednostki: niewielki statek hydrograficzny „Jug” o pojemności 75 BRT, który zatonął na minie 19 października 1916 roku nieopodal latarni Fästorna (Wyspy Alandzkie) i trałowiec „Szczit” (248 t), który także zatonął na minie postawionej między wyspami Hiuma i Sarema 6 grudnia tego roku. Wiosną 1917 roku okręt otrzymał rozkaz udania się na Morze Śródziemne i w dniach 21 marca – 15 kwietnia odbył rejs Helgoland – Cattaro. Po przebyciu Cieśniny Gibraltarskiej UC-25 zatopił 6 kwietnia nieopodal Almeríi ogniem artylerii francuski szkuner „Cybele” (148 BRT), zaś następnego dnia ten sam los spotkał amerykański szkuner „Edwin R. Hunt” o pojemności 1332 BRT (na wysokości Oranu). 8 kwietnia na wschód od Oranu okręt postawił zagrodę minową, na której 28 kwietnia ze stratą 6 członków załogi zatonęła francuska łódź rybacka „Juliette” (50 BRT).
UC-25 dotarł do Cattaro 15 kwietnia, gdzie włączono go w skład Flotylli Pola (niem. "U-Flottille Pola"). Okręt nominalnie wcielono do K.u.K. Kriegsmarine pod nazwą U-89, jednak załoga pozostała niemiecka. Pierwszy sukces pod nową banderą miał miejsce 15 maja, kiedy to na północ od Brindisi na postawionej przez okręt minie zatonął francuski niszczyciel „Boutefeu” (703 t). Dzień później w tej samej okolicy UC-25 storpedował brytyjski krążownik lekki HMS „Dartmouth” (5250 ts), który odniósł ciężkie uszkodzenia i stracił pięciu marynarzy. W dniach 24 maja – 1 czerwca ofiarami okrętu stało się sześć włoskich żaglowców, zatrzymanych i zatopionych ogniem artyleryjskim. Były to: barkentyna „Domenico Barone” (171 BRT), która zatonęła 24 maja na pozycji ; „Nuovo S. Giovanni” (31 BRT) i „San Domenico” (27 BRT), zatopione 28 maja odpowiednio na pozycji ; „Ninotto” (208 BRT), który zatonął 31 maja na pozycji oraz barkentyny „Domenico Miscuraca” (194 BRT) i „Vittoria” (248 BRT), zatopione 1 czerwca odpowiednio na pozycjach i . 6 czerwca na postawione przez UC-25 pole minowe wszedł zbudowany w 1911 roku brytyjski zbiornikowiec „Mitra” o pojemności 5592 BRT, płynący z ładunkiem oleju opałowego z Hurghady do Genui, doznając uszkodzeń 4 Mm od Przylądka Passero (Sycylia).
Kolejne sukcesy odniosła załoga okrętu 4 lipca, kiedy to w okolicy Malty na miny weszły dwa brytyjskie slupy: HMS „Aster” (1250 ts), który zatonął ze stratą 10 członków załogi oraz HMS „Azalea” (także 1250 ts), który został uszkodzony. Następnego dnia na minę wszedł nowoczesny brytyjski zbiornikowiec „Eburna” (4735 BRT), przewożący benzynę i parafinę na trasie Abadan – Katania, doznając uszkodzeń nieopodal Syrakuz.
18 lipca 1917 roku nowym dowódcą UC-25 został por. mar. (niem. "Oberleutnant zur See") Walter Lippold. Pierwszym jego sukcesem było wejście na minę 17 października zbudowanego w 1897 roku brytyjskiego statku szpitalnego HMHS „Goorkha” o wyporności 6335 BRT, który został uszkodzony nieopodal Malty bez strat w personelu i rannych. W dniu następnym nieopodal Syrakuz na minę wszedł i zatonął pochodzący z 1871 roku włoski parowiec „Anna Scotto” (594 BRT). 20 października na wodach między Sycylią a Maltą okręt zatrzymał i zatopił mały włoski żaglowiec „Virginia Gentile” (164 BRT). 3 grudnia na pozycji na postawioną przez UC-25 na początku lipca zagrodę minową wszedł zbudowany w 1887 roku włoski parowiec „Melo” (1115 BRT), który zatonął ze stratą dwóch członków załogi. Ostatnim odniesionym w 1917 roku sukcesem było storpedowanie 8 grudnia na pozycji zbudowanego w 1907 roku brytyjskiego parowca „Chyebassa” (6249 BRT), płynącego z ładunkiem drobnicy na trasie Bombaj – Londyn. Poruszający się w konwoju HE-2 statek został jedynie uszkodzony i o własnych siłach dotarł na Maltę, gdzie został naprawiony.
14 grudnia 1917 roku okręt otrzymał nowego kapitana, którym został por. mar. Freiherr Ernst von Wangenheim. Jego jedynym sukcesem było zatopienie 23 lutego 1918 roku brytyjskiego uzbrojonego trawlera HMT „Marion” (255 BRT), który na pozycji wszedł na zagrodę minową postawioną nieopodal Malty w dniu 30 stycznia.
Na początku 1918 roku niemieckie siły podwodne na Morzu Śródziemnym przeszły reorganizację, w wyniku której Flotylla Pola została podzielona na dwie części: I Flotylla w Poli ("I. U-Flottille Mittelmeer") i II Flotylla w Cattaro ("II. U-Flottille Mittelmeer"), a UC-25 znalazł się w składzie tej drugiej. 16 lutego 1918 roku dowództwo okrętu objął por. mar. Karl Dönitz. 18 marca nowy dowódca odniósł swój pierwszy sukces, wchodząc niepostrzeżenie do sycylijskiego portu Augusta i topiąc trzema torpedami włoski węglowiec „Massilia” (5026 BRT). 4 kwietnia nieopodal Sycylii UC-25 zatrzymał i zatopił ogniem artyleryjskim zbudowaną w 1875 roku włoską barkentynę „Agatina” (201 BRT), płynącą z ładunkiem soli z Trapani do Pireusu. 28 lipca na Morzu Jońskim okręt uszkodził włoski parowiec „Vesuvio” (5459 BRT), płynący na trasie Livorno – Karaczi, a następnego dnia, w odległości 62 Mm na północny wschód od Malty, storpedował bez ostrzeżenia pochodzący z 1904 roku uzbrojony brytyjski parowiec „Rio Pallaresa” (4043 BRT), płynący z Aleksandrii do Hull (na statku zginęło dwóch marynarzy). Ostatnim sukcesem UC-25 w wojnie było storpedowanie bez ostrzeżenia kanadyjskiego uzbrojonego parowca „Freshfield” o pojemności 3445 BRT, płynącego pod balastem na trasie Mesyna – Tarent. Zbudowany w 1896 roku statek zatonął 4 Mm na północny wschód od Crotone ze stratą trzech członków załogi.
W obliczu upadku Monarchii Austro-Węgierskiej, nie mogąc z powodów technicznych wypłynąć w rejs do Niemiec, 28 października 1918 roku UC-25 został samozatopiony przez własną załogę nieopodal Poli, na pozycji .
Podsumowanie działalności bojowej.
SM UC-25 wykonał łącznie 13 misji bojowych, podczas których za pomocą min, torped i ładunków wybuchowych zatopił 18 statków o łącznej pojemności BRT i trzy okręty o łącznej wyporności 2201 ton, zaś pięć statków (o łącznej pojemności BRT) i dwa okręty (o łącznej wyporności ton) zostały uszkodzone. Pełne zestawienie strat przedstawia poniższa tabela:

</doc>
<doc id="4398191" url="https://pl.wikipedia.org/wiki?curid=4398191" title="SM UC-26">
SM UC-26

SM UC-26 – niemiecki podwodny stawiacz min z okresu I wojny światowej, jedna z 64 zbudowanych jednostek typu "UC II". Zwodowany 22 czerwca 1916 roku w stoczni Vulcan w Hamburgu, został przyjęty do służby w Kaiserliche Marine 18 lipca 1916 roku. Włączony w skład Flotylli Flandria, w czasie służby operacyjnej okręt odbył dziewięć patroli i misji bojowych, w wyniku których zatonęło 36 statków o łącznej pojemności BRT i trzy okręty o łącznej wyporności ton, zaś pięć statków o łącznej pojemności BRT zostało uszkodzonych. SM UC-26 został zatopiony w nocy z 8 na 9 maja 1917 roku nieopodal Calais przez brytyjski niszczyciel HMS „Milne”.
Projekt i budowa.
Dokonania pierwszych niemieckich podwodnych stawiaczy min typu "UC I", a także zauważone niedostatki tej konstrukcji, skłoniły dowództwo Cesarskiej Marynarki Wojennej z admirałem von Tirpitzem na czele do działań mających na celu budowę nowego, znacznie większego i doskonalszego typu okrętu podwodnego. Opracowany latem 1915 roku projekt okrętu, oznaczonego później jako typ "UC II", tworzony był równolegle z projektem przybrzeżnego torpedowego okrętu podwodnego typu "UB II". Głównymi zmianami w stosunku do poprzedniej serii były: instalacja wyrzutni torpedowych i działa pokładowego, zwiększenie mocy i niezawodności siłowni oraz wzrost prędkości i zasięgu jednostki – kosztem rezygnacji z możliwości łatwego transportu kolejowego, ze względu na powiększone rozmiary.
SM UC-26 zamówiony został 29 sierpnia 1915 roku jako jedenasta jednostka z I serii okrętów typu "UC II" (numer projektu 41, nadany przez Inspektorat Okrętów Podwodnych) w ramach wojennego programu rozbudowy floty. Został zbudowany w stoczni Vulcan w Hamburgu jako jeden z 21 okrętów typu "UC II" zamówionych w tej wytwórni. Stocznia oszacowała czas budowy okrętu na 8 miesięcy. UC-26 otrzymał numer stoczniowy 65 ("Werk 65"). Stępkę okrętu położono w 1915 roku, a zwodowany został 22 czerwca 1916 roku.
Dane taktyczno-techniczne.
SM UC-26 był średniej wielkości dwukadłubowym przybrzeżnym okrętem podwodnym. Długość całkowita wynosiła 49,4 metra, szerokość 5,22 metra i zanurzenie 3,68 metra (wykonany ze stali kadłub sztywny miał 39,3 metra długości i 3,65 metra szerokości). Wysokość (od stępki do szczytu kiosku) wynosiła 7,46 metra. Wyporność w położeniu nawodnym wynosiła 400 ton, a w zanurzeniu 480 ton. Jednostka miała wysoki, ostry dziób przystosowany do przecinania sieci przeciwpodwodnych; do jej wnętrza prowadziły trzy luki, zlokalizowane przed kioskiem, w kiosku i w części rufowej, prowadzący do maszynowni. Cylindryczny kiosk miał średnicę 1,4 metra i wysokość 1,8 metra, obudowany był opływową osłoną.
Okręt napędzany był na powierzchni przez dwa 6-cylindrowe, czterosuwowe silniki wysokoprężne MAN S6V23/34 o łącznej mocy 368 kW (500 KM), zaś pod wodą poruszał się dzięki dwóm silnikom elektrycznym SSW o łącznej mocy 340 kW (460 KM). Dwa wały napędowe obracały dwie śruby wykonane z brązu manganowego (o średnicy 1,9 metra i skoku 0,9 metra). Okręt osiągał prędkość 11,6 węzła na powierzchni i 6,7 węzła w zanurzeniu. Zasięg wynosił 9260 Mm przy prędkości 7 węzłów w położeniu nawodnym oraz 53 Mm przy prędkości 4 węzłów pod wodą. Zbiorniki mieściły 55 ton paliwa, a energia elektryczna magazynowana była w dwóch bateriach akumulatorów 26 MAS po 62 ogniwa, zlokalizowanych pod przednim i tylnym pomieszczeniem mieszkalnym załogi. Okręt miał siedem zewnętrznych zbiorników balastowych. Dopuszczalna głębokość zanurzenia wynosiła 50 metrów, zaś czas wykonania manewru zanurzenia 40 sekund.
Głównym uzbrojeniem okrętu było 18 min kotwicznych typu UC/200 w sześciu skośnych szybach minowych o średnicy 100 cm, usytuowanych w podwyższonej części dziobowej jeden za drugim w osi symetrii okrętu, pod kątem do tyłu (sposób stawiania – „pod siebie”). Układ ten powodował, że miny trzeba było stawiać na zaplanowanej przed rejsem głębokości, gdyż na morzu nie było do nich dostępu; umożliwiało to jednak stawianie min w zanurzeniu, co znacznie zwiększało ich skuteczność – zwłaszcza na wodach opanowanych przez przeciwnika do działań, na których były przewidziane. Wyposażenie uzupełniały dwie zewnętrzne wyrzutnie torped kalibru 500 mm (umiejscowione powyżej linii wodnej na dziobie, po obu stronach szybów minowych), jedna wewnętrzna wyrzutnia torped kalibru 500 mm na rufie (z łącznym zapasem 7 torped) oraz umieszczone przed kioskiem działo pokładowe kalibru 88 mm L/30, z zapasem amunicji wynoszącym 130 naboi. Okręt wyposażony był w trzy peryskopy Zeissa oraz kotwicę grzybkową o masie 272 kg.
Załoga okrętu składała się z trzech oficerów oraz 23 podoficerów i marynarzy.
Służba.
1916 rok.
SM UC-26 został wcielony do służby w Cesarskiej Marynarce Wojennej 18 lipca 1916 roku. Tego dnia pierwszym i jedynym dowódcą okrętu został por. mar. (niem. "Oberleutnant zur See") Matthias Graf von Schmettow, wcześniej dowodzący mniejszym podwodnym stawiaczem min – UC-6. Po okresie szkolenia okręt został 12 września przydzielony do Flotylli Flandria. 23 września na postawioną przez U-Boota minę wszedł zbudowany w 1905 roku szwedzki parowiec „Prinsessan Ingeborg” o pojemności 3670 BRT. Płynący z Londynu do Newcastle upon Tyne z ładunkiem drobnicy statek doznał uszkodzeń w odległości około 50 Mm na południowy wschód od wybrzeży East Riding of Yorkshire. 30 września w odległości 10 Mm na północny wschód od Przylądka La Hague okręt zatrzymał i po ewakuacji załogi zatopił ogniem artyleryjskim zbudowany w 1876 roku brytyjski drewniany trómasztowy szkuner „William George” (151 BRT), transportujący węgiel ze Swansea do Saint-Valery-en-Caux. Tego dnia na postawionej przez UC-26 nieopodal Hawru minie zatonął też zbudowany w 1901 roku brytyjski parowiec „Maywood” o pojemności 1188 BRT, przewożący ładunek węgla i koksu z Newport do Hawru (nikt nie zginął).
Od października do grudnia UC-26 wraz z innymi podwodnymi stawiaczami min Flotylli Flandria postawiły 41 zagród minowych liczących łącznie 161 min przy brytyjskim brzegu kanału La Manche i 15 zagród liczących 72 miny u wybrzeży Francji. 1 października w odległości 20 Mm na południowy wschód od latarni morskiej Wolf Rock okręt podwodny zatopił francuski żaglowiec „Villebois Mareuil” (151 BRT) (na pozycji ). W tym samym dniu na postawionej przez U-Boota nieopodal Hawru minie zatonął też zbudowany w 1912 roku uzbrojony brytyjski parowiec „Vanellus” o pojemności 1797 BRT, przewożący ropę naftową z Portishead do Rouen, a na jego pokładzie zginęły trzy osoby. Dwa dni później w odległości 15 Mm na południowy zachód od latarni morskiej Wolf Rock okręt zatopił zbudowany w 1905 roku norweski parowiec „Ada” o pojemności 1111 BRT, przewożący ładunek rudy żelaza z Bilbao do Glasgow. 4 października w odległości 12 Mm na południowy zachód od Ouessant ten sam los spotkał zbudowany w 1916 roku norweski parowiec „Risholm” (2550 BRT), transportujący węgiel z Blyth do Bordeaux (obyło się bez strat w ludziach). Następnego dnia w odległości 10 Mm na południowy zachód od Ouessant załoga UC-26 zatrzymała i po zejściu załogi zatopiła za pomocą ładunków wybuchowych zbudowany w 1885 roku brytyjski parowiec „Isle Of Hastings” o pojemności 1575 BRT, przewożący konserwy mięsne z Fray Bentos do Londynu (na pozycji ).
13 października nieopodal Boulogne-sur-Mer na postawionej przez U-Boota minie zatonął zbudowany w 1891 roku fiński parowiec „Mercator” (2827 BRT), który po wypłynięciu z Dunkierki kierował się na wody kanału La Manche (nikt nie zginął). 27 października w Cieśninie Kaletańskiej ten sam los spotkał zbudowany w 1903 roku francuski uzbrojony trawler „Blanc Nez” (247 BRT), na którego pokładzie zginęło 17 członków załogi. Nazajutrz w odległości 5 Mm na północny zachód od Przylądka La Hague na minę wszedł również zbudowany w 1899 roku brytyjski statek szpitalny HMHS „Galeka” o pojemności 6772 BRT, który mimo sztrandowania ostatecznie uległ zniszczeniu na pozycji . 30 października u wejścia do portu w Cherbourgu ten sam los spotkał zbudowany w 1912 roku francuski uzbrojony trawler „Saint Hubert” (216 BRT), na którego pokładzie zginęło 16 marynarzy.
1 listopada na postawionej przez U-Boota nieopodal Hawru minie zatonął francuski torpedowiec Nr 300 o wyporności 99 ton (zginęło 12 członków załogi okrętu). 15 listopada w tym samym miejscu uszkodzeń na postawionej przez okręt podwodny minie doznał zbudowany w 1911 roku brytyjski parowiec „Saint Leonards” (4574 BRT), transportujący ładunek zboża z Filadelfii do Hawru. Następnego dnia ofiarą wojennej działalności UC-26 stały się w zachodniej części kanału La Manche dwa parowce: zbudowany w 1913 roku norweski „Joachim Brinch Lund” (1603 BRT), przewożący rudę żelaza na trasie Santander – Sunderland (na pozycji , zginęło dziewięć osób) oraz pochodzący z 1905 roku portugalski „San Nicolao” (2697 BRT), płynący z Lizbony do Hawru (na pozycji ). Również 16 listopada koło Hawru na postawioną przez okręt minę wszedł zbudowany w 1913 roku brytyjski uzbrojony trawler HMT „Anthony Hope” (288 BRT). Jednostka zatonęła na pozycji ze stratą dwóch członków załogi. Nazajutrz nieopodal Cherbourga na postawionej przez U-Boota minie uszkodzeń doznał zbudowany w 1900 roku brytyjski parowiec „Monmouth” o pojemności 4078 BRT, przewożący ładunek stali i owsa z Newport News przez Cherbourg do Dunkierki (obyło się bez strat w ludziach). 19 listopada w odległości 40 Mm na południowy zachód od latarni morskiej Portland Bill UC-26 zatopił zbudowany w 1906 roku norweski parowiec „Finn” (3806 BRT), transportujący węgiel i koks z Newcastle upon Tyne do Genui (na pozycji , nikt nie zginął). Dwa dni później w odległości 20 Mm na północny zachód od Sept Îles okręt zatrzymał i zatopił zbudowany w 1898 roku francuski drewniany trójmasztowy szkuner „Cap Lihou” (252 BRT), przewożący węgiel ze Swansea do Granville. 22 listopada lista bojowych osiągnięć załogi U-Boota powiększyła się o dwa parowce: zbudowany w 1911 roku uzbrojony brytyjski „Brierton” o pojemności 3255 BRT, przewożący zboże z Karaczi do Manchesteru, storpedowany bez ostrzeżenia i zatopiony w odległości 32 Mm na południowy zachód od Ouessant (na pozycji , nikt nie zginął) oraz pochodzący z 1906 roku norweski „Trym” (1801 BRT), transportujący ładunek węgla z Partington do La Rochelle, zatopiony w odległości 9 Mm na północny zachód od . Następnego dnia w odległości 9 Mm na zachód od latarni morskiej Ar-Men UC-26 zatopił zbudowany w 1882 roku duński parowiec „Dansted” (1492 BRT), przewożący węgiel z Cardiff do Saint-Nazaire (na pozycji , bez strat w załodze). Dwa dni później w okolicy Ouessant okręt zatrzymał i zatopił dwa francuskie żaglowce: zbudowany w 1904 roku „Alfred De Courcy” (164 BRT), płynący z Port Talbot do La Rochelle (na pozycji ) oraz przewożący węgiel pochodzący z 1889 roku drewniany trójmasztowy szkuner „Malvina” (112 BRT) (na pozycji , nikt nie zginął). 10 grudnia w odległości 2 Mm na północny wschód od Cherbourga na postawioną przez U-Boota minę wszedł zbudowany w 1909 roku brytyjski parowiec „Strathalbyn” o pojemności 4331 BRT, przewożący ładunek drobnicy z Nowego Jorku do Hawru i zatonął bez strat w ludziach.
1917 rok.
28 stycznia 1917 roku u wybrzeży Lincolnshire na postawione przez UC-26 miny weszły trzy parowce: zbudowany w 1905 roku rosyjski „Egret” (4055 BRT), transportujący drewno z Archangielska do Londynu (na pozycji ), pochodzący z 1883 roku norweski „Argo” (1261 BRT), przewożący ładunek węgla na trasie Kingston upon Hull – Rouen (na pozycji , na pokładzie zginęło dziewięć osób) oraz zbudowany w 1913 roku norweski „Heimland I” (505 BRT), transportujący węgiel z Newcastle upon Tyne do Saint-Nazaire (na pozycji , bez strat w załodze).
W dniach 2–8 lutego okręt odbył rejs bojowy na wodach kanału La Manche, stawiając dwie zagrody minowe. 6 lutego okręt podwodny uniknął staranowania przez zbudowany w 1885 roku brytyjski bocznokołowy parowiec pasażerski „Mona’s Queen” o pojemności 1200 BRT, który w wyniku kolizji uszkodził koła łopatkowe. Nazajutrz na postawionej przez U-Boota nieopodal Hawru minie zatonął zbudowany w 1906 roku francuski uzbrojony trawler „Noella” (277 BRT).
10 kwietnia w pobliżu Hawru na postawione przez UC-26 miny weszły i na nich zatonęły dwie brytyjskie jednostki: zbudowany w 1911 roku okręt szpitalny HMHS „Salta” (7284 BRT), przewożący artykuły medyczne z Southampton do Hawru (zginęło 86 przebywających na jego pokładzie osób) oraz pochodzący z 1915 roku okręt patrolowy HMS P 26 o wyporności 613 ton (śmierć poniosło 19 członków załogi). Następnego dnia dowódca U-Boota postawił na wodach nieopodal Cherbourga zagrodę minową i przeprowadził dwa ataki torpedowe na brytyjskie parowce: w odległości 5 Mm na północ od Barfleur został zatopiony zbudowany w 1889 roku „Duchess Of Cornwall” (1706 BRT), płynący z Londynu do Hawru (na pokładzie zginęły 23 osoby wraz z kapitanem), a pochodzący z 1904 roku „Branksome Hall” (4262 BRT), transportujący siano i owies z Cork do Cherbourga został uszkodzony (na pozycji , bez strat w załodze). Również 11 kwietnia na postawionej przez okręt podwodny w pobliżu Hawru minie zatonął ze stratą dziewięciu członków załogi zbudowany w 1905 roku brytyjski uzbrojony trawler HMT „Amy” (270 BRT). Dwa dni później nieopodal Île d’Yeu UC-26 zatopił francuski żaglowiec „Gambetta” (39 BRT). 14 kwietnia w odległości około 12 Mm na zachód od Hourtin okręt zatopił płynący w liczącym 20 statków konwoju zbudowany w 1896 roku hiszpański parowiec „Tom” o pojemności 2413 BRT, przewożący rudę żelaza z Bilbao do Cardiff (na pozycji , nikt nie zginął). Cztery dni później, w drodze powrotnej do bazy, U-Boot zatopił w pobliżu zbudowany w 1903 roku francuski żaglowiec „Surcouf” (195 BRT). 19 kwietnia w odległości 15 Mm na południowy wschód od Newhaven załoga okrętu zatrzymała i po ewakuacji załogi zatopiła ogniem artyleryjskim zbudowany w 1912 roku brytyjski szkuner ze stalowym kadłubem „Senator Dantziger” o pojemności 164 BRT, transportujący retorty z Dublina do Dieppe.
30 kwietnia okręt wyszedł z Zeebrugge w rejs na wody kanału La Manche, gdzie postawił kilka zagród minowych. 2 maja nieopodal Hawru UC-26 zatopił zbudowany w 1910 roku norweski parowiec „Certo” o pojemności 1629 BRT, płynący z ładunkiem węgla z Newcastle upon Tyne do Hawru (obyło się bez strat ludzkich). Tego dnia na tych samych wodach na postawioną przez okręt podwodny minę wszedł też zbudowany w 1903 roku brytyjski niszczyciel HMS „Derwent” o wyporności 555 ton, który zatonął ze stratą 58 członków załogi na pozycji . 3 maja u wejścia do portu w Cherbourgu na postawionej przez U-Boota minie zatonął też zbudowany w 1913 roku uzbrojony brytyjski parowiec „Ussa” (2066 BRT), przewożący siano i wozy z Manchesteru do Cherbourga (na pozycji , bez strat w załodze). 8 maja na wodach w pobliżu Cherbourga okręt zatrzymał i zatopił zbudowany w 1877 roku brytyjski drewniany kecz „Iris” o pojemności 75 BRT, który wypłynął z Hawru pod balastem (zginęło czterech członków załogi wraz z kapitanem).
W nocy z 8 na 9 maja 1917 roku powracający do bazy na powierzchni okręt został nieopodal Calais wykryty przez trzy brytyjskie niszczyciele i mimo rozpoczęcia manewru alarmowego zanurzenia został staranowany, a następnie obrzucany bombami głębinowymi przez niszczyciel HMS „Milne”. UC-26 zatonął na pozycji i osiadł na dnie na głębokości 40 metrów, po czym wrak zdołało opuścić ośmiu członków załogi. Niszczyciel „Milne” uratował tylko dwóch rozbitków, co oznaczało, że w katastrofie zginęło 26 członków załogi U-Boota.
Podsumowanie działalności bojowej.
SM UC-26 wykonał łącznie dziewięć misji bojowych, podczas których za pomocą min, torped i ładunków wybuchowych zatopił 36 statków o łącznej pojemności BRT i trzy okręty o łącznej wyporności ton, zaś pięć statków o łącznej pojemności BRT zostało uszkodzonych. Na pokładach zatopionych i uszkodzonych jednostek zginęło co najmniej 267 osób, w tym 86 na brytyjskim okręcie szpitalnym HMHS „Salta”. Pełne zestawienie strat przedstawia poniższa tabela:

</doc>
<doc id="4398194" url="https://pl.wikipedia.org/wiki?curid=4398194" title="Jachimowski">
Jachimowski

Jachimowski – polskie nazwisko.
Osoby noszące nazwisko Jachimowski:

</doc>
<doc id="4398197" url="https://pl.wikipedia.org/wiki?curid=4398197" title="Puerto Natales">
Puerto Natales

Puerto Natales – miasto w Chile, w regionie Magallanes. W 2017 roku liczyło 19 180 mieszkańców. Ośrodek administracyjny prowincji Última Esperanza.

</doc>
<doc id="4398200" url="https://pl.wikipedia.org/wiki?curid=4398200" title="Krishnanagar">
Krishnanagar

Krishnanagar – miasto w Indiach, w stanie Bengal Zachodni. W 2011 roku liczyło 182 010 mieszkańców.

</doc>
<doc id="4398202" url="https://pl.wikipedia.org/wiki?curid=4398202" title="Krishnagar">
Krishnagar



</doc>
<doc id="4398203" url="https://pl.wikipedia.org/wiki?curid=4398203" title="Katarzyna Trylnik">
Katarzyna Trylnik

Katarzyna Trylnik, również jako Katarzyna Trylnik-Zaleska (ur. 5 maja 1973) – polska śpiewaczka operowa (sopran liryczny), solistka Teatru Wielkiego – Opery Narodowej, wykonująca głównie partie sopranu lirycznego, śpiewająca także repertuar oratoryjny i pieśni.
Wykształcenie i nagrody.
Absolwentka Akademii Muzycznej im. Fryderyka Chopina w klasie śpiewu prof. Haliny Słonickiej (dyplom w 1999 wraz z medalem "Magna cum Laude" w uznaniu wybitnych osiągnięć artystycznych).
W 2016 otrzymała stopień doktora sztuk muzycznych.
Nagrody na konkursach wokalnych.
Laureatka międzynarodowych konkursów wokalnych:
Życiorys artystyczny.
W 1998 zaśpiewała na scenie Teatru Wielkiego – Opery Narodowej partię Fiordiligi w przedstawieniu studenckim "Così fan tutte" W.A. Mozarta.
W 2002 zadebiutowała na scenie Teatru Wielkiego – Opery Narodowej rolą Zerliny w operze "Don Giovanni" Mozarta. Występowała na tej scenie w operach takich jak m.in.: "Carmen" G. Bizeta, "Cyganeria" G. Pucciniego, "Czarodziejski flet" W.A. Mozarta, "Dama Pikowa" P. Czajkowskiego, "Elektra" R. Straussa, "Trojanie" H. Berlioza, "Turandot" G. Pucciniego, "Wesele Figara" W.A. Mozarta, "Goplana" W. Żeleńskiego, spektaklem nagrodzonym "Operowym Oscarem" – International Opera Awards w kategorii "Dzieło odkryte na nowo". Kreowała główną postać w "Qudsji Zaherr" P. Szymańskiego.
Śpiewała w koncertach inaugurujących kolejne sezony artystyczne Polskiej Orkiestry Radiowej: Nannetta w "Falstaffie" G. Verdiego (koncert zarejestrowany został przez Polskie Radio, 2007) oraz Zosia we "Flisie" Moniuszki (2009).
Śpiewała partię Jemmy’ego w koncertowym wykonaniu opery "Wilhelm Tell" G. Rossiniego w Teatrze Wielkim – Operze Narodowej (2008), tę rolę zaprezentowała także w scenicznym wykonaniu opery w 2015 (w reż. D. Pountneya).
W czerwcu 2018 kreowała Micaelę w "Carmen" G. Bizeta w teatrze Wielkim – Operze Narodowej w Warszawie (reż. A. Chyra). W grudniu 2018 r. wystąpiła w Operze i Filharmonii Podlaskiej – Europejskim Centrum Sztuki w Białymstoku imienia Stanisława Moniuszki jako Liu w "Turandot" G. Pucciniego (dyr. G. Berniak, reż. M. Weiss).
Wykonywała wiele partii oratoryjno-kantatowych, śpiewała m.in. w takich dziełach, jak: "IX Symfonia" L. van Beethovena, "Stworzenie świata" J. Haydna, "Te Deum" A. Brucknera, "Stabat Mater" A. Dvořáka, G. Rossiniego i K. Szymanowskiego, "Symfonie" G. Mahlera, "Msze" i "Requiem" W.A. Mozarta.
Śpiewała w większości polskich teatrów operowych i filharmonii. Występowała w teatrach operowych i salach koncertowych za granicą, m.in. w takich miastach jak: Augsburg, Brema, Dubaj, Frankfurt, Monachium, Moskwa (Teatr Bolszoj), Paryż czy Wilno.
Współpracowała z takimi dyrygentami, jak: Łukasz Borowicz, Roland Böer, Walerij Giergijew, Jacek Kaspszyk, Kazimierz Kord, Tadeusz Kozłowski, Carlo Montanaro, Michał Nesterowicz, Marek Pijarowski, Modestas Pitrėnas, Jerzy Salwarowski, Wojciech Michniewski, Ruben Silva, Antoni Wicherek, Antoni Wit i Tadeusz Wojciechowski oraz z reżyserami: Martą Domingo, Achimem Freyerem, Laco Adamikiem, Mariuszem Trelińskim i Keithem Warnerem.
Repertuar.
Opera:
Oratorium:
Pieśni:
F. Mendelssohn-Bartholdy, J. Brahms, F. Chopin, P. Czajkowski, C. Debussy, A. Dvworzak, H. Wolf, M. Karłowicz, G. Mahler, St. Moniuszko, S. Rachmaninow, R. Strauss, K. Szymanowski, F. Schubert, R. Schumann.

</doc>
<doc id="4398204" url="https://pl.wikipedia.org/wiki?curid=4398204" title="Gersau">
Gersau

Gersau – miejscowość i gmina w Szwajcarii, w kantonie Schwyz. W 2017 roku liczyła 2279 mieszkańców.

</doc>
<doc id="4398207" url="https://pl.wikipedia.org/wiki?curid=4398207" title="Elady">
Elady

Elady, właśc. Eladio Zorrilla Jiménez (ur. 13 lipca 1990 w La Puerta de Segura) – hiszpański piłkarz występujący na pozycji pomocnika w klubie FC Cartagena.
Kariera klubowa.
Grę w piłkę nożną rozpoczął w amatorskim klubie Orcera CF. W 2006 roku włączono go do składu pierwszej drużyny występującej w Primera Provincial Andaluza (VI liga). W latach 2008–2012 grał w piątoligowych zespołach CD La Puerta oraz Villacarrillo CF.
W sezonie 2012/13 występował w Realu Jaén, z którym wywalczył awans do Segunda División. Po uzyskaniu promocji odszedł z klubu i powrócił do Villacarrillo CF. Przed sezonem 2014/15 podpisał kontrakt z La Hoya Lorca CF. Z powodu kontuzji mięśnia czworogłowego uda po dwóch miesiącach odszedł z zespołu bez rozegrania oficjalnego meczu i ponownie powrócił do Villacarrillo CF. Od jesieni 2014 roku występował w klubach Tercera División i Segunda División B, kolejno: Écija Balompié, Linares Deportivo (awans do Segunda División B w 2015), Atlético Mancha Real (awans do Segunda División B w 2016), oraz Realu Murcia, z którym dwukrotnie dotarł do fazy play-off o awans do Segunda División.
W lipcu 2018 roku Elady podpisał dwuletnią umowę z Cracovią, prowadzoną przez Michała Probierza. 29 lipca zadebiutował w Ekstraklasie w przegranym 0:2 spotkaniu z Lechem Poznań. Oprócz tego wystąpił jeszcze w meczu przeciwko Arce Gdynia (0:0). W sierpniu poprosił o rozwiązanie kontraktu z powodów rodzinnych i powrócił do Hiszpanii, gdzie został piłkarzem FC Cartagena.

</doc>
<doc id="4398208" url="https://pl.wikipedia.org/wiki?curid=4398208" title="Rada Przemysłu Wojennego USA">
Rada Przemysłu Wojennego USA



</doc>
<doc id="4398212" url="https://pl.wikipedia.org/wiki?curid=4398212" title="Al-Bahsa">
Al-Bahsa

Al-Bahsa – wieś w Syrii, w muhafazie Hama. W 2004 roku liczyła 1070 mieszkańców.

</doc>
<doc id="4398214" url="https://pl.wikipedia.org/wiki?curid=4398214" title="Dajr Sunbul (Hama)">
Dajr Sunbul (Hama)

Dajr Sunbul – wieś w Syrii, w muhafazie Hama. W 2004 roku liczyła 1037 mieszkańców.

</doc>
<doc id="4398215" url="https://pl.wikipedia.org/wiki?curid=4398215" title="Parafia św. Antoniego Padewskiego w Wandowie">
Parafia św. Antoniego Padewskiego w Wandowie

Parafia św. Antoniego Padewskiego w Wandowie – parafia rzymskokatolicka w Wandowie.
W 1925 r. przy prowizorycznie urządzonej kaplicy utworzona została parafia. Obecny kościół parafialny murowany, w stylu pseudobarokowym, został wybudowany w 1937 r. Parafia prowadzi księgi metrykalne od 1926.
Zasięg parafii.
Do parafii należą wierni z miejscowości: Germanicha. Grudź, Kamień, Kasyldów, Ksawerynów, Mysłów, Osiny, Teodorów, Wandów oraz Wnętrzne.

</doc>
<doc id="4398221" url="https://pl.wikipedia.org/wiki?curid=4398221" title="Puchar CEV siatkarek (2018/2019)">
Puchar CEV siatkarek (2018/2019)

Puchar CEV siatkarek 2018/2019 – 12. sezon turnieju rozgrywanego od 2007 roku, organizowanego przez Europejską Konfederację Piłki Siatkowej (CEV) w ramach europejskich pucharów dla żeńskich klubowych zespołów siatkarskich "starego kontynentu".
System rozgrywek.
Rozgrywki składają się z 5 rund:
O zwycięstwie w dwumeczu decyduje liczba wygranych meczów. W przypadku remisu (tyle samo punktów na koncie każdej z drużyn), niezależnie od liczby wygranych i przegranych setów, o awansie decyduje dodatkowy tzw. złoty set, rozgrywany bezpośrednio po drugim meczu, do 15 punktów.

</doc>
<doc id="4398222" url="https://pl.wikipedia.org/wiki?curid=4398222" title="Parafia Matki Bożej Nieustającej Pomocy w Woli Zadybskiej">
Parafia Matki Bożej Nieustającej Pomocy w Woli Zadybskiej

Parafia Matki Bożej Nieustającej Pomocy w Woli Zadybskiej – parafia rzymskokatolicka w Woli Zadybskiej
Parafia została erygowana w 1993 r. Kościół parafialny murowany, w stylu współczesnym, wybudowano w latach 1989-1993 staraniem ks. Henryka Wierzejskiego.
Miejscowości należące do parafii to: Borucicha, Budziska, Derlatka, Ochodne, Rybaki, Wola Zadybska, Wola Zadybska-Kolonia.
Parafia ma księgi metrykalne i kronikę parafialną od 1993.

</doc>
<doc id="4398241" url="https://pl.wikipedia.org/wiki?curid=4398241" title="Clotilde siedząca na sofie">
Clotilde siedząca na sofie

Clotilde siedząca na sofie () – obraz hiszpańskiego malarza Joaquína Sorolli namalowany techniką olejną w 1910 roku. Jego wymiary to: 180 × 110 cm.
Obraz przedstawia portret żony artysty, Clotilde García del Castillo, ujętej w pozycji siedzącej, ze wzrokiem skierowanym w stronę widza. Sorolla namalował suknię Clotilde bezpośrednio na gruncie płótna, by uzyskać efekt przezroczystości warstw materiału.
Obraz znajduje się w Muzeum Sorolli w Madrycie.

</doc>
<doc id="4398243" url="https://pl.wikipedia.org/wiki?curid=4398243" title="Iron Post">
Iron Post

Iron Post – jednostka osadnicza w Stanach Zjednoczonych, w stanie Oklahoma, w hrabstwie Mayes.

</doc>
<doc id="4398245" url="https://pl.wikipedia.org/wiki?curid=4398245" title="Mazie">
Mazie

Mazie – jednostka osadnicza w Stanach Zjednoczonych, w stanie Oklahoma, w hrabstwie Mayes.

</doc>
<doc id="4398252" url="https://pl.wikipedia.org/wiki?curid=4398252" title="Murphy (Oklahoma)">
Murphy (Oklahoma)

Murphy – jednostka osadnicza w Stanach Zjednoczonych, w stanie Oklahoma, w hrabstwie Mayes.

</doc>
<doc id="4398253" url="https://pl.wikipedia.org/wiki?curid=4398253" title="Volt Europa">
Volt Europa

Volt Europa (często w skrócie Volt) – proeuropejski ruch polityczny, służący jako ogólnoeuropejska struktura partii unijnych na wybory do Parlamentu Europejskiego w maju 2019 roku. Została założona w 2017 roku przez Andreę Venzona, wspieranego przez Colombe Cahen-Salvador i Damiana Boeselagera. Organizacja stosuje „paneuropejskie podejście” w wielu dziedzinach polityki, takich jak zmiany klimatu, migracje, nierówności gospodarcze, konflikty międzynarodowe, terroryzm i wpływ rewolucji technologicznej na rynek pracy.
Program.
W 2018 roku Volt zidentyfikował „podstawowe wyzwania 5+1”:
Volt różni się od innych ruchów proeuropejskich, takich jak Pulse of Europe czy European Federalists tym, że jego celem jest uczestnictwo w polityce partyjnej poprzez wybory europejskie, lokalne i krajowe za pośrednictwem organizacji zależnych w państwach członkowskich UE. Jego pierwszym głównym celem były wybory do Parlamentu Europejskiego w maju 2019 r.

</doc>
<doc id="4398254" url="https://pl.wikipedia.org/wiki?curid=4398254" title="Czarnotówka">
Czarnotówka

Czarnotówka (805 m) – szczyt Gorców w obrębie miasta Nowy Targ. Znajduje się w zakończeniu południowego grzbietu Bukowiny Waksmundzkiej, który na Czubie zmienia kierunek na południowo-wschodni i poprzez przełęcz Czarnotówkę (796 m) i Czarnotówkę opada do Kowańca w Nowym Targu.
Północne stoki Czarnotówki opadają do doliny potoku Wielki Kowaniec, zachodnie i południowe do doliny potoku Kokoszków. Wszystkie są porośnięte lasem, tylko rejon przełęczy Czarnotówka to trawiaste tereny Polany Długiej.

</doc>
<doc id="4398263" url="https://pl.wikipedia.org/wiki?curid=4398263" title="Günter Berndt">
Günter Berndt

Günter Berndt (ur. 9 kwietnia 1932) – niemiecki pastor ewangelicki, dyrektor Akademii Ewangelickiej w Berlinie, działacz na rzecz pojednania niemiecko-polskiego. Doktor "honoris causa" Chrześcijańskiej Akademii Teologicznej w Warszawie.
Życiorys.
Po ordynacji na duchownego ewangelickiego był proboszczem w Wolfenbüttel. Związał się z chrześcijańskim ruchem pokojowym. Działał w ramach inicjatywy „Frieden für Israel”. W 1969 przeprowadził się do Berlina Zachodniego, gdzie podjął pracę w Akademii Ewangelickiej. W 1972 został dyrektorem tej instytucji i kierownikiem studiów. Był jednym z inicjatorów Polsko-Niemieckiej Komisji Podręcznikowej.
W latach 70. był współzałożycielem Akcji Znaki Pokuty ("Aktion Sühnezeichen") w Berlinie Zachodnim, organizacji działającej na rzecz pojednania niemiecko-polskiego.
W 1976 Senat Chrześcjańskiej Akademii Teologicznej w Warszawie nadał mu tytuł doktora "honoris causa".

</doc>
<doc id="4398270" url="https://pl.wikipedia.org/wiki?curid=4398270" title="Tadeusz Kazimierz Walkowski">
Tadeusz Kazimierz Walkowski

Tadeusz Kazimierz Walkowski (ur. 6 października 1898 w Gwoźdźcu, zm. 4 stycznia 1983 w Edmonton) – podpułkownik korpusu kontrolerów Wojska Polskiego, działacz emigracyjny.
Życiorys.
Urodził się 6 października 1898 w Gwoźdźcu na Pokuciu. Był wnukiem powstańca styczniowego, Józefa Walkowskiego oraz synem Mieczysława i Marii (jego matka pochodziła ze spolonizowanej rodziny austriackiej Marquart wzgl. Margnart, pracującą w służbie wojskowej i urzędniczej). Jego babka od strony ojca, Albina Skulska, była Ormianką. Miał młodszych braci: Mieczysława, Władysława Antoniego (ur. 1905). Zamieszkiwał w Stanisławowie.
Przed 1914 należał do Drużyn Bartoszowych. Po wybuchu I wojny światowej wyruszył ze Lwowa w szeregach Legionu Wschodniego. Po wojnie, jako były oficer Legionów Polskich został przyjęty do Wojska Polskiego i zatwierdzony w stopniu podporucznika. Uczestniczył w wojnie polsko-bolszewickiej 1920 w szeregach 2 pułku szwoleżerów rokitniańskich. Został awansowany na stopień porucznika kawalerii starszeństwem z dniem 1 czerwca 1919, a następnie na stopień rotmistrza ze starszeństwem z dniem 15 sierpnia 1924. W 1923, 1924 był oficerem 5 pułku ułanów w Ostrołęce. W późniejszych latach 20. oraz 30 był oficerem 14 pułku ułanów jazłowieckich we Lwowie. 12 marca 1933 roku został mianowany majorem ze starszeństwem z dniem 1 stycznia 1933 roku i 6. lokatą w korpusie oficerów kawalerii. W czerwcu tego roku został wyznaczony na stanowisko kwatermistrza 14 puł. We Lwowie ukończył studia w Wyższej Szkole Handlu Zagranicznego. Przed listopadem 1938 roku został przeniesiony do korpusu oficerów kontrolerów.
Po wybuchu II wojny światowej przedostał się przez Rumunię i Francję do Wielkiej Brytanii. Po wojnie początkowo przebywał w Londynie, później wyjechał do Kanady i zamieszkiwał Edmonton w prowincji Alberta wraz z żoną i córką. Tam rozwijał działalność niepodległościową i uczestniczył w polskim życiu emigracyjnym na polu społeczno-politycznym. Był działaczem Stowarzyszenia Polskich Kombatantów, Związku Ziem Wschodnich, Kongresu Polonii Kanadyjskiej Okręgu Alberta, którego był przewodniczącym od 1957 do 1963. Działał także w The Canadian Polish Academic Club (CPAC). Należał do Koła Lwowian i wspierał sprawę polskiego Lwowa. W 1965 został awansowany przez władze RP na uchodźstwie na stopień pułkownika w korpusie kontrolerów. Był inicjatorem powstania Pomnika Katyńskiego w Toronto, odsłoniętego w 1980. Jego "Wspomnienia działacza polonijnego" zostały wydane w 1979 w publikacji pt. "Polish Settlers in Alberta (Polacy w Albercie). Wspomnienia i życiorysy".
Podczas wojny zginął jego brat Władysław (w 1940 zamordowany w Katyniu w ramach zbrodni katyńskiej) oraz dwaj synowie (polegli w akcjach Armii Krajowej). Jego żona i córka były więzione w niemieckich obozach Auschwitz-Birkenau i Bergen-Belsen. W sierpniu 1978 Tadeusz Walkowski wraz z żoną Stanisławą obchodził diamentowy jubileusz 60-lecia małżeństwa. Z tej okazji osobiste życzenia przekazali parze królowa Elżbieta II, papież Paweł VI, premier Kanady Pierre Trudeau, premier prowincji Alberta Peter Lougheed. Na wspomniany jubileusz pułkownik otrzymał dyplom przyznany przez Edmonton Historical Board za zasługi dla społeczeństwa kanadyjskiego i wkład na rzecz miasta Edmonton (wcześniej T. Walkowski przekazał bibliotece Uniwersytetu w Edmonton ponad 2000 tomów dotyczących Polski, w tym Lwowa). Z kolei 10 listopada 1979 otrzymał od premiera prowincji Alberta i ministra ds. kultury dyplom uznania za działalność społeczno-naukową w dziedzinie zbliżenia i lepszego wzajemnego zrozumienia w prowincji Alberta. W późniejszym czasie nadal przekazywał bibliotece dzieła. Zmarł 4 stycznia 1983 w Edmonton.

</doc>
<doc id="4398272" url="https://pl.wikipedia.org/wiki?curid=4398272" title="Tadeusz Walkowski">
Tadeusz Walkowski



</doc>
<doc id="4398280" url="https://pl.wikipedia.org/wiki?curid=4398280" title="SM UC-27">
SM UC-27

SM UC-27 – niemiecki podwodny stawiacz min z okresu I wojny światowej, jedna z 64 zbudowanych jednostek typu "UC II". Zwodowany 28 czerwca 1916 roku w stoczni Vulcan w Hamburgu, został przyjęty do służby w Kaiserliche Marine 25 lipca 1916 roku. Początkowo został włączony w skład Flotylli Bałtyckiej. Przebazowany w 1917 roku na Morze Śródziemne został nominalnie wcielony w skład Kaiserliche und Königliche Kriegsmarine pod nazwą U-90, pływając w składzie Flotylli Pola. W czasie służby operacyjnej okręt odbył 14 misji bojowych, w wyniku których zatonęło 55 statków o łącznej pojemności BRT i trzy okręty o łącznej wyporności 830 ton, zaś dwa okręty (o łącznej wyporności ton) zostały uszkodzone. SM UC-27 został poddany Francuzom 3 lutego 1919 roku w wyniku podpisania rozejmu w Compiègne, a następnie złomowany w 1921 roku.
Projekt i budowa.
Sukcesy pierwszych niemieckich podwodnych stawiaczy min typu "UC I", a także niedostatki tej konstrukcji skłoniły dowództwo Cesarskiej Marynarki Wojennej z admirałem von Tirpitzem na czele do działań mających na celu budowę nowego, znacznie większego i doskonalszego typu okrętów podwodnych. Opracowany latem 1915 roku projekt okrętu, oznaczonego później jako typ "UC II", tworzony był równolegle z projektem przybrzeżnego torpedowego okrętu podwodnego typu "UB II". Głównymi zmianami w stosunku do poprzedniej serii były: instalacja wyrzutni torpedowych i działa pokładowego, zwiększenie mocy i niezawodności siłowni oraz wzrost prędkości i zasięgu jednostki, kosztem rezygnacji z możliwości łatwego transportu kolejowego (ze względu na powiększone rozmiary).
SM UC-27 zamówiony został 29 sierpnia 1915 roku jako dwunasta jednostka z I serii okrętów typu "UC II" (numer projektu 41, nadany przez Inspektorat Okrętów Podwodnych), w ramach wojennego programu rozbudowy floty. Został zbudowany w stoczni Vulcan w Hamburgu jako jeden z 21 okrętów typu "UC II" zamówionych w tej wytwórni. Stocznia oszacowała czas budowy okrętu na 8 miesięcy. UC-27 otrzymał numer stoczniowy 66 ("Werk 66"). Stępkę okrętu położono w 1915 roku, został zwodowany 28 czerwca 1916 roku, zaś do służby w Cesarskiej Marynarce Wojennej przyjęto go 25 lipca 1916 roku.
Dane taktyczno-techniczne.
SM UC-27 był średniej wielkości dwukadłubowym przybrzeżnym okrętem podwodnym. Długość całkowita wynosiła 49,4 metra, szerokość 5,22 metra i zanurzenie 3,68 metra (wykonany ze stali kadłub sztywny miał 39,3 metra długości i 3,65 metra szerokości). Wysokość (od stępki do szczytu kiosku) wynosiła 7,46 metra. Wyporność w położeniu nawodnym wynosiła 400 ton, a w zanurzeniu 480 ton. Jednostka miała wysoki, ostry dziób przystosowany do przecinania sieci przeciwpodwodnych; do jej wnętrza prowadziły trzy luki, zlokalizowane przed kioskiem, w kiosku i w części rufowej, prowadzący do maszynowni. Cylindryczny kiosk miał średnicę 1,4 metra i wysokość 1,8 metra, obudowany był opływową osłoną. Okręt napędzany był na powierzchni przez dwa 6-cylindrowe, czterosuwowe silniki Diesla MAN S6V23/34 o łącznej mocy 500 KM, zaś pod wodą poruszał się dzięki dwóm silnikom elektrycznym SSW o łącznej mocy 460 KM. Dwa wały napędowe obracały dwie śruby wykonane z brązu manganowego (o średnicy 1,9 metra i skoku 0,9 metra). Okręt osiągał prędkość 11,6 węzła na powierzchni i 6,7 węzła w zanurzeniu. Zasięg wynosił 9250 Mm przy prędkości 7 węzłów w położeniu nawodnym oraz 54 Mm przy prędkości 4 węzłów pod wodą. Zbiorniki mieściły 63 tony paliwa, a energia elektryczna magazynowana była w dwóch bateriach akumulatorów 26 MAS po 62 ogniwa, zlokalizowanych pod przednim i tylnym pomieszczeniem mieszkalnym załogi. Okręt miał siedem zewnętrznych zbiorników balastowych. Dopuszczalna głębokość zanurzenia wynosiła 50 metrów, zaś czas zanurzenia 40 s.
Głównym uzbrojeniem okrętu było 18 min kotwicznych typu UC/200 w sześciu skośnych szybach minowych o średnicy 100 cm, usytuowanych w podwyższonej części dziobowej jeden za drugim w osi symetrii okrętu, pod kątem do tyłu (sposób stawiania – „pod siebie”). Układ ten powodował, że miny trzeba było stawiać na zaplanowanej przed rejsem głębokości, gdyż na morzu nie było do nich dostępu (co znacznie zmniejszało skuteczność okrętów). Uzbrojenie uzupełniały dwie zewnętrzne wyrzutnie torped kalibru 500 mm (umiejscowione powyżej linii wodnej na dziobie, po obu stronach szybów minowych), jedna wewnętrzna wyrzutnia torped kal. 500 mm na rufie (z łącznym zapasem 7 torped) oraz umieszczone przed kioskiem działo pokładowe kal. 88 mm L/30, z zapasem amunicji wynoszącym 130 naboi. Okręt miał trzy peryskopy Zeissa. Wyposażenie uzupełniała kotwica grzybkowa o masie 272 kg.
Załoga okrętu składała się z 3 oficerów oraz 23 podoficerów i marynarzy.
Służba.
1916 rok.
25 lipca 1916 roku dowództwo UC-27 objął por. mar. (niem. "Oberleutnant zur See") Karl Vesper, wcześniej dowodzący UC-4 i UB-31. Początkowo okręt został przydzielony do Flotylli Bałtyckiej, zatapiając podczas tego okresu służby cztery rosyjskie jednostki (a dwie zostały uszkodzone). W dniach 1-7 i 22-30 października U-Boot, po przedarciu się przez zamykającą drogę do Zatoki Fińskiej rosyjską pozycję minowo-artyleryjską, postawił dwukrotnie po 18 min w wielu niewielkich zagrodach. 28 października nieopodal wyspy Osmussaar zatonął na minie niszczyciel „Kazaniec” o wyporności 580 ton (katastrofę przeżyło 5 oficerów i 29 marynarzy), zaś 7 listopada w Zatoce Fińskiej na minie uszkodzenia rufy doznał nowy niszczyciel „Letun” (1260 t), na pokładzie którego zginęło pięciu marynarzy. 19 listopada nieopodal wyspy Gogland na postawioną przez UC-27 minę wszedł krążownik pancerny „Ruryk” o wyporności 15 544 ton, doznając poważnych uszkodzeń. Wybuch nastąpił pod dziobową wieżą artyleryjską, a do kadłuba wdarły się setki ton wody. Po zatrzymaniu jej napływu przez ekipy ratownicze, mając nieuszkodzony napęd okręt sam dopłynął do Kronsztadu, gdzie trafił do stoczni (naprawa trwała do lutego 1917 roku). 22 listopada na minę wszedł również trałowiec „Fugas” (150 t), który zatonął u wybrzeży Finlandii ze stratą ośmiu członków załogi. Wreszcie, w dniach 18-21 grudnia na postawionych przez UC-27 minach zatonęły dwa parowce: „Buki” (4499 BRT), na pozycji oraz „Skiftet” (336 BRT), który zatonął na pozycji (na jego pokładzie śmierć poniosło 86 marynarzy).
1917 rok.
8 lutego 1917 roku nowym dowódcą UC-27 został kpt. mar. (niem. "Kapitänleutnant") Gerhard Schulz. Wiosną 1917 roku okręt otrzymał rozkaz udania się na Morze Śródziemne i w dniach 3–30 kwietnia odbył rejs Helgoland-Cattaro. W drodze okręt 6 kwietnia w okolicy Orkadów zatopił ogniem artylerii dwa brytyjskie statki rybackie: „Narberth Castle” (168 BRT) i „Nestor” (176 BRT). Rejs na śródziemnomorski teatr działań wojennych obfitował w dalsze sukcesy – 12 kwietnia na południowy zachód od Irlandii został zatrzymany i zatopiony zbudowany w 1913 roku rosyjski żaglowiec „Ernst Sophie” (222 BRT), przewożący sól z Bristolu na Islandię (na pozycji ); następnego dnia został zatopiony pochodzący z 1904 roku uzbrojony brytyjski parowiec „Kariba” (3697 BRT), płynący z Jawy przez Dakar do Falmouth z ładunkiem cukru, storpedowany bez ostrzeżenia na pozycji (na jego pokładzie zginęło 13 członków załogi). 15 kwietnia ofiarą UC-27 został kolejny statek – zbudowany w 1901 roku uzbrojony brytyjski parowiec „Gretaston” o pojemności 3395 BRT, transportujący na trasie Huelva – Garston rudę miedzi. Storpedowany zatonął wraz z całą załogą (29 osób) na pozycji . 17 kwietnia nieopodal Lizbony okręt postawił dwie zagrody minowe. 18 kwietnia, 40 Mm na południowy wschód od Przylądka Świętego Wincentego został zatrzymany i zatopiony przy pomocy ładunków wybuchowych brytyjski szkuner „Thomas” (132 BRT), płynący z ładunkiem soli z Kadyksu. Po przebyciu Cieśniny Gibraltarskiej UC-27 zatopił 26 kwietnia w okolicy półwyspu Cap Bon dwa włoskie żaglowce: bark „Augusta” (686 BRT), transportujący fosforany z Tunisu do Aleksandrii (na pozycji ) i szkuner „Gennarino” (248 BRT), również przewożący fosforany z Tunisu do Włoch, na pozycji .
UC-27 dotarł do Cattaro 30 kwietnia, gdzie włączono go w skład Flotylli Pola (niem. "U-Flottille Pola"). Okręt nominalnie wcielono do K.u.K. Kriegsmarine pod nazwą U-90, jednak załoga pozostała niemiecka. W dniach 16-19 czerwca 1917 roku okręt podczas misji u wybrzeży Tunezji zatopił aż 25 małych tunezyjskich i włoskich żaglowców o łącznej pojemności 1449 BRT. Spośród nich tonaż 100 ton przekraczały tylko cztery włoskie jednostki, utracone 18 czerwca: brygantyna „Bettina” (140 BRT), zatopiona na pozycji ; bryg „Bianca B.” (329 BRT), zatopiony na pozycji ; „Letizia C.” (136 BRT), zatopiona nieopodal Safakis i „Paolina Aida” (250 BRT), zatopiona na pozycji . 20 czerwca załoga UC-27 zanotowała kolejny sukces, topiąc za pomocą torped zbudowany w 1904 roku brytyjski parowiec „Ruperra” (4232 BRT), który przewoził drobnicę na trasie Port Sudan – Londyn (statek zatonął bez strat w ludziach na pozycji ). Trzy dni później na postawionej nieopodal Safakis zagrodzie minowej zatonął mały francuski żaglowiec „Jules” (49 BRT).
26 lipca 1917 roku UC-27 odniósł największy w swojej wojennej karierze sukces, topiąc zbudowany w 1905 roku duży uzbrojony brytyjski statek pasażerski „Mooltan” o pojemności 9621 BRT, płynący z Malty do Marsylii. Storpedowana bez ostrzeżenia jednostka zatonęła ze stratą dwóch ludzi na pozycji . W dniach 6-7 sierpnia okręt zatopił małą tunezyjską łódź „El Kaddra Nr 53” (20 BRT) i zbudowany w 1902 roku włoski parowiec „Esemplare” (999 BRT), który zatonął na pozycji . 12 września na pozycji doszło do storpedowania bez ostrzeżenia pochodzącego z 1902 roku uzbrojonego brytyjskiego parowca „Gibraltar” (3803 BRT), płynącego z ładunkiem drobnicy z Karaczi do Marsylii, w wyniku którego statek został zatopiony i stracił czterech członków załogi. 16 września został zatrzymany i zatopiony w Zatoce Lwiej włoski żaglowiec „Annina Capano” (250 BRT), na pozycji . Następnego dnia załoga okrętu zatopiła w tej samej zatoce kolejne dwa włoskie żaglowce: „Eugenio D.” (99 BRT) i „Muccio” (137 BRT). Również 23 września UC-27 zanotował podwójny sukces, gdyż jego łupem padł mały hiszpański żaglowiec „Joaquina” (69 BRT), zatopiony 8 Mm od Cadaqués oraz zbudowany w 1911 roku francuski statek pasażerski „Medie” (4770 BRT), przewożący amunicję z Malty do Marsylii, który zatonął storpedowany na pozycji .
Od 28 listopada 1917 roku do 14 stycznia 1918 roku dowódcą okrętu był kpt. mar. Wilhelm Canaris. Podczas tego okresu UC-27 nie odniósł żadnych sukcesów.
1918 rok.
Na początku 1918 roku niemieckie siły podwodne na Morzu Śródziemnym przeszły reorganizację, w wyniku której Flotylla Pola została podzielona na dwie części: I Flotylla w Poli ("I. U-Flottille Mittelmeer") i II Flotylla w Cattaro ("II. U-Flottille Mittelmeer"), a UC-27 znalazł się w składzie tej drugiej. 15 stycznia 1918 roku dowództwo okrętu objął por. mar. Otto Gerke. 26 lutego nowy dowódca odniósł swój pierwszy sukces, zatapiając w ataku torpedowym bez ostrzeżenia 10 Mm na południowy zachód od Pantellerii zbudowany w 1906 roku uzbrojony brytyjski parowiec „Maltby” o pojemności 3977 BRT, płynący z ładunkiem węgla z Cardiff na Maltę (w katastrofie zginęło pięciu załogantów). Następnego dnia U-Boot zatopił pochodzący z 1899 roku duży brytyjski parowiec „Machaon” (6738 BRT), przewożący drobnicę na trasie Liverpool – Port Said. Statek zatonął na pozycji bez strat w ludziach. 28 lutego na jednej z postawionych u wybrzeży Tunezji min zatonął też mały francuski żaglowiec „Savoyarde” (50 BRT). Kolejne sukcesy załogi UC-27 miały miejsce w marcu: 4 marca na pozycji bez ostrzeżenia zatopiony został zbudowany w 1905 roku uzbrojony brytyjski parowiec „Clan Macpherson” (4779 BRT), płynący z Malty do Koulun (śmierć poniosło 18 członków załogi), zaś 8 marca zatonął storpedowany bez ostrzeżenia pochodzący z 1894 roku uzbrojony brytyjski parowiec „Ayr” (3050 BRT), przewożący ładunek ołowiu, bawełny i jej nasion na trasie z Aleksandrii do Bizerty (na pozycji , bez strat ludzkich). 1 maja UC-27 zaatakował płynący w konwoju Aleksandria – Bizerta uzbrojony brytyjski parowiec „Matiana” o pojemności 5313 BRT (zbudowany w 1894 roku), transportujący bawełnę i jej nasiona, który został storpedowany bez ostrzeżenia nieopodal Tunisu i zatonął na pozycji (nikt nie zginął).
13 sierpnia UC-27 zanotował kolejne zatopienie, torpedując 20 Mm na północny wschód od wyspy Galite w Tunezji płynący w konwoju GB-56 (Gibraltar – Bizerta) zbudowany w 1897 roku francuski parowiec „La Chaussade” (4494 BRT), na którego pokładzie zginęło czterech marynarzy. 23 sierpnia został storpedowany bez ostrzeżenia na pozycji zbudowany w 1911 roku uzbrojony brytyjski parowiec „Australian Transport” o pojemności 4784 BRT, płynący z Karaczi do Bizerty z ładunkiem pszenicy i cebuli (śmierć poniósł jeden załogant). Dwa dni później na pozycji UC-27 zatopił w ataku torpedowym bez ostrzeżenia nowy, zbudowany w tym roku uzbrojony brytyjski parowiec „Willingtonia” (3228 BRT), transportujący węgiel z Barry na Korfu (na jego pokładzie zginęło 4 marynarzy).
W obliczu upadku Monarchii Austro-Węgierskiej 29 października 1918 roku UC-27 wypłynął w rejs do Niemiec. Po dopłynięciu do ojczyzny, w myśl postanowień rozejmu w Compiègne został 3 lutego 1919 roku poddany Francuzom. Ostatnią, już powojenną ofiarą U-Boota był francuski torpedowiec Nr 325, który wszedł na minę postawioną w okolicy Dżuzur Karkana. Jednostka ta zatonęła 22 stycznia 1919 roku wraz z 18 członkami załogi.
UC-27 został zezłomowany w Landerneau w 1921 roku.
Podsumowanie działalności bojowej.
SM UC-27 wykonał łącznie 14 misji bojowych, podczas których za pomocą min, torped i ładunków wybuchowych zatopił 55 statków o łącznej pojemności BRT i trzy okręty o łącznej wyporności 830 ton, zaś dwa okręty (o łącznej wyporności ton) zostały uszkodzone. Pełne zestawienie strat przedstawia poniższa tabela:

</doc>
<doc id="4398282" url="https://pl.wikipedia.org/wiki?curid=4398282" title="Kościół Trzech Króli w Kolnie">
Kościół Trzech Króli w Kolnie

Kościół Trzech Króli – rzymskokatolicki kościół parafialny należący do dekanatu Biskupiec Reszelski archidiecezji warmińskiej.
Obecny kościół został wzniesiony w końcu XIV wieku i nosił wezwanie świętego Jakuba. W 1758 roku biskup Adam Stanisław Grabowski ponownie konsekrował świątynię, ku czci Trzech Króli. W 1890 roku budowla została rozbudowana o neogotycki transept, prezbiterium z zakrystiami oraz wieżę z kaplicami i kruchtami z lewej i prawej strony.
Jest to świątynia gotycka (elementy późniejsze reprezentują styl neogotycki), orientowana, wybudowana na planie prostokąta. Do jej budowy zostały użyte cegły oraz kamienie polne. Od strony zachodniej do korpusu kościoła jest dobudowana wieża o pięciu kondygnacjach, wzniesiona na planie kwadratu. W jej bryle znajdują się wąskie ostrołukowe okna, a zwieńczona jest spiczastym dachem hełmowym. Na skrzyżowaniu transeptu z nawą główną jest umieszczona sygnaturka. Korpus budowli, podparty przyporami w narożnikach, jest zwieńczony szczytami schodkowo-sterczynowymi. Gotycki szczyt wschodni jest ozdobiony również małymi blendami. Salowe wnętrze jest nakryte sklepieniami kolebkowymi.

</doc>
<doc id="4398288" url="https://pl.wikipedia.org/wiki?curid=4398288" title="Władysław Michał Turłaj">
Władysław Michał Turłaj

Władysław Michał Turłaj herbu Jastrzębiec – podczaszy trocki w 1698 roku, pisarz grodzki trocki w latach 1698–1704, wójt trocki w latach 1687–1690.
Poseł trocki na sejm pacyfikacyjny 1698 roku. Był posłem trockim na sejm 1699 roku. Poseł na sejm 1703 roku z powiatu trockiego.

</doc>
<doc id="4398289" url="https://pl.wikipedia.org/wiki?curid=4398289" title="SM UC-28">
SM UC-28

SM UC-28 – niemiecki podwodny stawiacz min z okresu I wojny światowej, jedna z 64 zbudowanych jednostek typu "UC II". Zwodowany 8 lipca 1916 roku w stoczni Vulcan w Hamburgu, został przyjęty do służby w Kaiserliche Marine 6 sierpnia 1916 roku. Przez cały okres wojny pełnił służbę jako jednostka szkolna. SM UC-28 został poddany Francuzom 12 lutego 1919 roku w wyniku podpisania rozejmu w Compiègne, a następnie złomowany.
Projekt i budowa.
Sukcesy pierwszych niemieckich podwodnych stawiaczy min typu "UC I", a także niedostatki tej konstrukcji skłoniły dowództwo Cesarskiej Marynarki Wojennej z admirałem von Tirpitzem na czele do działań mających na celu budowę nowego, znacznie większego i doskonalszego typu okrętów podwodnych. Opracowany latem 1915 roku projekt okrętu, oznaczonego później jako typ "UC II", tworzony był równolegle z projektem przybrzeżnego torpedowego okrętu podwodnego typu "UB II". Głównymi zmianami w stosunku do poprzedniej serii były: instalacja wyrzutni torpedowych i działa pokładowego, zwiększenie mocy i niezawodności siłowni oraz wzrost prędkości i zasięgu jednostki, kosztem rezygnacji z możliwości łatwego transportu kolejowego (ze względu na powiększone rozmiary).
SM UC-28 zamówiony został 29 sierpnia 1915 roku jako trzynasta jednostka z I serii okrętów typu "UC II" (numer projektu 41, nadany przez Inspektorat Okrętów Podwodnych), w ramach wojennego programu rozbudowy floty. Został zbudowany w stoczni Vulcan w Hamburgu jako jeden z 21 okrętów typu "UC II" zamówionych w tej wytwórni. Stocznia oszacowała czas budowy okrętu na 8 miesięcy. UC-28 otrzymał numer stoczniowy 67 ("Werk 67"). Stępkę okrętu położono w 1915 roku, został zwodowany 8 lipca 1916 roku, zaś do służby w Cesarskiej Marynarce Wojennej przyjęto go 6 sierpnia 1916 roku.
Dane taktyczno-techniczne.
SM UC-28 był średniej wielkości dwukadłubowym przybrzeżnym okrętem podwodnym. Długość całkowita wynosiła 49,4 metra, szerokość 5,22 metra i zanurzenie 3,68 metra (wykonany ze stali kadłub sztywny miał 39,3 metra długości i 3,65 metra szerokości). Wysokość (od stępki do szczytu kiosku) wynosiła 7,46 metra. Wyporność w położeniu nawodnym wynosiła 400 ton, a w zanurzeniu 480 ton. Jednostka miała wysoki, ostry dziób przystosowany do przecinania sieci przeciwpodwodnych; do jej wnętrza prowadziły trzy luki, zlokalizowane przed kioskiem, w kiosku i w części rufowej, prowadzący do maszynowni. Cylindryczny kiosk miał średnicę 1,4 metra i wysokość 1,8 metra, obudowany był opływową osłoną. Okręt napędzany był na powierzchni przez dwa 6-cylindrowe, czterosuwowe silniki Diesla Daimler MU256 o łącznej mocy 500 KM, zaś pod wodą poruszał się dzięki dwóm silnikom elektrycznym SSW o łącznej mocy 460 KM. Dwa wały napędowe obracały dwie śruby wykonane z brązu manganowego (o średnicy 1,9 metra i skoku 0,9 metra). Okręt osiągał prędkość 11,6 węzła na powierzchni i 6,7 węzła w zanurzeniu. Zasięg wynosił 9410 Mm przy prędkości 7 węzłów w położeniu nawodnym oraz 54 Mm przy prędkości 4 węzłów pod wodą. Zbiorniki mieściły 63 tony paliwa, a energia elektryczna magazynowana była w dwóch bateriach akumulatorów 26 MAS po 62 ogniwa, zlokalizowanych pod przednim i tylnym pomieszczeniem mieszkalnym załogi. Okręt miał siedem zewnętrznych zbiorników balastowych. Dopuszczalna głębokość zanurzenia wynosiła 50 metrów, zaś czas zanurzenia 40 s.
Głównym uzbrojeniem okrętu było 18 min kotwicznych typu UC/200 w sześciu skośnych szybach minowych o średnicy 100 cm, usytuowanych w podwyższonej części dziobowej jeden za drugim w osi symetrii okrętu, pod kątem do tyłu (sposób stawiania – „pod siebie”). Układ ten powodował, że miny trzeba było stawiać na zaplanowanej przed rejsem głębokości, gdyż na morzu nie było do nich dostępu (co znacznie zmniejszało skuteczność okrętów). Uzbrojenie uzupełniały dwie zewnętrzne wyrzutnie torped kalibru 500 mm (umiejscowione powyżej linii wodnej na dziobie, po obu stronach szybów minowych), jedna wewnętrzna wyrzutnia torped kal. 500 mm na rufie (z łącznym zapasem 7 torped) oraz umieszczone przed kioskiem działo pokładowe kal. 88 mm L/30, z zapasem amunicji wynoszącym 130 naboi. Okręt miał trzy peryskopy Zeissa. Wyposażenie uzupełniała kotwica grzybkowa o masie 272 kg.
Załoga okrętu składała się z 3 oficerów oraz 23 podoficerów i marynarzy.
Służba.
6 sierpnia 1916 roku dowództwo UC-28 objął por. mar. (niem. "Oberleutnant zur See") Theodor Schultz, wcześniej dowodzący UB-34. Okręt został przydzielony do Flotylli Szkolnej, w której składzie pływał do końca wojny. Następnie, w myśl postanowień rozejmu w Compiègne został 12 lutego 1919 roku poddany Francuzom, a następnie złomowany.

</doc>
<doc id="4398296" url="https://pl.wikipedia.org/wiki?curid=4398296" title="SM U-90 (1916)">
SM U-90 (1916)



</doc>
<doc id="4398301" url="https://pl.wikipedia.org/wiki?curid=4398301" title="Incydent w Kecksburgu">
Incydent w Kecksburgu

Incydent w Kecksburgu (ang. "Kecksburg UFO incident") – rzekome rozbicie się niezidentyfikowanego obiektu latającego (UFO), które miało mieć miejsce 9 grudnia 1965 w lesie koło wsi Kecksburg (około 50 kilometrów od Pittsburgha) w stanie Pensylwania w Stanach Zjednoczonych.
Przebieg incydentu.
9 grudnia 1965 nad prowincją Ontario w Kanadzie oraz północno-wschodnimi stanami USA przeleciał nietypowy bolid, któremu towarzyszyła hukowa kanonada – meteoroid miał rozsiewać w locie rozżarzone metalowe fragmenty które spadając na pola, wywołały w niektórych miejscach pożary traw. Media i eksperci uspokajali ludność twierdząc, że to tylko najprawdopodobniej kosmiczny kamień jednak kilka chwil po obserwacji bolidu, w lesie koło wsi Kecksburg spadł z nieba tajemniczy obiekt. O godzinie 16:45 Bill Bulebush montował w swoim samochodzie CB-radio, kiedy nagle usłyszał dochodzące z góry „skwierczenie”: Około 18:30 do stacji radiowej w Greensburgu zadzwoniła Frances Kalp mieszkająca na farmie oddalonej około kilometra od Kecksburga, która powiedziała dziennikarzowi stacji Johnowi Murphy’emu że jej dzieci widziały katastrofę „czegoś” w miejscowym lesie. Murphy zawiadomił o tym policję stanową, lecz wkrótce po tym jak zjawili się w lesie, dowiedział się od policjantów że „nie mogą niczego znaleźć” i że przekazują sprawę US Army. Wojskowi zjawili się bardzo szybko otaczając las szczelnym kordonem i nie pozwalając nikomu zbliżyć się do miejsca katastrofy. John Murphy wspominał potem, że w międzyczasie podsłuchał relację jednego z policjantów, który mówił o zauważonym między drzewami „pulsującym niebieskim świetle”. 
Wygląd obiektu.
Bill Bulebush znalazł się w grupce miejscowych dobrze znających okoliczne lasy, którym udało się dostać na obszar, gdzie spadł tajemniczy obiekt zanim pojawiło się tam wojsko. Bulebush kierował się szlakiem połamanych przez upadający obiekt drzew, wyczuwając w powietrzu silną woń siarki. Gdy dotarł na miejsce katastrofy zobaczył „to coś co nie miało drzwi, łączeń, niczego. Spoczywało na ziemi, jakby stygło”. Inni którzy widzieli obiekt, twierdzili zgodnie że kształtem przypominał żołądź albo pocisk i nie był zbyt duży – jego wysokość ocenili na około 3 metry. Inni świadkowie sugerowali, że poszycie obiektu emitowało światło albo że był on otoczony przez jakieś „pole siłowe” a w locie wyglądał jak ognista kula. Dwóch świadków którzy widzieli obiekt w lesie w odległości kilkudziesięciu metrów, opowiadało, że błyskał na niebiesko „jakby ktoś spawał”. Dwóm strażakom polskiego pochodzenia którzy przeczesywali las, udało się podejść bardzo blisko obiektu: jeden stwierdził, że znaki na kadłubie na pewno nie były rosyjskie, a drugi że owe znaki przypominały mu „egipskie hieroglify” i że obiekt wydawał się nienaruszony, a żarzące się poszycie sprawiało wrażenie, jakby dopiero co odlano go z metalu: 
Grupa świadków, którzy obserwowali wojskowych krzątających się między drzewami, mówiła o ciężarówce, która wywiozła stamtąd okryty plandekami stożkowaty obiekt.
Próby wyjaśnienia incydentu.
Badanie incydentu w Kecksburgu od początku stanowiło duży problem. Policja i wojsko zaprzeczały, by cokolwiek znaleziono a gazeta "Tribune-Review" z Greensburga, która opisała zdarzenie ze wszystkimi dziwnymi szczegółami, w kolejnym wydaniu opublikowała (prawdopodobnie wymuszone) dementi, stwierdzając, że w lesie upadł meteoryt.
Dziennikarz John Murphy intensywnie badał sprawę z zamiarem przedstawienia wyniku swoich ustaleń w radiowym reportażu „Obiekt w lesie”. Na krótko przed tym Murphy’ego odwiedzili funkcjonariusze służb specjalnych, którzy wymusili na nim zwrot najcenniejszych materiałów. Po wyemitowaniu ocenzurowanej i okrojonej wersji reportażu Murphy stracił zapał do dalszego badania sprawy i niechętnie o niej mówił. Zmarł w 1969 podczas wakacji w okolicach miasta Ventura w Kalifornii, potrącony przez niezidentyfikowanego kierowcę.
Ufolog Stan Gordon dotarł do oficjalnych dokumentów na temat incydentu w Kecksburgu, które były przechowywane przez Siły Powietrzne USA. Wynikało z nich, że zdarzeniem interesowały się różne ośrodki zaczynając od Dowództwa Obrony Północnoamerykańskiej Przestrzeni Powietrznej i Kosmicznej (NORAD) na Centrum Kosmicznym Johna F. Kennedy’ego (KSC) kończąc, musiało więc mieć ono duże znaczenie dla bezpieczeństwa narodowego. Z tych dokumentów wynika że o 2:00 w nocy odwołano poszukiwania, niczego nie znajdując i że forsowane przez wojsko i władze wytłumaczenie mówiło o obserwacji meteoroidu.
W 1966 a więc rok po incydencie badacz zjawisk niezwykłych Ivan T. Sanderson, sporządził dokładną analizę obserwacji bolidu, które poprzedzały zdarzenie w Kecksburgu. Doszedł on do wniosku, że jasny obiekt, pozostawiający wyraźną smugę dymu, był widoczny aż przez sześć minut. Poruszał się wolniej niż spadająca gwiazda, ale zbyt szybko jak na samolot i bez wątpienia to on spadł do lasu koło farmy Frances Kalp. Na przestrzeni lat pojawiali się wojskowi oferujący różnego rodzaju przecieki. Jeden z nich twierdził, że widział „metalowy żołądź” w bazie lotniczej we wsi Lockbourne w stanie Ohio a drugi, że w bazie Wright-Patterson niedaleko Dayton również w Ohio.
Zdaniem zwolenników teorii spiskowych w miejscowości miała miejsce katastrofa urządzenia "Die Glocke" zaprojektowanego w nazistowskich Niemczech. Po wojnie aparatura miała zostać przewieziona do Stanów Zjednoczonych.
Ekspert od technologii kosmicznej James Oberg zasugerował, że za incydent w Kecksburgu odpowiedzialne były szczątki radzieckiej sondy kosmicznej Kosmos 96, która wystartowała z zamiarem dotarcia do Wenus, ale nie zdołała opuścić orbity okołoziemskiej w wyniku usterki. Sonda miała kształt stożka, ale była znacznie mniejsza od tego z Pensylwanii. Zgodnie z raportem United States Space Command (USSPACECOM), szczątki radzieckiej sondy spadły w Kanadzie kilkanaście godzin przed incydentem w Kecksburgu. Specjalista NASA Nicholas L. Johnson zajmujący się między innymi kosmicznymi śmieciami wykluczył, by te dwie sprawy cokolwiek łączyło.
Dziennikarka Leslie Kean wygrała z NASA proces o udostępnienie informacji na temat incydentu w Kecksburgu. Poszukiwania dokumentów, nadzorowane przez sąd, zakończono w 2009, a wnioski Kean opisała w specjalnym raporcie w którym nie znalazły się żadne nowe ustalenia. NASA miała obowiązek badać przypadki katastrof zagranicznych statków kosmicznych na terytorium Stanów Zjednoczonych, ale w sprawie incydentu w Kecksburgu agencja miała niewiele do powiedzenia. Według Leslie Kean i innych ufologów w Kecksburgu nie rozbił się radziecki statek kosmiczny ale jakiś tajny pojazd amerykański generujący promieniowanie radioaktywne.
Wyjaśnienie naukowe.
W rzeczywistości poruszenie wśród ludności wywołał upadek meteorytu, którego miejsce oszacowano za pomocą triangulacji na podstawie zdjęć meteoru na , a zatem w Kanadzie, w pobliżu miasta Windsor i sąsiedniego amerykańskiego Detroit, a nie Pittsburgha. W Detroit i Windsorze także widziano meteor, a 3–5 min po jego zniknieciu słyszano tam silne grzmiące dźwięki. Znaczne oddalenie od miejsca wskazywanego przez świadków jako upadek „tajemniczego obiektu” (ok. 350 km na północny zachód) było prawdopodobnie wynikiem powszechnego znacznego niedoszacowania odległości w takich sytuacjach przez obserwatorów. Prędkość przelotu bolidu oszacowano na 14,5 km/s, wyliczono też jego szacunkową trajektorię.

</doc>
<doc id="4398302" url="https://pl.wikipedia.org/wiki?curid=4398302" title="Golden Films">
Golden Films

Golden Films – amerykańskie studio produkcyjne założone przez Diane Eskenazi. Studio wyprodukowało szereg filmów animowanych, które zostały wydane m.in. w serii "Czarodziejskie Opowieści" (ang. "Enchanted Tales").
Dystrybucją w Polsce filmów na VHS i DVD zajęło się Best Film i Cass Film.
Spis.
Seria I.
Źródło:
Seria II.
Źródło:
Seria III.
Źródło:
Czarodziejskie Opowieści.
Źródło:
Produkcje z 2022.
Źródło:
Nagrody.
Źródło:

</doc>
<doc id="4398305" url="https://pl.wikipedia.org/wiki?curid=4398305" title="Arthur's Seat">
Arthur's Seat



</doc>
<doc id="4398307" url="https://pl.wikipedia.org/wiki?curid=4398307" title="Arthur's Town">
Arthur's Town



</doc>
<doc id="4398308" url="https://pl.wikipedia.org/wiki?curid=4398308" title="Chrystian Mieczysław Kretowicz">
Chrystian Mieczysław Kretowicz

Chrystian Mieczysław Kretowicz, ps. „Orso” (ur. 13 sierpnia 1896 we Lwowie, zm. 3 czerwca 1975 w San Diego) – major obserwator Wojska Polskiego, działacz niepodległościowy.
Życiorys.
Urodził się 13 sierpnia 1896 we Lwowie, w rodzinie Emila.
Podczas I wojny światowej był żołnierzem Legionów Polskich w szeregach I Brygady. U kresu wojny brał udział w obronie Lwowa podczas wojny polsko-ukraińskiej, służąc w składzie sformowanego 7 listopada 1918 „Tanku Piłsudskiego” pod komendą ppor. Edwarda Sas-Świstelnickiego, w stopniu sierżanta pełnił stanowisko celowniczego czołowego karabinu maszynowego (we wspomnieniach dowódcy tegoż pojazdu był określony jako "Mieszko Kretowicz"). Po odzyskaniu przez Polskę niepodległości 1918 został przyjęty do Wojska Polskiego. Uczestniczył w wojnie polsko-bolszewickiej w 1920 oraz w III powstaniu śląskim w 1921.
W 1922 w stopniu porucznika piechoty służył w 39 pułku piechoty. Został awansowany na stopień porucznika w korpusie oficerów aeronautycznych z dniem 1 czerwca 1919, a następnie na stopień kapitana w korpusie oficerów aeronautycznych z dniem 1 lipca 1923. W 1923, 1924, 1934 był oficerem 2 pułku lotniczego w Krakowie. Został awansowany na stopień majora w korpusie oficerów aeronautyki ze starszeństwem z dniem 1 stycznia 1932. W 1932 był przydzielony do Departamentu Aeronautyki Ministerstwa Spraw Wojskowych. W marcu 1933 został przeniesiony do 3 pułku lotniczego w Poznaniu na stanowisko dowódcy dywizjonu.
Podczas II wojny światowej służył w Armii Polskiej na Wschodzie. Po wojnie przebywał na emigracji w Stanach Zjednoczonych. Należał do Koła Lwowian w Los Angeles.
Zmarł 3 czerwca 1975 w San Diego.

</doc>
<doc id="4398309" url="https://pl.wikipedia.org/wiki?curid=4398309" title="Port lotniczy Arthur's Town">
Port lotniczy Arthur's Town



</doc>
<doc id="4398311" url="https://pl.wikipedia.org/wiki?curid=4398311" title="King Arthur's Tomb (Morris)">
King Arthur's Tomb (Morris)



</doc>
<doc id="4398314" url="https://pl.wikipedia.org/wiki?curid=4398314" title="Oscar Piris">
Oscar Piris

Oscar Piris (ur. 6 czerwca 1989 w Formosie) – argentyński piłkarz, grający na pozycji obrońcy.
Kariera piłkarska.
Kariera klubowa.
Wychowanek klubu Sol de América, w barwach którego w 2013 rozpoczął zawodową karierę piłkarską. W lipcu 2016 przeszedł do drugoligowego Mitre. 20 lipca 2018 został piłkarzem Arsenału Kijów. 23 stycznia 2019 przeszedł do CA Torque.

</doc>
<doc id="4398316" url="https://pl.wikipedia.org/wiki?curid=4398316" title="Nannoplecostomus eleonorae">
Nannoplecostomus eleonorae

Nannoplecostomus eleonorae – gatunek małej słodkowodnej ryby sumokształtnej z rodziny zbrojnikowatych (Loricariidae), najmniejszy jej przedstawiciel i jedyny przedstawiciel rodzaju "Nannoplecostomus". 
Zasięg występowania i środowisko.
Gatunek opisany naukowo przez Ribeiro, Limę i Pereirę w 2012 na podstawie okazów zebranych z regionu krasowego São Domingos, w basenie górnego Tocantins w stanie Goiás, w środkowej Brazylii. Zasięg występowania tego gatunku obejmuje 2 małe dopływy Parany (gatunek endemiczny). Miejsce typowe – Rio da Lapa – to wartko płynąca rzeka z przeważnie kamienistym dnem, o szerokości ok. 10 m i czystej wodzie, przepływająca przez tereny porośnięte sawannową roślinnością typową dla Cerrado.
Cechy charakterystyczne.
"N. eleonorae" można odróżnić od pozostałych zbrojników po unikalnym wzorze płytek kostnych (o znacznie zmniejszonej liczbie elementów) na bokach ciała, przy czym większość ciała pokrywają tylko trzy rzędy płytek (grzbietowy, bocznobrzuszny i brzuszny), w przeciwieństwie do typowych dla innych zbrojnikowatych 5 rzędów płytek kostnych po bokach ciała; u większości zbrojnikowatych liczba tych rzędów zmniejsza się do 3 (grzbietowy, boczny i brzuszny) tylko przy trzonie ogonowym. Gatunek ten wykazuje zaskakującą kombinację cech używanych do diagnozowania dwóch odrębnych podrodzin zbrojnikowatych. 
Dorosłe osobniki tego gatunku osiągają 2,2 cm długości standardowej (SL), co czyni je najmniejszymi znanymi rybami w rodzinie zbrojnikowatych. Holotyp mierzy 21,3 mm SL.
Systematyka.
Badania filogenetyczne wykazały, że para rodzajów "Nannoplecostomus" i – opisany w 2016 – "Microplecostomus" stanowią takson siostrzany dla kladu podrodzin (Neoplecostominae + Hypoptopomatinae). Obydwa rodzaje pozostają w niejasnej pozycji taksonomicznej ("incertae sedis") w obrębie zbrojnikowatych.
Etymologia.
Nazwa rodzajowa "Nannoplecostomus" pochodzi od greckiego słowa "nannos" (karzeł, krasnal) i "Plecostomus" (dawna nazwa rodzaju "Hypostomus"). Epitet gatunkowy "eleonorae" honoruje brazylijską biospeleolog Eleonorę Trajano.

</doc>
<doc id="4398318" url="https://pl.wikipedia.org/wiki?curid=4398318" title="Nannoplecostomus">
Nannoplecostomus



</doc>
<doc id="4398326" url="https://pl.wikipedia.org/wiki?curid=4398326" title="Andrzej Gałęski">
Andrzej Gałęski

Andrzej Gałęski (ur. 8 kwietnia 1945 w Łodzi) – polski fizyk, badacz polimerów.
Życiorys.
Jest absolwentem Liceum Ogólnokształcące im. R. Traugutta w Zgierzu. W 1967 ukończył studia fizyczne na Wydziale Matematyczno-Fizyczno-Chemicznym Uniwersytetu Łódzkiego, w latach 1966-1972 pracował w Zakładzie Polimerów Ministerstwa Oświaty i Szkolnictwa Wyższego i Polskiej Akademii Nauk z siedzibą w Łodzi. W 1972 obronił pracę doktorską na Politechnice Łódzkiej. Od 1972 jest zatrudniony w Centrum Badań Molekularnych i Makromolekularnych PAN, gdzie m.in. od 1995 kierował Zakładem Fizyki Polimerów. W 1984 otrzymał na Politechnice Łódzkiej stopień doktora habilitowanego, w 1993 tytuł profesora. 
W swoich badaniach zajmuje się fizyką i chemią fizyczną polimerów, w tym zastosowaniem tych materiałów w wyrobach przemysłowych. W 2010 otrzymał The Paul J. Flory Polymer Research Prize oraz nagrodę Ministra Nauki i Szkolnictwa Wyższego w kategorii badań na rzecz rozwoju gospodarki, a w 2018 Nagrodę Fundacji na rzecz Nauki Polskiej za zidentyfikowanie i wyjaśnienie mechanizmów odkształcania plastycznego tworzyw polimerowych.
Został odznaczony Złotym Krzyżem Zasługi (1996) oraz Krzyżem Oficerskim Orderu Odrodzenia Polski (2022). 

</doc>
<doc id="4398332" url="https://pl.wikipedia.org/wiki?curid=4398332" title="Ivan Borna Jelić Balta">
Ivan Borna Jelić Balta

Ivan Borna Jelić Balta (ur. 17 września 1992 w Zagrzebiu) – chorwacki piłkarz, grający na pozycji obrońcy.
Kariera piłkarska.
Wychowanek klubu NK Bjelovar, w barwach którego w 2010 rozpoczął karierę piłkarską. Latem 2012 przeniósł się do NK Mladost Ždralovi. W styczniu 2014 został piłkarzem niemieckiego SV Hellas 94 Bietigheim, skąd został zaproszony w lipcu 2015 do drugiej drużyny Stuttgarter Kickers II . W sierpniu 2016 wrócił do Mladost Ždralovi. 3 lutego 2017 zasilił skład NK Rudeš. 15 lutego 2018 przeszedł do NK Varaždin. 20 lipca 2018 został piłkarzem ukraińskiego zespołu Arsenał Kijów. 14 listopada 2018 opuścił kijowski klub.
1 lipca 2022 roku został zawodnikiem pierwszoligowego klubu Wisła Kraków, kontrakt z polskim zespołem do 30 czerwca 2024 roku. 1 lutego 2023 został wypożyczony do bośniackiego klubu FK Sarajevo z Premijer liga Bosne i Hercegovine, umowa do końca sezonu.

</doc>
<doc id="4398339" url="https://pl.wikipedia.org/wiki?curid=4398339" title="Anna Mieczkowska">
Anna Mieczkowska

Anna Mieczkowska z domu Parafińska (ur. 13 marca 1967 w Dzierzgoniu) – polska pedagog i działaczka samorządowa, w latach 2011–2018 członkini zarządu województwa zachodniopomorskiego, od 2018 prezydent Kołobrzegu.
Życiorys.
Absolwentka nauczania początkowego na Uniwersytecie Mikołaja Kopernika w Toruniu. Kształciła się również na studiach podyplomowych w zakresie logopedii na Uniwersytecie Szczecińskim, organizacji i zarządzania w oświacie w Gnieźnieńskiej Wyższej Szkole Humanistyczno-Menedżerskiej, neurologopedii na Uniwersytecie Gdańskim oraz zarządzania i marketingu w służbie zdrowia na Pomorskim Uniwersytecie Medycznym w Szczecinie. Została specjalistką w zakresie oligofrenopedagogiki. Zawodowo związana z edukacją, m.in. w latach 2007–2010 kierowała Specjalnym Ośrodkiem Szkolno-Wychowawczym „Okruszek” w Kołobrzegu. Działaczka ruchu Olimpiad Specjalnych i OSP. Została także członkinią Krajowej Rady Konsultacyjnej ds. Osób Niepełnosprawnych oraz oddziału rejonowego Polskiego Czerwonego Krzyża w Kołobrzegu.
W 2003 wstąpiła do Platformy Obywatelskiej. W styczniu 2010 objęła stanowisko zastępczyni prezydenta Kołobrzegu, w jej kompetencjach były sprawy społeczne, oświata, sport, kultura i promocja miasta. W grudniu 2011 została powołana w skład zarządu województwa zachodniopomorskiego. W wyborach samorządowych 2014 uzyskała mandat radnej sejmiku zachodniopomorskiego, pozostała wówczas członkiem zarządu województwa w kolejnej kadencji.
W kwietniu 2017 Platforma Obywatelska ogłosiła jej nominację w wyborach na prezydenta Kołobrzegu. W grudniu tego samego roku została dodatkowo poparta przez Polskie Stronnictwo Ludowe, Sojusz Lewicy Demokratycznej, Porozumienie dla Kołobrzegu Wioletty Dymeckiej oraz radnego Jacka Woźniaka. Poparł ją także urzędujący wówczas prezydent miasta Janusz Gromek. W wyborach w 2018 została wybrana na urząd prezydenta z ramienia Komitetu Wyborczego Wyborców Anny Mieczkowskiej „Kołobrzescy Razem”, otrzymując 51% głosów w drugiej turze. W tych samych wyborach jej komitet wyborczy zdobył 10 z 21 mandatów w radzie miasta. Na stanowisku prezydenta została zaprzysiężona 19 listopada tego samego roku.
W marcu 2021 została pełnomocniczką Ruchu Wspólna Polska Rafała Trzaskowskiego w województwie zachodniopomorskim. W wyborach wewnętrznych w Platformie Obywatelskiej na przełomie października i listopada 2021 została wybrana na sekretarza zarządu regionu Zachodniopomorskiego, członkinię zarządu powiatu kołobrzeskiego, a także delegatkę do rady powiatu. W grudniu tego samego roku weszła w skład rady politycznej Ruchu Samorządowego TAK! Dla Polski prowadzonego przez Jacka Karnowskiego.
Wyróżnienia.
Wyróżniana przez „Newsweek Polska” zaliczeniem do 15 najlepszych prezydentów miast w Polsce w rankingu tego tygodnika.
Życie prywatne.
Zamężna z Jerzym, który został radcą prawnym. Mają dwoje dzieci – Damiana i Kaję.

</doc>
<doc id="4398345" url="https://pl.wikipedia.org/wiki?curid=4398345" title="Fidelitas – Suita Lubelska">
Fidelitas – Suita Lubelska

Fidelitas – Suita Lubelska – polski musical według libretta Jerzego Łysińskiego z muzyką Michała Jurkiewicza i w reżyserii Emilii Sadowskiej. Prapremiera musicalu odbyła się w wersji scenicznej 18 listopada, a w wersji koncertowej 2 grudnia 2017 roku w Teatrze Muzycznym w Lublinie. Musical został stworzony w ramach programów Ministerstwa Kultury i Dziedzictwa Narodowego – „Teatr i Taniec” oraz „Zamówienia Kompozytorskie”, realizowany przez Instytut Muzyki i Tańca, w związku z rocznicą 700-lecia nadania praw miejskich Lublinowi. Premiera spektaklu odbyła się pod patronatem Prezydenta Rzeczypospolitej Polskiej Andrzeja Dudy Tytuł musicalu nawiązuje do dewizy Lublina umieszczonej na sztandarze miasta – „Fidelitatem et Constantiam” (Wiernością i Stałością)
Treść.
Jest rok 1814. Przez ziemie Polski przetoczyły się właśnie wielkie armie. Dla Widzącego z Lublina- Jakuba Izaaka Horowica, wielkiego żydowskiego mistyka owe dni stanowią zapowiedź końca czasów. Rabbi Jakub uważa, że wkrótce nadejdzie oczekiwany długo przez Żydów Mesjasz, a miasto Lublin stanie się Nową Jerozolimą. I wtedy właśnie w drzwiach jego izby pojawia się Demon. Widzący z Lublina prowadzi z Demonem długie rozmowy na temat tego, co zdarzyło się w Lublinie od momentu jego założenia przez Julię, żonę legendarnego władcy Polski Leszka III. Wędrówka w czasie odsłania kolejne epizody z dziejów Lublina i kończy się śmiercią Jakuba. Ten jednak po śmierci pojawia się znowu w Lublinie jako duch opiekuńczy miasta, by pocieszyć młodego Poetę zatroskanego przerażającymi wizjami przyszłości. Fantastyczna historia Widzącego z Lublina, Julii i Poety (Józefa Czechowicza) stała się pretekstem do ukazania w musicalu niezwykle barwnych i dramatycznych dziejów Lublina. Wśród postaci o których opowiada musical oprócz Widzącego z Lublina, Królowej Julii/Demona i Poety pojawiają się także: Leszek Czarny, Mistrz Andrzej -autor polichromii w Kaplicy na Zamku Lubelskim oraz Anna Pustowojtówna. Bohaterem sztuki jest również Baobab, słynna w Lublinie czarna topola z Placu Litewskiego, ścięta w 2017 roku.

</doc>
<doc id="4398359" url="https://pl.wikipedia.org/wiki?curid=4398359" title="Andrzej Dziembowski">
Andrzej Dziembowski

Andrzej Stanisław Dziembowski (ur. 23 grudnia 1974) – polski biolog molekularny, biochemik i genetyk.
Życiorys.
W okresie szkolnym stypendysta Krajowego Funduszu na rzecz Dzieci. W 1997 ukończył międzywydziałowe indywidualne studia matematyczno-przyrodnicze na Uniwersytecie Warszawskim. W 2003 doktoryzował się na Wydziale Biologii Uniwersytetu Warszawskiego na podstawie pracy "Rola degradosomu mitochondrialnego w obróbce i degradacji RNA w mitochondriach drożdży Saccharomyces cerevisiae" napisanej pod kierunkiem Piotra Stępnia. W latach 2002-2006 przebywał na stypendium w Centre national de la recherche scientifique. od 2006 pracuje w Instytucie Genetyki i Biotechnologii Uniwersytetu Warszawskiego, gdzie kieruje Pracownią Biologii RNA i Genomiki Funkcjonalnej, od 2009 także w Instytucie Biochemii i Biofizyki PAN, gdzie jego pracownia jest afiliowana. W 2009 otrzymał stopień doktora habilitowanego, w 2014 tytuł profesora nauk biologicznych.
Zajmuje się analizą metabolizmu RNA w organizmach eukariotycznych.
W 2013 został odznaczony Krzyżem Kawalerskim Orderu Odrodzenia Polski. W tym samym roku otrzymał:
W 2018 został uhonorowany przyznaniem Nagrody Fundacji na rzecz Nauki Polskiej za wyjaśnianie funkcji kluczowych enzymów degradujących RNA, których zaburzenia prowadzą do stanów patologicznych.
Był członkiem Akademii Młodych Naukowców Polskiej Akademii Nauk w kadencji 2011-2016. W 2020 r. został członkiem korespondentem PAN, a w 2022 członkiem Academia Europaea.
Jest synem astrofizyka prof. Wojciecha Dziembowskiego i Anny Dziembowskiej, z domu Jaśkowskiej. Jego bratem jest Stefan Dziembowski.

</doc>
<doc id="4398363" url="https://pl.wikipedia.org/wiki?curid=4398363" title="Heinrich von Tiedemann-Seeheim">
Heinrich von Tiedemann-Seeheim



</doc>
<doc id="4398368" url="https://pl.wikipedia.org/wiki?curid=4398368" title="Pin Oak Acres">
Pin Oak Acres

Pin Oak Acres – jednostka osadnicza w Stanach Zjednoczonych, w stanie Oklahoma, w hrabstwie Mayes.

</doc>
<doc id="4398369" url="https://pl.wikipedia.org/wiki?curid=4398369" title="Borja Fernández (ur. 1995)">
Borja Fernández (ur. 1995)

Borja Fernández Fernández (ur. 16 sierpnia 1995 w Vigo) – hiszpański piłkarz występujący na pozycji pomocnika w Miedzi Legnica.
Kariera klubowa.
Grę w piłkę nożną rozpoczął w wieku 11 lat w akademii piłkarskiej Celty Vigo. Przed sezonem 2013/14 włączono go do składu zespołu rezerw grającego w Segunda División B, gdzie rozpoczął regularne występy. W sierpniu 2014 roku, po tym jak kontuzji doznał Borja Oubiña, został przez trenera Eduardo Berizzo przeniesiony w szeregi pierwszej drużyny. 24 sierpnia 2014 zadebiutował w Primera División w wygranym 3:1 meczu przeciwko Getafe CF, w którym rozegrał 87 minut, będąc zmienionym przez Nemanję Radoję. Nazajutrz przedłużył swoją umowę z Celtą do czerwca 2019 roku. W lipcu 2017 roku został wypożyczony na sezon do CF Reus Deportiu (Segunda División), gdzie zaliczył 19 spotkań i zdobył 1 bramkę. Po powrocie do Celty, ze względu na niewielką szansę na regularne występy, rozwiązał za porozumieniem stron obowiązujący go z klubem kontrakt. Łącznie rozegrał w jej barwach 10 meczów na poziomie hiszpańskiej ekstraklasy oraz 110 spotkań w zespole rezerw.
W sierpniu 2018 roku Fernández podpisał trzyletnią umowę z Miedzią Legnica prowadzoną przez Dominika Nowaka. 26 sierpnia zadebiutował w Ekstraklasie w wygranym 3:2 meczu z Jagiellonią Białystok. W sezonie 2018/19 występował jako podstawowy zawodnik i rozegrał 30 spotkań, a Miedź po zajęciu przedostatniego miejsca w tabeli spadła do I ligi.
Kariera reprezentacyjna.
W październiku 2013 roku otrzymał powołanie do reprezentacji Hiszpanii U-19 na towarzyski turniej na Węgrzech, na którym zaliczył 3 występy.

</doc>
<doc id="4398373" url="https://pl.wikipedia.org/wiki?curid=4398373" title="Czah Ab">
Czah Ab

Czah Ab – miasto w Afganistanie, w prowincji Tachar. W 2017 roku liczyło 25 300 mieszkańców.

</doc>
<doc id="4398374" url="https://pl.wikipedia.org/wiki?curid=4398374" title="Pump Back">
Pump Back

Pump Back – jednostka osadnicza w Stanach Zjednoczonych, w stanie Oklahoma, w hrabstwie Mayes.

</doc>
<doc id="4398375" url="https://pl.wikipedia.org/wiki?curid=4398375" title="Sams Corner">
Sams Corner

Sams Corner – jednostka osadnicza w Stanach Zjednoczonych, w stanie Oklahoma, w hrabstwie Mayes.

</doc>
<doc id="4398378" url="https://pl.wikipedia.org/wiki?curid=4398378" title="Snake Creek">
Snake Creek

Snake Creek – jednostka osadnicza w Stanach Zjednoczonych, w stanie Oklahoma, w hrabstwie Mayes.

</doc>
<doc id="4398384" url="https://pl.wikipedia.org/wiki?curid=4398384" title="Kala-je Zal">
Kala-je Zal

Kala-je Zal – miasto w Afganistanie, w prowincji Kunduz. W 2017 roku liczyło 20 000 mieszkańców.

</doc>
<doc id="4398386" url="https://pl.wikipedia.org/wiki?curid=4398386" title="Wickliffe (Oklahoma)">
Wickliffe (Oklahoma)

Wickliffe – jednostka osadnicza w Stanach Zjednoczonych, w stanie Oklahoma, w hrabstwie Mayes.

</doc>
<doc id="4398387" url="https://pl.wikipedia.org/wiki?curid=4398387" title="Mako Yamashita">
Mako Yamashita

 – japońska łyżwiarka figurowa, startująca w konkurencji solistek. Brązowa medalistka mistrzostw świata juniorów (2018), medalistka zawodów z cyklu Grand Prix oraz Challenger Series.

</doc>
<doc id="4398389" url="https://pl.wikipedia.org/wiki?curid=4398389" title="Sangczarak">
Sangczarak

Sangczarak – miasto w Afganistanie, w prowincji Sar-e Pol. W 2017 roku liczyło 13 500 mieszkańców.

</doc>
<doc id="4398390" url="https://pl.wikipedia.org/wiki?curid=4398390" title="Borja Fernández">
Borja Fernández



</doc>
<doc id="4398392" url="https://pl.wikipedia.org/wiki?curid=4398392" title="Kala-je Dhal">
Kala-je Dhal



</doc>
<doc id="4398394" url="https://pl.wikipedia.org/wiki?curid=4398394" title="Rose (Oklahoma)">
Rose (Oklahoma)

Rose – jednostka osadnicza w Stanach Zjednoczonych, w stanie Oklahoma, w hrabstwie Mayes.

</doc>
<doc id="4398395" url="https://pl.wikipedia.org/wiki?curid=4398395" title="Antonio Panciera">
Antonio Panciera

Antonio Panciera (ur. ok. 1350 w Portogruaro, zm. 3 lipca 1431 w Rzymie) – włoski kardynał.
Życiorys.
Urodził się ok. 1350 roku w Portogruaro, jako syn Antonia Panciery seniora. Studiował na Uniwersytecie Padewskim, gdzie uzyskał doktorat z prawa. Po studiach udał się do Rzymu, wraz z Bonaventurą Badoerem i został kanonikiem kapituł w Akwilei i Cividale. Był sekretarzem Bonifacego IX i w tym samym czasie zaprzyjaźnił się z Baldassare Cossą. 12 lipca 1392 roku został wybrany biskupem Concordia Sagittaria. Władanie diecezją objął rok później. 27 lutego 1402 roku został mianowany patriarchą Akwilei. Jego przeciwnicy często zwracali się do Bonifacego IX, Innocentego VII i Grzegorza XII o odwołanie Panciery. Kiedy odmówił podporządkowaniu się rozkazowi Grzegorza XII, papież odwołał go z funkcji patriarchy w 1408 roku i rok później powołał Antonia da Ponte. Pancieri sprzeciwił się tej decyzji i zwrócił się o poparcie do uczestników soboru pizańskiego, którzy przywrócili go na stanowisko. Antypapież Jan XXIII postanowił wynieść Pancierę do godności kardynalskiej i pozwolić kapitule wybrać kandydata niemieckiego – Ludwiga von Tecka. 6 czerwca 1411 roku Panciera został kreowany kardynałem prezbiterem i otrzymał kościół tytularny S. Susanna. Trzy lata później udał się na obrady soboru konstancjańskiego, gdzie był jednym z głównych uczestników i przeciwników Grzegorza XII. W latach 1419–1420 był administratorem apostolskim diecezji Satriano, a od 1420 – diecezji suburbikarnej Frascati. 14 marca 1431 roku został podniesiony do rangi kardynała biskupa, zachowując dotychczasowy tytuł biskupa Frascati. W 1425 roku papież wyraził zgodę na jego przeniesienie do diecezji Concordia, jednak nie doszło ono do skutku. Pełnił rolę protoprezbitera oraz kamerlinga Kolegium Kardynałów. Zmarł 3 lipca 1431 roku w Rzymie.

</doc>
<doc id="4398397" url="https://pl.wikipedia.org/wiki?curid=4398397" title="Szolgara">
Szolgara

Szolgara – miasto w Afganistanie, w prowincji Balch. W 2017 roku liczyło 11 100 mieszkańców.

</doc>
<doc id="4398400" url="https://pl.wikipedia.org/wiki?curid=4398400" title="Jangi Kala">
Jangi Kala

Jangi Kala – miasto w Afganistanie, w prowincji Tachar. W 2017 roku liczyło 10 100 mieszkańców.

</doc>
<doc id="4398402" url="https://pl.wikipedia.org/wiki?curid=4398402" title="International Chemical Identifier">
International Chemical Identifier

International Chemical Identifier, skrótowiec: InChI – identyfikator stosowany dla substancji chemicznych, wprowadzony w 2005 roku przez Międzynarodową Unię Chemii Czystej i Stosowanej (IUPAC) przy udziale, między innymi, amerykańskiego (NIST).
Historia.
Począwszy od lat 60. XX wieku, rozwój informatyki spowodował potrzebę opracowania metody komputerowego opisu struktur chemicznych i jednoznacznej identyfikacji substancji chemicznej. Do końca wieku powstało wiele takich metod, z których najczęściej stosowanymi okazały się SMILES oraz numer CAS (powiązany z bazą CAS Registry). Duża liczba powstałych standardów i rozwiązań miała jednak pewne ograniczenia: nie były one z sobą powiązane, część była wykorzystywana jedynie w wąskim zakresie, a wiele było standardami własnościowymi, to znaczy opracowanymi przez prywatne przedsiębiorstwa i wymagającymi od użytkowników opłat licencyjnych.
Idea utworzenia publicznie dostępnego standardu reprezentacji struktur chemicznych zrodziła się w NIST w 1999 i miała na celu powiązanie z sobą związków chemicznych w różnych bazach danych zarządzanych przez NIST. W 2000 roku IUPAC rozpoczęła prace nad nowym sposobem opisu substancji chemicznych, który – w przeciwieństwie do nazewnictwa chemicznego – mógłby być stosowany zarówno w publikacjach papierowych, jak i w systemach informatycznych (mógłby być odczytywany maszynowo). Założeniami nowego identyfikatora była możliwość generowania go na podstawie powszechnie stosowanych zasad przedstawiania struktur chemicznych opracowanych przez IUPAC i przy użyciu publicznie dostępnego algorytmu oraz niezależność od jakiejkolwiek bazy danych struktur chemicznych. Innymi słowy, dwustronna konwersja między strukturą chemiczną a identyfikatorem mogłaby być dokonana przez każdego użytkownika. Projekt utworzenia nowego identyfikatora substancji chemicznych oficjalnie rozpoczął się z początkiem 2001, przy współpracy IUPAC, NIST i wielu innych podmiotów. W 2009 został utworzony InChI Trust, brytyjska organizacja non-profit, której zadaniem jest wspieranie i rozwijanie standardu InChI, a której członkami są zarówno przedsiębiorstwa związane z branżą chemiczną, jak i instytucje publiczne czy organizacje chemiczne.
Pierwsza wersja (1.00) InChI została opracowana w 2005, trzy lata później udostępniono InChIKey, haszowaną wersję InChI, która ma zawsze tę samą liczbę znaków i jest łatwiejsza do użycia, na przykład przy wyszukiwaniu substancji chemicznych. Z uwagi na możliwość generowania różnych InChI dla takiej samej struktury (w zależności od pożądanego stopnia szczegółowości), w 2009 utworzono wersje standardowe InChI i InChIKey (oznaczane czasem jako StdInChI i StdInChIKey), które mają z góry ustalony poziom szczegółowości (czyli z danej struktury chemicznej zostanie wygenerowany zawsze taki sam identyfikator). Najnowszą wersję (1.05; stan na listopad 2018) opublikowano w 2017, wraz z RInChI (identyfikatorami dla reakcji chemicznych), jednak wiele projektów związanych z rozszerzeniem zakresu InChI (m.in. na mieszaniny, związki nieorganiczne i metaloorganiczne, biomolekuły, tautomery, rotaksany, struktury Markusha czy zastosowanie kodów QR dla InChI) jest wciąż nieukończonych.
InChI.
InChI jest identyfikatorem generowanym na podstawie struktury chemicznej, narysowanej zgodnie ze standardami przedstawiania takich struktur opracowanymi przez IUPAC. Natomiast na podstawie już wygenerowanego InChI możliwe jest odtworzenie takiej struktury. Długość identyfikatora wzrasta wraz z wielkością struktury chemicznej, z której jest generowany, przy czym maksymalna liczba atomów w strukturze nie może przekroczyć 1000.
Podstawą InChI jest pewien rdzeń strukturalny, to znaczy struktura bez określonej tautomerii i stereochemii, o naturalnym składzie izotopowym i w stanie neutralnym. Na identyfikator składa się kilka warstw i podwarstw informacji, z których każda określa dany aspekt struktury chemicznej; przedstawiana struktura jest więc pochodną rdzenia strukturalnego o cechy wskazane przez kolejne warstwy i podwarstwy informacji. Możliwe jest generowanie identyfikatorów z określonym poziomem szczegółowości (np. bez rozróżnienia tautomerów), a więc w efekcie otrzymanie różnych InChI dla takiej samej struktury chemicznej. Z tego powodu istnieje również standardowy InChI – identyfikator, który generowany jest zawsze w identyczny sposób, bez względu na preferencje użytkownika, a więc stanowi identyfikator unikatowy dla danej struktury chemicznej. Identyfikatory takie rozpoczynają się od prefiksu codice_1 zamiast codice_2. Kolejne warstwy i podwarstwy oddzielane są za pomocą ukośnika codice_3. Po prefiksie następuje pierwsza warstwa informacji będąca wzorem sumarycznym. Następnie umieszczone są kolejne warstwy, z których część może nie występować w danym identyfikatorze, jeżeli nie ma znaczenia dla danej struktury chemicznej:
InChIKey.
InChI jest identyfikatorem o różnej, często bardzo dużej liczbie znaków, a przy tym zawierającym wiele znaków niebędących cyframi ani literami. Z tego względu jego użycie do wyszukiwania struktur chemicznych w wielu bazach danych lub wyszukiwarkach jest ograniczone. Z tego powodu wraz z InChI generowany jest również InChIKey, to znaczy InChI zhaszowany przy użyciu SHA-256, mający zawsze 27 znaków. Ogólny format InChIKey to codice_14 i zawiera pięć bloków informacji:
Z InChIKey nie jest jednak nigdy możliwe odtworzenie ani InChI, ani wyjściowej struktury chemicznej. Metoda generowania InChIKey sprawia ponadto, że wystąpienie kolizji (czyli przypisania dwóm identyfikatorom InChI takiego samego InChIKey) jest nieuniknione, choć prawdopodobieństwo wystąpienia takiego zdarzenia jest niewielkie.

</doc>
<doc id="4398404" url="https://pl.wikipedia.org/wiki?curid=4398404" title="Paweł Maj">
Paweł Maj

Paweł Mirosław Maj (ur. 6 sierpnia 1976 w Puławach) – polski samorządowiec i przedsiębiorca, z wykształcenia architekt krajobrazu, od 2018 prezydent Puław.
Życiorys.
Syn Mariana i Zofii. Ma wyższe wykształcenie, jest inżynierem krajobrazu, prowadził własne biuro architektury krajobrazu i działalność gospodarczą w innej branży. Przez kilkanaście lat był zaangażowany w działalność organizacji Narodowe Puławy. Uczestniczył m.in. w protestach przeciw przebudowie Skweru Niepodległości. W 2014 został wybrany radnym miejskim Puław z ramienia KWW Stowarzyszenia Inicjatyw Społecznych TERAZ. Jego działalność jako radnego stała się przedmiotem zawiadomień do prokuratury ze strony wiceprezydent Puław Ewy Wójcik (oskarżającej go o znieważenie) i Stowarzyszenia Romów w Polsce (oskarżającego go o nawoływanie do nienawiści).
W 2018 ubiegał się o fotel prezydenta Puław z ramienia KWW Niezależni Wyborcy. W drugiej turze uzyskał 55,96% poparcia i pokonał rządzącego miastem od 24 lat Janusza Grobla.

</doc>
<doc id="4398405" url="https://pl.wikipedia.org/wiki?curid=4398405" title="InChI">
InChI



</doc>
<doc id="4398406" url="https://pl.wikipedia.org/wiki?curid=4398406" title="Czesław Adam Stronczak">
Czesław Adam Stronczak

Czesław Adam Stronczak, także Strończak (ur. 15 października 1893 we Lwowie, zm. 17 lub 19 czerwca 1975 w Londynie) – podinspektor Policji Państwowej, kapitan rezerwy żandarmerii Wojska Polskiego i Polskich Sił Zbrojnych.
Życiorys.
Urodził się 15 października 1893 we Lwowie. Był synem Alfreda Tytusa (naczelnik poczty we Lwowie) oraz Klasy z domu Kochman. Miał siostrę Janinę. W 1914 ukończył VII klasę w C. K. IV Gimnazjum we Lwowie i wówczas był przedstawicielem czytelni szkolnej. W 1915 zdał egzamin dojrzałości w tym gimnazjum.
Został oficerem c. i k. armii, podczas I wojny światowej jako podporucznik rezerwy został wysłany na front włoski. Po zakończeniu I wojny światowej, jako były oficer armii austriackiej został przyjęty do Wojska Polskiego i zatwierdzony w stopniu podporucznika. Został awansowany do stopnia porucznika rezerwy piechoty ze starszeństwem z dniem 1 czerwca 1919. W 1923, 1924 był oficerem rezerwowym 2 Pułku Strzelców Podhalańskich w Sanoku. W 1934 jako porucznik rezerwy piechoty był przydzielony do Oficerskiej Kadry Okręgowej nr I jako "oficer pełniący służbę w Policji Państwowej w stopniu oficera P.P." i pozostawał wówczas w ewidencji Powiatowej Komendy Uzupełnień Warszawa Miasto III. Później został awansowany na stopień kapitana rezerwy żandarmerii.
Został oficerem Policji Państwowej. Od 1920 do 1927 w stopniu nadkomisarza pełnił stanowisko komendanta powiatowego posterunku w Lisku. Był członkiem komisji rewizyjnej koła Towarzystwie Szkoły Ludowej w Lisku. W maju 1928, będąc w stopniu komisarza, objął stanowisko komendanta powiatowego PP w Jarosławiu. W latach 30. był w stopniu nadkomisarza PP. Był autorem podręcznika dotyczącego japońskiej sztuki walki jiu-jitsu, przeznaczonego dla słuchaczy szkół policyjnych. Ponadto publikował w czasopismach „Na Posterunku”, „Przegląd Policyjny”. Został awansowany do stopnia podinspektora.
Podczas II wojny światowej w stopniu kapitana był kierownikiem Kursu Odprawowego w Wydziału Wyszkolenia w ramach Oddziału VI Sztabu Głównego Naczelnego Wodza, a podczas służby tworzył opracowania.
Jego żoną została Zofia z domu Zakliczyńska (ur. 1904 w Peczerniżynie), z którą wziął ślub 13 lipca 1920 w Lisku. Ich dziećmi byli Maria (ur. i zm. 1921), Elżbieta (1922-1942), Władysław (ur. 1925), Barbara (ur. 1930). Pod koniec 1939 żona i trójka ich dzieci zostali deportowani w głąb ZSRR, skąd po odzyskaniu wolności przedostali się na Zachód i spotkali się w Wielkiej Brytanii w Czesławem. Po wojnie kpt. Stronczak pozostał na emigracji w Wielkiej Brytanii. Był autorem książki na temat gwary lwowskiej. Zmarł 17 lub 19 czerwca 1975 w Londynie.

</doc>
<doc id="4398407" url="https://pl.wikipedia.org/wiki?curid=4398407" title="InChIKey">
InChIKey



</doc>
<doc id="4398411" url="https://pl.wikipedia.org/wiki?curid=4398411" title="Stardust (ujednoznacznienie)">
Stardust (ujednoznacznienie)



</doc>
<doc id="4398419" url="https://pl.wikipedia.org/wiki?curid=4398419" title="Harad (Jemen)">
Harad (Jemen)

Harad – miasto w Jemenie, w muhafazie Hadżdża. W 2004 roku liczyło 26 763 mieszkańców.

</doc>
<doc id="4398420" url="https://pl.wikipedia.org/wiki?curid=4398420" title="Stardust (singel)">
Stardust (singel)



</doc>
<doc id="4398422" url="https://pl.wikipedia.org/wiki?curid=4398422" title="Krystian Kinastowski">
Krystian Kinastowski

Krystian Wojciech Kinastowski (ur. 12 lipca 1979 w Poznaniu) – polski architekt, działacz samorządowy, od 2018 prezydent Kalisza.
Życiorys.
Pochodzi z rodziny kaliskich architektów. Ukończył studia na Wydziale Architektury Politechniki Poznańskiej. Podjął pracę w rodzinnej firmie, a także założył własne biuro architektoniczno-urbanistyczne.
Członek lokalnego stowarzyszenia Samorządny Kalisz. W 2018 wystartował w wyborach na urząd prezydenta Kalisza; uzyskał wówczas poparcie organizacji Wszystko dla Kalisza i byłego prezydenta Janusza Pęcherza. Został wybrany na tę funkcję w drugiej turze głosowania, otrzymując wówczas poparcie na poziomie 63,5%.
Objął również funkcję prezesa stowarzyszenia Aglomeracja Kalisko-Ostrowska.

</doc>
<doc id="4398425" url="https://pl.wikipedia.org/wiki?curid=4398425" title="Warzywa (miesięcznik)">
Warzywa (miesięcznik)

Warzywa – polski miesięcznik poświęcony zagadnieniom towarowej produkcji warzyw gruntowych i ziemniaków jadalnych wydawany przez Plantpress.
Historia.
Ukazuje się od 2003 roku, a od 2005 r. pismo wydawane jest przez Plantpress. „Warzywa” to miesięcznik, w którym co miesiąc zamieszczane są aktualne notowania cen warzyw oraz ziemniaków na hurtowych rynkach krajowych i zagranicznych. Znajdują się w nim porady naukowców, specjalistów z zakresu technologii uprawy, nawożenia oraz ochrony warzyw. Nie brakuje również artykułów o najnowszych rozwiązaniach w technice uprawy gleby, zbiorów oraz przygotowania warzyw do sprzedaży. Sporo miejsca zajmują nowości odmianowe oraz relacje z gospodarstw, spotkań, a także targów branżowych krajowych i zagranicznych.
Redakcja.
Redaktorem naczelnym miesięcznika jest Aleksandra Andrzejewska, pracująca w redakcji od 2004 roku. Czasopismo współtworzą redaktorzy: 

</doc>
<doc id="4398427" url="https://pl.wikipedia.org/wiki?curid=4398427" title="SM UC-29">
SM UC-29

SM UC-29 – niemiecki podwodny stawiacz min z okresu I wojny światowej, jedna z 64 zbudowanych jednostek typu "UC II". Zwodowany 15 lipca 1916 roku w stoczni Vulcan w Hamburgu, został przyjęty do służby w Kaiserliche Marine 15 sierpnia 1916 roku. Włączony w skład 1. Flotylli U-Bootów Hochseeflotte, w czasie służby operacyjnej okręt odbył siedem misji bojowych, w wyniku których zatonęło 18 statków o łącznej pojemności BRT, zaś cztery statki (o łącznej pojemności ) BRT zostały uszkodzone. SM UC-29 zatonął 7 czerwca 1917 roku na zachód od Irlandii, zatopiony ogniem artylerii statku-pułapki HMS „Pargust”.
Projekt i budowa.
Sukcesy pierwszych niemieckich podwodnych stawiaczy min typu "UC I", a także niedostatki tej konstrukcji skłoniły dowództwo Cesarskiej Marynarki Wojennej z admirałem von Tirpitzem na czele do działań mających na celu budowę nowego, znacznie większego i doskonalszego typu okrętów podwodnych. Opracowany latem 1915 roku projekt okrętu, oznaczonego później jako typ "UC II", tworzony był równolegle z projektem przybrzeżnego torpedowego okrętu podwodnego typu "UB II". Głównymi zmianami w stosunku do poprzedniej serii były: instalacja wyrzutni torpedowych i działa pokładowego, zwiększenie mocy i niezawodności siłowni oraz wzrost prędkości i zasięgu jednostki, kosztem rezygnacji z możliwości łatwego transportu kolejowego (ze względu na powiększone rozmiary).
SM UC-29 zamówiony został 29 sierpnia 1915 roku jako czternasta jednostka z I serii okrętów typu "UC II" (numer projektu 41, nadany przez Inspektorat Okrętów Podwodnych), w ramach wojennego programu rozbudowy floty. Został zbudowany w stoczni Vulcan w Hamburgu jako jeden z 21 okrętów typu "UC II" zamówionych w tej wytwórni. Stocznia oszacowała czas budowy okrętu na 8 miesięcy. UC-29 otrzymał numer stoczniowy 68 ("Werk 68"). Stępkę okrętu położono w 1915 roku, został zwodowany 15 lipca 1916 roku, zaś do służby w Cesarskiej Marynarce Wojennej przyjęto go 15 sierpnia 1916 roku.
Dane taktyczno-techniczne.
SM UC-29 był średniej wielkości dwukadłubowym przybrzeżnym okrętem podwodnym. Długość całkowita wynosiła 49,4 metra, szerokość 5,22 metra i zanurzenie 3,68 metra (wykonany ze stali kadłub sztywny miał 39,3 metra długości i 3,65 metra szerokości). Wysokość (od stępki do szczytu kiosku) wynosiła 7,46 metra. Wyporność w położeniu nawodnym wynosiła 400 ton, a w zanurzeniu 480 ton. Jednostka miała wysoki, ostry dziób przystosowany do przecinania sieci przeciwpodwodnych; do jej wnętrza prowadziły trzy luki, zlokalizowane przed kioskiem, w kiosku i w części rufowej, prowadzący do maszynowni. Cylindryczny kiosk miał średnicę 1,4 metra i wysokość 1,8 metra, obudowany był opływową osłoną. Okręt napędzany był na powierzchni przez dwa 6-cylindrowe, czterosuwowe silniki Diesla Daimler MU256 o łącznej mocy 500 KM, zaś pod wodą poruszał się dzięki dwóm silnikom elektrycznym SSW o łącznej mocy 460 KM. Dwa wały napędowe obracały dwie śruby wykonane z brązu manganowego (o średnicy 1,9 metra i skoku 0,9 metra). Okręt osiągał prędkość 11,6 węzła na powierzchni i 6,7 węzła w zanurzeniu. Zasięg wynosił 9410 Mm przy prędkości 7 węzłów w położeniu nawodnym oraz 54 Mm przy prędkości 4 węzłów pod wodą. Zbiorniki mieściły 63 tony paliwa, a energia elektryczna magazynowana była w dwóch bateriach akumulatorów 26 MAS po 62 ogniwa, zlokalizowanych pod przednim i tylnym pomieszczeniem mieszkalnym załogi. Okręt miał siedem zewnętrznych zbiorników balastowych. Dopuszczalna głębokość zanurzenia wynosiła 50 metrów, zaś czas zanurzenia 40 s.
Głównym uzbrojeniem okrętu było 18 min kotwicznych typu UC/200 w sześciu skośnych szybach minowych o średnicy 100 cm, usytuowanych w podwyższonej części dziobowej jeden za drugim w osi symetrii okrętu, pod kątem do tyłu (sposób stawiania – „pod siebie”). Układ ten powodował, że miny trzeba było stawiać na zaplanowanej przed rejsem głębokości, gdyż na morzu nie było do nich dostępu (co znacznie zmniejszało skuteczność okrętów). Uzbrojenie uzupełniały dwie zewnętrzne wyrzutnie torped kalibru 500 mm (umiejscowione powyżej linii wodnej na dziobie, po obu stronach szybów minowych), jedna wewnętrzna wyrzutnia torped kal. 500 mm na rufie (z łącznym zapasem 7 torped) oraz umieszczone przed kioskiem działo pokładowe kal. 88 mm L/30, z zapasem amunicji wynoszącym 130 naboi. Okręt miał trzy peryskopy Zeissa. Wyposażenie uzupełniała kotwica grzybkowa o masie 272 kg.
Załoga okrętu składała się z 3 oficerów oraz 23 podoficerów i marynarzy.
Służba.
15 sierpnia 1916 roku dowództwo UC-29 objął por. mar. (niem. "Oberleutnant zur See") Ernst Rosenow, wcześniej dowodzący UC-10 i UB-28. Po okresie szkolenia okręt został 19 października włączony w skład 1. Flotylli U-Bootów Hochseeflotte. Pierwsze zadanie bojowe jednostka wykonała 2 listopada, stawiając liczącą 18 min zagrodę na południowy wschód od Montrose. Ofiarą postawionych tam min stał się 17 listopada zbudowany w 1900 roku brytyjski parowiec „Canganian” (1143 BRT), płynący z Methil do Scapa Flow, który zatonął ze stratą 13 członków załogi. Na kolejny sukces przyszło czekać załodze okrętu do 23 stycznia 1917 roku, kiedy to na pozycji wszedł na minę zwodowany w 1902 roku uzbrojony brytyjski parowiec „Clan Shaw” o pojemności 3943 BRT. Statek, płynący z ładunkiem juty z Czittagong do Dundee, zatonął wraz z dwoma marynarzami. Następnego dnia UC-29 zatrzymał i zatopił zbudowany w 1892 roku norweski parowiec „Sunniva” (589 BRT), przewożący drewno i rudę żelaza na trasie Göteborg – Hull (120 Mm na północny wschód od Newcastle upon Tyne).
W dniach 3-14 lutego okręt odbył rejs wzdłuż wschodniego wybrzeża Szkocji, stawiając 18 min w pięciu zagrodach. 5 lutego na jednej z nich został zniszczony brytyjski trawler „Primrose” (136 BRT), a na jego pokładzie zginęło dziewięciu załogantów (katastrofa miała miejsce 17 Mm na południowy zachód od latarni Todhead, położonej w Aberdeenshire). 9 lutego na pozycji zatonął ze stratą siedmiu ludzi uzbrojony trawler HMT „Yesso” (229 BRT), który także wszedł na minę. Następnego dnia na minę postawioną nieopodal wyspy Inchkeith wszedł zbudowany w 1913 roku duży brytyjski zbiornikowiec „San Fraterno” (9587 BRT), przewożący ropę naftową na trasie Port Arthur – Firth of Forth, który jedynie doznał uszkodzeń. 11 lutego ostatnimi ofiarami lutowego wypadu stały się dwa statki: pochodzący z 1895 roku brytyjski parowiec „Norwood” (798 BRT), płynący z ładunkiem drobnicy z Middlesbrough do Aberdeen, który zatonął nieopodal portu przeznaczenia tracąc 18 członków załogi wraz z kapitanem oraz „Roanoke” (3455 BRT), który został uszkodzony 3,5 Mm na południowy wschód od Aberdeen.
Kolejną misję bojową UC-29 przeprowadził od 27 lutego do 16 marca, stawiając również wszystkie miane na pokładzie miny (18 sztuk) w czterech zagrodach. 1 marca okręt zatrzymał i zatopił dwa brytyjskie trawlery: „Herbert Ingram” (na pozycji ) i „Redcap” (na pozycji ), na którym zginął jeden marynarz. Dwa dni później na minę postawioną na pozycji wszedł uzbrojony trawler HMT „Northumbria” (211 BRT), który zatonął ze stratą pięciu załogantów. 14 marca, w drodze powrotnej do bazy, okręt zatopił zbudowany w 1895 roku norweski parowiec „Storaas” o pojemności 3041 BRT, płynący pod balastem na trasie Moss – Newcastle upon Tyne (na pozycji ).
Kolejne sukcesy miały miejsce w ostatnim tygodniu kwietnia – 24 tm. UC-29 zatrzymał i zatopił w odległości 60 Mm na wschód od Edynburga brytyjski trawler „Upton Castle” (145 BRT), zaś tego samego dnia po południu na pozycji stoczył nierozstrzygniętą walkę ze statkiem-pułapką „Roskeen”. Nazajutrz okręt postawił zagrodę minową u wschodnich wybrzeży Anglii. 27 kwietnia ofiarą postawionych przez niego min padły dwa norweskie parowce: zbudowany w 1908 roku „Nidelven” (1262 BRT), przewożący węgiel i pasażerów z Newcastle upon Tyne do Svolvær (zatonął na pozycji tracąc trzech ludzi) oraz rok młodszy „Ragnhild” (1117 BRT), płynący z ładunkiem drobnicy na trasie Newcastle upon Tyne – Skien, zniszczony na pozycji (śmierć w katastrofie poniosło dwóch członków załogi). 29 kwietnia na pozycji UC-29 zatrzymał i zatopił zbudowany w 1905 roku duński parowiec „Carbo I” (1379 BRT), przewożący azotany ze Skien do Newcastle upon Tyne. 1 maja ofiarą załogi U-Boota padł pochodzący z 1896 roku brytyjski parowiec „Firelight” o pojemności 1443 BRT, transportujący węgiel na trasie Newcastle upon Tyne – Londyn, storpedowany bez ostrzeżenia na pozycji . W maju UC-29 oraz pozostałe okręty wchodzące w skład 1. Flotylli (U-71, U-80, UC-31, UC-33, UC-41, UC-42, UC-44, UC-45, UC-49, UC-50, UC-51, UC-55, UC-75 i UC-77) postawiły wokół Wysp Brytyjskich 50 zagród minowych.
25 maja U-Boot wyszedł z Helgolandu na kolejną misję, z zadaniem pokonania kanału La Manche i postawienia zagrody minowej w Zatoce Dingle. 3 czerwca UC-29 na pozycji zatrzymał i zatopił zbudowany w 1899 roku francuski bark „Elisabeth” (2061 BRT), płynący z ładunkiem azotanów z Pisagua do Hawru, a następnie uszkodził za pomocą torpedy statek-pułapkę HMS „Mavis” (1295 BRT), na którym zginęło czterech marynarzy (20 Mm na południe od Wolf Rock). Następnego dnia ofiarą okrętu podwodnego stał się stary, pochodzący z 1883 roku norweski żaglowiec „Songvand” o pojemności 2206 BRT, przewożący węgiel na trasie Barry – Santos, zatrzymany i zatopiony ok. 80 Mm na południowy zachód od Bishop Rock. 6 czerwca okręt postawił 18 min na pozycji .
7 czerwca 1917 roku o godzinie 8:00 UC-29 wystrzelił torpedę w kierunku nierozpoznanego statku, który w wyniku eksplozji doznał przechyłu, a jego załoga spuściła łodzie ratunkowe i rozpoczęła ewakuację. Chcąc dobić uszkodzoną jednostkę, U-Boot wynurzył się w niewielkiej odległości i w tym momencie dostał się pod ogień artylerii „wraku”, którym okazał się brytyjski statek-pułapka HMS „Pargust” pod dowództwem komandora Gordona Campbella. W ciągu kilku minut UC-29 zatonął z większością załogi (zginęły 23 osoby; uratowano tylko por. Bruhna i mata Stilla), na pozycji .
Ostatnią, „pośmiertną” ofiarą okrętu został nowy, zbudowany w 1916 roku brytyjski parowiec „Hornchurch” (2159 BRT), który 3 sierpnia 1917 roku zatonął na minie w odległości ok. 4 Mm na północny wschód od Amble. Na statku, płynącym z ładunkiem węgla z Londynu do Methil, śmierć poniosło dwóch członków załogi.
Podsumowanie działalności bojowej.
SM UC-29 wykonał łącznie siedem misji bojowych, podczas których za pomocą min, torped i ładunków wybuchowych zatopił 18 statków o łącznej pojemności BRT, zaś cztery statki o łącznej pojemności BRT zostały uszkodzone. Pełne zestawienie strat przedstawia poniższa tabela:

</doc>
<doc id="4398428" url="https://pl.wikipedia.org/wiki?curid=4398428" title="Cheng Peng Hsieh">
Cheng Peng Hsieh



</doc>
<doc id="4398436" url="https://pl.wikipedia.org/wiki?curid=4398436" title="Mabar">
Mabar

Mabar – miasto w Jemenie, w muhafazie Zamar. W 2004 roku liczyło 24 707 mieszkańców.

</doc>
<doc id="4398438" url="https://pl.wikipedia.org/wiki?curid=4398438" title="Miasta Tanzanii">
Miasta Tanzanii



</doc>
<doc id="4398444" url="https://pl.wikipedia.org/wiki?curid=4398444" title="Marko Nikolić (ur. 1998)">
Marko Nikolić (ur. 1998)

Marko Nikolić, cyr. Марко Николић (ur. 31 marca 1998) – serbski piłkarz, grający na pozycji obrońcy.
Kariera piłkarska.
Kariera klubowa.
Wychowanek FK Zemun, w barwach którego w 2017 rozpoczął karierę piłkarską. W sierpniu 2017 został wypożyczony do FK Inđija. 15 lutego 2018 klub wykupił transfer piłkarza. 20 lipca 2018 został piłkarzem Arsenału Kijów. 18 listopada 2018 opuścił kijowski klub.

</doc>
<doc id="4398449" url="https://pl.wikipedia.org/wiki?curid=4398449" title="Al-Marawi’a">
Al-Marawi’a

Al-Marawi’a – miasto w Jemenie, w muhafazie Al-Hudajda. W 2004 roku liczyło 23 147 mieszkańców.

</doc>
<doc id="4398451" url="https://pl.wikipedia.org/wiki?curid=4398451" title="Miasta Łotwy">
Miasta Łotwy



</doc>
<doc id="4398458" url="https://pl.wikipedia.org/wiki?curid=4398458" title="Jerzy Łużniak">
Jerzy Łużniak

Jerzy Lucjan Łużniak (ur. 29 sierpnia 1955 w Potoczku) – polski samorządowiec i przedsiębiorca, wicemarszałek województwa dolnośląskiego (2009–2010, 2011–2014) i członek zarządu tego województwa (2010–2011), od 2018 prezydent Jeleniej Góry.
Życiorys.
Z wykształcenia zootechnik, absolwent Akademii Rolniczej w Poznaniu. Kształcił się również w zakresie zarządzania na Politechnice Wrocławskiej. Pracował w Wojewódzkim Ośrodku Postępu Rolniczego w Sobieszowie, a także jako nauczyciel w szkołach rolniczych. Zajął się też prowadzeniem własnej działalności gospodarczej oraz gospodarstwa rolnego.
W latach 90. kierował lokalnym Komitetem Obywatelskim w Jeleniej Górze. W latach 1998–2006 zasiadał w radzie miejskiej, następnie do 2009 pełnił funkcję wiceprezydenta Jeleniej Góry. W 2003 wstąpił do Platformy Obywatelskiej. W 2009 został wicemarszałkiem województwa dolnośląskiego. W 2010 przeszedł na stanowisko członka zarządu województwa, w 2011 powrócił na funkcję wicemarszałka. W 2014 ponownie został zastępcą prezydenta Jeleniej Góry. W 2015 był czasowo wykluczony z PO za kandydowanie w wyborach w 2014 z konkurencyjnego komitetu wyborczego.
W 2018 wystartował w wyborach na prezydenta Jeleniej Góry z ramienia Koalicji Obywatelskiej, wygrywając w drugiej turze głosowania.

</doc>
<doc id="4398462" url="https://pl.wikipedia.org/wiki?curid=4398462" title="Miasta Węgier">
Miasta Węgier



</doc>
<doc id="4398464" url="https://pl.wikipedia.org/wiki?curid=4398464" title="Miasta Rosji">
Miasta Rosji



</doc>
<doc id="4398465" url="https://pl.wikipedia.org/wiki?curid=4398465" title="Miasta Namibii">
Miasta Namibii



</doc>
<doc id="4398466" url="https://pl.wikipedia.org/wiki?curid=4398466" title="Miasta Gruzji">
Miasta Gruzji



</doc>
<doc id="4398467" url="https://pl.wikipedia.org/wiki?curid=4398467" title="Miasta Albanii">
Miasta Albanii



</doc>
<doc id="4398468" url="https://pl.wikipedia.org/wiki?curid=4398468" title="Miasta Azerbejdżanu">
Miasta Azerbejdżanu



</doc>
<doc id="4398470" url="https://pl.wikipedia.org/wiki?curid=4398470" title="Miasta Angoli">
Miasta Angoli



</doc>
<doc id="4398472" url="https://pl.wikipedia.org/wiki?curid=4398472" title="Miasta Kazachstanu">
Miasta Kazachstanu



</doc>
<doc id="4398473" url="https://pl.wikipedia.org/wiki?curid=4398473" title="Miasta Algierii">
Miasta Algierii



</doc>
<doc id="4398474" url="https://pl.wikipedia.org/wiki?curid=4398474" title="Miasta Armenii">
Miasta Armenii



</doc>
<doc id="4398475" url="https://pl.wikipedia.org/wiki?curid=4398475" title="Stefan Jewtoski">
Stefan Jewtoski

Stefan Jewtoski, maced. Стефан Јевтоски (ur. 2 września 1997 w Skopju) – północnomacedoński piłkarz, grający na pozycji pomocnika.
Kariera piłkarska.
Kariera klubowa.
Wychowanek FK Metałurg Skopje, w barwach którego w 2014 rozpoczął karierę piłkarską. W styczniu 2016 podpisał kontrakt z Łokomotiwem Płowdiw. 15 sierpnia 2017 kontrakt został anulowany. W listopadzie 2017 jako wolny agent zasilił skład NK Varaždin. 20 lipca 2018 został piłkarzem Arsenału Kijów.
Kariera reprezentacyjna.
W latach 2012–2015 bronił barw juniorskich reprezentacji U-17 i U-19. Od 2017 do 2018 występował w młodzieżowej reprezentacji Macedonii.

</doc>
<doc id="4398476" url="https://pl.wikipedia.org/wiki?curid=4398476" title="Miasta Bułgarii">
Miasta Bułgarii



</doc>
<doc id="4398477" url="https://pl.wikipedia.org/wiki?curid=4398477" title="Miasta Mołdawii">
Miasta Mołdawii



</doc>
<doc id="4398479" url="https://pl.wikipedia.org/wiki?curid=4398479" title="Miasta Estonii">
Miasta Estonii



</doc>
<doc id="4398480" url="https://pl.wikipedia.org/wiki?curid=4398480" title="Miasta Indii">
Miasta Indii



</doc>
<doc id="4398483" url="https://pl.wikipedia.org/wiki?curid=4398483" title="Miasta Uzbekistanu">
Miasta Uzbekistanu



</doc>
<doc id="4398484" url="https://pl.wikipedia.org/wiki?curid=4398484" title="Isaiah Briscoe">
Isaiah Briscoe

 
Isaiah Jamal Briscoe (ur. 13 kwietnia 1996 w Union Township) – amerykański koszykarz, występujący na pozycji rozgrywającego.
Kariera sportowa.
W 2013 zajął czwarte miejsce w turnieju Nike Global Challenge.
W 2015 wystąpił w trzech meczach gwiazd amerykańskich szkół średnich – Nike Hoop Summit, Jordan Classic i McDonald’s All-American, został też zaliczony do I składu Parade i USA Today's All-USA All-American.
4 kwietnia 2019 został zwolniony przez Orlando Magic.
31 stycznia 2020 został zawodnikiem Kinga Szczecin.

</doc>
<doc id="4398489" url="https://pl.wikipedia.org/wiki?curid=4398489" title="Miasta Turkmenistanu">
Miasta Turkmenistanu



</doc>
<doc id="4398497" url="https://pl.wikipedia.org/wiki?curid=4398497" title="Melvin Frazier">
Melvin Frazier

 
Melvin Jamon Frazier Jr. (ur. 30 sierpnia 1996 w Nowym Orleanie) – amerykański koszykarz, występujący na pozycjach rzucającego obrońcy lub niskiego skrzydłowego, obecnie zawodnik Oklahoma City Thunder oraz zespołu G-League – Oklahoma City Blue.
6 kwietnia 2022 zawarł umowę z Oklahoma City Thunder na występy zarówno w NBA, jak i zespole G-League – Oklahoma City Blue.

</doc>
<doc id="4398501" url="https://pl.wikipedia.org/wiki?curid=4398501" title="Agnieszka Marucha">
Agnieszka Marucha

Agnieszka Małgorzata Marucha (ur. 15 kwietnia 1979 w Warszawie) – polska skrzypaczka, doktor habilitowana sztuk muzycznych, adiunkt Uniwersytetu Muzycznego Fryderyka Chopina.
Życiorys.
Pochodzi z warszawskiej rodziny o tradycjach artystycznych. W 1998 ukończyła z wyróżnieniem Państwowe Liceum Muzyczne im. Zenona Brzewskiego w Warszawie klasie skrzypiec Mirosława Ławrynowicza. W 2002 ukończyła z wyróżnieniem dwuletnie mistrzowskie studia w Zuid Nederlandse Hogeschool voor Musiek in Maastricht w klasie Roberta Szredera, a w 2003 otrzymała dyplom z wyróżnieniem Akademii Muzycznej im. Fryderyka Chopina w Warszawie w klasie skrzypiec Mirosława Ławrynowicza. W latach 2003–2005 studiowała w Hochschule der Künste w Bernie w pod kierunkiem Moniki Urbaniak-Lisik uzyskując dyplom solistyczny (Solistendiplom). W 2008 ukończyła dwuletnie studia doktoranckie w Akademii Muzycznej im. Fryderyka Chopina w Warszawie pod kierunkiem Jana Staniendy. Była również studentką Schola Cantorum Basiliensis w klasie skrzypiec barokowych prof. Chiary Banchini (2008).
W 2008 uzyskała doktorat za pracę "Utwory skrzypcowe Zygmunta Stojowskiego", zaś w 2014 habilitację na podstawie opracowania "Późnoromantyczne sonaty i miniatury skrzypcowe Hansa Hubera. Studium analityczno-wykonawcze wybranych utworów". Adiunktka na Uniwersytecie Muzycznym Fryderyka Chopina w Warszawie. Jako profesor wizytująca wykładała w Keimyung University w Daegu (2013–2014).
Laureatka międzynarodowych konkursów skrzypcowych, solistka, kameralistka, pedagożka oraz koncertmistrzyni zespołów muzycznych. Założycielka zespołu Violinofonica. W latach 2011–2017 była prymariuszką Opium String Quartet, z którym otrzymała nagrodę „Fryderyk 2014″. Jako członkini Opium String Quartet, Galant Trio oraz Trio Ardito nagrała 9 autorskich płyt dla wytwórni DUX, CD Accord i Acte Prealable.
Była stypendystką Krajowego Funduszu na rzecz Dzieci (1993–1998), Ministra Kultury (1997, 1998, 2001, 2009), Prezesa Rady Ministrów (1997), stypendium Horsta Flocka (1999), Fundacji Kultury (2002), Stiftung Lyra (2002), Hochschule fur Musik und Theater Bern, rządu szwajcarskiego ESKAS (2003, 2004), Kiefer Hablitzel Stiftung.

</doc>
<doc id="4398510" url="https://pl.wikipedia.org/wiki?curid=4398510" title="Jacob Rosanes">
Jacob Rosanes

Jacob Immanuel Rosanes (ur. 16 sierpnia 1842 w Brodach, zm. 7 stycznia 1922 we Wrocławiu) – niemiecki matematyk i szachista, profesor Uniwersytetu Wrocławskiego, jego rektor w latach 1903–04.
Życiorys.
Urodził się w rodzinie galicyjskiego kupca pochodzenia sefardyjskiego, jego dziadkiem ze strony matki był poznański rabin Akiwa Eger. W roku 1856 ukończył niemieckojęzyczne gimnazjum w swoim rodzinnym mieście, następnie zgodnie z wolą ojca wyjechał do Wrocławia aby kształcić się w zawodzie kupca. Po dwuletnim przygotowaniu rozpoczął w roku 1860 studia chemiczne na Uniwersytecie Wrocławskim. Za namową profesora Heinricha Schrötera zmienił jednak kierunek na matematykę i fizykę. Studia ukończył w roku 1865 bronić dysertację doktorską pt. "De polarium reciprocarum theoria observationes". Po odbyciu dalszych studiów w Berlinie powrócił w roku 1870 do Wrocławia aby podjąć pracę wykładowcy akademickiego. Prowadził zajęcia z analizy matematycznej, algebry i geometrii. W tym samym roku uzyskał habilitację, w roku 1873 został profesorem nadzwyczajnym, a w 1876 zwyczajnym. Od 1897 posiadał tytuł tajnego radcy rządowego. W latach 1903–04 sprawował funkcję rektora uniwersytetu. W roku 1911 przeszedł na emeryturę. Oprócz pracy naukowej Rosanes zajmował się też szachami. Jeszcze jako student w roku 1862 pokonał we Wrocławiu nieoficjalnego wówczas mistrza świata wrocławianina Adolfa Anderssena. Napisał też podręcznik "Theorie und Praxis des Schachspiels" (Teoria i praktyka gry w szachy). Został pochowany na cmentarzu przy ul. Ślężnej we Wrocławiu.

</doc>
<doc id="4398511" url="https://pl.wikipedia.org/wiki?curid=4398511" title="Marcin Bazylak">
Marcin Bazylak

Marcin Bazylak (ur. 14 września 1978 w Dąbrowie Górniczej) – polski samorządowiec, w latach 2016–2018 wiceprezydent, a od 2018 prezydent Dąbrowy Górniczej.
Życiorys.
Ukończył I Liceum Ogólnokształcące im. Waleriana Łukasińskiego w Dąbrowie Górniczej, następnie został absolwentem Uniwersytetu Śląskiego i Uniwersytetu Jagiellońskiego. Zawodowo związany z samorządem rodzinnej miejscowości. Kierował zespołem opracowującym strategię rozwoju miasta, pełnił też funkcję pełnomocnika prezydenta odpowiedzialnego m.in. za wsparcie organizacji pozarządowych.
Był członkiem Sojuszu Lewicy Demokratycznej oraz stowarzyszenia Inicjatywa Dąbrowska. W 2016 objął stanowisko pierwszego zastępcy prezydenta. W 2018 wystartował w wyborach na prezydenta Dąbrowy Górniczej z ramienia SLD Lewica Razem, wygrywając w drugiej turze głosowania. Urząd ten objął 21 listopada, rezygnując z członkostwa w SLD.

</doc>
<doc id="4398514" url="https://pl.wikipedia.org/wiki?curid=4398514" title="Aurélien Ngeyitala">
Aurélien Ngeyitala

Aurélien Ngeyitala (ur. 29 maja 1994 w Évry, w regionie Île-de-France) – francuski piłkarz pochodzenia kongijskiego, grający na pozycji pomocnika.
Kariera piłkarska.
Kariera klubowa.
Wychowanek klubów FC Sochaux-Montbéliard i PSFK Czernomorec Burgas. W 2011 rozpoczął karierę piłkarską w barwach drugiej drużyny Sochaux. Latem następnego roku przeszedł do PSFK Czernomorec Burgas. Po zakończeniu sezonu 2012/13 wrócił do Francji, gdzie potem występował w klubach Amiens B i Évry FC. W styczniu 2015 podpisał kontrakt z ŠK Senec. W lutym 2016 zasilił skład FC Nitra. 20 lipca 2018 został piłkarzem Arsenału Kijów. 14 marca 2019 podpisał kontrakt z Wereją Stara Zagora.
Kariera reprezentacyjna.
W 2011 bronił barw juniorskiej reprezentacji Demokratycznej Republiki Konga. W 2012 występował w młodzieżowej reprezentacji Demokratycznej Republiki Konga.

</doc>
<doc id="4398520" url="https://pl.wikipedia.org/wiki?curid=4398520" title="Donald Lapointe">
Donald Lapointe

Donald Lapointe (ur. 25 września 1936 w Disraéli) – kanadyjski duchowny rzymskokatolicki, w latach 2002-2011 biskup pomocniczy Saint-Jérôme.
Życiorys.
Święcenia kapłańskie przyjął 23 maja 1964. Inkardynowany do archidiecezji Sherbrooke, został wykładowcą w miejscowym seminarium, zaś w latach 1970-1986 pracował jako wikariusz parafialny. W latach 1986-1990 był wikariuszem biskupim ds. duszpasterskich. Następne lata spędził jako duszpasterz i moderator w parafiach archidiecezji.
26 października 2002 został prekonizowany biskupem pomocniczym Saint-Jérôme ze stolicą tytularną "Octabia". Sakrę biskupią otrzymał w miejscowej katedrze 13 grudnia 2002. 30 lipca 2011 przeszedł na emeryturę.

</doc>
<doc id="4398521" url="https://pl.wikipedia.org/wiki?curid=4398521" title="Eugène Philippe LaRocque">
Eugène Philippe LaRocque

Eugène Philippe LaRocque (ur. 27 marca 1927 w Windsor, zm. 16 grudnia 2018) – kanadyjski duchowny rzymskokatolicki, w latach 1974–2002 biskup Alexandria-Cornwall.
Życiorys.
Święcenia kapłańskie przyjął 7 czerwca 1952. 24 czerwca 1974 został prekonizowany biskupem Alexandria in Ontario. Sakrę biskupią otrzymał 3 września 1974, ingres odbył się 15 września. 27 kwietnia 2002 przeszedł na emeryturę.

</doc>
<doc id="4398524" url="https://pl.wikipedia.org/wiki?curid=4398524" title="Komisja Śledcza do zbadania prawidłowości i legalności działań oraz występowania zaniedbań i zaniechań organów i instytucji publicznych w zakresie zapewnienia dochodów Skarbu Państwa z tytułu podatku od towarów i usług i podatku akcyzowego">
Komisja Śledcza do zbadania prawidłowości i legalności działań oraz występowania zaniedbań i zaniechań organów i instytucji publicznych w zakresie zapewnienia dochodów Skarbu Państwa z tytułu podatku od towarów i usług i podatku akcyzowego



</doc>
<doc id="4398530" url="https://pl.wikipedia.org/wiki?curid=4398530" title="Sylvain Lavoie">
Sylvain Lavoie

Sylvain Lavoie OMI (ur. 22 kwietnia 1947 w Delmas) – kanadyjski duchowny rzymskokatolicki, w latach 2006-2012 arcybiskup Keewatin-Le Pas.
Życiorys.
Święcenia kapłańskie przyjął 19 października 1974 w zgromadzeniu Misjonarzy Oblatów Maryi Niepokalanej. Pracował w parafiach zakonnych, był także prowincjałem oraz radnym prowincjalnym.
11 lipca 2005 został prekonizowany koadiutorem arcybiskupa Keewatin-Le Pas. Sakrę biskupią otrzymał 29 sierpnia 2005. 25 marca 2006 objął stolicę arcybiskupią. 16 lipca 2012 przeszedł na emeryturę.

</doc>
<doc id="4398533" url="https://pl.wikipedia.org/wiki?curid=4398533" title="Ernest Léger">
Ernest Léger

Ernest Léger (ur. 27 lutego 1944 w Haute-Aboujagane) – kanadyjski duchowny rzymskokatolicki, w latach 1997-2002 arcybiskup Moncton.
Życiorys.
Święcenia kapłańskie przyjął 11 marca 1968. 27 listopada 1996 został prekonizowany arcybiskupem Moncton. Sakrę biskupią otrzymał 29 stycznia 1997. 16 marca 2002 zrezygnował z urzędu.

</doc>
<doc id="4398537" url="https://pl.wikipedia.org/wiki?curid=4398537" title="Strugi (herb szlachecki)">
Strugi (herb szlachecki)

Strugi – polski herb szlachecki, nadany w zaborze rosyjskim.
Blazonowanie.
W polu czerwonym trzy srebrne rzeki ukośne w prawo. W klejnocie pięć piór strusich: trzy czerwone i dwa srebrne. W odmianie baronowskiej na wstędze pod tarczą słowo "Labor".
Historia.
Herb nadany w roku 1868 Leopoldowi Stanisławowi Kronenbergowi wraz z dziedzicznym szlachectwem. Nazwa herbu ma pochodzić od miejscowości Strugi w guberni warszawskiej. 
Leopold Julian Kronenberg otrzymał w roku 1897 od Mikołaja II tytuł baronowski.
Herbowni.
Kronenberg

</doc>
<doc id="4398539" url="https://pl.wikipedia.org/wiki?curid=4398539" title="Raymond Lahey">
Raymond Lahey

Raymond John Lahey (ur. 29 maja 1940 w Saint John's) – były kanadyjski duchowny rzymskokatolicki, w latach 2003-2009 biskup Antigonish.
Życiorys.
Święcenia kapłańskie przyjął 13 czerwca 1963. Inkardynowany do archidiecezji Saint John's, był wykładowcą na miejscowym uniwersytecie. W 1981 został wikariuszem generalnym archidiecezji.
5 lipca 1986 został prekonizowany biskupem Saint George’s. Sakrę biskupią otrzymał 3 sierpnia 1986. 5 kwietnia 2003 został mianowany biskupem Antigonish, ingres odbył się 12 czerwca.
We wrześniu 2009, w czasie kontroli na lotnisku, służba graniczna znalazła na jego komputerze kilkaset zdjęć o charakterze pedofilskim. W następstwie tej sytuacji złożył rezygnację z urzędu, przyjętą 26 września przez Benedykta XVI. W wyniku postępowania karnego Lahey został w styczniu 2012 skazany na 15 miesięcy więzienia, zaś Stolica Apostolska wydaliła go 16 marca 2012 ze stanu duchownego (informację podano 2 miesiące później).

</doc>
<doc id="4398542" url="https://pl.wikipedia.org/wiki?curid=4398542" title="Ryūk">
Ryūk

 – fikcyjna postać z serii Death Note, autorstwa Tsugumiego Ōby i Takeshiego Obaty. Ryūk jest znudzonym shinigami (japońskim bogiem śmierci), który upuszcza na Ziemię Notatnik Śmierci. Jest to przedmiot, który pozwala zabić każdego, o ile użytkownik zna jego imię oraz twarz. Notes trafia do Tokio, gdzie podnosi go Light Yagami, uzdolniony intelektualnie licealista, który próbuje grać rolę boga i wykorzystywać go do oczyszczenia świata ze zła.
W anime głos Ryūkowi udziela Nakamura Shidō (w wersji japońskiej) oraz Brian Drummond (w wersji angielskiej). W musicalu głos podłożył mu Kōtarō Yoshida. W filmie z 2017 głosu udzielił mu Willem Dafoe.
Opis postaci.
Ryūk jest shinigamim towarzyszącym Lightowi Yagamiemu. Z nudów upuszcza swój Notes Śmierci w świecie ludzi. Zapisuje w notesie imiona i nazwiska mających umrzeć, dzięki czemu zyskuje dodatkowe lata życia, które by zmarłym pozostały. Widzi datę śmierci i prawdziwe nazwisko każdego człowieka dzięki oczom shinigami. Widzą go i słyszą tylko ci śmiertelnicy, którzy dotknęli jego notesu. Ryūk jest znudzony, spędza całe dnie nad portalem do świata śmiertelników, podglądając ludzi. Uwielbia jabłka ze świata ludzi, które są dla niego jak narkotyk. W sprawie Kiry stara się być neutralny i tylko biernie obserwuje bieg wydarzeń. Mimo tego, czasem Lightowi udaje się nim manipulować, wykorzystując jego słabość do jabłek. Kiedy ciężko ranny Light ucieka przed policją, Ryūk zapisuje jego imię w swoim Notesie, tak jak się z nim na początku umówił.
Odbiór.
Tsugumi Ōba, jeden z twórców "Death Note", powiedział, że Ryūk jest jego ulubionym shinigami. Chwaląc dzieło Obaty, Zac Bertschy z Anime News Network wyróżnił Ryūka jako główny przykład; opisując go jako "groteskową, potężną bestię, taką rzecz, o której większość ludzi zapewne pomyślałaby, gdy zostanie poproszona o wyobrażenie sobie, jak wyglądałoby ponure widmo śmierci". W krytycznej polskiej recenzji dotyczącej serialu anime Notatnik śmierci przy okazji omawiania nadmiernie jednowymiarowo dobrych i złych postaci serialu shinigami Ryūk (oraz L) zostali uznani za ratujących sytuację.
Postać została wykorzystana jako motyw stylistyczny do produkcji licznych figurek, zabawek, gier oraz zegarków. Ryūk został wykorzystany jako jeden z przykładów w pracy Jolyona Thomasa, dotyczącej możliwego wpływu apokaliptycznych opowieści charakterystycznych dla mangi na członków sekty Aum Shinrikyō, którzy dokonali zamachu terrorystycznego za pomocą sarinu w tokijskim metrze, oraz wpływu tego wydarzenia na rozwój mangi powstałej po 1995 roku.

</doc>
<doc id="4398545" url="https://pl.wikipedia.org/wiki?curid=4398545" title="Szkoła Podstawowa nr 3 im. Szarych Szeregów w Lwówku Śląskim">
Szkoła Podstawowa nr 3 im. Szarych Szeregów w Lwówku Śląskim

Szkoła Podstawowa nr 3 im. Szarych Szeregów w Lwówku Śląskim (Płakowicach) – ośmioklasowa szkoła podstawowa w Lwówku Śląskim. Do 2000 r. Szkoła Podstawowa w Płakowicach. W 2018 r., w wyniku szkolnego referendum, patronem szkoły zostały Szare Szeregi.
Informacje.
Szkoła znajduje się w poniemieckim budynku z 1914 r. i położona jest w dzielnicy Lwówka Śląskiego – Płakowicach, w pobliżu Pałacu Płakowice. W latach 1953–1959 szkoła dla sierot wojennych z Korei Północnej. Placówka oświatowa działa nieprzerwanie od 1 września 1966 r.. Placówka prowadzi filię w Zbylutowie (Zbylutów 133). W ogólnopolskich rankingach szkół podstawowych zajmuje coraz wyższe miejsca. Szkoła odnosi liczne sukcesy sportowe i przedmiotowe. W 2016 r. obchodziła jubileusz 50-lecia działalności.
Sieroty koreańskie.
Po zakończeniu II wojny światowej w Pałacu Płakowice i w oficynie pałacowej przez pewien czas kwaterowały sieroty wojenne z Grecji i Macedonii.
W latach powojennych, 1953–1959, w poniemieckim budynku szpitala psychiatrycznego, na terenie kompleksu pałacowego w Płakowicach, znajdował się tajny ośrodek wychowawczy dla dzieci – sierot wojennych z Korei Północnej, które straciły rodziców w czasie wojny koreańskiej. Sieroty przydzielono Polsce w ramach pomocy solidarnościowej bloku państw socjalistycznych. Przez 6 lat w Płakowickim szpitalu psychiatrycznym jak i w obecnej Szkole Podstawowej nr 3 mieszkało i uczyło się 1270 dzieci, będących pod opieką polskich i koreańskich wychowawców. Pobyt dzieci objęty był tajemnicą, dlatego wybrano ośrodek w miejscu mało znanym, z dala od głównych szlaków komunikacyjnych i na uboczu – w Płakowicach.
Po sześcioletnim pobycie sierot w Polsce, która udzieliła im schronienia po wojnie koreańskiej, dzieci wróciły do Korei Północnej. Na pamiątkę tych wydarzeń w ścianę budynku, przy wejściu do Szkoły Podstawowej nr 3, wmurowano tablicę pamiątkową w języku polskim i koreańskim o treści:

</doc>
<doc id="4398547" url="https://pl.wikipedia.org/wiki?curid=4398547" title="Kenji Urai">
Kenji Urai

 – japoński aktor telewizyjny, sceniczny oraz dubbingowy. Występował w zespole "StarS". W 2015 zagrał Lighta Yagami w musicalu .

</doc>
<doc id="4398559" url="https://pl.wikipedia.org/wiki?curid=4398559" title="Drew Gehling">
Drew Gehling

Andrew Shearer Gehling (ur. 16 października 1982) – amerykański aktor teatralny i filmowy, najbardziej znany z roli Dr. Pomattera z wystawianego na Boradway'u musicalu "Waitress" oraz z podkładania głosu w grze Bully.
Życie prywatne.
Poślubił Sarę Jean Ford. Mają jedną córkę, Anne Kelly Gehling.

</doc>
<doc id="4398582" url="https://pl.wikipedia.org/wiki?curid=4398582" title="Ryuk">
Ryuk



</doc>
<doc id="4398597" url="https://pl.wikipedia.org/wiki?curid=4398597" title="Mustafa Madih">
Mustafa Madih

Mustafa Madih, arab. مصطفى مديح (ur. 1 stycznia 1956, w Casablance, zm. 4 listopada 2018, tamże) – marokański trener piłkarski.
Kariera.
Podczas swojej kariery trenował wiele klubów piłkarskich, m.in. Hassania Agadir, Chabab Rif Al Hoceima, Al-Wakrah SC, AS. Far, Olympique Khouribga. Z reprezentacją Maroka U-20 wygrał na Igrzyskach Frankofońskich w 2001. W latach 2006-2008 zdobył dwa mistrzostwa z AS Far i z Olympique Khouribga oraz dwa Puchary Następcy Tronu. Od 2015 szkolił reprezentację Maroka do lat 17.
Zmarł 4 listopada 2018.

</doc>
<doc id="4398601" url="https://pl.wikipedia.org/wiki?curid=4398601" title="Łusarkowate">
Łusarkowate

Łusarkowate (Nomiinae) – podrodzina owadów z rzędu błonkoskrzydłych, nadrodziny pszczół i rodziny smuklikowatych.
Opis.
Głowa samic charakteryzuje się wargą górną o wierzchołku wydłużonym w silny wyrostek otoczony grubymi szczecinkami i zaopatrzony w silny kil po stronie grzbietowej.
Tułów cechuje się rowkami episternalnymi sięgającymi tylko trochę poniżej rowków skrobalnych i tam mającymi postać słabego wgłębienia. Niekiedy rowki episternalne są skierowane silnie do przodu, zaś u "Halictonomia" zarówno rowki episternalne jak i skrobalne są w większości lub całkowicie zanikłe. Użyłkowanie skrzydła odznacza się wszystkimi żyłkami silnie zaznaczonymi. Komórka marginalna zazwyczaj jest niezbyt silnie zwężona ku zaokrąglonemu wierzchołkowi, ale u bardzo małych gatunków może być spiczasto zakończona. U większości gatunków komórki submarginalne pierwsza i trzecia są mniej więcej tak samo długie i wyraźnie dłuższe od drugiej, ale u mniejszych gatunków trzecia może być znacznie krótsza od pierwszej, choć wciąż wyraźnie dłuższa od drugiej. Wyjątkiem jest rodzaj "Steganomus" mający tylko dwie komórki submarginalne. Samice mają dobrze rozwinięte skopy na udach i krętarzach oraz penicilusy na tylnych nadstopiach.
Metasoma u samic ma fimbrię przedpygidialną niepodzieloną pośrodku podłużnym obszarem nagiego lub delikatnie i krótko owłosionego oskórka. Narządy rozrodcze samców cechuje poprzeczny siódmy sternit z dwoma lub czterema wyrostkami wierzchołkowymi, zwarty ósmy sternit o kształcie trójkątnym lub pięciokątnym, szeroki, pozbawiony płytki pygidialnej i często wcięty siódmy tergit oraz dolna para gonostyli mniejsza od górnej, a niekiedy całkiem zanikła.
Biologia.
Łusarkowate gniazdują w glebie. W gniazdach większości gatunków od korytarza głównego odchodzą mniej lub bardziej poziome korytarze boczne, a od nich pionowe komórki lęgowe, niekiedy zebrane w luźne lub ciasne klastry, czasem wsparte przez filary lub korzonki w jamkach gleby. U części gatunków z rodzaju "Lipotriches" gniazdo składa się z poziomego korytarza i szypułkowatych, ustawionych poziomo lub nieco po skosie komórek lęgowych. Umieszczane w komórkach masy pyłku mogą przybierać rozmaite kształty, np. półkuliste, soczewkowate czy prostokątne w zarysie. 
Obok samotnic należą tu także gatunki gniazdujące w koloniach, a nawet kwazisocjalne – z pewnym stopniem podziału obowiązków między członkami kolonii.
Rozprzestrzenienie.
Podrodzina ta licznie reprezentowana jest w faunie krainy etiopskiej, orientalnej i australijskiej, natomiast gatunki występujące w Ameryce Północnej i krainie palearktycznej są nieliczne, a w Ameryce Południowej brak łusarkowatych zupełnie. W Polsce występują tylko dwa gatunki: "Pseudapis diversipes" i "P. femoralis".
Systematyka i filogeneza.
Wyniki opublikowanej w 2013 przez Hedtke, Patiny i Danfortha filogenetycznej analizy molekularnej wskazują, że łusarkowate stanowią grupę siostrzaną dla kladu obejmującego Nomioidinae i smuklikowate właściwe.
Podrodzina ta obejmuje 11 rodzajów:

</doc>
<doc id="4398602" url="https://pl.wikipedia.org/wiki?curid=4398602" title="Nomiinae">
Nomiinae



</doc>
<doc id="4398603" url="https://pl.wikipedia.org/wiki?curid=4398603" title="Maciej Glamowski">
Maciej Glamowski

Maciej Jan Glamowski (ur. 11 sierpnia 1970 w Gdańsku) – polski ekonomista, menedżer i samorządowiec, doktor nauk ekonomicznych. Prezydent Grudziądza od 2018.
Życiorys.
Absolwent Wydziału Zarządzania Uniwersytetu Gdańskiego. Odbył studium podyplomowe z doradztwa podatkowego prowadzone przez Instytut Badań nad Gospodarką Rynkową. W 2003 na UG uzyskał stopień doktora nauk ekonomicznych w dyscyplinie nauk o zarządzaniu na podstawie rozprawy pt. "Wpływ makrootoczenia na dystrybucję środków farmaceutycznych w Polsce". Od 1994 zatrudniony jako nauczyciel akademicki na macierzystej uczelni, od 2003 jako adiunkt w Katedrze Marketingu. Wykładał także w innych uczelniach na terenie Trójmiasta. Był współzałożycielem i prezesem zarządu spółki z o.o. Konsultant, w 2004 został prezesem zarządu współtworzonej przez siebie spółki z o.o. Amicmed. W 2010 powołany w skład zarządu Międzynarodowych Targów Gdańskich.
Był członkiem Platformy Obywatelskiej. W latach 2010–2018 sprawował mandat radnego Grudziądza. W połowie drugiej kadencji odszedł z klubu radnych PO w związku ze sporem dotyczącym lokalnego szpitala. Został następnie liderem stowarzyszenia Obywatelski Grudziądz.
W 2018 wystartował w wyborach na prezydenta miasta z ramienia własnego komitetu Sojusz Obywatelski Grudziądz, uzyskując także poparcie ze strony współtworzonej przez PO Koalicji Obywatelskiej i niekandydującego na kolejną kadencję prezydenta Roberta Malinowskiego, jak również PSL i SLD. Maciej Glamowski zwyciężył w drugiej turze głosowania, otrzymując w niej 60,2% głosów i pokonując popieranego przez PiS Andrzeja Guzowskiego.
Był żonaty z Beatą Glamowską, siostrą Magdaleny Adamowicz, która była żoną prezydenta Gdańska Pawła Adamowicza.

</doc>
<doc id="4398604" url="https://pl.wikipedia.org/wiki?curid=4398604" title="Diecezja Varanasi">
Diecezja Varanasi



</doc>
<doc id="4398608" url="https://pl.wikipedia.org/wiki?curid=4398608" title="Immunoonkologia">
Immunoonkologia

Immunoonkologia – rozwijająca się dziedzina nauki, która łączy w sobie dwa działy medycyny: immunologię – naukę dotyczącą budowy i funkcjonowania układu odpornościowego człowieka oraz onkologię – naukę zajmującą się etiologią, rozpoznawaniem i leczeniem chorób nowotworowych.
Głównym celem immunoonkologii jest wspomaganie układu immunologicznego człowieka w walce z nowotworem. W przeciwieństwie do tradycyjnej chemioterapii, immunoterapia nowotworów nie działa bezpośrednio na komórki nowotworowe poprzez efekt toksyczny, ale aktywuje odporność i naturalne siły obronne organizmu.
W raporcie „Clinical Cancer Advances 2016” Amerykańskiego Towarzystwa Badań Klinicznych (ASCO), opublikowanym na łamach „Journal of Clinical Oncology”, immunoonkologia stosowana w leczeniu chorób nowotworowych uznana została za największe osiągnięcie.

</doc>
<doc id="4398609" url="https://pl.wikipedia.org/wiki?curid=4398609" title="Parafia św. Marii Magdaleny w Bełku">
Parafia św. Marii Magdaleny w Bełku



</doc>
<doc id="4398610" url="https://pl.wikipedia.org/wiki?curid=4398610" title="Mieczysław Sulisławski">
Mieczysław Sulisławski

Mieczysław Tomasz Sulisławski, pierwotnie Szulisławski (ur. 21 grudnia 1894 w Janowie, zm. 27 czerwca 1975 w Londynie) – pułkownik dyplomowany Wojska Polskiego.
Życiorys.
Urodził się 21 grudnia 1894 w Janowie. Był synem Edwarda i Zofii z domu Rybotyckiej. U kresu I wojny światowej, jako podporucznik rezerwy uczestniczył w przejmowaniu garnizonu przez Polaków. Jako były oficer c. i k. armii został przyjęty do Wojska Polskiego i zatwierdzony w stopniu porucznika. Został awansowany na stopień kapitana piechoty starszeństwem z dniem 1 czerwca 1919. Odbył Kurs Normalny 1921–1923 (II promocja) w Wyższej Szkole Wojennej uzyskując tytuł oficera dyplomowanego. Następnie został awansowany na stopień majora piechoty starszeństwem z dniem 15 sierpnia 1924. W latach 20. był oficerem 35 Pułku Piechoty w Łukowie, skąd w 1924 był przydzielony do Oddziału IV Sztabu Generalnego WP. W 1928, pozostając z przydziałem do 26 Pułku Piechoty, służył w składzie osobowym Inspektora Armii „Lwów”. W latach 30. był wykładowcą w Wyższej Szkole Wojennej. W tym latach został awansowany na stopień podpułkownika. W czerwcu 1936 razem z ppłk. dypl. Karolem Hodała i ppłk. dypl. Stanisławem Sadowskim powołany został do składu specjalnej ekipy pod kierownictwem płk dypl. Jana Jagmin-Sadowskiego, która na podstawie wytycznych szefa SG WP, gen. bryg. Wacława Stachiewicza, jego zastępcy, gen. bryg. Tadeusza Malinowskiego lub szefa Oddziału I, płk. dypl. Józefa Wiatra opracowywała oddzielne referaty, dotyczące rozbudowy poszczególnych działów wojska lub rodzajów broni. Opracowane referaty były podstawą sześcioletniego planu rozbudowy i modernizacji WP (1936–1942). Później został szefem tej grupy; od 30 kwietnia do 1 listopada 1937 był kierownikiem samodzielnego referatu w Oddziale I Sztabu Generalnego WP, w tym roku opracował plan modernizacji armii polskiej. 28 lipca 1939 objął funkcję szefa Oddziału IV SG, zastępując płk. dypl. Jana Hyca.
Podczas II wojny światowej w szeregach Polskich Sił Zbrojnych w stopniu pułkownika pozostawał szefem Oddziału IV, a jednocześnie pełnił obowiązki zastępcy szefa Sztabu Naczelnego Wodza. Po wojnie pozostał na emigracji w Wielkiej Brytanii. Brał udział w pracach Komisji Historycznej Polskiego Sztabu Głównego w Londynie. Zmarł 27 czerwca 1975 w Londynie.

</doc>
<doc id="4398612" url="https://pl.wikipedia.org/wiki?curid=4398612" title="Bernd Dießner">
Bernd Dießner

Bernd Dießner (ur. 16 marca 1946 w Aken) – niemiecki lekkoatleta, długodystansowiec, medalista mistrzostw Europy z 1966. W czasie swojej kariery reprezentował Niemiecką Republikę Demokratyczną.
Zdobył brązowy medal w biegu na 5000 metrów na mistrzostwach Europy w 1966 w Budapeszcie. Na europejskich igrzyskach halowych w 1968 w Madrycie zdobył srebrny medal w biegu na 3000 metrów.
Odpadł w eliminacjach biegu na 5000 metrów na igrzyskach olimpijskich w 1968 w Meksyku. Na mistrzostwach Europy w 1969 w Atenach zajął 4. miejsce w biegu na 5000 metrów, a na kolejnych mistrzostwach Europy w 1971 w Helsinkach był na tym dystansie czternasty.
Dießner był mistrzem NRD w biegu na 5000 metrów w 1968 i 1971 oraz wicemistrzem w 1966, a także brązowym medalistą w biegu na 1500 metrów w 1965. Był również halowym mistrzem NRD w biegu na 3000 metrów w 1968, 1969 i 1971.
Po zakończeniu kariery zawodniczej został trenerem lekkoatletycznym. Jego podopiecznymi byli m.in. Ulrike Bruns, Jens-Peter Herold, Jürgen Straub i Olaf Beyer.

</doc>
<doc id="4398627" url="https://pl.wikipedia.org/wiki?curid=4398627" title="Szmigiel">
Szmigiel



</doc>
<doc id="4398628" url="https://pl.wikipedia.org/wiki?curid=4398628" title="Klub berneński">
Klub berneński

Klub berneński – stowarzyszenie szefów europejskich służb specjalnych (państw członkowskich UE oraz Norwegii i Szwajcarii), założone w latach 70. XX wieku w celu powstrzymywania działalności palestyńskich terrorystów, dokonujących dzięki wsparciu służb specjalnych państw bloku wschodniego zamachów i porwań samolotów w krajach zachodniej Europy. Po zamachach z 11 września 2001 r. klub skoncentrował się na zagrożeniu ze strony dżihadystów i włączył do swojego grona przedstawicieli państw Europy Środkowej i Wschodniej.

</doc>
<doc id="4398629" url="https://pl.wikipedia.org/wiki?curid=4398629" title="Wilhelm Stanisław Chudzikiewicz">
Wilhelm Stanisław Chudzikiewicz

Wilhelm Stanisław Chudzikiewicz (ur. 4 kwietnia 1905 we Lwowie, zm. 22 sierpnia 1975 w Rimini) – polski inżynier chemik, kapitan lotnictwa Wojska Polskiego.
Życiorys.
Urodził się 4 kwietnia 1905 we Lwowie. Ukończył studia na Wydziale Chemii Politechniki Lwowskiej, uzyskując tytuł inżyniera. Przed 1939 był zatrudniony w przemyśle cukrowniczym na ziemi poznańskiej oraz w Przeworsku.
Po wybuchu II wojny światowej był zmobilizowany do służby w 6 pułku lotniczym we Lwowie, w szeregach którego ewakuował się przez Rumunię na Zachód. Tam służył w Polskich Siłach Powietrznych w Wielkiej Brytanii do końca wojny w stopniu porucznika jako oficer techniczny. Miał numer służbowy RAF P-2180.
Po wojnie pozostał na emigracji w Wielkiej Brytanii. Odbył studia specjalistyczne w zakresie chemii plastycznej. Przez ponad 25 lat był kierownikiem fabryki plastyków w Rochdale. W 1970 przeszedł na emeryturę i osiadł w Londynie, jednak nadal utrzymywał kontakt zawodowy ze swoim pracodawcą. Udzielał się w działalności Komitetu Opieki i Pomocy Stowarzyszenia Polskich Lotników, w Studium Wiedzy Wojskowej, należał do SPK, POSK, był skarbnikiem Koła Lwowian. Do końca życia pozostawał w stopniu kapitana lotnictwa.
22 sierpnia 1975 utonął w Morzu Adriatyckim podczas drugiego dnia urlopu w Rimini we Włoszech. Został pochowany na tamtejszym cmentarzu. W życiu prywatnym wolał, gdy zwracano się do niego imieniem Stanisław.

</doc>
<doc id="4398640" url="https://pl.wikipedia.org/wiki?curid=4398640" title="Jorgo Bllaci">
Jorgo Bllaci

Jorgo Bllaci (ur. 10 października 1938 we wsi Karjan k. Gjirokastry, zm. 28 września 2001 w Moskwie) – albański poeta, tłumacz poezji rosyjskiej i więzień sumienia.
Życiorys.
Urodził się we wsi Karjan. Ukończył studia na wydziale języka i literatury albańskiej Uniwersytetu Tirańskiego. Po studiach pracował jako nauczyciel i publikował swoje pierwsze utwory poetyckie. W latach 50. zatrzymany przez funkcjonariuszy Sigurimi i skazany na 10 lat więzienia za prowadzenie działalności antypaństwowej. Po wyjściu z więzienia w 1964 przez kilka lat zarabiał na życie jako robotnik budowlany. W roku 1990 podjął pracę w wydawnictwie Naim Frasheri w Tiranie jako tłumacz literatury rosyjskiej. W latach 1996-1997 ukazały się tłumaczenia Bllaciego na język albański utworów Iosifa Brodskiego, Siergieja Jesienina, Tarasa Szewczenki, Iwana Turgieniewa, Kornieja Czukowskiego i Aleksandra Puszkina, a także tłumaczenie poezji Heinricha Heinego i chińskie poety Du Fu.
Odznaczenia.
W 1993 Jorgo Bllaci otrzymał od prezydenta Rosji Borysa Jelcyna Order Przyjaźni. Po śmierci, w 2004 został uhonorowany przez władze Albanii tytułem Wielkiego Mistrza (Mjeshtër i Madh). Imię Bllaciego nosi jedna z ulic w Gjirokastrze.

</doc>
<doc id="4398644" url="https://pl.wikipedia.org/wiki?curid=4398644" title="Jarosław Klimaszewski">
Jarosław Klimaszewski

Jarosław Jan Klimaszewski (ur. 25 marca 1970 w Bielsku-Białej) – polski polityk i samorządowiec, prezydent Bielska-Białej (od 2018).
Życiorys.
Absolwent bielskiego III Liceum Ogólnokształcącego im. Stefana Żeromskiego. Ukończył psychologię na Uniwersytecie Śląskim oraz ekonomię w Górnośląskiej Wyższej Szkole Handlowej w Katowicach. Zawodowo związany z sektorem prywatnym, w 2008 został prezesem zarządu spółki akcyjnej Bezalin, funkcję tę sprawował do czasu wyboru na prezydenta Bielska-Białej.
Wstąpił do Platformy Obywatelskiej, został przewodniczącym tej partii w Bielsku-Białej i członkiem władz regionalnych. W latach 2006–2018 przez trzy kadencje był radnym miejskim w Bielsku-Białej, dwukrotnie (2008–2010, 2014–2018) przewodniczył radzie miejskiej. W 2017 objął funkcję prezesa Śląskiej Organizacji Turystycznej.
W 2018 został kandydatem Koalicji Obywatelskiej na prezydenta Bielska-Białej, jego kandydaturę poparł też ustępujący prezydent Jacek Krywult. W pierwszej turze otrzymał 38,87% głosów, w drugiej uzyskał poparcie na poziomie 55,50%, pokonując Przemysława Drabka z PiS i wygrywając wybory.
Życie prywatne.
Żonaty, ma trójkę dzieci – córkę i dwóch synów.

</doc>
<doc id="4398656" url="https://pl.wikipedia.org/wiki?curid=4398656" title="Słownik staropolski">
Słownik staropolski

Słownik staropolski – polsko-łaciński słownik języka staropolskiego obejmujący cały zasób słów zapisanych w średniowieczu czerpanych ze źródeł, które zachowały się do czasów współczesnych. Obejmuje tylko słownictwo polskie zapisane rękopiśmiennie w XIV oraz XV wieku przed wynalezieniem druku. Opracowany został w latach 1953–2002 przez członków Polskiej Akademii Umiejętności oraz Instytutu Języka Polskiego Polskiej Akademii Nauk. Zawiera około 23 tys. haseł.
Historia.
Polski słownik języka staropolskiego opracowywany był niemal 130 lat. Pomysł napisania go pojawił się jeszcze pod zaborami Polski w 1873 roku na pierwszym posiedzeniu Wydziału Filologicznego Polskiej Akademii Umiejętności. Podjęto wówczas pierwsze prace przygotowawcze polegające na gromadzeniu wypisów z historycznych źródeł. Uczestnicy tego projektu zderzyli się jednak z barierą polegającą na niepełnym opracowaniu przez historyków oraz językoznawców materiałów źródłowych. Nie zdołali również wypracować spójnej koncepcji dzieła i ten prekursorski projekt upadł.
Projekt stworzenia wielkiego słownika staropolszczyzny próbował zrealizować także Jan Karłowicz. Pracę udało się zrealizować w niedoskonałym kształcie. Zebrane słownictwo opierało się na notatkach przygotowanych do Słownika staropolskiego przez A. Semenowicza, ale ostatecznie jego praca weszła w treść tzw. "Słownika warszawskiego" wydanego dwukrotnie w latach 1916 i 1938. Dzieło to przedstawiało jedynie słownictwo z XV wieku w niepełnym oraz niedokładnym opracowaniu.
W 1920 w Warszawie wydawnictwo Michała Arcta opublikowało liczący 27 tys. wyrazów dwutomowy opracowany przez Antoniego Krasnowolskiego oraz Władysława Niedźwiedzkiego. Słownik ten miał jednak charakter popularyzatorski i nie spełniał kryteriów naukowych. Pomijał zupełnie terminy naukowe i techniczne, oraz unikał przytaczania przykładów, aby zbytecznie nie rozszerzać ram książki. Materiał językowy zaczerpnięty został z Wielkiego Słownika języka polskiego zwanego popularnie „Słownikiem warszawskim” zredagowanym przez Jana Karłowicza, Adama Antoniego Kryńskiego oraz Władysława Niedźwiedzkiego.
Jeżeli chodzi o naukowe opracowania języka staropolskiego to przełomem okazała się instrukcja opracowana w 1895 roku przez Jana Baudouina de Courtenay. Dokonał on opracowania leksykalnego Psałterza floriańskiego oraz ułożył plan opisania zabytków średniowiecznych objętych tym słownikiem. Metodę opracowaną przez Courtenaya, który w 1900 roku opuścił Kraków, rozwinęli później inni polscy językoznawcy. W grudniu 1902 roku redakcję słownika staropolskiego objął Jan Łoś, który wraz z młodszymi pracownikami prowadził prace mające na celu przygotowanie materiałów do prac nad słownikiem. Opublikował on w 1915 roku w Krakowie "Przegląd zabytków językowych" obejmujący najstarsze zabytki rękopiśmienne języka polskiego. Łoś kierował pracą nad słownikiem aż do swojej śmierci w 1928 roku, a po nim kontynuowali ją Kazimierz Nitsch oraz Henryk Oesterreicher. Obaj opracowali w okresie międzywojennym większość najważniejszych zabytków, jednak przystąpienie do prac redakcyjnych przerwał wybuch II wojny światowej.
Prace nad słownikiem trwały konspiracyjnie w czasie niemieckiej okupacji ziem polskich w latach 1939–1945. Polskim naukowcom pod patronatem Biblioteki Jagiellońskiej udało się ochronić przed zniszczeniem przez Niemców przygotowane materiały językowe, część najważniejszych zabytków oraz opracowane katalogi, które okupanci przeznaczyli do wyrzucenia na śmietnik. Utworzony został zespół naukowców, w którego skład weszli, oprócz prof. Nitscha, Wanda Namysłowska oraz pracownicy Biblioteki Jagiellońskiej Franciszek Sławski, Wanda Żurowska oraz Stanisław Urbańczyk. W 1944 przygotowali oni indeks liczący 1311 stron opisujący posiadane materiały, który skopiowano fotograficznie i wraz z oryginałem ukryto w różnych miejscach Krakowa na wypadek zniszczenia głównego zbioru. Zapobiegliwość ta okazała się szczęśliwie zbędna, ponieważ Kraków nie odniósł większych zniszczeń podczas działań wojennych.
Po zakończeniu wojny rozpoczęto kontynuację projektu, który w 1953 roku zaowocował publikacją pierwszego zeszytu słownika staropolskiego. Prace nad nim trwały w latach 1953–2002 i jest on jedynym w Polsce ukończonym historycznym projektem językowym.
Komitet redakcyjny.
W okresie powojennym w latach 1953–2002 pracowali nad nim naukowcy z krakowskiej Pracowni Słownika Staropolskiego (do 1973 nazywała się po prostu Pracownia). Początkowo przewodniczącym komitetu redakcyjnego był Kazimierz Nitsch (1874–1958), którego zastąpił na tym stanowisku Stanisław Urbańczyk (1909–2001). Po jego śmierci zespołem kierował Wacław Twardzik.
Słownik staropolski jest dziełem zbiorowym. Materiał opracowało wielu wybitnych polskich językoznawców i historyków. Nad słownikiem pracował zespół redakcyjny liczący w sumie 31 osób w tym m.in.: Jan Baudouin de Courtenay (1845–1929), Lucjan Malinowski (1839–1898), Jan Łoś (1860–1928), Kazimierz Nitsch, Henryk Oesterreicher (1892–1942), Zenon Klemensiewicz (1891–1969) oraz Stanisław Urbańczyk.
Treść.
Słownik obejmuje słownictwo staropolskie, dla którego twórcy przyjęli ramy chronologiczne od czasów najstarszych aż do roku 1500. Granica ta jest jednak umowna, ponieważ wiele z zachowanych zabytków piśmiennictwa nie jest datowana i historycy mieli wówczas problem z zakwalifikowaniem ich do konkretnej epoki. Część tekstów zachowała się również jedynie w późniejszych odpisach oraz kopiach z wieków nowszych.
Materiały źródłowe.
W 1935 roku wykaz źródeł do opracowania słownika staropolszczyzny wynosił w sumie 12 pozycji. W 1953, w momencie wydania 1. zeszytu słownika, wykaz ten liczył już 245 źródeł. W 2002 roku w momencie zakończenia publikacji lista źródeł liczyła 748 pozycji, która w 2014 w momencie publikacji suplementu poszerzyła się o kolejne 18 źródeł. Daje to łączną sumę 766 materiałów źródłowych. Liczba ta byłaby większa, gdyby oznaczone zostały wszystkie jednostkowe materiały użyte do prac nad tym słownikiem. Podana liczba jest bowiem jedynie liczbą użytych skrótów. Pod wieloma z nich kryją się zasoby archiwalne zawierające od kilku do kilkudziesięciu wydanych rękopisów.
Słownik zawiera słownictwo rękopiśmienne, które w większości zostało ogłoszone drukiem do momentu jego opublikowania. Dzięki dygitalizacji suplement do słownika wydany w 2014 zawiera także materiał językowy z rękopisów wcześniej nie publikowanych. Historycy i językoznawcy w pracach nad Słownikiem staropolskim wykorzystali szereg materiałów oraz dokumentów źródłowych z XIV i XV wieku opublikowanych w opracowaniach naukowych w tym:
Opinie i uznanie.
W 1953 roku przez Stanisława Urbańczyka uznany został za najważniejszy polski projekt językowy ostatnich 150 lat.
W 1952 roku przewodniczący komitetu redakcyjnego słownika Kazimierz Nitsch ocenił: "Słownik staropolski nie jest tylko zwykłą, choćby najcelniejszą publikacją naukową – jest także historycznym pomnikiem naszej kulturalnej samodzielności".
Wydania.
Słownik staropolski początkowo planowany był jako publikacja 4–5 tomowa, a każdy tom miał ukazywać się w 5 pięcioarkuszowych zeszytach wydawanych w półrocznych odstępach. Ostatecznie każdy tom ukazywał się w 6 lub 7 zeszytach, po dwa rocznie, tworząc w sumie 11 tomów złożonych z 76 zeszytów. Wydane tomy oraz zeszyty:
W 2014 roku Instytut Języka Polskiego PAN wydał uzupełnienie tego słownika pt. Słownik staropolski suplement cz. I pod redakcją Ewy Deptuchowej. W pracy nad tym suplementem, dzięki dygitalizacji, wykorzystano również oryginalne, średniowieczne rękopisy.
Dodatkowe publikacje do Słownika staropolskiego.
Pracownia Języka Staropolskiego opublikowała także dodatkowe materiały naukowe do "Słownika staropolskiego":

</doc>
<doc id="4398662" url="https://pl.wikipedia.org/wiki?curid=4398662" title="Marcelino Pérez">
Marcelino Pérez



</doc>
<doc id="4398664" url="https://pl.wikipedia.org/wiki?curid=4398664" title="Marcelino Pérez Ayllón">
Marcelino Pérez Ayllón



</doc>
<doc id="4398676" url="https://pl.wikipedia.org/wiki?curid=4398676" title="Mieczysław Lisiewicz">
Mieczysław Lisiewicz

Mieczysław Jan Lisiewicz (ur. 28 stycznia 1897 we Lwowie, zm. 2 września 1975 w Londynie) – podpułkownik dyplomowany obserwator Wojska Polskiego, literat.
Życiorys.
Urodził się 28 stycznia 1897 we Lwowie, w rodzinie Zygmunta (adwokata) i Eugenii z domu Kubickiej. Był bratem Teodozji.
Po zakończeniu I wojny światowej, jako były oficer c. i k. armii został przyjęty do Wojska Polskiego i zatwierdzony w stopniu porucznika. U kresu wojny brał udział w obronie Lwowa podczas wojny polsko-ukraińskiej. Następnie brał udział w wojnie polsko-bolszewickiej. 
Został awansowany na stopień rotmistrza jazdy ze starszeństwem z dniem 1 czerwca 1919. W 1923 był adiutantem sztabowym 2 pułku szwoleżerów. Z dniem 1 listopada 1924 został przydzielony z Gabinetu Ministra Spraw Wojskowych do Wyższej Szkoły Wojennej w Warszawie, w charakterze słuchacza Kursu normalnego 1924–1926. 11 października 1926, po ukończeniu kursu i otrzymaniu dyplomu naukowego oficera Sztabu Generalnego, został przydzielony do XIII Brygady Kawalerii.
Następnie został przeniesiony do korpusu oficerów lotnictwa i zweryfikowany w stopniu kapitana ze starszeństwem z dniem 1 czerwca 1919. W 1928 był oficerem 6 pułku lotniczym we Lwowie. W kwietniu 1929 został przeniesiony do kadry oficerów lotnictwa z równoczesnym przeniesieniem służbowym do Dowództwa 3 Grupy Lotniczej w Krakowie na stanowisko szefa sztabu. W marcu 1932 wrócił 6 pułku lotniczego, na stanowisko dowódcy 61 eskadry liniowej. W marcu 1934 został zwolniony z zajmowanego stanowiska w 6 plot. i oddany do dyspozycji dowódcy Okręgu Korpusu Nr VI. Z dniem 31 lipca 1934 został przeniesiony w stan spoczynku.
Był także poetą i dramatopisarzem. Pisał wiersze o tematyce marynistycznej i lotniczej. W 1938 opublikował powieść pt. "Trop nad jeziorem. Opowieść naroczańska", opiewającą Narocz. Przed 1939 pełnił funkcję sekretarza literackiego Teatrów Miejskich we Lwowie.
Podczas II wojny światowej przedostał się na Zachód. Był adiutantem sztabowym gen. Władysława Sikorskiego. Później służył w Polskich Siłach Powietrznych w Wielkiej Brytanii w stopniu majora jako oficer obserwator (stopień RAF: S/Ldr). Posiadał numer służbowy RAF P-2035. Po wojnie pozostał na emigracji w Wielkiej Brytanii. Do końca życia pozostawał w stopniu podpułkownika. Na emigracji kontynuował pisarstwo, w prozie odwoływał się do wspomnień z Kresów. W Londynie należał do oddziału ZASP, Koła Lwowian. Laureat Nagrody Związku Pisarzy Polskich na Obczyźnie w 1964 roku.
Zmarł 2 września 1975 w Londynie. Został pochowany na tamtejszym cmentarzu Kensington Cemetery.

</doc>
<doc id="4398691" url="https://pl.wikipedia.org/wiki?curid=4398691" title="Kościół Świętych Apostołów Piotra i Pawła w Kozłowie">
Kościół Świętych Apostołów Piotra i Pawła w Kozłowie

Kościół Świętych Apostołów Piotra i Pawła – rzymskokatolicki kościół parafialny należący do dekanatu Kozłowo archidiecezji warmińskiej.
Jest to świątynia wzniesiona w latach 1733–1738 przez ewangelików. W 1815 roku została wyremontowana i odrestaurowana. Po drugiej wojnie światowej kościół został przejęty przez ludność napływową wyznania katolickiego. W dniu 22 czerwca 1972 roku przy świątyni została utworzona samodzielna parafia. Od 1968 roku budowla figuruje w rejestrze zabytków.
Kościół został wybudowany w stylu barokowym, jest budowlą orientowaną, salową, murowaną z cegły i otynkowaną. Został zbudowany na planie prostokąta z małą zakrystią na planie kwadratu od strony południowej i wieżą na planie kwadratu z kruchtą w przyziemiu – od strony zachodniej. W dolnej kondygnacji wieża jest murowana, w górnej jest drewniana, posiada konstrukcję słupową, jest oszalowana deskami i zamknięta dachem namiotowym nakrytym dachówką. Na szycie znajduje się chorągiewka z datą 1733. Elewacje boczne są podzielone parami pilastrów (we wnętrzu odpowiadają im półfilary) i dużymi prostokątnymi oknami. Pilastry łączą również narożniki korpusu. Całość jest nakryta dachem czterospadowym złożonym z dachówki. Nawa jest nakryta drewnianym stropem płaskim.

</doc>
<doc id="4398699" url="https://pl.wikipedia.org/wiki?curid=4398699" title="FK Vrbanjuša">
FK Vrbanjuša

FK Vrbanjuša – bośniacki klub piłkarski z siedzibą w Sarajewie.
Historia.
Chronologia nazw: 
Klub piłkarski FK Vrbanjuša został założony w Sarajewo w roku 1967. Zespół występował w niższych ligach mistrzostw Jugosławii.
Po rozpadzie Jugosławii klub startował w sezonie 1994/95 w pierwszych nieoficjalnych mistrzostwach Bośni i Hercegowiny. Zajął czwarte miejsce w grupie Jablanica i nie zakwalifikował się do rozgrywek finałowych. Potem występował w rozgrywkach Drugiej ligi. W sezonie 1997/98 zwyciężył w grupie południowej Drugiej ligi i awansował do Prvej ligi. Zespół zajął ostatnie 16.miejsce w lidze bośniackiej i spadł do drugiej ligi, która już nazywała się "Prva B liga". W sezonie 2000/01, po reformie systemu rozgrywek i zjednoczeniu lig muzułmańskiej i chorwackiej w jedyną "Premijer ligę" klub uplasował się na 11.pozycji wśród 18 zespołów ligowych Prvej ligi FBiH. Jednak 11 zespołów zostało oddelegowanych do Drugiej ligi FBiH. Przez kilka sezonów klub występował w drugiej lidze (w sezonie 2009/10 grał w grupie Centar Drugiej Ligi), po czym spadł do regionalnej ligi Kantonalnej.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2018).

</doc>
<doc id="4398700" url="https://pl.wikipedia.org/wiki?curid=4398700" title="Vrbanjusa Sarajewo">
Vrbanjusa Sarajewo



</doc>
<doc id="4398706" url="https://pl.wikipedia.org/wiki?curid=4398706" title="Józef Laskowski (1893–1975)">
Józef Laskowski (1893–1975)

Józef Laskowski (ur. 16 sierpnia 1893, zm. 24 listopada 1975 w Londynie) – kapitan rezerwy Wojska Polskiego.
Życiorys.
Urodził się 16 sierpnia 1893. Po zakończeniu I wojny światowej został przyjęty do Wojska Polskiego i brał udział w wojnie polsko-ukraińskiej i w wojnie polsko-bolszewickiej. W okresie II Rzeczypospolitej został osadnikiem wojskowym na Wołyniu, gdzie działał społecznie.
Po II wojnie światowej pozostał na emigracji w Wielkiej Brytanii. Do końca życia pozostawał w stopniu kapitana rezerwy. Był członkiem IV Rady Narodowej Rzeczypospolitej Polskiej (1951-1953). Działał w Związku Ziem Wschodnich. Zmarł 24 listopada 1975.

</doc>
<doc id="4398709" url="https://pl.wikipedia.org/wiki?curid=4398709" title="Czarny czosnek">
Czarny czosnek

Czarny czosnek – żywność funkcjonalna, superfood, nutraceutyk, powstaje ze świeżego czosnku. Na skutek przechowywania w podwyższonej temperaturze oraz wilgotności zachodzą reakcje brązowienia nieenzymatycznego – reakcje Maillarda. Proces produkcyjny czarnego czosnku określa się jako proces starzenia lub fermentacji. 
Proces produkcyjny.
Czarny czosnek to przetworzony produkt czosnkowy, który przygotowuje się przez obróbkę cieplną surowej, świeżej cebuli czosnku ("Allium sativum" L.) w wysokiej temperaturze przy kontrolowanej wilgotności i przez określony czas. Proces termiczny, jakiemu poddawany jest czosnek podnosi jego jakość sensoryczną i zmienia właściwości fizykochemiczne poprzez zmianę barwy ząbków czosnku na czarną lub ciemno-brązową, smaku na słodko-kwaśny oraz konsystencji na gumowatą. Parametry procesu, tj. czas, wilgotność oraz temperatura różnią się w zależności od kultury (kraju), producentów i przeznaczenia produktu. Okres inkubacji czarnego czosnku jest zależny od temperatury: im wyższa temperatura, tym krótszy czas produkcji. Czarny czosnek wytwarza się na ogół w zakresie temperatur 40-90 °C i wilgotności względnej (RH) 60-90%. Różne temperatury i okresy produkcji powodują różnicę w stężeniu składników aktywnych w czosnku.
W czasie fermentacji allicyna jest przekształcana w rozpuszczalne w wodzie związki antyutleniające, takie jak S-allilocysteina, tetrahydro-β-karboliny i biologicznie czynne alkaloidy. Największe zainteresowanie w czarnym czosnku budzi poziom S-allilocysteiny (SAC), której jest więcej w wyrobie gotowym aniżeli w surowcu. Im dłuższy czas starzenia, tym zawartość SAC znacznie wzrasta.
Właściwości prozdrowotne.
Procesy ogrzewania prowadzą do powstawania związków biologicznych, które nie są pierwotnie obecne w żywności. Wpływ procesów termicznych na stężenie poszczególnych flawonoidów i kwasów fenolowych w czosnku oraz analiza wpływu procesów termicznych na czosnek wykazała, że obróbka cieplna zwiększa ich ilość w stosunku do świeżego czosnku.
Dowiedziono działanie przeciwzapalne, przeciwutleniające, przeciwalergiczne, przeciwcukrzycowe, hipocholesterolemiczne, hipolipidemiczne i przeciwnowotworowe.
Czarny czosnek może potencjalnie być stosowany jako przeciwzapalny środek leczniczy. Wyciąg z czarnego czosnku wzmacnia odporność komórkową poprzez zwiększenie aktywności komórek NK (tzw. naturalnych zabójców), które, jak się uważa, odgrywają kluczową rolę w eliminacji komórek nowotworowych in vivo. 
Czarny czosnek wykazuje zależny od dawki efekt chemioprewencyjny w kilku nowotworach in vitro i in vivo. Hamuje proliferację komórek i indukuje apoptozę w komórkach ludzkiego raka żołądka SGC-7901 i raka okrężnicy HT29. Wyciągi z czarnego czosnku w 70% i 90% etanolu wykazują cytotoksyczność w szeregu ludzkich linii komórek nowotworowych: AGS, A549, raka płuc, HepG2 i raka piersi MCF-7.
Czarny czosnek wykazuje silne działanie antyoksydacyjne i może być stosowany do poprawy oksydacyjnych systemów obronnych u starszych pacjentów lub pacjentów dotkniętych różnymi stresami oksydacyjnymi, na przykład, cukrzycą i powikłaniami cukrzycowymi. Czarny czosnek wykazuje korzystne działanie hepatoprotekcyjne, nefroprotekcyjne, hipolipidemiczne i przeciw otyłości, bez efektów hipoglikemicznych. Dieta uwzględniająca 5% czarnego czosnku poprawia odporność insuliny, obniża poziom całkowitego cholesterolu i triglicerydów w surowicy.
Wartości odżywcze.
Czarny czosnek jest również atrakcyjny ze względu na jego wartość odżywczą. Zidentyfikowano dziewięćdziesiąt osiem związków. Głównymi składnikami czarnego czosnku są: aminokwasy i ich pochodne, związki siarkoorganiczne, sacharydy i ich pochodne, lipidy i ich pochodne i inne. Biologiczne działania czarnego czosnku pochodzą z jego obfitości w składniki bioaktywne, w tym związki fenolowe, organiczne związki siarki, alkaloidy β-karboliny i melanoidyny
Zastosowanie.
Nadaje się do bezpośredniego spożycia. Dzięki przetworzeniu traci ostrość świeżego czosnku w smaku i zapachu. Wyczuwalny smak: kwaśny, słodki, gorzki, umami. Można serwować go z sushi, zupą kremem, sosami, dipami, jako składnik sałatek i past warzywnych. Można nim również marynować mięsa.

</doc>
<doc id="4398710" url="https://pl.wikipedia.org/wiki?curid=4398710" title="Przedstok">
Przedstok

Przedstok (ang. "glacis") – w inżynierii wojskowej sztuczny stok, będący częścią systemu obronnego średniowiecznego zamku lub pierwszych nowoczesnych fortec. Może być wykonany z ziemi, jako struktura tymczasowa, lub z kamieni, jako konstrukcja stała.
Etymologia tego francuskiego słowa sugeruje, że pochyłość jest niebezpiecznie śliska (fr. "glacier" – lodowiec).
Starożytne fortyfikacje.
Przedstok może również występować w antycznych fortecach, jak np. zbudowanej przez starożytnych Egipcjan w Semnie w Nubii. Pochyłość uniemożliwiała machinom oblężniczym wroga zniszczenie murów obronnych twierdzy.
W niektórych antycznych grodziskach, np. w Maiden Castle na terenie dzisiejszej Wielkiej Brytanii, miały wysokość 25 m.
Fortyfikacje średniowieczne.
Przedstok, znany też jako talus, został zastosowany w średniowiecznych fortyfikacjach do przeciwdziałania podkopom pod mury i utrudniania ataków z użyciem maszyn oblężniczych; pociski rykoszetowały od stoku, spadając na atakujących.
Pod koniec średniowiecza, w związku z rozwojem artylerii, systemy obronne niektórych zamków były modyfikowane. Przed kurtynami i bastionami budowano ziemno-kamienne stoki, aby pochłaniały impet uderzenia pocisków lub wręcz odbijały je. Wieże zostały zmniejszone do wysokości murów, i przekształcone w platformy dla dział.
Wczesnonowożytne fortyfikacje europejskie.
Wczesnonowożytne fortece europejskie zostały tak zbudowane, aby utrzymać potencjalnego napastnika pod ostrzałem obrońców do ostatniej możliwej chwili. Na naturalnym, równinnym terenie oddziały atakujące jakąkolwiek wysoką fortyfikację, gdy były już blisko murów miały większą możliwość uchronienia się przed ogniem obrońców, będąc w tzw. "martwym polu"; przedstok składał się ze zbocza o niskim stopniu nachylenia w kierunku wierzchołka murów. Dało to obrońcom bezpośrednią linię widoczności na siły uderzeniowe, pozwalając skutecznie omiatać pole ogniem z parapetów. Ponadto brzeg ziemi osłaniał mury przed bezpośrednim uderzeniem ognia armatniego.
Chociaż obrońcy na wzniesionym terenie mieli już bezpośredni widok na linię obrony, przedstok pozwalał, aby pole ostrzału było bardziej efektywnie ostrzeliwane poprzez obrońców. Co więcej, przedstok uniemożliwiał działom sił atakujących na bezpośrednie uderzenie w mury fortecy, gdyż zwykle nie mogli ich zobaczyć, dopóki nie przekroczyli przedstoku i fosy, ograniczonej po obu stronach gładką, kamieniowaną skarpą i przeciwskarpą.

</doc>
<doc id="4398712" url="https://pl.wikipedia.org/wiki?curid=4398712" title="Klepacze (przystanek kolejowy na Litwie)">
Klepacze (przystanek kolejowy na Litwie)

Klepacze (lit. "Klepočiai", ros. "Кляпочяй") – przystanek kolejowy w miejscowości Klepacze, w okręgu wileńskim, w rejonie trockim, na Litwie. Leży na linii dawnej Kolei Warszawsko-Petersburskiej.

</doc>
<doc id="4398713" url="https://pl.wikipedia.org/wiki?curid=4398713" title="Timoteo Solórzano Rojas">
Timoteo Solórzano Rojas

Timoteo Solórzano Rojas MSC (ur. 24 stycznia 1969 w Chucos) – peruwiański duchowny rzymskokatolicki, biskup Tarmy od 2022.
Życiorys.
Święcenia kapłańskie otrzymał 9 stycznia 2001 w zgromadzeniu Misjonarzy Najśw. Serca Jezusowego. Pracował przede wszystkim w zakonnych parafiach. W latach 2011–2018 był dyrektorem ds. formacji w zakonnym seminarium prowincjalnym w Limie.
6 listopada 2018 papież Franciszek mianował go biskup pomocniczym Trujillo ze stolicą tytularną "Dumium". Sakry dzielił mu 5 stycznia 2019 arcybiskup Miguel Cabrejos.
18 czerwca 2022 został mianowany ordynariuszem diecezji Tarma. 

</doc>
<doc id="4398718" url="https://pl.wikipedia.org/wiki?curid=4398718" title="Rudziszki (stacja kolejowa na Litwie)">
Rudziszki (stacja kolejowa na Litwie)

Rudziszki (lit. "Rūdiškės", ros. "Рудишкес") – stacja kolejowa w miejscowości Rudziszki, w okręgu wileńskim, w rejonie trockim, na Litwie. Leży na linii dawnej Kolei Warszawsko-Petersburskiej.
Stacja powstała w XIX w. pomiędzy stacjami Olkieniki a Landwarów. W dwudziestoleciu międzywojennym stacja leżała w Polsce.
Na stacji zachowały się polski i rosyjski repery.

</doc>
<doc id="4398719" url="https://pl.wikipedia.org/wiki?curid=4398719" title="Cerkiew Świętego Ducha w Niestierowie">
Cerkiew Świętego Ducha w Niestierowie

Cerkiew pod wezwaniem Świętego Ducha – prawosławna cerkiew parafialna w Niestierowie, w dekanacie wschodnim eparchii czerniachowskiej Rosyjskiego Kościoła Prawosławnego.
Położenie.
Cerkiew znajduje się przy ulicy Czerniachowskiego.
Historia.
Dawna kaplica katolicka, zbudowana w latach 1927–1928. W czasie II wojny światowej nie uległa uszkodzeniom. Po wojnie zdesakralizowana; w budynku mieściło się kino, a później dom pionierów.
W 1993 r. obiekt przekazano prawosławnym, z przeznaczeniem na cerkiew. Konsekracji świątyni – pod wezwaniem Świętego Ducha – dokonał 22 czerwca 1996 r. metropolita smoleński i kaliningradzki Cyryl.
Decyzją władz obwodu kaliningradzkiego z 23 marca 2007 r. cerkiew zyskała status zabytku kulturowego o znaczeniu regionalnym.
Architektura.
Budowla murowana, jednonawowa, z niewysoką wieżą od frontu.

</doc>
<doc id="4398722" url="https://pl.wikipedia.org/wiki?curid=4398722" title="Szklary (przystanek kolejowy na Litwie)">
Szklary (przystanek kolejowy na Litwie)

Szklary (lit. "Šklėriai", ros. "Шклеряй") – przystanek kolejowy w miejscowości Szklary, w okręgu wileńskim, w rejonie trockim, na Litwie. Leży na linii dawnej Kolei Warszawsko-Petersburskiej.

</doc>
<doc id="4398727" url="https://pl.wikipedia.org/wiki?curid=4398727" title="Michał Litwiniuk">
Michał Litwiniuk

Michał Piotr Litwiniuk (ur. 13 września 1977 w Tomaszowie Lubelskim) – polski samorządowiec, prawnik i nauczyciel akademicki, od 2014 do 2018 wiceprezydent Białej Podlaskiej, od 2018 prezydent tego miasta.
Życiorys.
Ukończył I Liceum Ogólnokształcące im. Józefa Ignacego Kraszewskiego w Białej Podlaskiej i studia prawnicze na Wydziale Prawa Uniwersytetu w Białymstoku. Został też absolwentem Państwowej Szkoły Wyższej im. Papieża Jana Pawła II w Białej Podlaskiej, podjął pracę jako nauczyciel akademicki na tej uczelni, do 2014 pracował tam w Zakładzie Turystyki i Rekreacji.
W 2002 zasiadł w radzie miejskiej Białej Podlaskiej z ramienia Platformy Obywatelskiej, uzyskując następnie reelekcję w 2006 i 2010. W 2014 ponownie zdobył mandat radnego, jednak nie objął go, zostając zastępcą prezydenta Dariusza Stefaniuka (odpowiedzialnym m.in. za sprawy społeczne, edukację i gospodarkę). Z funkcji wiceprezydenta został odwołany we wrześniu 2018, gdy ogłosił zamiar ubiegania się o prezydenturę z ramienia Koalicji Obywatelskiej (z poparciem PSL, SLD oraz Stowarzyszenia Emerytów i Rencistów Policyjnych). W pierwszej turze zdobył 32,45% głosów poparcia, przegrywając z Dariuszem Stefaniukiem. Przed drugą turą poparcie przekazali mu przegrani w pierwszej turze Bogusław Broniewicz i Andrzej Czapski (prezydent miasta od 1998 do 2014). Michał Litwiniuk uzyskał w niej 53,11% głosów, zdobywając stanowisko prezydenta.
Życie prywatne.
Jest żonaty z Anną, ma dwoje dzieci.

</doc>
<doc id="4398733" url="https://pl.wikipedia.org/wiki?curid=4398733" title="Jang Yun-jeong">
Jang Yun-jeong

Jang Yun-jeong (, ur. 16 lutego 1980) – południowokoreańska piosenkarka trotowa.
Kariera.
Jang zadebiutowała w 1999 roku, ale sławę zyskała dopiero w 2005 roku, dzięki przebojowi „Eomeona!” (kor. , ang. ). Piosence przypisuje się ponowną popularyzację muzyki trot w Korei Południowej.
W sierpniu 2014 roku Jang podpisała kontrakt z agencją KOEN Stars, do której należą m.in. Lee Hwi-jae i Lee Kyung-kyu, po tym, jak jej dawna agencja Inwoo Production została zamknięta.
Według ankiety Gallup Korea z 2017 roku Jang była trzecią piosenkarką pod względem popularności w kraju.

</doc>
<doc id="4398736" url="https://pl.wikipedia.org/wiki?curid=4398736" title="Archidiecezja Najświętszej Marii Panny w Astanie">
Archidiecezja Najświętszej Marii Panny w Astanie



</doc>
<doc id="4398744" url="https://pl.wikipedia.org/wiki?curid=4398744" title="Paweł Hęciak">
Paweł Hęciak

Paweł Zygmunt Hęciak (ur. 25 stycznia 1910, zm. 13 grudnia 1993) – polski oficer, dziennikarz i działacz sportowy oraz emigracyjny.
Życiorys.
Urodził się 25 stycznia 1910. W Wojsku Polskim został awansowany na stopień podporucznika rezerwy piechoty starszeństwem z dniem 1 stycznia 1933. W 1934 był oficerem 57 Pułku Piechoty z Poznania i pozostawał w ewidencji Powiatowej Komendy Uzupełnień Poznań Miasto. Przed 1939 był członkiem zarządu Poznańskiego Okręgu Związku Piłki Nożnej oraz członkiem Związku Dziennikarzy Sportowych w Poznaniu. Po wybuchu II wojny światowej w okresie kampanii wrześniowej w stopniu podporucznika pełnił funkcję II adiutanta dowódcy 60 Pułku Piechoty Wielkopolskiej z Ostrowa Wielkopolskiego.
Po wojnie pozostał na emigracji w Wielkiej Brytanii i osiadł w Londynie. Był dziennikarzem „Przeglądu Zachodniego”. Pełnił funkcję sekretarza w Związku Polskich Klubów Sportowych w Wielkiej Brytanii. Był korespondentem w Berlinie Rozgłośni Polskiej Radia Wolna Europa. należał do komitetu redakcyjnego kwartalnika „Poland and Germany”. Był wiceprezesem Związku Dziennikarzy. Redagował dział sportowy w czasopismach „Tygodnik Polski” i „Orzeł Biały”. Był członkiem władz koła Armii Krajowej w Anglii. Pełnił funkcję prezesa Zjednoczenia Polskiego w Wielkiej Brytanii. W 1962 kandydował do Rady Jedności Narodowej. Zasiadł w radzie Instytutu Romana Dmowskiego w Londynie, powstałego w 1979. 15 maja 1990 został powołany przez prezydenta RP na uchodźstwie Ryszarda Kaczorowskiego na zastępcę członka Kapituły Orderu Odrodzenia Polski od tego dnia na trzyletnią kadencję. Zmarł 13 grudnia 1993.

</doc>
<doc id="4398745" url="https://pl.wikipedia.org/wiki?curid=4398745" title="Glacis (ujednoznacznienie)">
Glacis (ujednoznacznienie)



</doc>
<doc id="4398752" url="https://pl.wikipedia.org/wiki?curid=4398752" title="Rekordy meczu gwiazd NBA">
Rekordy meczu gwiazd NBA

Poniższa lista prezentuje rekordy drużynowe oraz indywidualne z meczu gwiazd NBA na przestrzeni całej historii jego rozgrywania.

</doc>
<doc id="4398758" url="https://pl.wikipedia.org/wiki?curid=4398758" title="Bucculatrix frangutella">
Bucculatrix frangutella

Bucculatrix frangutella – gatunek motyli z podrzędu Glossata i rodziny czuprzykowatych.
Imago i larwa żerują na liściach roślin z rodziny szkałakowatych ("Rhamnaceae"): na szakłaku ("Rhamnus") i kruszynie ("Frangula"). Postać dorosła podczas żerowania tworzy minę w postaci wąskiego i gęsto spiralnie zwiniętego korytarza, prawie w całości wypełnionego purpurową, brązową masą. Ostatnie 1 do 2 cm korytarza są prawie proste. W tym miejscu postać dorosła opuszcza minę, a larwy dalej żyją swobodnie na liściu, podczas żerowania tworząc na liściu dziury. Pusta komora larwalna jest wyraźnie smukła. Złożone w samym środku spirali jajo znajduje się na dolnym boku liścia, podobnie jak wyjście z miny. Zimuje poczwarka w szaro-brązowym, wrzecionowatym, mocno prążkowanym kokonie.
Na niektórych krzewach szakłaku pospolitego ("Rhamnus catharticus") miny "Bucculatrix frangutella" otoczone są niezwykle dużymi, przyciemnionymi plamami.
Występuje w całej Europie, z wyjątkiem Półwyspu Bałkańskiego.

</doc>
<doc id="4398762" url="https://pl.wikipedia.org/wiki?curid=4398762" title="Microplecostomus forestii">
Microplecostomus forestii

Microplecostomus forestii – gatunek małej słodkowodnej ryby sumokształtnej z rodziny zbrojnikowatych (Loricariidae), jedyny przedstawiciel rodzaju "Microplecostomus". 
Zasięg występowania i środowisko.
Gatunek opisany naukowo przez Silvę, Roxo, Ochoę &amp; Oliveirę w 2016 z Brazylii. Endemit, zasięg jego występowania obejmuje 2 dopływy rzeki Tocantizinho w stanie Goiás w środkowej Brazylii. Ryby złowione zostały w płytkich, szybko płynących, czystych wodach o głębokości około 0,5 m, z podłożem skalnym, na obszarach płaskiego terenu.
Cechy charakterystyczne.
"M. forestii" różni się od innych zbrojników obecnością 3 przerośniętych odontod na bokach ciała dojrzałych samców oraz pozbawionym odontod dużym obszarem wokół pyska. Poza tym od wielu innych rodzajów odróżnia go kombinacja takich cech jak obecność kila na grzbietowej części trzonu ogonowego, elipsoidalny przekrój tego trzonu, brak płytek kostnych na brzuchu oraz kilka innych cech, w tym uzębienia.
Dorosłe osobniki tego gatunku osiągają 3,8 cm długości standardowej (SL).
Systematyka.
Autorzy nazwy nowego rodzaju umieścili go w obrębie podrodziny Neoplecostominae, jednak późniejsze badania filogenetyczne wykazały, że para rodzajów "Microplecostomus" i "Nannoplecostomus" stanowi takson siostrzany dla kladu podrodzin (Neoplecostominae + Hypoptopomatinae). Obydwa rodzaje pozostają w niejasnej pozycji taksonomicznej ("incertae sedis") w obrębie zbrojnikowatych.
Etymologia.
Nazwa rodzajowa "Microplecostomus" pochodzi od greckiego słowa "mikrós" (mały) i "Plecostomus" (dawna nazwa rodzaju "Hypostomus"). Epitet gatunkowy "forestii" honoruje brazylijskego ichtiologa Fausto Foresti.

</doc>
<doc id="4398764" url="https://pl.wikipedia.org/wiki?curid=4398764" title="Microplecostomus">
Microplecostomus



</doc>
<doc id="4398768" url="https://pl.wikipedia.org/wiki?curid=4398768" title="Cnemaspis">
Cnemaspis

Cnemaspis – rodzaj jaszczurki z rodziny gekonowatych (Gekkonidae).
Zasięg występowania.
Rodzaj obejmuje gatunki występujące w Afryce i Azji. 
Systematyka.
Etymologia.
"Cnemaspis": "knēmē" „goleń, łydka”; ασπις "aspis", ασπιδος "aspidos" „tarcza”.
Podział systematyczny.
Do rodzaju należą następujące gatunki: 

</doc>
<doc id="4398778" url="https://pl.wikipedia.org/wiki?curid=4398778" title="Isaäc J.H. Isbrücker">
Isaäc J.H. Isbrücker

Isaäc J.H. Isbrücker (ur. w 1944) – duński ichtiolog związany z Wydziałem Ichtiologii Muzeum Zoologicznego w University of Amsterdam. Opisał naukowo wiele taksonów, specjalizuje się w badaniach nad rybami sumokształtnymi, zwłaszcza z rodziny zbrojnikowatych. Opublikował ponad 80 prac naukowych.
Gatunki, którym nadano nazwy honorujące Isaäca Isbrückera:

</doc>
<doc id="4398780" url="https://pl.wikipedia.org/wiki?curid=4398780" title="Isaäc Isbrücker">
Isaäc Isbrücker



</doc>
<doc id="4398783" url="https://pl.wikipedia.org/wiki?curid=4398783" title="Al-Marawia">
Al-Marawia



</doc>
<doc id="4398785" url="https://pl.wikipedia.org/wiki?curid=4398785" title="Mariusz Wołosz">
Mariusz Wołosz

Mariusz Maciej Wołosz (ur. 13 stycznia 1977 w Bytomiu) – polski samorządowiec i działacz sportowy, w latach 2010–2012 zastępca prezydenta, a od 2018 prezydent Bytomia.
Życiorys.
W młodości trenował boks w klubach sportowych Szombierki Bytom i Polonia Świdnica. Licencjat uzyskał na Uniwersytecie Śląskim, a w 2006 ukończył studia magisterskie z pedagogiki w Górnośląskiej Wyższej Szkole Pedagogicznej im. Kardynała Augusta Hlonda w Mysłowicach. Odbył też studia podyplomowe Master of Business Administration. Był kierownikiem bytomskiego Miejskiego Ośrodka Sportu Młodzieżowego i wiceprezesem Polskiego Związku Hokeja na Lodzie. Pełnił też funkcję prezesa TMH Polonia Bytom.
W latach 2002–2010 zasiadał w radzie miejskiej Bytomia, mandat uzyskując dwukrotnie z ramienia Sojuszu Lewicy Demokratycznej. W międzyczasie współtworzył i został prezesem stowarzyszenia Bytom Przyjazne Miasto. W 2010 z jego ramienia ubiegał się o urząd prezydenta miasta, zajmując trzecie miejsce. Objął następnie stanowisko wiceprezydenta Bytomia, które zajmował do 2012. W 2014 powrócił w skład rady miejskiej z listy Platformy Obywatelskiej. W tym samym roku został dyrektorem Szpitala nr 2 w Mysłowicach, powołany też na wiceprezesa zarządu Związku Szpitali Powiatowych Województwa Śląskiego.
W 2018 został kandydatem Koalicji Obywatelskiej na urząd prezydenta Bytomia. W obu turach zwyciężył, uzyskując poparcie odpowiednio na poziomie 30,27% (16 059 głosów) i 53,54% (22 620 głosów) i pokonując tym samym swojego głównego kontrkandydata, ubiegającego się o reelekcję Damiana Bartylę.
W 2005 otrzymał Brązowy Krzyż Zasługi.

</doc>
<doc id="4398787" url="https://pl.wikipedia.org/wiki?curid=4398787" title="Mary Austin">
Mary Austin

Mary Georgina Austin (ur. 6 marca 1951 w Fulham w Londynie) – Brytyjka, w latach 1970–1976 partnerka wokalisty zespołu Queen, Freddiego Mercury’ego, jego przyjaciółka oraz asystentka.
Freddie Mercury w jednym z udzielonych wywiadów pod koniec lat siedemdziesiątych wyznał, że Austin jest „prawdziwą miłością jego życia” oraz „osobą, której nie mógł zastąpić żaden kochanek”, zaś związek z nią traktował jako „małżeństwo”. Po rozstaniu Mercury stworzył dla niej stanowisko we własnej firmie, został też ojcem chrzestnym jej syna, Richarda.
Życiorys.
Urodziła się 6 marca 1951 w Fulham w Londynie, w rodzinie robotniczej. Jej oboje rodzice byli niesłyszący. Pracowała od 15. roku życia najpierw jako recepcjonistka, następnie w butiku.
Mercury i Austin poznali się w 1969 roku po tym, jak przedstawił ich sobie Brian May, z którym się spotykała. Mercury oświadczył się Austin w Boże Narodzenie 1973 roku, nigdy jednak nie doszło do ślubu. W latach 1973–1976 wspólnie zamieszkiwali w Londynie. Ich związek rozpadł się po tym, jak wokalista przyznał się, że jest biseksualny. Mercury napisał kilka piosenek o Mary Austin, w szczególności „Love of My Life” z płyty "A Night at the Opera" (1975).
Freddie Mercury zapisał jej w testamencie połowę swojego majątku, w tym dom Garden Lodge w londyńskiej dzielnicy Kensington oraz prawa do zysków z późniejszej sprzedaży jego płyt. Austin zasiada w zarządach przedsiębiorstw związanych z branżą muzyczną (Mightytape, Goose Productions i Mercury Songs), jest członkinią Rady Powierniczej fundacji The Mercury Phoenix Trust i prawdopodobnie jedyną osobą, zgodnie z wolą artysty, znającą miejsce pochówku jego prochów.
W 2017 roku Austin usunęła istniejące dotąd na ogrodzeniu Garden Lodge miejsce pamięci Mercury’ego, pokrywane przez fanów piosenkarza napisami i rysunkami. Prasa donosiła o ich niezadowoleniu z tej decyzji.
W książce "Conversations with Freddie Mercury" autorstwa Ronalda Rittera i Sussan Evermore poświęcono jej cały rozdział. Informacje o niej można znaleźć w biografiach artysty: "Freddie Mercury: A Kind of Magic" Marka Blake’a czy "Freddie Mercury: An Intimate Biography" Davida Breta.
Austin pojawiła się w filmie dokumentalno-biograficznym "Freddie Mercury: The Untold Story" (2000). Obecnie nie jest osobą publiczną i rzadko udziela wywiadów. W amerykańsko-brytyjskim filmie "Bohemian Rhapsody" (2018) w jej postać wcieliła się Lucy Boynton.
Po rozstaniu z Mercurym związana była z muzykiem Jo Burtem. W latach 1990–1993 była w związku z architektem Piersem Cameronem, z którym ma dwóch synów: Richarda i Jamesa. W latach 1998–2006 była żoną biznesmena Nicka Holforda.

</doc>
<doc id="4398794" url="https://pl.wikipedia.org/wiki?curid=4398794" title="Szulgareh">
Szulgareh



</doc>
<doc id="4398797" url="https://pl.wikipedia.org/wiki?curid=4398797" title="Jan Starostka">
Jan Starostka

Jan Wiktor Starostka (ur. 8 marca 1908 w Wadowicach, zm. 18 stycznia 1976 w Wielkiej Brytanii) – polski duchowny rzymskokatolicki, kapelan Wojska Polskiego.
Życiorys.
Urodził się 8 marca 1908 w Wadowicach. Ukończył gimnazjum z egzaminem dojrzałości w Krakowie. Odbył studia teologiczne na Wydziale Teologicznym Uniwersytetu Jagiellońskiego i na Wydziale Teologicznym Uniwersytetu Jana Kazimierza we Lwowie, uzyskując stopień doktora w zakresie świętej teologii. 19 kwietnia 1932 otrzymał sakrament święceń kapłańskich. Był asystentem na Wydziale Teologicznym UJK. Przed 1939 posługiwał w archidiecezji krakowskiej.
Po wybuchu II wojny światowej przedostał się na Zachód. 6 stycznia 1940 zgłosił się do służby w Wojska Polskiego we Francji jako kapelan rezerwy. Po upadku Francji przedostał się do Wielkiej Brytanii. Tam był kapelanem w 10 Brygadzie Kawalerii Pancernej oraz w Szpitalu Wojskowym nr 2 w Szkocji. 1 marca 1941 został przeniesiony do lotnictwa Polskich Sił Powietrznych w Wielkiej Brytanii i służył w nich do końca wojny w stopniu kapitana (S/Ldr). Miał numer służbowy RAF P-1513. W ramach swojej służby odwiedzał stacje lotnicze na całej wyspie brytyjskiej.
Po zakończeniu wojny i demobilizacji przez wiele lat sprawował opiekę duszpasterską w obozie polskim w Ashby Folville. Był także kapłanem w Huddersfield. Zmarł 18 stycznia 1976. Został pochowany w Egerton.

</doc>
<doc id="4398802" url="https://pl.wikipedia.org/wiki?curid=4398802" title="Rhizomarasmius setosus">
Rhizomarasmius setosus



</doc>
<doc id="4398808" url="https://pl.wikipedia.org/wiki?curid=4398808" title="Jorge Félix">
Jorge Félix

Jorge Félix Muñoz García (ur. 22 sierpnia 1991 w Madrycie) – hiszpański piłkarz występujący na pozycji pomocnika w polskim klubie Piast Gliwice.
Kariera klubowa.
Grę w piłkę nożną rozpoczął w akademii piłkarskiej Atlético Madryt. W sezonie 2010/11 występował w Atlético Madryt C (Tercera División). Od lata 2011 reprezentował kluby występujące na poziomie Tercera División i Segunda División B, kolejno: CDC Moscardó, Getafe CF B, AD Alcorcón B, CF Trival Valderas (spadek do Tercera División w sezonie 2014/15), CF Rayo Majadahonda oraz Lleida Esportiu.
W lipcu 2018 podpisał dwuletnią umowę z Piastem Gliwice prowadzonym przez Waldemara Fornalika. 23 lipca zadebiutował w Ekstraklasie w wygranym 2:1 spotkaniu z Zagłębiem Sosnowiec. 24 sierpnia w meczu przeciwko Cracovii (3:1) zdobył pierwszą bramkę w polskiej lidze. W sezonie 2018/19 wywalczył z Piastem mistrzostwo Polski. 31 lipca 2020 jego umowa wygasła i nie została przedłużona. 
2 sierpnia 2022 roku, po dwuletnim pobycie w tureckim klubie Sivasspor, wrócił do Piasta Gliwice, z którym podpisał roczny kontakt z opcją przedłużenia.
Życie prywatne.
Był wychowywany jedynie przez matkę. Posiada wykształcenie wyższe na kierunku ekonomia. Po ukończeniu studiów – do momentu przejścia do Lleida Esportiu – łączył grę w piłkę nożną z pracą analityka finansowego.

</doc>
<doc id="4398810" url="https://pl.wikipedia.org/wiki?curid=4398810" title="James Hector MacDonald">
James Hector MacDonald

James Hector MacDonald (ur. 28 kwietnia 1925 w Whycocomagh) – kanadyjski duchowny rzymskokatolicki, w latach 1991–2000 arcybiskup Saint John’s.
Życiorys.
Święcenia kapłańskie przyjął 29 czerwca 1953. 9 lutego 1978 został prekonizowany biskupem pomocniczym Hamilton ze stolicą tytularną "Gibba". Sakrę biskupią otrzymał 17 kwietnia 1978. 12 sierpnia 1982 został mianowany biskupem Charlottetown, ingres odbył się 7 października. 2 lutego 1991 został mianowany arcybiskupem Saint John’s. 4 grudnia 2000 przeszedł na emeryturę.

</doc>
<doc id="4398815" url="https://pl.wikipedia.org/wiki?curid=4398815" title="Borys Tatuszyn">
Borys Tatuszyn



</doc>
<doc id="4398817" url="https://pl.wikipedia.org/wiki?curid=4398817" title="MiG-1">
MiG-1

MiG-1 (ros. МиГ-1), początkowo I-200 – radziecki samolot myśliwski z okresu II wojny światowej, zaprojektowany w biurze Polikarpowa i ukończony przez Mikojana i Guriewicza. Jednomiejscowy jednosilnikowy dolnopłat o konstrukcji mieszanej, z chowanym podwoziem, napędzany silnikiem rzędowym. Wyprodukowany w 1940 roku w liczbie tylko 100 egzemplarzy, został zastąpiony przez produkowaną masowo wersję rozwojową MiG-3. Wszedł do służby jako pierwszy z nowoczesnych radzieckich myśliwców przełomu lat 30. i 40. i służył bojowo w początkowym okresie wojny niemiecko-radzieckiej, w latach 1941–1942. Był pierwszym samolotem noszącym sygnaturę MiG – biura Mikojana i Guriewicza. Podobnie jak MiG-3, osiągał wysoką prędkość na dużych wysokościach, przez co okazał się słabo dostosowany do specyfiki walk na froncie wschodnim, toczonych na niższym pułapie.
Historia powstania.
Pod koniec lat 30. lotnictwo radzieckie odczuwało potrzebę wprowadzenia nowych, szybkich myśliwców w układzie jednopłata, jakie zaczęły powstawać w tym czasie na świecie. Dodatkowego impulsu dodały przeprowadzone w 1938 roku testy zdobytego podczas wojny domowej w Hiszpanii Messerschmitta Bf 109B. W tym czasie w biurze doświadczalno-konstrukcyjnym (OKB) Nikołaja Polikarpowa, będącego konstruktorem wszystkich dotychczasowych myśliwców radzieckich (I-5, I-15, I-153 i I-16), pracowano już nad samolotem I-180 napędzanym silnikiem gwiazdowym. Mimo że był on udaną konstrukcją, szanse na jego produkcję zaprzepaściła katastrofa prototypu w pierwszym locie i dalsze problemy. Na skutek odbytych na początku 1939 roku kilku spotkań konstruktorów z władzami radzieckimi, z udziałem Stalina, 29 lipca 1939 roku władze sformułowały wymagania konstrukcyjne na nowe myśliwce. Opracowaniem myśliwców nowego pokolenia zajęło się ogółem 12 biur konstrukcyjnych. Także w biurze Polikarpowa, mieszczącym się przy Zakładzie nr 1 w Moskwie, rozpoczęto w 1939 roku prace nad nowym myśliwcem – dolnopłatem I-200 napędzanym silnikiem widlastym. Samolot miał być napędzany nowo opracowywanym silnikiem konstrukcji Mikulina AM-37 o mocy 1450 KM i według założeń osiągać prędkość 670 km/h na wysokości 7000 m. Prace prowadzono pod kierunkiem samego Polikarpowa i z jego inicjatywy, mimo że on sam był zwolennikiem silników gwiazdowych. Autorem projektu przedwstępnego i wiodącym konstruktorem I-200 został N. Andrianow. Samolot konstruowano z zamiarem produkcji go w Zakładzie nr 21, stąd tylną część kadłuba zaprojektowano skorupową ze sklejki, w technologii opanowanej przez ten zakład (podobnie jak I-16). Do jesieni 1939 roku projekt wstępny był prawie gotowy, lecz Polikarpow zamierzał wnieść dalsze poprawki (głównie w celu zmniejszenia powierzchni nośnej, co miało jeszcze zwiększyć prędkość samolotu), więc prowadzonych prac początkowo nie ujawniano Ludowemu Komisariatowi (ministerstwu) Przemysłu Lotniczego (NKAP).
Nowy projekt ujawniono dopiero w celu podtrzymania produkcji samolotów Polikarpowa w Zakładzie nr 1, pod nieobecność generalnego konstruktora, spowodowaną wysłaniem go przez władze w październiku 1939 roku w składzie delegacji zwiedzającej niemieckie fabryki lotnicze. Ministerstwo oceniło projekt pozytywnie i poleciło jego dalszy rozwój, powierzając go nowo utworzonemu 8 grudnia 1939 roku przez dyrekcję Zakładu nr 1 Oddziałowi Doświadczalno-Konstrukcyjnemu (OKO). Kierownictwo oddziału, przekształconego następnie w samodzielne biuro konstrukcyjne, powierzono młodemu konstruktorowi Artiomowi Mikojanowi, którego zastępcą został bardziej doświadczony Michaił Guriewicz, dotychczasowy zastępca Polikarpowa. Zbiegło się to w czasie z popadnięciem Polikarpowa w niełaskę u władz państwa i utratą jego pozycji jako wiodącego konstruktora myśliwców w ZSRR. Sam Polikarpow utracił wpływ na dalszy rozwój I-200, przy tym, z uwagi na czas, zrezygnowano z postulowanych przez niego zmian i dopracowano projekt w pierwotnym kształcie. W pośpiechu dokumentację ukończono jeszcze w lutym 1940 roku, a do 30 marca, przed wyznaczonym terminem, ukończono prototyp.
Pierwszy prototyp oblatał 5 kwietnia 1940 roku w Chodynce pilot doświadczalny Arkadij Jekatow. Z powodu braku niedopracowanych jeszcze silników AM-37, prototypy otrzymały nieco słabszy, również nowo opracowany silnik Mikulina AM-35A o mocy 1350 KM. Pierwszy nieuzbrojony prototyp osiągnął podczas prób fabrycznych wysoką prędkość 648,5 km/h. Już 1 maja 1940 roku wziął on udział w paradzie lotniczej w Moskwie. 9 maja 1940 roku oblatano drugi prototyp, a 6 czerwca trzeci, z zamontowanym docelowym uzbrojeniem w postaci 1 wkm kalibru 12,7 mm i 2 km kalibru 7,62 mm w kadłubie (różnił się on od samolotów seryjnych skrzydłami konstrukcji metalowej). Będąc pod wrażeniem dużej szybkości samolotu oraz entuzjastycznej opinii oblatywacza Stiepana Supruna, NKAP skierował 31 maja samolot do produkcji w Zakładzie nr 1, z dostępnym silnikiem AM-35A, i zlecił produkcję 125 sztuk jeszcze przed przeprowadzeniem prób państwowych, a nawet przed zakończeniem prób fabrycznych. Jednocześnie, w dalszym ciągu dokonywano poprawek konstrukcji, głównie w zakresie systemu chłodzenia. 18 sierpnia 1940 roku samolot został zaprezentowany publicznie na święto lotnictwa w Tuszyno. Po próbach fabrycznych, 12 września 1940 roku prototypy nr 2 i 3 ukończyły pomyślnie próby państwowe, jako jedyne z myśliwców nowej generacji przechodząc je za pierwszym podejściem, co świadczyło o poziomie konstrukcji biura Polikarpowa (z pozostałych nowych myśliwców, ŁaGG-3 skierowano do poprawienia, a Jak-1 w ogóle nie zaliczył prób za pierwszym razem). Podczas tych prób prototyp osiągnął prędkość 628 km/h na wysokości 7200 m (przeliczoną na 636 km/h na 7600 m). Nakazano jednak poprawić w toku produkcji m.in. stateczność podłużną i poprzeczną samolotu oraz wzmocnić uzbrojenie, co zostało ostatecznie częściowo zrealizowane w jego wersji rozwojowej.
W październiku 1940 roku władze wojskowe zażądały zwiększenia zasięgu wszystkich nowych myśliwców, w tym I-200, do 1000 km przy 0,9 prędkości maksymalnej, co doprowadziło do powstania samolotu MiG-3. Konstrukcję I-200 zmodyfikowano przez umieszczenie dodatkowego zbiornika paliwa o pojemności 250 litrów pod kabiną pilota, co wymagało przesunięcia silnika o 10 cm do przodu i wydłużenia kadłuba dla zachowania wyważenia. Zastosowano też nową chłodnicę cieczy pod kadłubem, którą przesunięto nieco w przód, gdyż tylną część powiększonej osłony zajął wystający w dół zbiornik paliwa. Zwiększono ponadto kąt wzniosu skrzydeł z 5° do 6°, co polepszyło stateczność poprzeczną. Zmiany przetestowano na czwartym prototypie oblatanym 29 października 1940 roku.
Produkcja.
Pierwsze seryjne I-200 wyprodukowano w październiku 1940 roku. 7 listopada siedem samolotów i dwa prototypy wzięły udział w defiladzie z okazji rocznicy rewolucji październikowej. 9 grudnia 1940 roku, w związku z nowym systemem nazewnictwa samolotów radzieckich od inicjałów konstruktorów, gdzie liczby nieparzyste odpowiadały myśliwcom, pierwsze 100 sztuk seryjnych I-200 zostało oznaczonych MiG-1, a dalsze zmodyfikowane samoloty, ze zwiększonym zapasem paliwa, MiG-3. Nowy sposób nadawania nazw zastąpił system, według którego samoloty otrzymywały oznaczenie zgodne z przeznaczeniem (I-200 pochodzi od słowa "istriebitiel" – myśliwiec). Przy uruchamianiu produkcji samolot otrzymał wewnątrzzakładowe oznaczenie „wyrób ("izdielije") 61”, stąd czasami w niemieckich dokumentach oznaczany był błędnie jako I-61. Pierwszych 8 seryjnych MiG-ów-1 miało osłonę kabiny otwieraną na bok, jednak ze względu na problemy z jej przewietrzaniem w locie, w dalszych samolotach zastosowano osłonę odsuwaną do tyłu. MiG-1 nosiły numery seryjne od 2001 do 2100, a dalsze numery od 2101 nosiły MiG-3.
W 1940 roku w Zakładzie nr 1 wyprodukowano wszystkie 100 sztuk MiG-1, chociaż według innych informacji, do końca roku powstały tylko 92 MiG-1 (na 111 samolotów obu modeli). Proces odbioru ich przez wojsko przeciągnął się do 1941 roku. Równolegle prowadzona była masowa produkcja i ulepszanie myśliwców MiG-3.
Użycie.
Samoloty MiG-1 były stosunkowo nieliczne i dzieliły los kilkakrotnie liczniejszych myśliwców MiG-3, będąc na uzbrojeniu tych samych jednostek, stąd publikacje czasem nie wyróżniają ich osobno. MiG-1 wszedł jako pierwszy do służby – w grudniu 1940 roku skierowano je na próby wojskowe w Kaczyńskiej Szkole Lotniczej na Krymie, prowadzone przez 41 Pułk Myśliwski. Samoloty MiG obu wersji zaczęły być kierowane do jednostek liniowych od samego początku 1941 roku, przede wszystkim do pułków myśliwskich zachodnich okręgów wojskowych, a także nad Morze Czarne. Jako pierwsze MiG-1 otrzymały 31 Pułk Myśliwski (IAP) w Kownie i 41 Pułk w Białymstoku. Szkolenie pilotów na nowym typie szło jednak znacznie wolniej. Borykali się oni także z problemami związanymi z niedopracowaniem samolotu i silnika (dostarczanego przez Zakład nr 24), które rozwiązywano w ciągu pierwszych miesięcy 1941 roku. 1 marca 1941 stan MiG-1 w lotnictwie wojskowym w europejskiej części ZSRR sięgnął 74 sztuk, a 1 maja – 95. Oba typy myśliwców MiG łącznie stanowiły najliczniejsze nowe myśliwce w momencie ataku niemieckiego 22 czerwca 1941 roku. Trzy tygodnie przed nim, 1 czerwca w lotnictwie było 77 MiG-1 (w tym 55 sprawnych) i 845 lub 743 MiG-3, nie licząc myśliwców marynarki wojennej. Z tego, MiG-1 znajdowały się tylko w przygranicznych okręgach wojskowych: Przybałtyckim OW (31), Zachodnim OW (37), Odeskim OW (8) i Kijowskim OW (1).
Oba typy myśliwców MiG, podobnie jak inne radzieckie samoloty, poniosły wielkie straty w dwóch pierwszych dniach niemieckiej zmasowanej kampanii powietrznej – 24 czerwca pozostały w czterech zachodnich okręgach tylko 234 MiG-i obu typów, ponadto ok. 150 w okręgu odeskim, z 917 posiadanych. Większość została zniszczona w nalotach na lotniska, przy tym uszkodzone samoloty musiały być porzucane z powodu szybkich postępów Niemców, chaosu, braku możliwości ewakuacji i braku części zamiennych, a nawet braku źródeł sprężonego powietrza do zapuszczania silników. Dochodziło też do walk powietrznych, w których MiG-i w początkowym okresie ponosiły najczęściej straty, choć zdarzały się także zwycięstwa, głównie nad bombowcami. Szczególnie duże straty poniosła 9 Mieszana Dywizja Lotnicza, rozbita 25 czerwca, walcząca w rejonie Ostrów Mazowiecka – Białystok, w skład której wchodziło 37 MiG-1. Brak jest w literaturze danych odnoszących się konkretnie do strat i działań MiG-1 w lotnictwie frontowym, jednakże z uwagi na ich niewielką liczbę i zakończenie produkcji, nieliczne ocalałe samoloty tego typu z okręgów nadgranicznych wkrótce się wykruszyły i nie są później wymieniane. Na Froncie Południowym (byłym okręgu odeskim) straty na ziemi były najmniejsze i MiG-i działały tam w ciągu pierwszych kilku dni najintensywniej, w tym przeciw lotnictwu rumuńskiemu; było tam jednak niewiele MiG-1. Przyczynami strat w walkach z myśliwcami było w głównej mierze słabsze wyszkolenie radzieckich pilotów, zwłaszcza taktyczne, brak doświadczenia większości z nich oraz słabe opanowanie nowego myśliwca przez część pilotów, poza tym MiG-i generalnie ustępowały nowym niemieckim myśliwcom.
Oprócz lotnictwa frontowego, nieliczne MiG-1 już po wybuchu wojny z Niemcami trafiły do lotnictwa Wojsk Obrony Powietrznej (PWO), przede wszystkim obrony Moskwy (6 Korpus Lotnictwa Myśliwskiego – 6. IAK), gdzie dołączyły do MiG-3. W grudniu 1940 roku pozostał tam jeden MiG-1, w 27. Pułku Lotnictwa Myśliwskiego.
Od początku wojny niemiecko-radzieckiej MiG-i obu typów były też używane w lotnictwie morskim bazowania naziemnego, głównie we Flocie Bałtyckiej i Czarnomorskiej, gdzie uczestniczyły w walkach. Między innymi, 5 Pułk Lotnictwa Myśliwskiego Floty Bałtyckiej 22 czerwca 1941 roku posiadał 6 samolotów MiG-1. Dwa MiG-1 wchodziły na początku 1942 roku w skład 12. Eskadry chroniącej porty nad jeziorem Ładoga. Dwa MiG-1 przetrwały we Flocie Bałtyckiej do maja 1943 roku, po czym były używane do holowania celów, a następnie w tym jeszcze roku przekazane Flocie Oceanu Spokojnego, gdzie nie były już używane bojowo.
Żaden MiG-1 nie zachował się do tej pory (jedynie w 2000 roku odnaleziono rozbity MiG-3, a następnie części innych MiG-3).
Ocena konstrukcji.
Ocena samolotu MiG-1 jest niejednoznaczna, podobnie jak szerzej znanego modelu MiG-3. Należy mieć na uwadze, że wszedł on do służby w pośpiechu, jako pierwszy z nowoczesnych radzieckich myśliwców okresu II wojny światowej. Spora awaryjność MiG-ów była związana z pospiesznym wprowadzeniem samolotu i jego silnika do produkcji, przed całkowitym dopracowaniem, lecz była mimo to mniejsza, niż prostszych w pilotażu ŁaGG-3. Nie zdołano także przed wejściem do służby poprawić wad samolotu, głównie trudnego pilotażu. Dalsze ulepszanie konstrukcji przebiegało już w toku rozwoju zmodyfikowanego MiG-3. Sama zasadność modyfikacji polegającej na zwiększeniu zapasu paliwa i powstaniu wariantu MiG-3 bywa jednak krytykowana, gdyż na skutek zwiększenia masy całkowitej o 240 kg pogorszyła się prędkość i zwrotność samolotu. Zdaniem niektórych autorów, duży zapas paliwa miał służyć głównie do eskortowania przyszłościowych bombowców dalekiego zasięgu, które w tym czasie jeszcze nie powstały; w konsekwencji loty myśliwców na takie odległości były sporadyczne, a bardziej praktyczne byłoby zastosowanie odrzucanych dodatkowych zbiorników paliwa (stosowanych już wcześniej w ZSRR). W toku rozwoju myśliwca MiG-3 objętość zbiorników wewnętrznych była zresztą stopniowo zmniejszana w kolejnych partiach produkcyjnych. Seryjny MiG-3 osiągał co prawda prędkość tylko o kilkanaście km/h niższą od MiG-1, jednak spadła także prędkość wznoszenia. Pogorszyła się też nieco stateczność i wzrosły siły działające na stery, powodując, że sterowanie było trudniejsze.
Wbrew opiniom spotykanym w publikacjach, MiG nie był projektowany jako myśliwiec przechwytujący, ani wysokościowy, lecz według radzieckiej terminologii, myśliwiec frontowy. Mimo wysokiej prędkości maksymalnej, charakterystyki lotne MiG-ów okazały się jednak niedostosowane do specyfiki walk na froncie wschodnim. Silnik AM-35A rozwijał co prawda większą moc, niż stosowany w pozostałych nowych myśliwcach radzieckich M-105, ale na większych wysokościach; był przy tym ok. 200 kg cięższy. Podczas badań MiG-1 osiągnął nad ziemią prędkość maksymalnie 486 km/h, a na wysokości 7200 m – 628 km/h. Jednakże, przyszłość pokazała, że walki powietrzne na froncie wschodnim toczyły się głównie na małych wysokościach (do 3500 m). Lepiej opisany w literaturze pod tym względem jest MiG-3, który na tych wysokościach osiągał prędkość zbliżoną do Jak-1 i Messerschmitta Bf 109E i nieco lepszą od ŁaGG-3, lecz mniejszą od Bf 109F. Na małych wysokościach MiG-3 miał jednak gorszą prędkość wznoszenia od tych myśliwców, poza ŁaGG-3. Dopiero na dużych wysokościach (ok. 6000 m) jego prędkość maksymalna i prędkość wznoszenia zbliżała się do Bf 109F. Zasadnicze charakterystyki MiG-1 były podobne, aczkolwiek podkreśla się, że dzięki mniejszej masie, miał on przewagę nad starszym modelem niemieckiego Bf 109E w prędkości i zwrotności w poziomie, chociaż nie w pionie. MiG-1 miał słabszą manewrowość w poziomie od ŁaGG-3 i na małych wysokościach w walce między tymi samolotami powinien zwyciężyć ŁaGG-3, a wobec tego decyzja o produkcji MiG-ów bywa uznawana przez niektórych autorów za błąd. Mimo że nie sprawdziły się nadzieje na przewyższanie osiągami nowych niemieckich myśliwców, MiG-i były jednak nowoczesnymi samolotami, skutecznymi zwłaszcza przeciw bombowcom. Osobnym problemem, w mniejszym stopniu związanym z samolotem, było słabsze wyszkolenie taktyczne i pilotażowe oraz brak doświadczenia radzieckich pilotów, co było o tyle istotne, że MiG był samolotem stosunkowo trudnym w pilotażu i wymagającym dobrych pilotów.
Krytykowane jako słabe było uzbrojenie MiG-a – salwa sekundowa podstawowego wariantu z 1 wkm BS o szybkostrzelności 900 strz./min i 2 km SzKAS miała masę jedynie 1,2 kg (z wczesnym modelem wkm BS o szybkostrzelności 750 strz./min – 1,08 kg; podawana jednak jest także dla MiG-1 wartość 0,948 kg). Krytykowana była także jakość celownika kolimatorowego.
Piloci często latali z otwartymi kabinami z powodu słabej widoczności zza długiej maski silnika i zabryzgiwania wiatrochronu olejem, co zmniejszało prędkość o 18–27 km/h. Ponadto, w kabinie bywało gorąco od chłodnicy silnika. Przyczyną latania z otwartą kabiną było też to, że utrudnione było odsunięcie osłony w locie, zwłaszcza przy większych prędkościach, np. w celu opuszczenia samolotu. Prędkość maksymalna była dodatkowo redukowana przez często słabe wykończenie powierzchni (chropowatość farb). Wadą usuniętą dopiero na MiG-3 pod koniec produkcji był brak szyby pancernej wiatrochronu. Zaletą MiG-a była natomiast dobra technologiczność budowy i remontów, wynikająca z przemyślanej pod tym względem konstrukcji, składającej się z osobnych podzespołów, przewyższająca pod tym względem inne nowe myśliwce radzieckie (np. zewnętrzne części skrzydeł były demontowane). Resurs silnika AM-35A natomiast wynosił początkowo tylko 50 godzin. Krytykowane było stosowane śmigło WISz-22Je, jako słabo dostosowane do użytego silnika, ze zbyt małym zakresem zmiany skoku, przez co m.in. podczas nurkowania śmigło kręciło się szybciej, niż wał silnika. Nie najlepiej dobrany był reduktor silnika, o stopniu 0,902 – doświadczalny MiG-1 (nr 2020) z przełożeniem 0,732 osiągnął prędkość 657 km/h, jednakże synchronizatory uzbrojenia nie były przystosowane do takiego reduktora.
Wersje doświadczalne.
Wariantem I-200 był IP-201 ("istriebitiel puszecznyj", myśliwiec armatni), ze wzmocnionym uzbrojeniem w postaci nowo opracowanych 2 działek MP-6 kalibru 23 mm w gondolach pod skrzydłami i 2 wkm kalibru 12,7 mm AP-12,7 w kadłubie (pierwotnie planowano 2 działka MP-3 tego kalibru z zapasem po 60 nabojów oraz 2 km-y SzKAS kalibru 7,62 mm). Zbudowany został na bazie trzeciego prototypu I-200 i oblatany 1 grudnia 1940 roku. Wiosną 1941 roku program IP-201 jednak przerwano z uwagi na represje wobec konstruktorów jego uzbrojenia, J. Taubina i M. Baburina, wiążące się z anulowaniem jego rozwoju.
Od grudnia 1940 roku prowadzono na drugim prototypie I-200 próby zastosowania pierwotnie przewidzianego silnika AM-37. Dla zwiększenia mocy silnika, jego konstruktor A. Mikulin zastosował w nim, jako jeden z pierwszych, dodatkową wodną chłodnicę międzystopniową powietrza dostarczanego przez sprężarkę (ang. "intercooler"). Chłodnice wody intercoolera znajdowały się po bokach silnika, w miejscu chłodnicy oleju, którą przeniesiono pod silnik. Samolot otrzymał śmigło WiSZ-61AP. Uzbrojenie strzeleckie zdemontowano. Prototyp z silnikiem AM-37 został oblatany 6 stycznia 1941 roku, lecz w trakcie prób 7 maja 1941 roku został rozbity przy lądowaniu. Do prób silnika AM-37 powrócono później na MiG-3, lecz ostatecznie wariant ten nie wszedł do produkcji.
Dalsze warianty doświadczalne samolotu oparte już były na konstrukcji MiG-3.
Opis.
Konstrukcja.
Jednosilnikowy wolnonośny dolnopłat konstrukcji mieszanej, z zakrytą kabiną i chowanym podwoziem, w układzie klasycznym. Kadłub w przedniej i środkowej części kratownicowy stalowy, pokryty zdejmowanymi blachami duralowymi (mocowanymi na zamkach). W ogonowej części kadłub wraz ze statecznikiem pionowym konstrukcji skorupowej, z pokryciem z pięciu warstw sklejki brzozowej (wg innych źródeł, konstrukcji półskorupowej). Skrzydło trzyczęściowe: centropłat konstrukcji duralowej z elementami stalowymi, pokryty blachą duralową, zewnętrzne części odejmowane, konstrukcji drewnianej, pokryte sklejką. Skrzydło miało profil Clark YH, o grubości względnej od 14° do 8°. Skrzydła wyposażone w klapy – czteroczęściowe, o powierzchni 2,09 m² (dwie pod centropłatem i pod częściami zewnętrznymi). Statecznik poziomy całkowicie metalowy (duralowy), stery i lotki metalowe pokryte płótnem.
Kabina pilota umiejscowiona za środkiem kadłuba, przykryta trzyczęściową osłoną ze szkła organicznego, ze stałym wiatrochronem i częścią nad pilotem odsuwaną do tyłu. Nieruchoma część osłony za pilotem mogła być zrzucona przy awaryjnym opuszczaniu samolotu, wraz z częścią środkową. Kabina miała z przodu przegrodę przeciwpożarową i z tyłu płytę pancerną grubości 8 mm. Pilot miał optyczny celownik kolimatorowy PBP-1. Samoloty wyposażone były w odbiorniki radiostacji RSI-3 o zasięgu do 150 km. Przed kabiną, po prawej stronie, znajdował się maszt antenowy. Silnik w nosie kadłuba. Po obu stronach silnika tunele chłodnic oleju, pod kabiną pilota chłodnica cieczy chłodzącej silnik.
Podwozie samolotu klasyczne, z kółkiem ogonowym, chowane w locie pneumatycznie (główne golenie z pojedynczymi kołami, o rozstawie 2,8 m, wciągane w skrzydła w kierunku do kadłuba. Podwozie było całkowicie zakrywane pięcioczęściowymi klapami, zamocowanymi na goleniach, z tego dwie części były zamocowane na stałe, a trzy ruchome (dwie części połączone harmonijkowo w celu skompensowania ugięcia amortyzatora i osłona dolnej części koła). Klapa zakrywająca dolną część koła była przymocowana do goleni i przy rozłożonym podwoziu odchylała się na bok (stanowiło to widoczną różnicę w stosunku do MiG-3, w którym klapa ta była mocowana do centropłata, a osłony miały inny kształt). Koła o rozmiarach 600 × 180 mm. Kółko ogonowe z litej gumy o rozmiarach 170 × 90 mm, zakrywane w pozycji schowanej podwójną klapą.
Napęd.
Silnik: konstrukcji Mikulina AM-35A, 12-cylindrowy w układzie V, moc startowa 1350 KM, moc nominalna 1200 KM na wysokości 6000 m. Silnik posiadał reduktor obrotów o stopniu redukcji 0,902. Śmigło trójłopatowe o zmiennym skoku WISz-22Je średnicy 3 m (zakres zmiany skoku 20°). Silnik uruchamiany był sprężonym powietrzem. Paliwo stanowiła benzyna o liczbie oktanowej 95. Paliwo mieściło się w zbiorniku kadłubowym (za silnikiem) pojemności 109 l i dwóch zbiornikach w centropłacie pojemności 150 l (prawy) i 145 l (lewy).
Uzbrojenie.
Uzbrojenie MiG-1 stanowił 1 wielkokalibrowy karabin maszynowy BS kalibru 12,7 mm i 2 karabiny maszynowe SzKAS kalibru 7,62 mm, zsynchronizowane, w nosie kadłuba, nad silnikiem (według części literatury, wkm był nowszego modelu UBS). Zapas nabojów wynosił 300 na wkm i po 750 na km.
Oprócz uzbrojenia strzeleckiego, MiG-1 mógł przenosić łącznie do 200 kg bomb na czterech zamkach podskrzydłowych, przy tym maksymalnie można było przenosić bomby o masie 100 kg. Przewidziano także wyrzutnie podskrzydłowe dla 6 niekierowanych pocisków rakietowych RO-82 lub ich wersji.
Zobacz też.
Porównywalne samoloty:

</doc>
<doc id="4398822" url="https://pl.wikipedia.org/wiki?curid=4398822" title="Mołdowa-film">
Mołdowa-film



</doc>
<doc id="4398829" url="https://pl.wikipedia.org/wiki?curid=4398829" title="Dolne Skały">
Dolne Skały

Dolne Skały – skały w grupie Zegarowych Skał w Dolinie Wodącej na Wyżynie Częstochowskiej. Noszą również nazwę Skała Jamy. Znajdują się w lesie na północnych stokach wzniesienia Zegarowych Skał.
Zbudowane z wapienia skały tworzą niewielki mur skalny o wysokości 15-17 m. Mają połogie i pionowe lub przewieszone ściany z kominem i zacięciem, o wystawie przeważnie północnej. Są obiektem wspinaczki skalnej. Wspinacze opisują je jako Dolne Skały I, Dolne Skały II, Dolne Skały III i Dolne Skały IV. Łącznie poprowadzili na nich 13 dróg wspinaczkowych o stopniu trudności V–VI.4+ w skali Kurtyki i długości 15-18 m. Wszystkie (z wyjątkiem drogi prowadzącej kominkiem) posiadają asekurację (ringi, ringi zjazdowe i stanowiska zjazdowe).
Do skał z Doliny Wodącej prowadzi zielony Szlak Jaskiniowców.
W Dolnych Skałach znajduje się jaskinia Zegar.

</doc>
<doc id="4398833" url="https://pl.wikipedia.org/wiki?curid=4398833" title="PFK Oleksandria">
PFK Oleksandria



</doc>
<doc id="4398838" url="https://pl.wikipedia.org/wiki?curid=4398838" title="Roman Dawidowski">
Roman Dawidowski

Roman Dawidowski (ur. 9 grudnia 1883 w Krakowie, zm. 3 grudnia 1952 tamże) – inżynier, specjalista w zakresie termodynamiki, technologii ciepła i paliwa oraz budowy pieców przemysłowych, w latach 1933-1939 prorektor Akademii Górniczo-Hutniczej.
Życiorys.
Był synem urzędnika pocztowego. W latach 1896–1900 uczęszczał do V Gimnazjum, a następnie do Gimnazjum św. Jacka w Krakowie, które ukończył w 1903 roku uzyskując świadectwo dojrzałości i rozpoczynając edukację na Akademii Górniczej w Przybramie. Po pierwszym egzaminie państwowym przeniósł się do Akademii Górniczej w Leoben, gdzie w 1906 roku otrzymał dyplom inżyniera górniczego, a w 1907 roku dyplom inżyniera hutnika. 1 stycznia 1908 roku rozpoczął pracę w Walcowni Blach Cienkich i Średnich oraz w Fabryce Pługów i Cynkowni Huty „Fryderyk” Trzynieckiego Towarzystwa Górniczo-Hutniczego na Śląsku Cieszyńskim. Od 1 grudnia 1911 do 15 czerwca 1912 był zatrudniony w firmie Johanna Hopfa w Wiedniu jako konstruktor maszyn specjalnych i górniczych. Od 1 listopada 1912 do 10 października 1915 roku pracował w departamencie salinarnym Krajowej Dyrekcji Skarbu we Lwowie, gdzie zajmował się zagadnieniem przebudowy palenisk opalanych ropą naftową na paleniska gazowe w salinach małopolskich. Potem zatrudniony został jako inżynier w departamencie monopolu solnego Ministerstwa Skarbu w Wiedniu. Od 15 grudnia 1918 do 1 kwietnia 1919 był referentem technicznym w wydziale górniczym Polskiej Komisji Rządzącej dla Galicji, Śląska Cieszyńskiego, Spisza i Orawy w Krakowie. Od 15 maja 1919 zatrudniony w Państwowej Żupie Solnej w Wieliczce, początkowo jako inżynier, a od 1 października 1921 roku do 31 sierpnia 1927 jako jej naczelnik. 24 lipca 1920 otrzymał tytuł radcy górniczego, a 21 października 1921 starszego radcy górniczego. Równocześnie z pracą zawodową w górnictwie solnym współpracował od 1919 w organizacji nowo powstałej Akademii Górniczej w Krakowie. Na przygotowanie wykładów i organizację dydaktyki otrzymał 9 czerwca 1920 roku stypendium Ministerstwa Wyznań Religijnych i Oświecenia Publicznego, dzięki któremu z początkiem 1921 przebywał w Wiedniu i Zurychu. W lutym 1922 rozpoczął wykłady z techniki cieplnej, 2 stycznia 1925 został kierownikiem Katedry Technologii Ciepła i Paliwa AG, której był twórcą. 9 października 1925 otrzymał nominację na nadzwyczajnego profesora kontraktowego, a 4 lutego 1932 na profesora nadzwyczajnego. W 1932 opracował i wydał "Technologię ciepła i paliw". Stopień doktora nauk technicznych uzyskał 13 lipca 1935 roku w Technische Montanistiche Hochschule Graz-Leoben. 27 września 1935 roku został mianowany profesorem zwyczajnym. W latach 1933–1939 pełnił obowiązki prorektora AG. 6 listopada 1939 został aresztowany w ramach Sonderaktion Krakau i wywieziony do obozu koncentracyjnego w Sachsenhausen, gdzie przebywał do lutego 1940 roku. Po powrocie do Krakowa uczył w kierowanej przez Walerego Goetla Państwowej Szkole Górniczo-Hutniczo-Mierniczej, kształcącej techników. Od 1 lipca 1942 aż do wyzwolenia był ponadto kierownikiem laboratorium techniki cieplnej w utworzonym przez okupanta Państwowym Zakładzie Badania Materiałów (Staatliche Technische Prüfanstalt), mieszczącym się w Krakowie przy ul. Krzemionki 11. Celem działalności Dawidowskiego, było możliwie jak najlepsze przygotowanie laboratorium techniki cieplnej do prowadzenia zajęć dydaktycznych po zakończeniu działań wojennych. Uczestniczył także w tajnym nauczaniu. Po wojnie został powołany w skład komisji oceniającej zbrodnie hitlerowskie popełnione na terenie obozu koncentracyjnego Auschwitz-Birkenau, a następnie występował jako rzeczoznawca w procesie członków załogi tego obozu. Od 1 lutego 1945 organizował pracę dydaktyczną i naukową w Katedrze Technologii Ciepła i Paliwa AG oraz prowadził zajęcia dydaktyczne w nowo powstałych wydziałach politechnicznych AG. Uczestniczył aktywnie także w odbudowie i rozbudowie polskiego przemysłu górniczego, hutniczego i ceramicznego jako doradca i ekspert biur projektowych. Był współzałożycielem Towarzystwa Budowy Pieców i Urządzeń Hutniczych „IGNIS”, w którym pod jego kierunkiem powstały zrealizowane projekty pionierskich rozwiązań pieców przemysłowych. W uznaniu zasług prof. Dawidowskiego w dziedzinie techniki ciepła Akademia Górnicza w Leoben przyznała mu w 1932 roku tytuł doktora honoris causa. Był też odznaczony wieloma odznaczeniami, między innymi Krzyżem Oficerskim Gwiazdy Rumunii, Medalem Dziesięciolecia Odzyskania Niepodległości, Srebrnym Medalem za Długoletnią Służbę i po II wojnie Złotym Krzyżem Zasługi i Medalem Zwycięstwa i Wolności. Został pochowany na krakowskich Rakowicach.

</doc>
<doc id="4398853" url="https://pl.wikipedia.org/wiki?curid=4398853" title="Marcel Woźniak">
Marcel Woźniak

Marcel Woźniak (ur. 7 czerwca 1984 w Kwidzynie) – polski pisarz i scenarzysta, autor trylogii kryminalnej o detektywie Leonie Brodzkim oraz biograf Leopolda Tyrmanda.
Życiorys.
Absolwent II Liceum Ogólnokształcące im. Stanisława Wyspiańskiego w Kwidzynie. Ukończył z wyróżnieniem studia na Uniwersytecie Mikołaja Kopernika w Toruniu, gdzie na Wydziale Filologicznym na podstawie pracy pt. „Badania nad biografią Leopolda Tyrmanda. Metodologia pracy” napisanej pod kierunkiem dr hab. Macieja Wróblewskiego w 2017 uzyskał stopień naukowy magistra filologii polskiej. W roku 2016 ukończył kurs "Adaptacja filmowa" w Warszawskiej Szkole Filmowej. Od 2017 doktorant na studiach literaturoznawczych na UMK w Toruniu.
W latach 2002–2005 występował jako aktor w Stowarzyszeniu Teatralnym SCENA 2 w Kwidzynie, debiutując rolą Protagonisty w dramacie Samuela Becketta "Katastrofa". W offie zadebiutował rolą Marcina w filmie "Akt I", w reżyserii Marcina Libelta. Jako scenarzysta teatralny zadebiutował spektaklem "Niech mnie ktoś uszczypnie" w reżyserii Adama Karasia. Sztuka wystawiona została przez ST Scena 2 m.in. na festiwalu Prima Sezona w czeskim Nachod w 2005 roku. W 2006 roku, wspólnie z grupą Ultimathule, wystąpił w wieczorze poetyckim "W nicość śniącą się drogą" w Domu Muz w Toruniu. W latach 2010–2011 występował w Teatrze SZLABAN w Solcu Kujawskim. W sztuce Jarosława Rymkiewicza "Król Mięsopust", w reżyserii Piotra Szymańskiego, wcielił się w rolę Skoczka oraz Poety z Wesela Stanisława Wyspiańskiego. W latach 2012–2013 był członkiem Teatru Jaworski, z którym wystąpił w sztukach kukiełkowych, nazywanych rysynkowymi z racji rysunków (rysynek) używanych zamiast kukiełek. W latach 2016–2018 był scenarzystą i członkiem warszawskiego Kabaretu Polefka. Grupa działała w siedzibie ZASP, debiutując 7 sierpnia 2017 roku w klubie Spatif. Zespół wygrał program "Swobodny Poligon Kabaretowy" w stacji Polsat.
W latach 2003–2004 był frontmanem i gitarzystą zespołu rockowego Kosmodrom. W latach 2006–2007 jako gitarzysta dołączył do zespołu hardrockowego No Exit. Od 2008 do 2011 roku był frontmanem i autorem tekstów w zespole Sitelight.
Był rzecznikiem prasowym Tofifest w 2010 roku. W latach 2011–2013 pracował jako spiker i reporter w toruńskim oddziale Radia Plus 92,8fm.
W roku 2012 wyreżyserował, oparty na własnym scenariuszu, film krótkometrażowy "Caissa", a w roku 2015 film "Snufit". W latach 2014–2016 pracował jako scenarzysta telewizyjny, copywriter i twórca reklam.
W lipcu 2015 roku rozpoczął pracę, jako pisarz. Książka "Biografia Leopolda Tyrmanda. Moja śmierć będzie taka jak moje życie" miała premierę 26 października 2016 roku i była pierwszą oficjalną biografią Leopolda Tyrmanda. 14 czerwca 2017 roku zadebiutował powieścią "Powtórka", którą rozpoczął cykl kryminalny o detektywie Leonie Brodzkim. 8 listopada 2017 roku ukazał się tom drugi, "Mgnienie", a 22 sierpnia 2018 roku tom trzeci pt. "Otchłań".
Twórczość.
W swojej twórczości literackiej sięga po powieść kryminalną oraz literaturę faktu. W swoich kryminałach odwołuje się do kultury współczesnej oraz historii (film, literatura, filozofia), porusza także tematy społeczne, m.in. przemocy, mediów, komunizmu.
Działalność filmowa Woźniaka, to metaforyczny obraz życia jako partii szachów w "Caissa" oraz sen na jawie w "Snufit". Oba filmy łączy balansowanie na płaszczyznach onirycznych, poetyckość i autorski scenariusz. 
Nagrody i wyróżnienia.
Premiera filmu "Caissa" uznana została za najciekawsze wydarzenie filmowe regionu Kujaw i Pomorza w 2012 roku, ex aequo z filmem "Panoptikon" Marcina Gładycha . W grudniu 2016 roku za książkę "Biografia Leopolda Tyrmanda. Moja śmierć będzie taka jak moje życie" otrzymał nagrodę biografii miesiąca Magazynu Literackiego „Książki”.

</doc>
<doc id="4398855" url="https://pl.wikipedia.org/wiki?curid=4398855" title="Agata Sapiecha">
Agata Sapiecha

Agata Sapiecha (ur. 28 kwietnia 1958 w Warszawie) – polska skrzypaczka i pedagog.
Absolwentka Akademii Muzycznej im. Fryderyka Chopina (klasa skrzypiec Stanisława Kawalli i Marii Słubickiej). Odbywała staż w Konserwatorium Moskiewskim u Oleha Krysy. Studiowała także w Dresdner Akademie für Alte Music pod kierunkiem Simona Standage’a. Była członkini zespołu instrumentów dawnych "Ars Nova". Założycielka i solistka zespołu "Il Tempo" (1990). Doktor habilitowana w dziedzinie sztuk muzycznych (2013). W latach 1996–2016 kierownik Międzywydziałowego Studium Muzyki Dawnej UMFC. Od 2015 wykładowca Akademii Sztuki w Szczecinie. Jurorka międzynarodowych i krajowych konkursów muzyki dawnej i kameralnej (m.in.: Brugia, Bydgoszcz, Kalisz, Kraków, Leżajsk, Rovereto).
Odznaczona odznaką honorową „Zasłużony dla kultury polskiej” (2006), odznaką „Zasłużony dla miasta Kalisza” (2013). Laureatka Nagrody Ministra Kultury i Dziedzictwa Narodowego za osiągnięcia artystyczno-dydaktyczne (2014).

</doc>
<doc id="4398873" url="https://pl.wikipedia.org/wiki?curid=4398873" title="Kresówka">
Kresówka



</doc>
<doc id="4398877" url="https://pl.wikipedia.org/wiki?curid=4398877" title="Błoty Wielkie">
Błoty Wielkie



</doc>
<doc id="4398879" url="https://pl.wikipedia.org/wiki?curid=4398879" title="Ambasada Nigru w Berlinie">
Ambasada Nigru w Berlinie

Ambasada Nigru w Berlinie – misja dyplomatyczna Republiki Nigru w Republice Federalnej Niemiec.
Ambasador Republiki Nigru w Berlinie oprócz Republiki Federalnej Niemiec akredytowany jest również w Republice Czeskiej, Rzeczypospolitej Polskiej, przy Stolicy Apostolskiej i na Węgrzech.

</doc>
<doc id="4398882" url="https://pl.wikipedia.org/wiki?curid=4398882" title="Ambasada Nigru w Niemczech">
Ambasada Nigru w Niemczech



</doc>
<doc id="4398885" url="https://pl.wikipedia.org/wiki?curid=4398885" title="Jan Niedenthal">
Jan Niedenthal

Jan Niedenthal (ur. 17 stycznia 1906 we Lwowie, zm. 14 marca 1976 w Londynie) – polski prokurator w II Rzeczypospolitej, urzędnik ministerialny Wielkiej Brytanii.
Życiorys.
Urodził się 17 stycznia 1906 we Lwowie. Ukończył studia prawnicze na Wydziale Prawa Uniwersytetu Jana Kazimierza we Lwowie. Przed 1939 był wiceprokuratorem Sądu Okręgowego w Wilnie.
Po wybuchu II wojny światowej przedostał się przez Litwę i Szwecję na Zachód i został żołnierzem Wojska Polskiego we Francji. Uczestniczył w kampanii francuskiej 1940 w szeregach 1 Dywizji Grenadierów, po czym został wzięty przez Niemców do niewoli, z której zbiegł. Następnie trafił do Hiszpanii, gdzie był internowany. Po odzyskaniu wolności stamtąd przedostał się do Wielkiej Brytanii. Pracował w rządzie RP na uchodźstwie.
Po zakończeniu wojny pozostał na emigracji w Wielkiej Brytanii. Był oficerem rezerwy Grenadierów. 27 maja 1958 został naturalizowany w Wielkiej Brytanii. Był zatrudniony w Ministerstwie Edukacji ("Ministry of Education"), będąc przydzielonym do departamentu funkcjonującego na rzecz Polaków.
Zmarł 14 marca 1976 w Londynie.
Z poznaną już w Anglii żoną Heleną z domu Łyżwańską (1914–2001, przed wojną pracownica Polskiej Agencji Telegraficznej) miał córkę Krystynę i syna Chrisa (ur. 1950), który został fotografem.

</doc>
<doc id="4398886" url="https://pl.wikipedia.org/wiki?curid=4398886" title="Radziwiłłmonty">
Radziwiłłmonty



</doc>
<doc id="4398887" url="https://pl.wikipedia.org/wiki?curid=4398887" title="Lee Chih-kai">
Lee Chih-kai

Lee Chih-kai (; ur. 3 kwietnia 1996 r. w Yilanie) – tajwański gimnastyk, srebrny i brązowy medalista mistrzostw świata, dwukrotny złoty medalista uniwersjady, złoty medalista igrzysk azjatyckich.
Igrzyska olimpijskie.
Na igrzyskach olimpijskich w Rio de Janeiro w ćwiczeniach na koniu z łękami nie awansował do finału, zajmując 31. miejsce z wynikiem 14,266 punktów w kwalifikacjach.

</doc>
<doc id="4398888" url="https://pl.wikipedia.org/wiki?curid=4398888" title="Decker Dean">
Decker Dean

Decker Dean (ur. 8 sierpnia 2000 w Wenatchee) – amerykański skoczek narciarski i kombinator norweski. Olimpijczyk (2022), uczestnik mistrzostw świata (2021), mistrzostw świata w lotach narciarskich (2020) oraz mistrzostw świata juniorów (2017–2020). Medalista mistrzostw Stanów Zjednoczonych.
Przebieg kariery.
Początkowo Dean uprawiał kombinację norweską. W dyscyplinie tej na arenie krajowej często zajmował czołowe lokaty po skokach, jednak ostatecznie plasował się na dalszych pozycjach ze względu na słabszą dyspozycję w części biegowej dwuboju. Raz wystąpił w zawodach Pucharu Kontynentalnego w kombinacji norweskiej – 12 grudnia 2015 w Steamboat Springs zajął 38. lokatę (Gundersen HS100/10 km) – w części skokowej był 36., a w biegu uzyskał 38. czas, w końcowej klasyfikacji wyprzedzając jedynie Kanadyjczyka Matthew Polza.
27 i 28 stycznia 2017 w Eau Claire zadebiutował w FIS Cupie w skokach narciarskich, dwukrotnie plasując się na 37. pozycji. Przed rozgrywanymi w Stanach Zjednoczonych Mistrzostwami Świata Juniorów w Narciarstwie Klasycznym 2017 nie zdołał zakwalifikować się do składu reprezentacji tego kraju w kombinacji norweskiej, jednak udało mu się to w skokach narciarskich. W drugiej z tych dyscyplin w juniorskim czempionacie wystąpił w konkursie drużynowym, w którym Amerykanie zajęli przedostatnie, 11. miejsce.
Latem 2017 zdecydował o zmianie uprawianej dyscypliny i skupił się na skokach narciarskich, zmieniając swoją dotychczasową dietę i sposób treningu. W sezonie 2017/2018 punktował tylko w Pucharze Karpat, zajmując 5. lokatę w konkursie tego cyklu rozegranym 12 sierpnia 2017 w Planicy. W FIS Cupie w 7 startach ani razu nie uplasował się w czołowej "40". W lutym 2018 w Kanderstegu ponownie wziął udział w mistrzostwach świata juniorów – w konkursie indywidualnym został zdyskwalifikowany, a w konkursie drużynowym zajął z reprezentacją swojego kraju 12. lokatę.
Pod koniec lipca 2018 zdobył pierwsze w karierze medale mistrzostw Stanów Zjednoczonych w skokach narciarskich – w rozegranych w Park City zawodach stanął na najniższym stopniu podium zarówno na skoczni normalnej, jak i dużej. Dzięki temu sukcesowi został włączony do kadry C amerykańskiej reprezentacji na sezon 2018/2019. We wrześniu 2018, mimo faktu, iż wcześniej ani razu nie punktował choćby w zawodach FIS Cupu (a co za tym idzie nie miał indywidualnego prawa startu w zawodach Pucharu Świata oraz Letniego Grand Prix), został zgłoszony do zawodów Letniego Grand Prix w Czajkowskim. Jego udział umożliwił regulaminowy zapis dopuszczający start w rywalizacji drużynowej zawodnika, który nie ma indywidualnego prawa startu w konkursach tej rangi. Zarówno we wszystkich 3 seriach treningowych, jak i w samym konkursie mikstów Dean uzyskiwał najgorsze odległości spośród startujących w Rosji skoczków. Amerykańska drużyna uplasowała się na 7. lokacie w rywalizacji zespołów mieszanych (wyprzedzając Kazachów), dzięki czemu Dean uzyskał dożywotnie prawo startów w zmaganiach cyklu Pucharu Świata oraz Letniego Grand Prix. 22 i 23 września 2018 w Zakopanem, w ramach letniej edycji cyklu, zadebiutował w Pucharze Kontynentalnym, zajmując lokaty pod koniec stawki (62. i 61.).
W grudniu 2018 w Park City w słabo obsadzonych konkursach (w obu wystartowało niespełna 30 zawodników) FIS Cup zdobył pierwsze punkty tego cyklu, plasując się dwukrotnie w połowie drugiej dziesiątki. W styczniu 2019 w Lahti po raz trzeci wziął udział w mistrzostwach świata juniorów – indywidualnie był 54., a w rywalizacji drużynowej zajął z Amerykanami przedostatnią, 13. lokatę. 24 marca 2019 w Czajkowskim zajął 26. pozycję w konkursie Pucharu Kontynentalnego, zdobywając debiutanckie punkty tego cyklu.
W lipcu 2019 na Mistrzostwach Stanów Zjednoczonych w Skokach Narciarskich 2019 zdobył brązowy medal na skoczni normalnej. W kolejnym miesiącu w Ljubnie uplasował się na 6. pozycji w zawodach FIS Cupu. Następnie w Zakopanem po raz pierwszy wystartował w kwalifikacjach do konkursu indywidualnego Letniego Grand Prix, jednak nie awansował do części głównej zmagań. Zadebiutował też w konkursie drużynowym tego cyklu, zajmując z Amerykanami 10. pozycję. W listopadzie 2019 po raz pierwszy znalazł się w składzie amerykańskiej reprezentacji na zawody Pucharu Świata – w zmaganiach w Wiśle zajął 67. pozycję w kwalifikacjach do konkursu indywidualnego i odpadł z dalszej rywalizacji, a przy lądowaniu na zeskoku upadł, doznając zwichnięcia ramienia. W wyniku doznanego urazu pauzował ponad miesiąc, do startów w zawodach powracając w styczniu 2020 w zawodach Pucharu Kontynentalnego w Bischofshofen. W marcu 2020 w Oberwiesenthal po raz ostatni w karierze wziął udział w mistrzostwach świata juniorów – w rywalizacji indywidualnej po raz pierwszy w zawodach tej rangi awansował do drugiej serii, plasując się na 21. lokacie, a w rywalizacji zespołowej zakończył zmagania na pierwszej ich części (w konkursie drużynowym Amerykanie zajęli 10. miejsce, a w rywalizacji drużyn mieszanych 11. pozycję). Po zakończeniu sezonu 2019/2020 Dean przeszedł operację ramienia kontuzjowanego w wyniku upadku w Wiśle w listopadzie 2019.
W sierpniu 2020, w ramach zawodów w Wiśle, zadebiutował w konkursie głównym Letniego Grand Prix, dwukrotnie zajmując lokaty w czwartej dziesiątce. W grudniu 2020 w Planicy wziął udział w mistrzostwach świata w lotach narciarskich, jednak odpadł w kwalifikacjach do konkursu indywidualnego. 3 stycznia 2021 w Innsbrucku, w ramach 69. Turnieju Czterech Skoczni, zadebiutował w konkursie głównym Pucharu Świata, zajmując 48. lokatę. 6 lutego 2021 w Willingen po raz pierwszy w karierze stanął na podium konkursu Pucharu Kontynentalnego, plasując się na 2. pozycji. Na przełomie lutego i marca 2021 w Oberstdorfie wystartował na mistrzostwach świata seniorów – indywidualnie zajął 33. lokatę na skoczni normalnej i nie przebrnął kwalifikacji na obiekcie dużym, a w rywalizacji drużynowej zajął z Amerykanami 10. pozycję. W całym sezonie 2020/2021 wystąpił w sumie w 7 indywidualnych konkursach Pucharu Świata, w każdym z tych startów plasując się w piątej i szóstej dziesiątce.
W lipcu 2021 zdobył brązowy medal Mistrzostw Stanów Zjednoczonych w Skokach Narciarskich 2021 w rywalizacji indywidualnej na skoczni normalnej i srebrny na dużej. 29 stycznia 2022 zajął 26. miejsce w zawodach Pucharu Świata w Willingen, zdobywając tym samym pierwsze w karierze punkty tego cyklu; dzień później był 28. Następnie wystartował na Zimowych Igrzyskach Olimpijskich 2022. Indywidualnie zajął na nich 44. lokatę na skoczni normalnej i 45. na dużej, a w drużynie męskiej zajął 10. pozycję.

</doc>
<doc id="4398892" url="https://pl.wikipedia.org/wiki?curid=4398892" title="Niedenthal">
Niedenthal



</doc>
<doc id="4398893" url="https://pl.wikipedia.org/wiki?curid=4398893" title="Dziemidkowo">
Dziemidkowo



</doc>
<doc id="4398896" url="https://pl.wikipedia.org/wiki?curid=4398896" title="Gert Metz">
Gert Metz

Gert Metz (ur. 7 lutego 1942 w Moguncji, zm. 17 kwietnia 2021) – niemiecki lekkoatleta, sprinter, medalista mistrzostw Europy z 1966. W czasie swojej kariery reprezentował Republikę Federalną Niemiec.
Zdobył brązowy medal w sztafecie 4 × 100 metrów na mistrzostwach Europy w 1966 w Budapeszcie (sztafeta RFN biegła w składzie: Hans-Jürgen Felsen, Metz, Dieter Enderlein i Manfred Knickenberg). Metz startował również w biegu na 100 metrów, w którym odpadł w półfinale. Na europejskich igrzyskach halowych w 1967 w Pradze Metz zdobył złoty medal w sztafecie szwedzkiej 1+2+3+4 okrążenia (która wystąpiła w składzie: Metz, Horst Haßlinger, Rolf Krüsmann i Manfred Hanika). W biegu na 50 metrów Metz odpadł w półfinale.
Odpadł w eliminacjach biegu na 100 metrów i biegu na 200 metrów na igrzyskach olimpijskich w 1968 w Meksyku, a zachodnioniemiecka sztafeta 4 × 100 metrów w składzie: Karl-Peter Schmidtke, Metz, Gerhard Wucherer i Jochen Eigenherr zajęła w finale 6. miejsce.
Zwyciężył w sztafecie 4 × 100 metrów na letniej uniwersjadzie w 1965 w Budapeszcie.
Metz był mistrzem RFN w biegu na 100 metrów w 1968 i 1969, wicemistrzem w 1967 oraz brązowym, medalistą w 1970, a także brązowym medalistą w biegu na 200 metrów w 1968. Był również mistrzem RFN w sztafecie 4 × 100 metrów w 1969 i 1971. W hali był mistrzem RFN w biegu na 60 metrów w 1965, wicemistrzem w 1964 i 1967 oraz brązowym medalistą w 1971.
Wyrównał rekord RFN w biegu na 100 metrów czasem 10,0 s (6 września 1970 w Burg Gretesch) oraz kilkakrotnie poprawiał rekord RFN w sztafecie 4 × 100 metrów do wyniku 38,76 s (20 października 1968 w Meksyku).

</doc>
<doc id="4398900" url="https://pl.wikipedia.org/wiki?curid=4398900" title="Ambasada Omanu w Berlinie">
Ambasada Omanu w Berlinie

Ambasada Omanu w Berlinie – misja dyplomatyczna Sułtanatu Omanu w Republice Federalnej Niemiec.
Ambasador Sułtanatu Omanu w Berlinie oprócz Republiki Federalnej Niemiec akredytowany jest również w Rzeczypospolitej Polskiej.

</doc>
<doc id="4398901" url="https://pl.wikipedia.org/wiki?curid=4398901" title="Ambasada Omanu w Niemczech">
Ambasada Omanu w Niemczech



</doc>
<doc id="4398908" url="https://pl.wikipedia.org/wiki?curid=4398908" title="Piotr Korytkowski">
Piotr Korytkowski

Piotr Karol Korytkowski (ur. 26 maja 1968 w Kutnie) – polski polityk i samorządowiec, od 2018 prezydent Konina.
Życiorys.
Ukończył Akademię Ekonomiczną oraz Wyższą Szkołę Bankową w Poznaniu, został też absolwentem Państwowej Wyższej Szkoły Zawodowej w Koninie. Prowadził własną działalność gospodarczą, później objął stanowisko dyrektora Wojewódzkiego Ośrodka Ruchu Drogowego w Koninie.
Został działaczem Platformy Obywatelskiej. W latach 2006–2018 przez trzy kadencje był radnym miejskim w Koninie. W 2018 z ramienia Koalicji Obywatelskiej wystartował w wyborach na prezydenta miasta. W I turze z poparciem 24,53% głosujących zajął drugie miejsce (za reprezentującym PiS Zenonem Chojnackim), pokonując między innymi urzędującego prezydenta Józefa Nowickiego. W II turze wygrał wybory, uzyskując 55,8% głosów.
W 2018 otrzymał Brązowy Krzyż Zasługi.

</doc>
<doc id="4398910" url="https://pl.wikipedia.org/wiki?curid=4398910" title="Marco Lodadio">
Marco Lodadio

Marco Lodadio (ur. 24 marca 1992 r. w Rzymie) – włoski gimnastyk, srebrny i brązowy medalista mistrzostw świata, wicemistrz Europy, złoty medalista igrzysk europejskich, wielokrotny medalista Włoch.

</doc>
<doc id="4398911" url="https://pl.wikipedia.org/wiki?curid=4398911" title="Liasnaja (rejon brzostowicki)">
Liasnaja (rejon brzostowicki)



</doc>
<doc id="4398913" url="https://pl.wikipedia.org/wiki?curid=4398913" title="Szkocki folklor">
Szkocki folklor

Szkocki folklor – folklor na terenie współczesnej Szkocji, obejmujący czasy od najwcześniejszych do współczesnych. Wielu folklorystów, zarówno naukowców, jak i amatorów opublikowało liczne publikacje związane z tym rejonem.
Odmiany regionalne.
Szkocki folklor charakteryzuje się dość dużą różnorodnością. Wierzenia każdego rejonu różnią się od siebie. Przykładowo Highlands oraz szkockie wyspy są kulturowo bardzo zbliżone do celtyckiej mitologii, a Lowlands to tereny ukształtowane przez problemy ekonomiczne rejonu.
Klany szkockie.
Tradycyjnym elementem szkockiego folkloru jest system klanowy. Rodziny należą do klanów, które są swoistą wspólnotą rodową. Każdy z nich odznacza się między innymi wyjątkowym dla danej rodziny kolorem i wzorem kraty na kilcie.
Céilidh.
Słowo "Céilidh" początkowo oznaczało "zebranie", lub "przyjęcie". Dziś wykorzystywane jest przede wszystkim w odniesieniu do tradycyjnych spotkań tanecznych, organizowanych w Szkocji oraz Irlandii, zwykle w sobotnie i piątkowe wieczory. Przyjęcia tego typu nie mają określonego stroju, jednak zalecane jest założenie płaskiego obuwia oraz klita.
Duchy i potwory w szkockim folklorze.
W szkockim folklorze do dziś funkcjonują liczne duchy oraz innego rodzaju potwory. Najpopularniejszym z nich do dziś jest Potwór z Loch Ness, będący częstym motywem wykorzystywanym w popkulturze, którego legenda pojawiła się w okolicach lat 30. XX wieku. Dość znany jest także Mackenzie Poltergeist, duch Sir George'a Mackenzie, który był sprawcą jednych z najbardziej krwawych religijnych prześladowań w XVII wieku w Greyfriars Kirkyard. Często mówi się także o duchu Marii I Stuart, która wciąż podobno pojawia się w licznych zamkach i starych domach.

</doc>
<doc id="4398915" url="https://pl.wikipedia.org/wiki?curid=4398915" title="Święta Ludgarda (obraz Goi)">
Święta Ludgarda (obraz Goi)

Święta Ludgarda (hiszp. "Santa Ludgarda" lub "Santa Lutgarda") – obraz olejny hiszpańskiego malarza Francisca Goi (1746–1828) znajdujący się w kościele klasztoru świętego Joachima i świętej Anny w Valladolid. Jest jednym z trzech dzieł wykonanych przez Goyę dla kościoła cysterek, obok "Śmierci św. Józefa" i "Świętego Bernarda z Clairvaux".
Okoliczności powstania.
W latach 1781–1787 trwała przebudowa średniowiecznego klasztoru świętego Joachima i świętej Anny w Valladolid według projektu królewskiego architekta Francesca Sabatiniego i pod patronatem króla Karola III. Powstał nowy kościół w stylu neoklasycznym, którego wnętrze potrzebowało adekwatnej dekoracji. Za namową Sabatiniego wspólnota cysterek zwróciła się do króla z prośbą o nowe obrazy. Sabatini zasugerował im także nazwiska dwóch zatrudnionych na dworze malarzy: Francisca Goi i Ramóna Bayeu. Król przyjął petycję zakonnic i zlecił malarzom wykonanie w sumie sześciu wielkoformatowych płócien do bocznych ołtarzy.
Goya był zatrudniony na królewskim dworze jako malarz z roczną pensją od 1786 i w tym okresie zaczął odnosić pierwsze ważniejsze sukcesy i wzbudzać kontrowersje. To zlecenie było kontynuacją rywalizacji Goi i jego szwagrów, malarzy Ramóna i Francisca Bayeu, również pracujących na dworze. Animozje sięgały roku 1766, kiedy w konkursie kwalifikacyjnym do Królewskiej Akademii Sztuk Pięknych św. Ferdynanda w Madrycie Francisco Bayeu oddał swój głos młodszemu bratu Ramónowi, a nie Goi. Ich współpraca nad freskami w bazylice Nuestra Señora del Pilar w 1780 w Saragossie zakończyła się wieloletnim sporem z powodu dzieła Goi "Matka Boska Królowa Męczenników". Goya i Francisco Bayeu rywalizowali także w latach 1781–1783 w konkursie na dzieła do bazyliki San Francisco el Grande w Madrycie ("Kazanie świętego Bernardyna ze Sieny przed Alfonsem Aragońskim" Goi otrzymało lepszą ocenę niż krytykowana praca Bayeu). Ramón Bayeu został w tym konkursie pominięty, dlatego sukces obrazów dla zakonu cysterek także dla niego był możliwością rewanżu
Cysterki zamówiły obrazy o tematyce związanej z zakonem benedyktyńsko-cysterskim i jego fundatorami. Zamówienie zostało równo podzielone, Goi przypadły obrazy po prawej stronie ołtarza: "Święta Ludgarda", "Śmierć św. Józefa" i "Święty Bernard z Clairvaux", a Bayeu po lewej: "Święta Scholastyka", "Niepokalana ze świętym Franciszkiem i świętym Antonim" i "Święty Benedykt". 6 czerwca 1787 Goya pisał w liście do swojego przyjaciela Martína Zapatera, że obrazy zamówione przez króla dla klasztoru mają być gotowe na dzień św. Anny (obchodzony 26 lipca), a malarz jeszcze ich nie zaczął. Poświęcenie kościoła miało miejsce 1 października 1787, co wskazuje na opóźnienie w realizacji dekoracji. 
Opis obrazu.
Święta Ludgarda (1182–1246) wstąpiła do zakonu cysterek w wieku 12 lat. Od czasu kiedy objawił jej się Chrystus pokazujący ranę w boku broczącą krwią, poświęciła się modlitwie i medytacji, stała się propagatorką kultu Serca Jezusa. Prowadziła życie pełne wyrzeczeń i miała wiele mistycznych doświadczeń podczas swoich długich medytacji. Widziano także jak lewitowała, a kiedy spała wokół jej głowy pojawiła się bijąca światłem aureola. Miała także moc uzdrawiania chorych. 
Goya przestawił świętą Ludgardę, mając na uwadze opisy jej żywota, prawdopodobnie dostarczone przez zakonnice. Ludgarda ubrana w biały habit klęczy z otwartymi ramionami w postawie wdzięczności lub oddania. Podnosi ekstatyczne spojrzenie ku postaci ukrzyżowanego Chrystusa, z którego rany płynie krew. Jej głowę otacza świetlista aureola. Kwiaty lilii i różany wieniec symbolizujące czystość, znajdują się u jej kolan. Kompozycja jest bardzo surowa, jedyne elementy obrazu to krucyfiks i kwiaty. Biały habit jaśniejący na ciemnym i pustym tle symbolizuje duszę świętej. Zaskakująca jest inspiracja mistycznymi scenami hiszpańskiego baroku, Goya skupił się na roli światła i oddaniu właściwości tkanin. Wybrał tradycyjne przedstawienie, mając na uwadze estetykę i pobożność cysterek. Światłocień przypomina styl Francisca Zurbarána.
Krytyka.
Obrazy Goi dla kościoła cysterek były przez długi czas niedoceniane przez krytyków (Zapater y Gómez, Viñaza), a nawet uznawane za zimne i wymuskane (Von Loga, Beruete). Dopiero w późniejszych latach zostały zrewaloryzowane (Tormo, Mayer, Sanchez Cantón), kiedy ponownie przeanalizowano styl Goi. Pozytywna opinia utrzymuje się także wśród współcześniejszych badaczy (Gudiol, Camón Aznar, Arnaiz, Morales). Malarz dostosował dzieła do neoklasycznej architektury kościoła, w którym miały się znajdować, chociaż wcześniej zdarzało mu się odrzucać taką zależność. Odwołał się także do akademickich kanonów malarstwa neoklasycznego, widocznych w formalizmie kompozycji. Jedynie w przypadku "Śmierci św. Józefa" wprowadził własny element – postaci zdradzają emocje, być może pod wpływem osobistych doświadczeń malarza, który w 1781 stracił ojca.
Proweniencja.
Od czasu powstania w 1787 obrazy znajdują się w kościele klasztoru świętego Joachima i świętej Anny w Valladolid.

</doc>
<doc id="4398917" url="https://pl.wikipedia.org/wiki?curid=4398917" title="Wólka Rządowa">
Wólka Rządowa



</doc>
<doc id="4398918" url="https://pl.wikipedia.org/wiki?curid=4398918" title="Eagletown">
Eagletown

Eagletown – jednostka osadnicza w Stanach Zjednoczonych, w stanie Oklahoma, w hrabstwie McCurtain.

</doc>
<doc id="4398924" url="https://pl.wikipedia.org/wiki?curid=4398924" title="Konrad Pokora">
Konrad Pokora

Konrad Marek Pokora (ur. 12 kwietnia 1966 w Poznaniu) – polski przedsiębiorca i samorządowiec, od 2018 prezydent Zduńskiej Woli.
Życiorys.
Ukończył I Liceum Ogólnokształcące w Zduńskiej Woli oraz studia z zakresu archeologii na Uniwersytecie Warszawskim. Zajął się prowadzeniem rodzinnego zakładu cukierniczego w Zduńskiej Woli i działalnością w lokalnym Cechu Rzemiosł Różnych. Działacz Towarzystwa Przyjaciół Zduńskiej Woli.
Członek Platformy Obywatelskiej, w latach 2006–2018 był radnym miejskim. W 2018 został kandydatem Koalicji Obywatelskiej na urząd prezydenta Zduńskiej Woli. Z powodzeniem ubiegał się o tę funkcję, zdobywając 37,84% głosów w I turze i 64,05% głosów w II turze, w której pokonał Damiana Kunerta.
Życie prywatne.
Jest żonaty, ma trzy córki.

</doc>
<doc id="4398925" url="https://pl.wikipedia.org/wiki?curid=4398925" title="Pałac Barberini">
Pałac Barberini

Pałac Barberini (niem. "Palais Barberini", "Palast Barberini") – barokowy budynek, znajdujący się w Poczdamie przy Alter Markt. Wzorowany na rzymskim Palazzo Barberini budynek powstał w latach 1771–1772 jako część prowadzonego przez pruskiego króla Fryderyka II Wielkiego urbanistycznego przekształcenia Alter Markt. Początkowo mieścił restaurację z browarem (niem. "Brauhaus"), a po dokonanej w latach 1847–1851 przebudowie znajdowały się w nim mieszkania czynszowe – niektóre z pomieszczeń gmachu były także wykorzystywane przez poczdamskie organizacje kulturalne. Gdy budynek w 1912 roku zakupiły władze miejskie, stał się on siedzibą m.in. urzędu stanu cywilnego, biblioteki i centrali telefonicznej. 
Podczas przeprowadzonego pod koniec II wojny światowej bombardowania Poczdamu Pałac Barberini uległ niemal całkowitemu zniszczeniu, a w 1948 roku jego pozostałości zostały rozebrane. W ramach prowadzonego przez poczdamskie władze przywracania Alter Markt do historycznej postaci budynek został odbudowany w latach 2013–2016 ze środków fundacji należącej do przedsiębiorcy z branży informatycznej, miliardera i mecenasa sztuki Hassa Plattnera. Obiekt stanowi siedzibę Museum Barberini.
Historia.
Okoliczności budowy.
Budynek został zbudowany w stylu barokowym w latach 1771–1772 według projektu architektów Georga Christiana Ungera i Karla von Gontarda. Powstał na miejscu prostego, krytego dachem czterospadowym budynku mieszkalnego w zabudowie bliźniaczej jako część prowadzonego w latach 1750–1777 przez pruskiego króla Fryderyka II Wielkiego urbanistycznego przekształcenia poczdamskiego Alter Markt. Był jednym z wielu wybudowanych w tamtych czasach w Poczdamie budynków, charakteryzujących się bogato zdobionymi, inspirowanymi włoską architekturą mieszczańską fasadami oraz skromnymi wnętrzami o niskim standardzie użytkowania i będących efektem upodobania Fryderyka II Wielkiego do włoskich wzorów, a także ładnego wyglądu. 
Za inspirację i wzór dla zewnętrznych form budynku, w którym ulokowano restaurację z browarem (niem. "Brauhaus"), posłużył Palazzo Barberini znajdujący się w Rzymie, wybudowany z inicjatywy braci Francesca i Taddea Barberinich w latach 1626-1638. Gmach ten był obiektem szczególnego uwielbienia ze strony Fryderyka II Wielkiego, mimo iż nigdy nie był on na obszarze dzisiejszych Włoch i go nie widział. Znał jego wygląd z rycin autorstwa m.in. Giovanniego Battisty Piranesiego, które zakupił od znanego krytyka i kolekcjonera sztuki Francesca Algarottiego. Nazwa poczdamskiego budynku była w późniejszych latach błędnie utożsamiana z popularną XVIII-wieczną tancerką La Barberiną.
Przebudowa i dalsze użytkowanie.
W latach 1847–1851 przeprowadzono z inicjatywy króla Fryderyka Wilhelma IV przebudowę Pałacu Barberini, której projekt opracował architekt Ludwig Persius. Podczas prac, które władca sfinansował kwotą 80 tysięcy talarów, do tylnej strony gmachu dobudowano dwa boczne skrzydła, a także dokonano rozbudowy pomieszczeń położonych na dwóch górnych kondygnacjach budynku głównego. Pomieszczenia te były później wykorzystywane przez miejskie organizacje kulturalne, tj. Poczdamskie Stowarzyszenie Sztuki (niem. "Potsdamer Kunstverein"), Towarzystwo Literackie (niem. "Literarische Gesellschaft") czy Towarzystwo Filharmoniczne (niem. "Philharmonische Gesellschaft"), które organizowały w nich wystawy, loterie artystyczne, odczyty oraz koncerty – wśród muzyków występujących w budynku byli m.in. Clara Schumann, Anton Rubinstein i Wilhelm Furtwängler. Pozostałe pomieszczenia gmachu przeznaczono na mieszkania czynszowe, w których do początku XX wieku w skromnych warunkach sanitarnych mieszkało ponad dwieście osób.
W 1910 roku w budynku uruchomiono pierwsze w Poczdamie kino, które działało przez sześć następnych lat. W 1912 roku gmach został zakupiony przez władze miejskie za 350 tysięcy marek. W tym czasie był w złym stanie technicznym i wizualnym. Rok później w budynku ulokowano pierwsze miejskie instytucje, tj. urząd stanu cywilnego i urząd ds. dróg miejskich. Ponadto później stał się on także siedzibą biblioteki, centrali telefonicznej, biura turystycznego i schroniska dla młodzieży. Rządzący Poczdamem w czasach nazistowskich nadburmistrz Hans Friedrichs planował przekształcenie gmachu w dom kultury, jednak plany te nie doszły do skutku z powodu braku funduszy. Ostatecznie w latach 30. XX wieku w budynku przeprowadzono tylko drobne prace remontowe.
Zniszczenie.
Pod koniec II wojny światowej, w czasie przeprowadzonego 14 kwietnia 1945 roku przez lotnictwo brytyjskie bombardowania Poczdamu, Pałac Barberini został prawie całkowicie zniszczony. Zachowała się tylko część przedniej fasady, którą rozebrano w marcu 1948 roku. W okresie istnienia NRD, po wyburzeniu w 1960 roku spalonego pałacu miejskiego, obszar Alter Markt został poddany urbanistycznemu przekształceniu, którego celem było stworzenie miejsca do organizowania socjalistycznych uroczystości i manifestacji. W 1989 roku na terenie, na którym znajdował się Pałac Barberini, rozpoczęto budowę budynku teatru miejskiego. Dwa lata później znajdujący się w stanie surowym budynek został rozebrany.
Odbudowa.
Po zjednoczeniu Niemiec władze Poczdamu postanowiły przywrócić obszar Alter Markt do historycznej postaci. Pierwszym krokiem do realizacji tej koncepcji było rozpoczęcie w 2011 roku odbudowy pałacu miejskiego, który otwarto trzy lata później jako siedzibę Landtagu Brandenburgii. Jeszcze w trakcie prac budowlanych związanych z pałacem miejskim zaplanowano także odbudowę rzędu położonych niegdyś między Alter Markt a Hawelą budynków, wśród których znajdował się Pałac Barberini. Na etapie debaty nad funkcją odbudowanego Pałacu Barberini władze miejskie odrzuciły koncepcję właścicielki jednego z poczdamskich hoteli Gertrud Schmack, która w odbudowanym budynku chciała otworzyć hotel, a także plany ulokowania w nim mieszkań i lokali gastronomicznych, przedstawione przez berlińskiego przedsiębiorcę Abrisa Lelbacha. Zaakceptowały natomiast pomysł poczdamskiego przedsiębiorcy z branży informatycznej, miliardera i mecenasa sztuki Hassa Plattnera, aby w odbudowanym gmachu otworzyć muzeum sztuki o międzynarodowej randze.
Rekonstrukcja Pałacu Barberini, której projekt opracował Thomas Albrecht z berlińskiego biura architektonicznego Hillmer &amp; Sattler und Albrecht została przeprowadzona w latach 2013-2016. Koszty prac budowlanych, wynoszące około 70-80 milionów euro w całości sfinansowała fundacja Hassa Plattnera. Budynek wybudowano w oparciu o współczesną technologię, z wykonanym z żelbetu szkieletem, na który nałożono wełnę mineralną, a na niej z kolei została umieszczona fasada. Fasadę głównej części budynku, zarówno od strony Alter Markt, jak i od strony Haweli zrekonstruowano w oparciu o stare zdjęcia pomiarowe, przy użyciu tradycyjnych technik rzemieślniczych oraz materiałów, tj. cegła i piaskowiec, który sprowadzono z tych samych miejsc, z których pochodził ten wykorzystany w oryginalnym budynku, tzn. z Pirny i Hradca Králové. Elewacje bocznych skrzydeł zostały wykonane z wełny mineralnej i pokryte grubą warstwą tynku mineralnego. Ozdabiające elewację detale architektoniczne stworzono z zabarwionego materiału mineralnego. Większość pomieszczeń budynku, przeznaczonych na cele wystawiennicze urządzono w oparciu o współczesną stylistykę z wykorzystaniem najnowszych rozwiązań technologicznych. Wyjątkiem jest foyer na parterze, którego historyczny wygląd odtworzono na podstawie starych zdjęć pomiarowych. Znajdujące się w nim sklepienie kopułowe wykonano z wykorzystaniem stosowanej współcześnie przy konserwacji zabytków techniki zwanej rabitz, polegającej na natryskowym nanoszeniu na zawieszoną pod sufitem, opartą na konstrukcji z metalowych prętów formę kilku warstw wzmocnionego włóknem tynku wapiennego. Przed otwarciem muzeum, w dniach 1-4 grudnia 2016 roku puste pomieszczenia budynku były udostępnione do zwiedzania.
20 stycznia 2017 roku w odbudowanym budynku odbyło się uroczyste otwarcie Museum Barberini z udziałem m.in. nadburmistrza Poczdamu Janna Jakobsa, premiera Brandenburgii Dietmara Woidkego, kanclerz Niemiec Angeli Merkel oraz amerykańskiego przedsiębiorcy i współzałożyciela firmy Microsoft Billa Gatesa. Z kolei trzy dni później muzeum oficjalnie otwarto dla zwiedzających. Stałym punktem oferty muzeum jest kolekcja Hasso Plattnera, w której znajdują się dzieła reprezentujące m.in. impresjonizm, amerykański modernizm i sztukę okresu NRD, aczkolwiek organizuje ono również prowadzone w międzynarodowej kooperacji wystawy czasowe dotyczące konkretnych tematów, artystów lub okresów. Oprócz Museum Barberini w gmachu znajdują się również: mogąca pomieścić około dwustu osób sala balowa, kawiarnia Museumscafé i położony w podziemiach pokój edukacyjny.
Architektura.
Pałac Barberini nawiązuje swą architekturą do barokowego rzymskiego Palazzo Barberini. Ze względu na nieregularny kształt placu Alter Markt nie zdecydowano się na zbudowanie dokładnej kopii włoskiego pałacu, posiadającego mocno cofniętą część środkową i dwa boczne skrzydła tworzące przed nią dziedziniec – obawiano się, że przez taki dziedziniec kształt placu stałby się jeszcze bardziej nieregularny. Zamiast tego wybudowano dopasowany do frontu przebiegającej obok Alter Markt ulicy, mający 30 m wysokości i 42 m szerokości, budynek z lekko wysuniętym do przodu środkowym ryzalitem. Z tyłu gmachu powstały z kolei zabudowania gospodarcze, związane z jego pierwotną funkcją jako siedziby restauracji z browarem. Podczas przebudowy z lat 1847–1851 zabudowania te zastąpiono dwoma bocznymi skrzydłami. Oryginalny Pałac Barberini posiadał typowe dla poczdamskich domów mieszczańskich kondygnacje pośrednie. W obecnym zrekonstruowanym budynku kondygnacje te już nie istnieją.
Elewacja gmachu od strony Alter Markt ma trzynaście osi. Jej ozdobiony korynckimi i jońskimi pilastrami, posiadający łukowe okna i zwieńczony attyką z fryzem oraz dekoracyjnymi kamiennymi wazami środkowy ryzalit jest węższy od swojego pierwowzoru w Palazzo Barberini i na parterze przy wejściu ma pięć arkad (w rzymskim pałacu jest ich siedem). Arkady te pierwotnie były otwarte, a w odbudowanym budynku znajdują się w nich szklane drzwi – za ich pośrednictwem można przejść na znajdujący się pomiędzy bocznymi skrzydłami dziedziniec, który sąsiaduje z biegnącą wzdłuż Haweli promenadą. W historycznym budynku skrzydła miały po pięć kondygnacji, natomiast przy odbudowie ich liczbę zredukowano do trzech kondygnacji głównej części gmachu. Na prawo od arkad została umieszczona nieobecna w oryginalnym gmachu brama. Znajduje się za nią winda służąca do transportu większych dostaw eksponatów muzealnych na wyżej położone kondygnacje.
Wnętrza.
Na parterze Pałacu Barberini znajduje się foyer, będące jedynym zrekonstruowanym historycznym pomieszczeniem. Cechuje je wyłożona lastriko posadzka i sklepienie kopułowe, wsparte na pękatych kolumnach. 
Pozostałą część parteru, a także dwie wyżej położone kondygnacje, zajmuje 17 pomieszczeń wystawienniczych o łącznej powierzchni 2200 m². Znajdują się w nich sufity, będące podwieszanymi konstrukcjami opartymi na pokrytych pochłaniającym dźwięk materiałem płytach gipsowo-kartonowych. Występują dwa ich rodzaje: proste i zakrzywione. Pomieszczenia z prostymi sufitami posiadają zamontowane na nich płaskie lampy oparte na diodach LED, z kolei te z zakrzywionymi sufitami są oświetlane liniowymi reflektorami opartymi na diodach LED, umieszczonymi na przymocowanych do ścian profilach gzymsowych. Na podłogach pomieszczeń są umieszczone parkiety z dębowych desek ułożonych w jodełkę.
W budynku są także dwie, wykończone tynkiem wapiennym klatki schodowe, charakteryzujące się czterema mającymi kwadratowy przekrój filarami, na których oparte są schody z poręczami nawiązującymi swą stylistyką do art déco. Filary te są pokryte lśniącym stiukiem.

</doc>
<doc id="4398927" url="https://pl.wikipedia.org/wiki?curid=4398927" title="Museum Barberini">
Museum Barberini

Museum Barberini – muzeum sztuki, znajdujące się w Poczdamie, założone 20 stycznia 2017 roku. Jego siedzibą jest położony przy Alter Markt Pałac Barberini. Zbiory placówki stanowi prywatna kolekcja poczdamskiego przedsiębiorcy z branży informatycznej, miliardera i mecenasa sztuki Hassa Plattnera, będącego inicjatorem powstania muzeum. Organizuje ona ponadto prowadzone w międzynarodowej kooperacji wystawy czasowe dotyczące konkretnych tematów, artystów lub okresów.
Geneza.
Muzeum powstało z inicjatywy poczdamskiego przedsiębiorcy z branży informatycznej, miliardera i mecenasa sztuki Hassa Plattnera, który zaproponował utworzenie go w ramach prowadzonej na szczeblu władz miejskich Poczdamu debaty nad funkcją Pałacu Barberini po jego planowanej odbudowie.
20 stycznia 2017 roku odbyło się uroczyste otwarcie Museum Barberini, w którym oprócz jego pomysłodawcy udział wzięło około 650 zaproszonych gości, tj. nadburmistrz Poczdamu Jann Jakobs, premier Brandenburgii Dietmar Woidke, kanclerz Niemiec Angela Merkel, ambasadorzy Francji, Rosji i Stanów Zjednoczonych w Niemczech, amerykański przedsiębiorca i współzałożyciel firmy Microsoft Bill Gates, prezes koncernu medialnego Axel Springer SE Mathias Döpfner, niemiecki reżyser Volker Schlöndorff, a także wielu ludzi związanych z szeroko pojętą branżą kultury i sztuki. Natomiast trzy dni później muzeum zostało oficjalnie otwarte dla zwiedzających. W ciągu pierwszego roku istnienia placówkę odwiedziło ponad 520 tysięcy osób.
Siedziba.
Muzeum mieści się w położonym przy Alter Markt barokowym Pałacu Barberini. Budynek, dla którego inspiracją i wzorem był znajdujący się w Rzymie Palazzo Barberini został zbudowany w latach 1771-1772 jako część prowadzonego przez pruskiego króla Fryderyka II Wielkiego urbanistycznego przekształcenia Alter Markt. Początkowo mieściła się w nim restauracja z browarem (niem. "Brauhaus"), a po przebudowie dokonanej w latach 1847-1851 z inicjatywy króla Fryderyka Wilhelma IV znajdowały się w nim mieszkania czynszowe, zaś położone na dwóch górnych kondygnacjach pomieszczenia głównej części gmachu były wykorzystywane przez poczdamskie organizacje kulturalne. W 1912 roku budynek został zakupiony przez władze miejskie, które rok później ulokowały w nim różne instytucje, tj. urząd stanu cywilnego i urząd ds. dróg miejskich. W następnych latach budynek stał się także siedzibą centrali telefonicznej, biura turystycznego i schroniska dla młodzieży. 
Podczas II wojny światowej, w czasie przeprowadzonego w 1945 roku przez lotnictwo brytyjskie bombardowania Poczdamu Pałac Barberini został prawie całkowicie zniszczony, a jego pozostałości rozebrano trzy lata później. W czasach współczesnych władze Poczdamu postanowiły przywrócić Alter Markt do historycznej postaci, w wyniku czego Pałac Barberini został odbudowany w latach 2013-2016. Całość kosztów związanych z inwestycją, wynoszących około 70-80 milionów euro w całości pokryła fundacja Hassa Plattnera.
Zbiory i wystawy.
Zbiory muzeum stanowi prywatna kolekcja Hassa Plattnera. Liczy ona około 80 obrazów, reprezentujących takie kierunki jak impresjonizm, amerykański i klasyczny modernizm, szkoła lipska, sztuka okresu NRD oraz czasów po 1989 roku. Znajdują się w niej dzieła Claude'a Moneta, Pierre'a-Auguste'a Renoira, Edvarda Muncha, Alfreda Sisleya, Gerharda Richtera, Bernharda Heisiga, Wernera Tübkego i Martina Kippenbergera. Ponadto na dziedzińcu muzeum od 30 czerwca 2016 roku znajduje się mająca 5 m wysokości, wykonana z brązu rzeźba "Jahrhundertschritt" (pol. „Krok stulecia”) autorstwa Wolfganga Mattheuera. 
Placówka organizuje również prowadzone w międzynarodowej kooperacji wystawy czasowe, dotyczące konkretnych tematów, artystów lub okresów. Na początku działalności muzeum, w okresie od 20 stycznia do 28 maja 2017 roku odbyły się dwie takie wystawy, na których pokazano dzieła pochodzące z muzeów w Paryżu, Petersburgu, Jerozolimie i Waszyngtonie oraz od prywatnych kolekcjonerów. Na pierwszej z nich, zatytułowanej "Impressionismus. Die Kunst der Landschaft" (pol. „Impresjonizm. Sztuka krajobrazu”) zwiedzający mogli podziwiać ponad 140 prac, w tym 41 obrazów Claude'a Moneta i 14 rzeźb Auguste'a Rodina. Druga natomiast, nosząca tytuł "Klassiker der Moderne" (pol. „Klasyka nowoczesności”) dotyczyła takich artystów jak Max Liebermann, Edvard Munch, Emil Nolde i Wassily Kandinsky. W jej skład wchodziło około 60 obrazów i rzeźb pokazujących rozwój sztuki od około 1890 roku przez okres następnych stu lat. Innym przykładem wystawy czasowej, zorganizowanej w Museum Barberini jest odbywająca się w kooperacji z Kunsthalle Bremen w dniach 24 lutego-10 czerwca 2018 roku wystawa pod tytułem "Max Beckmann. Welttheater" (pol. „Max Beckmann. Teatr świata”), na której zaprezentowano około stu prac przedstawiających wyobrażenie historycznej integracji idei teatru świata w twórczości Maxa Beckmanna.

</doc>
<doc id="4398931" url="https://pl.wikipedia.org/wiki?curid=4398931" title="Humphrey Lancaster">
Humphrey Lancaster



</doc>
<doc id="4398934" url="https://pl.wikipedia.org/wiki?curid=4398934" title="Brzostowica Murowana">
Brzostowica Murowana



</doc>
<doc id="4398941" url="https://pl.wikipedia.org/wiki?curid=4398941" title="Duchess Landing">
Duchess Landing

Duchess Landing – jednostka osadnicza w Stanach Zjednoczonych, w stanie Oklahoma, w hrabstwie McIntosh.

</doc>
<doc id="4398945" url="https://pl.wikipedia.org/wiki?curid=4398945" title="Bolesław Mościcki (major)">
Bolesław Mościcki (major)

Bolesław Mościcki herbu Ślepowron (ur. 28 października 1899, zm. 1 czerwca 1976 w Londynie) – major Wojska Polskiego, komisarz Straży Granicznej.
Życiorys.
Urodził się 28 października 1899. Był synem Ludwika Hipolita Mościckiego herbu Ślepowron i Jadwigi z domu Orłowskiej. U kresu I wojny światowej został przyjęty do Wojska Polskiego i w listopadzie 1918 brał udział w obronie Lwowa podczas wojny polsko-ukraińskiej. Został awansowany na stopień podporucznika rezerwy piechoty ze starszeństwem z dniem 1 czerwca 1919. W 1923, 1924 był oficerem rezerwowym 36 pułku piechoty w Warszawie. Został awansowany na stopień podporucznika rezerwy piechoty ze starszeństwem z dniem 2 stycznia 1932. W 1934 był oficerem rezerwy 23 pułku piechoty we Włodzimierzu Wołyńskim. 
Został oficerem Straży Granicznej, pełnił funkcje komendanta Komisariatu Straży Granicznej „Śniatyn” i Komisariatu Straży Granicznej „Worochta”.
Po wybuchu II wojny światowej i agresji ZSRR na Polskę z 17 września 1939 został aresztowany przez NKWD, po czym był więziony w obozie w Kozielsku, a od 1940 w obozu jenieckim NKWD w Griazowcu. Po odzyskaniu wolności na mocy amnestii, był oficerem 2 Korpusu Polskiego i brał udział w kampanii włoskiej
Po wojnie pozostał na emigracji w Wielkiej Brytanii. Zmarł 1 czerwca 1976 w Londynie.

</doc>
<doc id="4398946" url="https://pl.wikipedia.org/wiki?curid=4398946" title="Kobylnik (Białoruś)">
Kobylnik (Białoruś)



</doc>
<doc id="4398949" url="https://pl.wikipedia.org/wiki?curid=4398949" title="Bolesław Mościcki">
Bolesław Mościcki



</doc>
<doc id="4398951" url="https://pl.wikipedia.org/wiki?curid=4398951" title="Fokker D.VI">
Fokker D.VI

Fokker D.VI – niemiecki samolot myśliwski, zaprojektowany przez Antona Fokkera i Reinholda Platza w 1917 roku w wytwórni lotniczej Fokker w Schwerinie. Zbudowany w krótkiej serii ze względu na konkurencję doskonalszego Fokkera D.VII.
Historia.
Na początek 1918 roku lotnictwo niemieckie zarządziło konkurs na nowe myśliwce, z silnikami rotacyjnymi i rzędowymi; Fokker zaproponował kilka prototypów, z których dwa, napędzane silnikami rotacyjnymi, o oznaczeniu V.13/I i V.13/II były niewielkimi dwupłatami, o konstrukcji kadłuba wywodzącej się z trójpłata Dr.I. Pierwszy napędzany był silnikiem Oberursel U.II (110 KM), drugi – Siemens-Halske Sh.III (160 KM). Samoloty z tym silnikiem (oprócz Fokkera, także Pfalz D.VII) wykazały się świetnymi własnościami lotnymi, ale silnik był jeszcze nie do końca dopracowany i zawodny, co wyeliminowało je z konkurencji. V.13 Fokkera był łatwy w pilotażu, zwrotny, a dzięki zbliżonej konstrukcji do innych maszyn tej firmy – łatwy w naprawie i solidny. Po przejściu bez najmniejszych kłopotów testów wytrzymałościowych w lutym 1918 roku, został przyjęty do uzbrojenia jako nowy myśliwiec z silnikiem rotacyjnym, o oznaczeniu Fokker D.VI. Zamówiono niewielką serię wstępną, a z dalszej produkcji zrezygnowano, koncentrując się na budowie Fokkera D.VII. Gdyby nie to samolot, zwrotny i szybki (na małych wysokościach szybszy od D.VII) byłby zapewne budowany w wielkiej liczbie.
Użycie w lotnictwie.
W lotnictwie niemieckim był wprowadzany do nielicznych jednostek frontowych (m.in. do Jasta 80 i 84), ale większość służyła do szkolenia. 7 samolotów Fokker D.VI było używanych również w lotnictwie austro-węgierskim.
Opis konstrukcji.
Samolot Fokker D.VI był jednomiejscowym samolotem myśliwskim, zbudowanym w układzie dwupłata o grubym profilu płatów, które miały kształt prostokątny. Drewniane płaty były dwudźwigarowe – od krawędzi natarcia do pierwszego dźwigara kryte sklejką, w dalszej części płótnem. Lotki umieszczono tylko na górnym płacie i wyposażono je w kompensację aerodynamiczną. Płat górny i dolny połączono rozpórkami o kształcie odwróconej litery „N”, których zadaniem było zmniejszenie drgań – płaty były zasadniczo wolnonośne i nie potrzebowały innych, zewnętrznych usztywnień. Oba skrzydła były jednoczęściowe, dolne przechodziło przez kadłub, górne podparte nad kadłubem dwiema parami zastrzałów. Kadłub był kratownicowy, spawany z rurek stalowych, pokryty wokół silnika blachami aluminiowymi, w środkowej części, mieszczącej odkrytą kabinę, kryty sklejką, w tylnej płótnem. Stateczniki poziome trójkątne, usterzenie poziome kontynuujące kształt trójkąta, wyważone, z rurek stalowych krytych płótnem; ster kierunku zrównoważony.
Podwozie klasyczne – stałe, amortyzowane sznurem gumowym, z płozą ogonową. Napęd stanowił 110-konny silnik rotacyjny Oberursel U.II, napędzający drewniane dwułopatowe śmigło; w późniejszych maszynach montowano prawdopodobnie silnik Oberursel U.III, o mocy 145 KM.
Uzbrojenie stanowiły dwa karabiny maszynowe LMG 08/15 kal. 7,92 mm – stałe, zsynchronizowane, w górnej części kadłuba.

</doc>
<doc id="4398955" url="https://pl.wikipedia.org/wiki?curid=4398955" title="Shady Grove (hrabstwo McIntosh)">
Shady Grove (hrabstwo McIntosh)

Shady Grove – jednostka osadnicza w Stanach Zjednoczonych, w stanie Oklahoma, w hrabstwie McIntosh.

</doc>
<doc id="4398957" url="https://pl.wikipedia.org/wiki?curid=4398957" title="Henry Beaufort">
Henry Beaufort

Henry Beaufort, forma spolszczona Henryk Beaufort (ur. ok. 1374 w Beaufort-en-Vallée, zm. 11 kwietnia 1447 w Winchesterze) – angielski kardynał, trzykrotny Lord Kanclerz, główny organizator krucjaty przeciw Czechom.
Życiorys.
Urodził się około 1374 roku w Beaufort-en-Vallée, jako syn Jana z Gandawy i jego konkubiny Katarzyny Swinford. Studiował na Uniwersytecie Oksfordzkim, a po przyjęciu święceń kapłańskich został prebendarzem w katedrze w Sutton. 1 czerwca 1398 roku został mianowany biskupem Lincoln, a 14 lipca przyjął sakrę. Rok później został kanclerzem swojej macierzystej uczelni, a w 1403 – po raz pierwszy mianowano go Lordem Kanclerzem i pełnił tę funkcję przez rok. 19 listopada 1404 roku został przeniesiony do diecezji Winchesteru. W kolejnych lata był legatem w Królestwie Anglii i Irlandii oraz angielskim ambasadorem we Francji. W 1413 roku ponownie został Lordem Kanclerzem, a rok później negocjował pokój pomiędzy Anglią a Francją w czasie trwającej wojny stuletniej. Trzy lata później odbył pielgrzymkę do Ziemi Świętej, a następnie wziął udział w soborze konstancjańskim, gdzie stanął po stronie prymatu papieskiego. Król Henryk V Lancaster zabronił mu przyjęcia godności kardynalskiej, chcąc zatrzymać biskupa na dworze angielskim, a po jego śmierci w 1422 roku, Beaufort został opiekunem Henryka VI. W 1424 roku po raz trzeci pełnił funkcję Lorda Kanclerza. 24 maja 1426 roku został kreowany kardynałem prezbiterem i otrzymał kościół tytularny Sant’Eusebio. 
Papież Marcin V mianował go legatem "a latere" w Królestwie Niemieckim, Węgierskim i w Czechach. Jako legat był głównym organizatorem najazdu niemieckich krzyżowców na Czechy, zakończonego klęską w bitwie pod Tachovem. W czasie swojej nieobecności, Onufry Lancaster zwiększył swoje wpływy w Radzie Regencyjnej. Kardynał był członkiem trybunału oskarżającego Joannę d’Arc w Rouen, widział jej egzekucję, a także koronował Henryka VI na króla Francji w Paryżu w 1431 roku. Na przełomie lat 30. i 40. XV wieku usiłował ponownie negocjować pokój pomiędzy Anglią a Francją, jednak bezskutecznie. W latach 40. pełnił także funkcję protoprezbitera. Zmarł 11 kwietnia 1447 roku w Winchesterze.
Miał nieślubną córkę Jane. W literaturze są rozbieżności, co do osoby matki. Wedle jednego stanowiska była nią Alice Fitzalan, ale istnieje pogląd odrzucający identyfikację i uznający matkę dziecka za nieznaną.
Jeden z bohaterów "Henryka VI" Szekspira.

</doc>
<doc id="4398958" url="https://pl.wikipedia.org/wiki?curid=4398958" title="Texanna">
Texanna

Texanna – jednostka osadnicza w Stanach Zjednoczonych, w stanie Oklahoma, w hrabstwie McIntosh.

</doc>
<doc id="4398960" url="https://pl.wikipedia.org/wiki?curid=4398960" title="Zmiennożywność">
Zmiennożywność



</doc>
<doc id="4398962" url="https://pl.wikipedia.org/wiki?curid=4398962" title="Pahranicznaja (obwód brzeski)">
Pahranicznaja (obwód brzeski)



</doc>
<doc id="4398965" url="https://pl.wikipedia.org/wiki?curid=4398965" title="River Bottom">
River Bottom

River Bottom – jednostka osadnicza w Stanach Zjednoczonych, w stanie Oklahoma, w hrabstwie Muskogee.

</doc>
<doc id="4398967" url="https://pl.wikipedia.org/wiki?curid=4398967" title="Sand Hills">
Sand Hills

Sand Hills – jednostka osadnicza w Stanach Zjednoczonych, w stanie Oklahoma, w hrabstwie Muskogee.

</doc>
<doc id="4398968" url="https://pl.wikipedia.org/wiki?curid=4398968" title="Sobakińce">
Sobakińce



</doc>
<doc id="4398970" url="https://pl.wikipedia.org/wiki?curid=4398970" title="Jang Yoon-jeong">
Jang Yoon-jeong



</doc>
<doc id="4398971" url="https://pl.wikipedia.org/wiki?curid=4398971" title="Błudeń">
Błudeń



</doc>
<doc id="4398972" url="https://pl.wikipedia.org/wiki?curid=4398972" title="Sour John">
Sour John

Sour John – jednostka osadnicza w Stanach Zjednoczonych, w stanie Oklahoma, w hrabstwie Muskogee.

</doc>
<doc id="4398974" url="https://pl.wikipedia.org/wiki?curid=4398974" title="Rusota">
Rusota



</doc>
<doc id="4398975" url="https://pl.wikipedia.org/wiki?curid=4398975" title="Rusota-Sołochy">
Rusota-Sołochy



</doc>
<doc id="4398978" url="https://pl.wikipedia.org/wiki?curid=4398978" title="Lucien">
Lucien

Lucien – jednostka osadnicza w Stanach Zjednoczonych, w stanie Oklahoma, w hrabstwie Noble.

</doc>
<doc id="4398979" url="https://pl.wikipedia.org/wiki?curid=4398979" title="Earth BioGenome Project">
Earth BioGenome Project

Earth BioGenome Project (EBP) – inicjatywa międzynarodowego zespołu naukowców, której celem jest zsekwencjonowanie, skatalogowanie i scharakteryzowanie w ciągu 10 lat genomów wszystkich opisanych naukowo gatunków organizmów eukariotycznych na Ziemi. Wyniki EBP będą informować o szerokim zakresie głównych problemów, przed którymi stoi ludzkość, takich jak m.in. wpływ zmian klimatu na różnorodność biologiczną, zachowanie zagrożonych gatunków i ekosystemów. Inicjatywa ta stworzy bazę danych biologicznych – otwarte cyfrowe repozytorium informacji genomicznej, która stanowić będzie platformę do badań naukowych i będzie wspierać inicjatywy związane ze środowiskiem i jego ochroną. 
Artykuł naukowy przedstawiający wizję projektu został opublikowany w PNAS w kwietniu 2018, a oficjalne uruchomienie projektu nastąpiło 1 listopada 2018 w Londynie. Zespołowi przewodniczą: profesor Harris A. Lewin z Uniwersytetu Kalifornijskiego, Gene E. Robinson z Uniwersytetu Illinois i W. John Kress z Instytutu Smithsona – inicjatorzy projektu. Pomysł takiego projektu po raz pierwszy pojawił się w 2015 na spotkaniu zorganizowanym przez Lewina, Robinsona i Kressa. Postęp technologiczny w dziedzinie wysokowydajnych obliczeń, przechowywania danych i bioinformatyki umożliwia odczyt i interpretację dziesiątek tysięcy genomów każdego roku przez instytucje partnerskie na całym świecie, co sprawia, że projekt jest wykonalny.
EBP zakłada zsekwencjonowanie genomów ok. 1,5 mln znanych gatunków eukariotów (wszystkie rośliny, zwierzęta, Protozoa i grzyby).
Prace będą realizowane w trzech fazach. Pierwsza faza, szacowana na trzy lata, obejmie przynajmniej jednego reprezentanta każdej z ok. 9000 znanych rodzin. Inicjatorzy szacują, że całkowity koszt projektu wyniesie 4,7 mld USD, a przedsięwzięcie przyczyni się do zrozumienia biologii, ewolucji i organizacji życia na Ziemi, wzmocni wysiłki na rzecz ochrony, pomocy w ochronie i przywracaniu różnorodności biologicznej, a także ułatwi odkrywanie gatunków dotychczas nieznanych nauce. Ponadto, zebrane genomy będą przydatne do klasyfikacji istniejących i nowych gatunków oraz identyfikacji zmian genetycznych związanych ze specjalistycznymi cechami w określonych liniach rozwojowych.
Administrowanie projektem powierzono centrum w Uniwersytecie Kalifornijskim w Davis (UC Davis Genome Center).

</doc>
<doc id="4398981" url="https://pl.wikipedia.org/wiki?curid=4398981" title="Earth Biogenome Project">
Earth Biogenome Project



</doc>
<doc id="4398982" url="https://pl.wikipedia.org/wiki?curid=4398982" title="Ri Se-gwang">
Ri Se-gwang

Ri Se-gwang (ur. 21 stycznia 1985 r. w Hamgyŏngu Południowym) – północnokoreański gimnastyk, złoty medalista igrzysk olimpijskich, trzykrotny mistrz świata, złoty medalista igrzysk azjatyckich, trzykrotny mistrz Azji, srebrny i brązowy medalista uniwersjady.
Igrzyska olimpijskie.
Na igrzyskach olimpijskich w Rio de Janeiro zdobył złoty medal w skokach. W finale pokonał Rosjanina Denisa Abliazina 0,175 punktu i Japończyka Kenzō Shiraia o 0,242.

</doc>
<doc id="4398983" url="https://pl.wikipedia.org/wiki?curid=4398983" title="Świack Wielki">
Świack Wielki



</doc>
<doc id="4398985" url="https://pl.wikipedia.org/wiki?curid=4398985" title="McCord (Oklahoma)">
McCord (Oklahoma)

McCord – jednostka osadnicza w Stanach Zjednoczonych, w stanie Oklahoma, w hrabstwie Osage.

</doc>
<doc id="4398986" url="https://pl.wikipedia.org/wiki?curid=4398986" title="Turna (rejon kamieniecki)">
Turna (rejon kamieniecki)



</doc>
<doc id="4398987" url="https://pl.wikipedia.org/wiki?curid=4398987" title="Hans-Jürgen Felsen">
Hans-Jürgen Felsen

Hans-Jürgen Felsen (ur. 30 stycznia 1940 w Bytomiu) – niemiecki lekkoatleta, sprinter, medalista mistrzostw Europy z 1966. W czasie swojej kariery reprezentował Republikę Federalną Niemiec.
Zdobył brązowy medal w sztafecie 4 × 100 metrów na mistrzostwach Europy w 1966 w Budapeszcie (sztafeta RFN biegła w składzie: Felsen, Gert Metz, Dieter Enderlein i Manfred Knickenberg). Felsen startował również w biegu na 100 metrów, w którym odpadł w półfinale.
Zwyciężył w sztafecie 4 × 100 metrów na letniej uniwersjadzie w 1965 w Budapeszcie, a także zdobył brązowy medal w tej konkurencji na letniej uniwersjadzie w 1961 w Sofii.
Felsen był mistrzem RFN w sztafecie 4 × 100 metrów w 1965, 1966 i 1967. W hali był brązowym medalistą mistrzostw RFN w biegu na 60 metrów w 1965.

</doc>
<doc id="4398991" url="https://pl.wikipedia.org/wiki?curid=4398991" title="Wólka Dorguńska">
Wólka Dorguńska



</doc>
<doc id="4398992" url="https://pl.wikipedia.org/wiki?curid=4398992" title="Anna Lewicka z Lewickich">
Anna Lewicka z Lewickich

Anna Lewicka z Lewickich (ur. 26 lipca 1852 we Lwowie, zm. 27 lipca 1932 tamże) – polska pisarka, dziennikarka, popularyzatorka przyrody i historii dla dzieci.
Życiorys.
Urodzona w rodzinie lwowskiego przemysłowca. W wieku pięciu lat straciła matkę i była wychowywana przez ciotkę oraz jej męża, zamożnego kupca i wiceprezydenta Lwowa. Ukończyła pensję i Seminarium Nauczycielskie w rodzinnym Lwowie. Od młodości znajdowała się pod wpływem koncepcji pozytywistycznych. Zrezygnowała z podjęcia studiów w Szwajcarii, mimo dobrych warunków materialnych. Rozpoczęła pracę nauczycielską w Stanisławowie. Wyszła za mąż za Feliksa Lewickiego, z którym miała córkę Jadwigę.
Była autorką tekstów i redaktorem w pismach: „Echo z Pokucia” (do 1887 – redagowała to pismo wspólnie z mężem), „Mały Światek” (od 1887 do 1920 – zamieszczała w nim artykuły przyrodnicze pod pseudonimami Duszyński i Anatol Zieliński) oraz „Nasz Towarzysz” i „Głos Polski”.
Została pochowana w grobowcu rodziny Wieczyńskich na Cmentarzu Łyczakowskim we Lwowie.
Twórczość pisarska.
Tworzyła dużo, prawie wyłącznie dla dzieci i młodzieży. W twórczości łączyła hasła pozytywistyczne z tradycjami romantycznymi.
Źródło.

</doc>
<doc id="4398994" url="https://pl.wikipedia.org/wiki?curid=4398994" title="Górnik Zabrze w sezonie 1971/1972">
Górnik Zabrze w sezonie 1971/1972

Sezon 1971/1972 był 25. sezonem w historii klubu i 17. z kolei na najwyższym szczeblu rozgrywek ligowych. Górnik wygrał rozgrywki I ligi zdobywając po raz dziewiąty tytuł Mistrza Polski, zdobył po raz piąty Puchar Polski oraz jako zdobywca Pucharu Polski w sezonie 1970/1971 brał udział w Pucharze Zdobywców Pucharów docierając do ćwierćfinału.
Puchar Polski.
W sezonie 1970/1971 Górnik Zabrze rozpoczął rozgrywki od 1/16 finału, a zakończył je zdobywając trofeum po raz piąty (czwarty raz z rzędu).
Puchar Zdobywców Pucharów.
Rozgrywki PZP w sezonie 1970/1971 Górnik rozpoczął od 1/16 finału, a zakończył w ćwierćfinale przegrywając z zespołem Manchesteru City.

</doc>
<doc id="4398995" url="https://pl.wikipedia.org/wiki?curid=4398995" title="Howiezna">
Howiezna



</doc>
<doc id="4398996" url="https://pl.wikipedia.org/wiki?curid=4398996" title="Zou Jingyuan">
Zou Jingyuan

Zou Jingyuan (; ur. 3 stycznia 1998 r. w prowincji Syczuan) – chiński gimnastyk, trzykrotny mistrz świata, dwukrotny złoty medalista igrzysk azjatyckich, trzykrotny mistrz Azji.

</doc>
<doc id="4398997" url="https://pl.wikipedia.org/wiki?curid=4398997" title="Balla Kościelna">
Balla Kościelna



</doc>
<doc id="4398998" url="https://pl.wikipedia.org/wiki?curid=4398998" title="Parafia Narodzenia Najświętszej Maryi Panny w Balli Kościelnej">
Parafia Narodzenia Najświętszej Maryi Panny w Balli Kościelnej



</doc>
<doc id="4399002" url="https://pl.wikipedia.org/wiki?curid=4399002" title="Bazylika Matki Boskiej Królowej Pokoju w Jamusukro">
Bazylika Matki Boskiej Królowej Pokoju w Jamusukro



</doc>
<doc id="4399004" url="https://pl.wikipedia.org/wiki?curid=4399004" title="Denis O’Callaghan">
Denis O’Callaghan

Denis O’Callaghan (ur. 29 maja 1939 w Nyngan, zm. 22 maja 2017 w Tamworth) – australijski rugbysta występujący na pozycji , reprezentant kraju, trener.
Z Randwick związał się w roku 1961 i do roku 1967 rozegrał w jego barwach sześćdziesiąt osiem spotkań, początkowo w formacji ataku, a następnie w trzeciej linii młyna. Klub w tym okresie dwukrotnie zwyciężył w rozgrywkach Shute Shield.
W stanowej reprezentacji w latach 1963–1966 zagrał trzykrotnie – przeciwko "Wallabies" i Queensland – zdobywając jedno przyłożenie. Otrzymał także powołanie do reprezentacji kraju, w której rozegrał szesnaście towarzyskich spotkań podczas "tournée" po północnej półkuli na przełomie lat 1965 i 1966, nie zagrał jednak w żadnym testmeczu.
Po powrocie z tej wyprawy grał przez dwa sezony w rugby league w klubie St. George Dragons. W 1977 roku trenował zespół Tamworth Pirates.
Żonaty z Margaret, trójka dzieci – Jacquie, Kellie i Tim.

</doc>
<doc id="4399008" url="https://pl.wikipedia.org/wiki?curid=4399008" title="Dieter Enderlein">
Dieter Enderlein

Dieter Enderlein (ur. 19 maja 1944 w Merchweiler, zm. 20 stycznia 2004 we Frankfurcie) – niemiecki lekkoatleta, sprinter, medalista mistrzostw Europy z 1966. W czasie swojej kariery reprezentował Republikę Federalną Niemiec.
Zdobył brązowy medal w sztafecie 4 × 100 metrów na mistrzostwach Europy w 1966 w Budapeszcie (sztafeta RFN biegła w składzie: Hans-Jürgen Felsen, Gert Metz, Enderlein i Manfred Knickenberg).
Był mistrzem RFN w sztafecie 4 × 100 metrów w 1965, 1966 i 1967 oraz wicemistrzem w biegu na 100 metrów w 1963.
Kilkakrotnie poprawiał rekord RFN w sztafecie 4 × 100 metrów do wyniku 39,3 s (16 września 1967 w Kijowie).

</doc>
<doc id="4399011" url="https://pl.wikipedia.org/wiki?curid=4399011" title="Stone Town">
Stone Town



</doc>
<doc id="4399014" url="https://pl.wikipedia.org/wiki?curid=4399014" title="Katedra Niepokalanego Poczęcia Najświętszej Maryi Panny w Rangunie">
Katedra Niepokalanego Poczęcia Najświętszej Maryi Panny w Rangunie



</doc>
<doc id="4399016" url="https://pl.wikipedia.org/wiki?curid=4399016" title="Parafia Przenajświętszej Trójcy w Krzywaczce">
Parafia Przenajświętszej Trójcy w Krzywaczce

Parafia Przenajświętszej Trójcy w Krzywaczce – parafia rzymskokatolicka należąca do dekanatu Sułkowice. Została erygowana w 1452. 

</doc>
<doc id="4399018" url="https://pl.wikipedia.org/wiki?curid=4399018" title="Katedra św. Pawła w Abidżanie">
Katedra św. Pawła w Abidżanie



</doc>
<doc id="4399021" url="https://pl.wikipedia.org/wiki?curid=4399021" title="Archikatedra Nawrócenia św. Pawła Apostoła w Vigan">
Archikatedra Nawrócenia św. Pawła Apostoła w Vigan



</doc>
<doc id="4399022" url="https://pl.wikipedia.org/wiki?curid=4399022" title="Klasztor - muzeum Czojdżin lamy">
Klasztor - muzeum Czojdżin lamy



</doc>
<doc id="4399026" url="https://pl.wikipedia.org/wiki?curid=4399026" title="SM UC-30">
SM UC-30

SM UC-30 – niemiecki podwodny stawiacz min z okresu I wojny światowej, jedna z 64 zbudowanych jednostek typu "UC II". Zwodowany 27 lipca 1916 roku w stoczni Vulcan w Hamburgu, został przyjęty do służby w Kaiserliche Marine 22 sierpnia 1916 roku. Włączony w skład 1. Flotylli U-Bootów Hochseeflotte, w czasie służby operacyjnej okręt odbył cztery misje bojowe, w wyniku których zatonęło pięć statków o łącznej pojemności BRT. SM UC-30 zatonął wraz z całą załogą 21 kwietnia 1917 roku, wchodząc na minę nieopodal Esbjerg. Wrak jednostki odnaleziono w 2016 roku.
Projekt i budowa.
Sukcesy pierwszych niemieckich podwodnych stawiaczy min typu "UC I", a także niedostatki tej konstrukcji skłoniły dowództwo Cesarskiej Marynarki Wojennej z admirałem von Tirpitzem na czele do działań mających na celu budowę nowego, znacznie większego i doskonalszego typu okrętów podwodnych. Opracowany latem 1915 roku projekt okrętu, oznaczonego później jako typ "UC II", tworzony był równolegle z projektem przybrzeżnego torpedowego okrętu podwodnego typu "UB II". Głównymi zmianami w stosunku do poprzedniej serii były: instalacja wyrzutni torpedowych i działa pokładowego, zwiększenie mocy i niezawodności siłowni oraz wzrost prędkości i zasięgu jednostki, kosztem rezygnacji z możliwości łatwego transportu kolejowego (ze względu na powiększone rozmiary).
SM UC-30 zamówiony został 29 sierpnia 1915 roku jako piętnasta jednostka z I serii okrętów typu "UC II" (numer projektu 41, nadany przez Inspektorat Okrętów Podwodnych), w ramach wojennego programu rozbudowy floty. Został zbudowany w stoczni Vulcan w Hamburgu jako jeden z 21 okrętów typu "UC II" zamówionych w tej wytwórni. Stocznia oszacowała czas budowy okrętu na 8 miesięcy. UC-30 otrzymał numer stoczniowy 69 ("Werk 69"). Stępkę okrętu położono w 1915 roku, został zwodowany 27 lipca 1916 roku, zaś do służby w Cesarskiej Marynarce Wojennej przyjęto go 22 sierpnia 1916 roku.
Dane taktyczno-techniczne.
SM UC-30 był średniej wielkości dwukadłubowym przybrzeżnym okrętem podwodnym. Długość całkowita wynosiła 49,4 metra, szerokość 5,22 metra i zanurzenie 3,68 metra (wykonany ze stali kadłub sztywny miał 39,3 metra długości i 3,65 metra szerokości). Wysokość (od stępki do szczytu kiosku) wynosiła 7,46 metra. Wyporność w położeniu nawodnym wynosiła 400 ton, a w zanurzeniu 480 ton. Jednostka miała wysoki, ostry dziób przystosowany do przecinania sieci przeciwpodwodnych; do jej wnętrza prowadziły trzy luki, zlokalizowane przed kioskiem, w kiosku i w części rufowej, prowadzący do maszynowni. Cylindryczny kiosk miał średnicę 1,4 metra i wysokość 1,8 metra, obudowany był opływową osłoną. Okręt napędzany był na powierzchni przez dwa 6-cylindrowe, czterosuwowe silniki Diesla Daimler MU256 o łącznej mocy 500 KM, zaś pod wodą poruszał się dzięki dwóm silnikom elektrycznym SSW o łącznej mocy 460 KM. Dwa wały napędowe obracały dwie śruby wykonane z brązu manganowego (o średnicy 1,9 metra i skoku 0,9 metra). Okręt osiągał prędkość 11,6 węzła na powierzchni i 6,7 węzła w zanurzeniu. Zasięg wynosił 9410 Mm przy prędkości 7 węzłów w położeniu nawodnym oraz 54 Mm przy prędkości 4 węzłów pod wodą. Zbiorniki mieściły 63 tony paliwa, a energia elektryczna magazynowana była w dwóch bateriach akumulatorów 26 MAS po 62 ogniwa, zlokalizowanych pod przednim i tylnym pomieszczeniem mieszkalnym załogi. Okręt miał siedem zewnętrznych zbiorników balastowych. Dopuszczalna głębokość zanurzenia wynosiła 50 metrów, zaś czas zanurzenia 40 s.
Głównym uzbrojeniem okrętu było 18 min kotwicznych typu UC/200 w sześciu skośnych szybach minowych o średnicy 100 cm, usytuowanych w podwyższonej części dziobowej jeden za drugim w osi symetrii okrętu, pod kątem do tyłu (sposób stawiania – „pod siebie”). Układ ten powodował, że miny trzeba było stawiać na zaplanowanej przed rejsem głębokości, gdyż na morzu nie było do nich dostępu (co znacznie zmniejszało skuteczność okrętów). Uzbrojenie uzupełniały dwie zewnętrzne wyrzutnie torped kalibru 500 mm (umiejscowione powyżej linii wodnej na dziobie, po obu stronach szybów minowych), jedna wewnętrzna wyrzutnia torped kal. 500 mm na rufie (z łącznym zapasem 7 torped) oraz umieszczone przed kioskiem działo pokładowe kal. 88 mm L/30, z zapasem amunicji wynoszącym 130 naboi. Okręt miał trzy peryskopy Zeissa. Wyposażenie uzupełniała kotwica grzybkowa o masie 272 kg.
Załoga okrętu składała się z 3 oficerów oraz 23 podoficerów i marynarzy.
Służba.
22 sierpnia 1916 roku dowództwo UC-30 objął kpt. mar. (niem. "Kapitänleutnant") Heinrich Stenzler. Po okresie szkolenia okręt został 16 listopada włączony w skład 1. Flotylli U-Bootów Hochseeflotte. 16 listopada UC-30 odniósł pierwszy sukces, kiedy zatrzymał i zatopił ogniem artylerii zbudowany w 1877 roku norweski żaglowiec „Romance” (628 BRT), przewożący stemple kopalniane na trasie Holmestrand – West Hartlepool (ok. 100 Mm na północny wschód od Newcastle upon Tyne).
W dniach 8-15 lutego okręt odbył rejs wzdłuż wschodniego wybrzeża Anglii, stawiając 18 min w trzech zagrodach. 12 lutego na jednej z nich został zniszczony brytyjski uzbrojony trawler HMT „Euston” (209 BRT), a na jego pokładzie zginęło dziesięciu załogantów (katastrofa miała miejsce na pozycji ). 16 lutego na pozycji na minę wszedł też uzbrojony trawler HMT „Recepto” (245 BRT), który zatonął ze stratą ośmiu ludzi.
Kolejną misję bojową UC-30 przeprowadził od 8 do 19 marca, stawiając również wszystkie przewożone na pokładzie miny (18 sztuk) w czterech zagrodach, jednak tym razem ich ofiarą nie padła żadna jednostka. Celem następnego rejsu, rozpoczętego 30 marca z Helgolandu, było południowe wybrzeże Irlandii, gdzie miał postawić zagrody minowe i zwalczać wrogą żeglugę. Po pokonaniu kanału La Manche ofiarami załogi U-Boota 4 kwietnia 1917 roku padły dwa statki: pochodzący z 1905 roku uzbrojony brytyjski parowiec „Hunstanton” o pojemności 4504 BRT, transportujący pszenicę na trasie Geelong – Londyn, storpedowany bez ostrzeżenia na pozycji (cała załoga przeżyła atak) oraz zbudowana w 1880 roku argentyńska barkentyna „Monte Protegido” (281 BRT), płynąca z ładunkiem siemienia lnianego z Pernambuco do Rotterdamu, zatopiona na pozycji . Podczas drogi powrotnej z patrolu UC-30 doznał poważnej awarii silnika, co spowodowało znaczny spadek prędkości i konieczność oszczędzania prowiantu i wody pitnej. 19 kwietnia okręt nadał ostatni meldunek, znajdując się 75 Mm na południowy zachód od Lindesnes. Okręt nie powrócił już do bazy, tonąc 21 kwietnia 1917 roku z całą, liczącą 27 osób załogą po wejściu na minę na zachód od Esbjerg. 4 czerwca odnaleziono na wybrzeżu ciało bosmanmata Meissnera, a 25 czerwca morze wyrzuciło szczątki starszego bosmanmata Carstensa.
Wrak UC-30 został odkryty przez firmę JD-Contractor A/S nieopodal Esbjerg w 2016 roku. Na jego pokładzie odnaleziono m.in. 18 min i 6 torped.
Podsumowanie działalności bojowej.
SM UC-30 wykonał łącznie cztery misje bojowe, podczas których za pomocą min i torped zatopił pięć statków o łącznej pojemności BRT. Pełne zestawienie strat przedstawia poniższa tabela:

</doc>
<doc id="4399035" url="https://pl.wikipedia.org/wiki?curid=4399035" title="Prowincja Louangphrabang">
Prowincja Louangphrabang



</doc>
<doc id="4399037" url="https://pl.wikipedia.org/wiki?curid=4399037" title="Manfred Knickenberg">
Manfred Knickenberg

Manfred Knickenberg (ur. 26 sierpnia 1937 w Wuppertalu) – niemiecki lekkoatleta, sprinter, medalista mistrzostw Europy z 1966. W czasie swojej kariery reprezentował Republikę Federalną Niemiec.
Wystąpił w ramach wspólnej reprezentacji Niemiec na igrzyskach olimpijskich w 1964 w Tokio w biegu na 100 metrów, ale odpadł w eliminacjach.
Zdobył brązowy medal w sztafecie 4 × 100 metrów na mistrzostwach Europy w 1966 w Budapeszcie (sztafeta RFN biegła w składzie: Hans-Jürgen Felsen, Gert Metz, Dieter Enderlein i Knickenberg). Knickenberg zajął również 4. miejsce w finale biegu na 100 metrów oraz odpadł w eliminacjach biegu na 200 metrów. Na kolejnych mistrzostwach Europy w 1969 w Atenach zajął 6. miejsce w sztafecie 4 × 100 metrów.
Był mistrzem RFN w biegu na 100 metrów w 1964, 1965 i 1966, oraz mistrzem w biegu na 200 metrów w 1966.
W 1963 ożenił się z koleżanką z reprezentacji lekkoatletycznej RFN Maren Collin.

</doc>
<doc id="4399039" url="https://pl.wikipedia.org/wiki?curid=4399039" title="Masjid Negara">
Masjid Negara



</doc>
<doc id="4399041" url="https://pl.wikipedia.org/wiki?curid=4399041" title="Meczet Istiqlal">
Meczet Istiqlal



</doc>
<doc id="4399042" url="https://pl.wikipedia.org/wiki?curid=4399042" title="Parafia św. Maksymiliana Kolbego w Rudniku">
Parafia św. Maksymiliana Kolbego w Rudniku

Parafia św. Maksymiliana Kolbego w Rudniku – parafia rzymskokatolicka należąca do dekanatu Sułkowice. Została erygowana 14 kwietnia 1966. 

</doc>
<doc id="4399043" url="https://pl.wikipedia.org/wiki?curid=4399043" title="Most przyjaźni tajsko-laotańskiej">
Most przyjaźni tajsko-laotańskiej



</doc>
<doc id="4399044" url="https://pl.wikipedia.org/wiki?curid=4399044" title="Mistrzostwa Świata w Skokach na Trampolinie 2018">
Mistrzostwa Świata w Skokach na Trampolinie 2018

Mistrzostwa Świata w Skokach na Trampolinie 2018 – 33. edycja mistrz świata w skokach na trampolinie. Zawody seniorów odbędą się w dniach 7–10 listopada w Petersburskim Kompleksie Sportowo-Koncertowy w Petersburgu, zaś zawody grup wiekowych w dniach 15–18 listopada. W dziewięciu konkurencjach udział weźmie ponad 263 zawodników z 34 państw.
Poprzednio Petersburg był gospodarzem mistrzostw świata w 2009 roku.
Format zawodów.
Trampolina.
Zawodnicy wykonują po dwa układy, które są sumowane, dając łączny wynik. W półfinałach i finałach lista startowa jest odwrócona względem miejsc zajętych w kwalifikacjach i każdy rozpoczyna z zerową ilością punktów.
W zawodach indywidualnych do półfinału kwalifikuje się dwudziestu czterech zawodników, którzy uzyskali najlepszy wynik. Nie może natomiast wystąpić więcej niż troje reprezentantów jednego państwa. W przypadku, gdy zostanie przekroczony ta granica, prawo udziału otrzymuje kolejna osoba w miejsce czwartego zawodnika danego państwa, która nie zmieściła się wśród najlepszych.
Jeśli taką samą ilość punktów zdobędzie przynajmniej dwoje zawodników o miejscu zajętym będzie decydowały w pierwszej kolejności punkty zdobyte za wykonanie układu, w drugiej zaś – za trudność, a w trzeciej – za punkty za czas w locie. W przypadku dalszego remisu zawodnicy zostaną sklasyfikowani na tej samej pozycji.
W skokach synchronicznych w kwalifikacjach każda para wykonuje dwa dziesięcioelementowe układy. Pierwszy z nich jest to układ obowiązkowy, w którego skład wchodzą elementy przypisane przed zawodami. Drugi z nich jest to układ dowolny, który może zawierać trudniejsze ćwiczenia. Suma dwóch układów jest liczona do łącznego wyniku, który ustala klasyfikację. Do finału awansuje osiem najlepszych par, lecz nie może wystąpić więcej niż jedna na jedną reprezentację. Tam pary wykonują układ dowolny, który rozstrzyga o klasyfikacji końcowej.
W przypadku takiej samej ilości punktów przez co najmniej dwie pary o kolejności decydują w pierwszej kolejności punkty uzyskane za wykonanie, w drugiej – za synchronizację, a w trzeciej – przesunięcie poziome. Jeśli nadal nie będzie rozstrzygnięcia, zostaną sklasyfikowani na tej samej pozycji.
Tumbling.
Zawodnicy wykonują po dwa układy. Elementy są uzależnione od wykonujących ćwiczenia, jednak nie mogą się powtarzać. Wyjątkiem są salta, które mogą być poprzedzane innym elementem.
Do finału awansuje ośmiu zawodników, którzy w kwalifikacjach uzyskali najwyższą łączną ilość punktów. W finale punkty są zerowane i każdy zawodnik ma kolejne dwa układy, które po zsumowaniu dają końcową pozycję w zawodach. Nie może awansować natomiast więcej niż dwoje zawodników z jednej reprezentacji. Jeśli w najlepszych zawodnikach w kwalifikacjach znajdzie się więcej, miejsce trzeciego z nich zajmuje następna osoba w klasyfikacji.
Jeśli taki sam wynik uzyska co najmniej dwoje zawodników, o kolejności klasyfikacji decyduje najpierw wykonanie w obu układach. Jeżeli nie rozstrzygnie, wtedy decydować będzie wykonanie w drugim. W przypadku dalszego konfliktu zawodnicy zostaną sklasyfikowani na tej samej pozycji.
Podwójna minitrampolina.
Zawody w podwójnej minitrampolinie obejmują cztery ćwiczenia lub biegi. W kwalifikacjach każdy zawodnik wykonuje dwa układy z różnymi elementami. Dodatkowe dwa układy ma ośmiu najlepszych zawodników. Suma z wszystkich czterech występów decyduje o kolejności w klasyfikacji. W finale w jednej reprezentacji może wziąć udział maksymalnie dwoje zawodników.
W przypadku takiej samej ilości punktów co najmniej dwu zawodników o kolejności zajętych miejsc decyduje w pierwszej kolejności suma zdobytych punktów za wykonanie z obu występów, w drugiej zaś – wykonanie za drugi układ. Jeśli dalej los zawodników nie będzie rozstrzygnięty, zajmą takie same miejsce.
Zawody drużynowe.
W skład zawodów drużynowych wchodzi osiem konkurencji:
Jeden zawodnik może wystąpić w różnych dyscyplinach. Zawody będą rozgrywane razem z kwalifikacjami.
Reprezentacje zakwalifikują się do finału, dodając najlepsze wyniki każdej z ośmiu rund wstępnych. Pięć najlepszych zespołów przechodzi do finału.
W finale każda reprezentacja składa się z jednego układu na zawodnika/parę w każdej konkurencji. Końcowa klasyfikacja jest ustalana zgodnie z punktami uzyskanymi za miejsce w każdej konkurencji: za pierwsze miejsce – 5 punktów, za drugie – 4, za trzecie – 3, za czwarte – 4, a za piąte – 1.
Klasyfikacja medalowa.
Klasyfikacja medalowa

</doc>
<doc id="4399045" url="https://pl.wikipedia.org/wiki?curid=4399045" title="Pałac Bogd chana">
Pałac Bogd chana



</doc>
<doc id="4399051" url="https://pl.wikipedia.org/wiki?curid=4399051" title="Pomnik Askari">
Pomnik Askari



</doc>
<doc id="4399054" url="https://pl.wikipedia.org/wiki?curid=4399054" title="Inskrypcja na dzwonie Pagody Shwezigon">
Inskrypcja na dzwonie Pagody Shwezigon



</doc>
<doc id="4399068" url="https://pl.wikipedia.org/wiki?curid=4399068" title="Peter von Schaumberg">
Peter von Schaumberg

Peter von Schaumberg (ur. 22 lutego 1388 w Mitwitz, zm. 12 kwietnia 1469 w Dillingen an der Donau) – niemiecki kardynał.
Życiorys.
Urodził się 22 lutego 1388 roku w Mitwitz, jako syn Georga IV von Schaumberga i Elisabet von Schweinshaupten. Studiował na uniwersytetach w Heidelbergu i Bolonii, a następnie został kanonikiem kapituły w Würzburgu i wikariuszem generalnym diecezji Bamberg. W 1423 roku przyjął święcenia kapłańskie. 27 maja 1424 roku został wybrany biskupem Augsburga, a po około dwóch latach przyjął sakrę. Służąc Zygmuntowi Luksemburskiemu wziął udział w kampanii przeciw husytom w Czechach pod koniec lat 20. XV wieku, a w 1431 roku wyjechał mediować pokój pomiędzy Henrykiem VI Lancasterem a Filipem III Dobrym i Karolem VII Walezjuszem (misja zakończyła się niepowodzeniem). Brał udział w soborze bazylejsko-ferrarsko-florenckim i z jego ramienia został wysłannikiem do Auxerre, gdzie miał wynegocjować pokój kończący wojnę stuletnią oraz do Pragi, w której ustalono podstawy do opracowania kompaktatów praskich. Był cesarskim reprezentantem na Sejmach Rzeszy w Moguncji i Frankfurcie. 18 grudnia 1439 roku został kreowany kardynałem prezbiterem i otrzymał kościół tytularny S. Vitale. W latach 50. został protoprezbiterem. Zmarł 12 kwietnia 1469 roku w Dillingen an der Donau.

</doc>
<doc id="4399073" url="https://pl.wikipedia.org/wiki?curid=4399073" title="Dariusz Polowy">
Dariusz Polowy

Dariusz Jerzy Polowy (ur. 1 grudnia 1966 w Raciborzu) – polski przedsiębiorca, elektryk, drukarz, introligator i samorządowiec. Od 2018 prezydent Raciborza.
Życiorys.
Absolwent Zespołu Szkół Elektrycznych w Opolu, gdzie w 1985 zdał maturę. Następnie rozpoczął naukę w Instytucie Elektrotechniki Wyższej Szkoły Inżynierskiej (obecnie Politechnika Opolska), której jednak nie ukończył. Działał w Niezależnym Zrzeszeniu Studentów. Posiada uprawnienia Stowarzyszenia Elektryków Polskich. Za całokształt działalności opozycyjnej otrzymał w 2014 odznakę „Zasłużony dla Województwa Opolskiego” z rąk marszałka województwa.
W 2018 wystartował w wyborach na prezydenta Raciborza z ramienia własnego komitetu wyborczego (KWW Dariusz Polowy – Racibórz może być wielki), przy poparciu m.in. PiS. Zwyciężył w drugiej turze z wynikiem 54,98 procent głosów, pokonując urzędującego od 2006 Mirosława Lenka. 27 stycznia 2020 ogłosił przystąpienie do partii Porozumienie. Od 10 października 2020 był członkiem Zarządu Krajowego tej partii. W listopadzie 2021 zrezygnował z członkostwa w niej i przystąpił do stowarzyszenia OdNowa Rzeczypospolitej Polskiej, zostając jego pełnomocnikiem w południowej części województwa śląskiego.
W 2021 odznaczony Srebrnym Krzyżem Zasługi.
Życie prywatne.
Od 1990 jest żonaty, ma trzech synówː Aleksego, Aleksandra i Karola.

</doc>
<doc id="4399075" url="https://pl.wikipedia.org/wiki?curid=4399075" title="Tour de Hongrie">
Tour de Hongrie

Tour de Hongrie – kolarski wyścig wieloetapowy rozgrywany na Węgrzech od 1925.
Wyścig dookoła Węgier po raz pierwszy zorganizowany został w 1925, jednak do roku 1965 organizowany był nieregularnie. W latach 1966–1992 nie odbywał się, a w 1993 został reaktywowany i był przeprowadzany co roku do 2008, po czym ponownie zawieszono jego organizację na lata 2009–2014, by w końcu w 2015 powrócono do jego corocznego przeprowadzania. Przez większość swej historii rozgrywany był poza kalendarzem UCI. Do cyklu UCI Europe Tour włączony został jednorazowo w 2007 (kategoria 2.2), po czym powrócił do niego na stałe od 2015 (początkowo kategoria 2.2, od 2018 2.1).
Zwycięzcy.
Opracowano na podstawie:

</doc>
<doc id="4399082" url="https://pl.wikipedia.org/wiki?curid=4399082" title="MiG-DIS">
MiG-DIS



</doc>
<doc id="4399083" url="https://pl.wikipedia.org/wiki?curid=4399083" title="Sevasti Qiriazi">
Sevasti Qiriazi

Sevasti Qiriazi właśc. Sevasti Qiriazi-Dako (ur. w lutym 1871 w Monastirze, zm. 30 sierpnia 1949 w Tiranie) – albańska dziennikarka, nauczycielka, działaczka feministyczna, siostra Parashqevi Qiriazi.
Życiorys.
Była jednym z dziesięciorga dzieci Dhimitra Qiriaziego i jego żony Marii. Ukończyła szkołę prowadzoną przez Amerykanów w Monastirze. Dzięki wsparciu finansowemu Naima Frashëriego kształciła się w amerykańskiej szkole Robert College w Stambule jako pierwsza Albanka. W 1891 ukończyła naukę i przyjechała do Korczy, gdzie zaangażowała się w tworzenie pierwszej na ziemiach albańskich świeckiej szkoły dla dziewcząt. W pierwszym roku działalności szkoły uczyło się w niej 27 osób, z czasem ich liczba wzrosła do 80. W 1912 wydała podręcznik gramatyki języka albańskiego dla szkół podstawowych (Gramatika elementare për shkollat fillore). Wspólnie z mężem Kristo Dako i siostrą Parashqevi w 1914 wyjechała do Rumunii, a rok później do Stanów Zjednoczonych, gdzie redagowała dwutygodnik dla kobiet z albańskiej diaspory "Yll' i mëngjesit" (Gwiazda poranka).
W 1921 powróciła do Albanii. Wspólnie z siostrą założyła Instytut dla Dziewcząt (Instituti Femëror të Vajzave “Kirias”), który działał w Kamzie i w Tiranie. W latach 1943-1944 uwięziona przez Niemców w obozie koncentracyjnym Banjica k. Belgradu. Powróciła do Tirany w 1945. Z uwagi na związki Kristo Dako z dworem Ahmeda Zogu jego rodzina była represjonowana. Grób Dako został sprofanowany, dwóch jego synów (Gjergji i Skender) trafiło do więzienia. W tym czasie skonfiskowano dom należący do Sevasti Qiriazi, a ona sama podupadła na zdrowiu. Zmarła w 1949, kilka miesięcy po śmierci syna Gjergjiego, lekarza, który zmarł w trakcie przesłuchania. W jej pogrzebie brało udział tylko cztery osoby, w tym dwie synowe.
W roku 1938 wydała wspomnienia. Imię Sevasti Qiriazi nosi ulica w zachodniej części Tirany, a także szkoła w Korczy.

</doc>
<doc id="4399084" url="https://pl.wikipedia.org/wiki?curid=4399084" title="Stages (album Josha Grobana)">
Stages (album Josha Grobana)

Stages to siódmy album Josha Grobana, wydany przez wytwórnię Reprise 28 kwietnia, 2015. Zawiera on utwory musicalowe. Osiągnął sprzedaż pół miliona kopii w samych tylko Stanach Zjednoczonych. Album był też nominowany w kategorii "Best Traditional Pop Vocal Album" na 58 gali Grammy Awards. W Australii i Nowej Zelandii płyta trafiła na listę najlepiej sprzedających się płyt 2015 roku na pozycje odpowiednio 35 i 21.
Artysta współpracował z Humberto Gatica i Bernie Hermsem nagrywając w studio w Los Angeles jak i Londynie z orkiestrą składającą się z 75 muzyków. Płyta zawiera utwory z Nędzników, Carousel, Sweeney Todda, Notre-Dame de Paris, Upiora w Operze i innych.

</doc>
<doc id="4399085" url="https://pl.wikipedia.org/wiki?curid=4399085" title="Louangphrabang">
Louangphrabang



</doc>
<doc id="4399097" url="https://pl.wikipedia.org/wiki?curid=4399097" title="Efekt aerozolowy pośredni">
Efekt aerozolowy pośredni

Efekt aerozolowy pośredni (ang. "indirect aerosol effect") – jeden ze sposobów, w jaki aerozole atmosferyczne wpływają na bilans energetyczny planety a tym samym - jej klimat. Obejmuje dwa mechanizmy: wpływ aerozolu na albedo i czas życia chmur. 
Cząstki aerozolu atmosferycznego mogą stanowić jądra kondensacji niezbędne do powstawania chmur. Przy tej samej zawartości pary wody, powstająca chmura może składać się z dużej liczby drobnych kropel lub małej liczby dużych kropel - zależnie od koncentracji cząstek aerozolu w atmosferze. Wpływa to na jej albedo: chmura składająca się z większej liczby kropel rozprasza więcej promieniowania słonecznego. Oznacza to zmniejszenie ilości energii docierającej do powierzchni Ziemi a więc chłodzący wpływ na klimat. Dobrze widocznym na zdjęciach satelitarnych przykładem działania pośredniego efektu aerozolowego są ścieżki statków. 
W chmurze składającej się z dużej liczby drobnych kropelek o podobnych rozmiarach utrudnione jest zapoczątkowanie koalescencji a więc też - powstawanie deszczu. Opóźnienie powstania opadu oznacza wydłużenie czasu życia chmury a więc i zwiększenie ilości promieniowania słonecznego, jakie w jego trakcie rozproszy. To również ma chłodzący wpływ na klimat.

</doc>
<doc id="4399099" url="https://pl.wikipedia.org/wiki?curid=4399099" title="Wybory prezydenckie w Stanach Zjednoczonych w Kalifornii w 1976 roku">
Wybory prezydenckie w Stanach Zjednoczonych w Kalifornii w 1976 roku

Wybory prezydenckie w Stanach Zjednoczonych w Kalifornii w 1976 roku – odbyły się 2 listopada 1976, jako część czterdziestych ósmych wyborów prezydenckich w których wszystkie 50 stanów oraz Dystrykt Kolumbii wzięło udział. 
Wyborcy w Kalifornii wybrali elektorów, aby reprezentowali ich w głosowaniu powszechnym w kolegium elektorskim.
Kalifornia została zdobyta przez kandydata Republikanów - ówczesnego prezydenta Gerald'a Ford'a.

</doc>
<doc id="4399100" url="https://pl.wikipedia.org/wiki?curid=4399100" title="Samuel Mikulak">
Samuel Mikulak

Samuel Mikulak (ur. 13 października 1992 r. w Corona del Mar) – amerykański gimnastyk, dwukrotny brązowy medalista mistrzostw świata, dwukrotny złoty medalista igrzysk panamerykańskich, wielokrotny medalista Stanów Zjednoczonych.
Igrzyska olimpijskie.
Na swoich pierwszych igrzyskach olimpijskich w Londynie wystąpił w sześciu konkurencjach. Do finału udało się przejść dwóch, w tym w wieloboju drużynowym, gdzie po wygraniu kwalifikacji zajął ostatecznie piąte miejsce. W drugim finale w skokach ponownie został sklasyfikowany na piątej pozycji. W ćwiczeniach wolnych, na koniu z łękami, poręczach i drążku nie zdołał zakwalifikować się decydujących ćwiczeń.
Cztery lata później w Rio de Janeiro w najlepszym występie zawody na drążku zakończył na czwartej pozycji. Piątą pozycję uzyskał w wieloboju drużynowym. Natomiast wielobój indywidualny zakończył na siódmym, a ćwiczenia wolne – na ósmym miejscu. Rywalizację na koniu z łękami, kółkach i poręczach zakończył na kwalifikacjach.
Życie prywatne.
Sam i Mia Atkins spotykają się ze sobą od września 2016 roku. Często spotykają się i wychodzą razem na spacery z Marshallem, psem rasy Bulterier.
Jego rodzice Stephen i Tina są byłymi gimnastykami. Ojciec jest z zawodu ortopedą, natomiast matka – trenerem siłowni. Ma również młodszą o 16 miesięcy siostrę o imieniu Alex.

</doc>
<doc id="4399107" url="https://pl.wikipedia.org/wiki?curid=4399107" title="Jean Rolin (kardynał)">
Jean Rolin (kardynał)

Jean Rolin (ur. w 1408 w Autun, zm. 22 czerwca 1483 w Auxerre) – francuski kardynał.
Życiorys.
Urodził się w 1408 roku w Autun, jako syn Nicolasa Rolina i jego drugiej żony Jeanne de Landes. W młodości był archidiakonem w Autun i przeorem w Saint-Marcel. 29 maja 1431 roku został wybrany biskupem Chalon-sur-Saône. Pięć lat później, 20 sierpnia został przeniesiony do diecezji Autun. 20 grudnia 1448 roku został kreowany kardynałem prezbiterem i otrzymał kościół tytularny S. Stefano al Monte Celio. Nie uczestniczył w żadnym konklawe, lecz pełnił funkcję protoprezbitera. Zmarł 22 czerwca 1483 roku w Auxerre.

</doc>
<doc id="4399123" url="https://pl.wikipedia.org/wiki?curid=4399123" title="Lucjan Chrzanowski">
Lucjan Chrzanowski

Lucjan Krzysztof Chrzanowski (ur. 1 stycznia 1965 w Żyrardowie) – polski samorządowiec i inżynier, w latach 2002–2006 i 2015–2018 wiceprezydent Żyrardowa, w latach 2007–2015 wiceprezydent Legionowa, od 2018 prezydent Żyrardowa.
Życiorys.
Z wykształcenia inżynier zarządzania przedsiębiorstwem i zarządzania ekologią. Zaangażował się w lokalną działalność polityczną. W 2002 uzyskał mandat radnego miasta z listy KWW Prawo i Rodzina. W latach 2002–2006 był wiceprezydentem Żyrardowa jako zastępca Krzysztofa Ciołkiewicza. W 2006 odnowił mandat, startując z listy Prawa i Sprawiedliwości. Od stycznia 2007 do kwietnia 2015 pełnił funkcję zastępcy prezydenta Legionowa Romana Smogorzewskiego, odpowiadając za zamówienia publiczne, planowanie przestrzenne, inwestycje i nieruchomości. W 2010 bezskutecznie ubiegał się o prezydenturę w Żyrardowie z ramienia Polskiego Stronnictwa Ludowego (którego został członkiem), zdobywając 18,50% głosów (co przełożyło się na trzecie miejsce). Uzyskał natomiast mandat radnego miejskiego. W kwietniu 2015 powrócił do żyrardowskiego magistratu jako drugi zastępca Wojciecha Jasińskiego, odpowiedzialny m.in. za inwestycje i środki zewnętrzne. 2 lipca 2018 przeszedł na stanowisko pierwszego wiceprezydenta (w miejsce Dariusza Kaczanowskiego). Od 13 lipca tegoż roku do końca kadencji po zatrzymaniu Wojciecha Jasińskiego "de facto" wypełniał jego obowiązki.
W wyborach samorządowych w 2018 został kandydatem na prezydenta Żyrardowa z ramienia KWW Lucjana Krzysztofa Chrzanowskiego. W pierwszej turze uzyskał 33,72% głosów, co dało mu pierwsze miejsce. W drugiej turze zwyciężył z Ewą Springer-Kakiet, zdobywając 60,89% głosów.
W 2005 otrzymał Brązowy Krzyż Zasługi.

</doc>
<doc id="4399126" url="https://pl.wikipedia.org/wiki?curid=4399126" title="Jaime Serra i Cau">
Jaime Serra i Cau

Jaime Serra i Cau (ur. między 1427 a 1430 w Walencji, zm. 15 marca 1517 w Rzymie) – hiszpański kardynał.
Życiorys.
Urodził się pomiędzy 1427 a 1430 roku w Walencji. Po ukończeniu studiów teologicznych został protonotariuszem apostolskim, kanonikiem kapituły katedralnej w Walencji oraz osobistym prałatem Aleksandra VI. 11 kwietnia 1492 roku został wybrany arcybiskupem Oristano. W latach 90. XV wieku pełnił funkcję wikariusza generalnego Rzymu. 5 października 1500 roku został kreowany kardynałem prezbiterem i otrzymał kościół tytularny S. Vitale. Wkrótce potem został mianowany legatem w Perugii, Marchii i Umbrii. W 1510 roku zrzekł się zarządzania archidiecezją Oristano. Pełnił funkcję administratora apostolskiego kilku diecezji: Linköping (1501–1513), Potenza (1503–1506), Elne (1506–1513), Burgos (1512–1514) i Calahorra (1514–1515). 20 stycznia 1511 roku został podniesiony do rangi kardynała biskupa i otrzymał diecezję suburbikarną Albano. Brał udział w obradach V soboru laterańskiego, a także pełnił rolę protoprezbitera. Zmarł 15 marca 1517 roku w Rzymie.

</doc>
<doc id="4399132" url="https://pl.wikipedia.org/wiki?curid=4399132" title="Fokker D.V">
Fokker D.V

Fokker D.V – niemiecki samolot myśliwski z 1916 roku produkcji wytwórni lotniczej Fokker w Schwerinie, wykorzystywany głównie do szkolenia. 
Historia.
W sierpniu 1916 roku zakłady Fokkera zbudowały prototyp oznaczony M.22. Było to rozwinięcie Fokkera D.II, ale o ulepszonym kształcie, co poprawiło osiągi. Samolot był dziełem Martina Kreutzera, ale po jego przedwczesnej śmierci projektowanie dokończył najprawdopodobniej Reinhold Platz. W październiku Fokker otrzymał kontrakt na 200 seryjnych maszyn, przewidzianych do celów szkoleniowych, pod warunkiem, że maszyna przejdzie rygorystyczne badania wytrzymałościowe (zakłady Fokkera miały wcześniej kłopoty z jakością dostarczanych maszyn). Testy wykazały konieczność poprawek skrzydeł i steru kierunku. Po wzmocnieniu tych elementów, w lutym 1917 roku zamówiono kolejne 50 maszyn, a kwietniu kolejne (i ostatnie) 50. Samoloty były dostarczane od stycznia do lipca 1917 roku.
Użycie w lotnictwie.
Samolot miał nieco za słaby silnik i w związku z tym używano go głównie do szkolenia, do celów bojowych preferując silniejsze Albatrosy D.I i D.II. Część maszyn służyła w dywizjonach obrony wybrzeża i obrony krajowej, ale w nich także służył głównie do treningu. Do jednostek bojowych zaczęto go wprowadzać jako maszynę do ponownego przeszkolenia pilotów do lotów na samolotach z silnikami rotacyjnymi (trójpłatowców Fokkera lub samolotów z nową generacją silników rotacyjnych). Łącznie zbudowano 216 maszyn tego typu, więcej niż wszystkich poprzednich modeli Fokkera.
Opis konstrukcji.
Samolot Fokker D.V był jednomiejscowym samolotem myśliwskim, zbudowanym w układzie dwupłata o cienkim profilu skrzydła. Drewniane płaty miały dwa drewniane dźwigary, połączone z pracującym na ściskanie elementem w postaci stalowej rury; żebra skrzydeł ze sklejki. Górny płat, umieszczony nad kadłubem na piramidce, o niewielkim 5° skosie, dolny – prostokątny. Lotki umieszczono tylko na płacie górnym, wyposażone w kompensację aerodynamiczną. Płat górny i dolny połączono rozpórkami i usztywnione cięgnami z drutu. Kadłub był kratownicowy, spawany z rurek stalowych, pokryty płótnem; silnik osłonięty okrągłą blaszaną obudową, z półkolistym kołpakiem na śmigle. Dawało to dość opływowy kształt, ale stosunkowo niewielki wlot powietrza między kołpakiem a obudową silnika powodował kłopoty z chłodzeniem. Samolot nie miał stateczników; usterzenie poziome było trapezoidalne, pionowe – w charakterystycznym dla Fokkerów kształcie przecinka.
Podwozie klasyczne – stałe, amortyzowane sznurem gumowym, z płozą ogonową. Napęd stanowił 100-konny silnik rotacyjny Oberursel U.I, napędzający drewniane dwułopatowe śmigło.
Uzbrojenie stanowił jeden zsynchronizowany karabin maszynowy MG 08/15 kal. 7,92 mm, zamontowany blisko kolan pilota; niektóre samoloty mogły mieć zamontowane dwa karabiny, ale większość była używana do szkolenia i nieuzbrojona.

</doc>
<doc id="4399133" url="https://pl.wikipedia.org/wiki?curid=4399133" title="Max Matsuura">
Max Matsuura



</doc>
<doc id="4399136" url="https://pl.wikipedia.org/wiki?curid=4399136" title="Avex Group">
Avex Group



</doc>
<doc id="4399137" url="https://pl.wikipedia.org/wiki?curid=4399137" title="Édouard Moussié">
Édouard Moussié



</doc>
<doc id="4399139" url="https://pl.wikipedia.org/wiki?curid=4399139" title="Pierre Moussié">
Pierre Moussié

Pierre Moussié (ur. 29 lutego 1884 w Bordeaux, zm. 3 marca 1941 tamże) – francuski żeglarz, olimpijczyk z 1928 roku, brat Edmonda Moussiégo.
Na regatach rozegranych podczas Letnich Igrzysk Olimpijskich 1928 wystąpił w klasie 6 metrów zajmując 8 pozycję. Załogę jachtu "Cupidon Viking" tworzyli również Henri Allard, Jean Pierre Rouanet, Robert Gufflet i Philippe de Rothschild.

</doc>
<doc id="4399144" url="https://pl.wikipedia.org/wiki?curid=4399144" title="Jacek Wiśniewski (samorządowiec)">
Jacek Wiśniewski (samorządowiec)



</doc>
<doc id="4399155" url="https://pl.wikipedia.org/wiki?curid=4399155" title="SM UC-31">
SM UC-31

SM UC-31 – niemiecki podwodny stawiacz min z okresu I wojny światowej, jedna z 64 zbudowanych jednostek typu "UC II". Zwodowany 7 sierpnia 1916 roku w stoczni Vulcan w Hamburgu, został wcielony do służby w Kaiserliche Marine 2 września 1916 roku. Włączony w skład 1. Flotylli U-Bootów Hochseeflotte, a w 1918 roku czasowo przyporządkowany Flotylli Flandria, w czasie służby operacyjnej okręt odbył 13 patroli i misji bojowych, w wyniku których zatonęło 38 statków o łącznej pojemności  BRT, zaś trzy statki o łącznej pojemności  BRT i jeden okręt (o wyporności  ton) zostały uszkodzone. SM UC-31 został poddany Brytyjczykom 26 listopada 1918 roku w wyniku podpisania rozejmu w Compiègne, a następnie złomowany w 1922 roku.
Projekt i budowa.
Dokonania pierwszych niemieckich podwodnych stawiaczy min typu "UC I", a także zauważone niedostatki tej konstrukcji, skłoniły dowództwo Cesarskiej Marynarki Wojennej z admirałem von Tirpitzem na czele do działań mających na celu budowę nowego, znacznie większego i doskonalszego typu okrętu podwodnego. Opracowany latem 1915 roku projekt okrętu, oznaczonego później jako typ "UC II", tworzony był równolegle z projektem przybrzeżnego torpedowego okrętu podwodnego typu "UB II". Głównymi zmianami w stosunku do poprzedniej serii były: instalacja wyrzutni torpedowych i działa pokładowego, zwiększenie mocy i niezawodności siłowni oraz wzrost prędkości i zasięgu jednostki – kosztem rezygnacji z możliwości łatwego transportu kolejowego, ze względu na powiększone rozmiary.
SM UC-31 zamówiony został 29 sierpnia 1915 roku jako szesnasta jednostka z I serii okrętów typu "UC II" (numer projektu 41, nadany przez Inspektorat Okrętów Podwodnych), w ramach wojennego programu rozbudowy floty. Został zbudowany w stoczni Vulcan w Hamburgu jako jeden z 21 okrętów typu "UC II" zamówionych w tej wytwórni. Stocznia oszacowała czas budowy okrętu na 8 miesięcy. UC-31 otrzymał numer stoczniowy 70 ("Werk 70"). Stępkę okrętu położono w 1915 roku, zaś zwodowany został 7 sierpnia 1916 roku.
Dane taktyczno-techniczne.
SM UC-31 był średniej wielkości dwukadłubowym przybrzeżnym okrętem podwodnym. Długość całkowita wynosiła 49,4 metra, szerokość 5,22 metra i zanurzenie 3,68 metra (wykonany ze stali kadłub sztywny miał 39,3 metra długości i 3,65 metra szerokości). Wysokość (od stępki do szczytu kiosku) wynosiła 7,46 metra. Wyporność w położeniu nawodnym wynosiła 400 ton, a w zanurzeniu 480 ton. Jednostka miała wysoki, ostry dziób przystosowany do przecinania sieci przeciwpodwodnych; do jej wnętrza prowadziły trzy luki, zlokalizowane przed kioskiem, w kiosku i w części rufowej, prowadzący do maszynowni. Cylindryczny kiosk miał średnicę 1,4 metra i wysokość 1,8 metra, obudowany był opływową osłoną.
Okręt napędzany był na powierzchni przez dwa 6-cylindrowe, czterosuwowe silniki wysokoprężne MAN S6V23/34 o łącznej mocy 368 kW (500 KM), zaś pod wodą poruszał się dzięki dwóm silnikom elektrycznym SSW o łącznej mocy 340 kW (460 KM). Dwa wały napędowe obracały dwie śruby wykonane z brązu manganowego (o średnicy 1,9 metra i skoku 0,9 metra). Okręt osiągał prędkość 11,6 węzła na powierzchni i 6,7 węzła w zanurzeniu. Zasięg wynosił 10 040 Mm przy prędkości 7 węzłów w położeniu nawodnym oraz 53 Mm przy prędkości 4 węzłów pod wodą. Zbiorniki mieściły 55 ton paliwa, a energia elektryczna magazynowana była w dwóch bateriach akumulatorów 26 MAS po 62 ogniwa, zlokalizowanych pod przednim i tylnym pomieszczeniem mieszkalnym załogi. Okręt miał siedem zewnętrznych zbiorników balastowych. Dopuszczalna głębokość zanurzenia wynosiła 50 metrów, zaś czas wykonania manewru zanurzenia 40 sekund.
Głównym uzbrojeniem okrętu było 18 min kotwicznych typu UC/200 w sześciu skośnych szybach minowych o średnicy 100 cm, usytuowanych w podwyższonej części dziobowej jeden za drugim w osi symetrii okrętu, pod kątem do tyłu (sposób stawiania – „pod siebie”). Układ ten powodował, że miny trzeba było stawiać na zaplanowanej przed rejsem głębokości, gdyż na morzu nie było do nich dostępu (co znacznie zmniejszało skuteczność okrętów). Wyposażenie uzupełniały dwie zewnętrzne wyrzutnie torped kalibru 500 mm (umiejscowione powyżej linii wodnej na dziobie, po obu stronach szybów minowych), jedna wewnętrzna wyrzutnia torped kalibru 500 mm na rufie (z łącznym zapasem 7 torped) oraz umieszczone przed kioskiem działo pokładowe kalibru 88 mm L/30, z zapasem amunicji wynoszącym 130 naboi. Okręt wyposażony był w trzy peryskopy Zeissa oraz kotwicę grzybkową o masie 272 kg.
Załoga okrętu składała się z trzech oficerów oraz 23 podoficerów i marynarzy
Służba.
1916 rok.
SM UC-31 został wcielony do służby w Cesarskiej Marynarce Wojennej 2 września 1916 roku. Tego dnia dowództwo jednostki objął por. mar. (niem. "Oberleutnant zur See") Otto von Schrader. Po okresie szkolenia okręt został 10 grudnia włączony w skład 1. Flotylli U-Bootów Hochseeflotte. Obszarami działalności operacyjnej okrętu były najczęściej wschodnie wybrzeże Wielkiej Brytanii i zachodnia część kanału La Manche. 30 grudnia okręt postawił pod Sunderlandem liczącą 18 min zagrodę, na której nazajutrz zatonęła u ujścia Tyne brytyjska pilotówka „Protector” (200 BRT), a na jej pokładzie śmierć poniosło 19 załogantów.
1917 rok.
W styczniu 1917 roku UC-31 oraz pozostałe podwodne stawiacze min typu "UC II" wchodzące w skład 1. Flotylli (UC-24, UC-29, UC-32, UC-33, UC-40, UC-41 i UC-42) postawiły u wschodnich wybrzeży Wysp Brytyjskich 26 zagród minowych liczących łącznie 126 min. 4 stycznia na postawionej przez UC-31 u ujścia rzeki Wear minie zatonął zbudowany w 1911 roku brytyjski parowiec „Lonclara” o pojemności 1294 BRT (śmierć poniosło czterech marynarzy). 25 stycznia w odległości 150 Mm na zachód od ławicy Horns Rev załoga U-Boota zatrzymała i po ewakuacji całej załogi zatopiła zbudowany w 1878 roku duński parowiec „O.B. Suhr” (1482 BRT), płynący z ładunkiem drobnicy z South Shields do Vejle (na pozycji ). 28 stycznia w odległości 60 Mm na wschód od latarni morskiej Longstone okręt zatrzymał i po zdjęciu załogi zatopił pochodzący z 1905 roku brytyjski trawler „Alexandra” o pojemności 179 BRT, biorąc do niewoli kapitana jednostki. Nazajutrz UC-31 zatrzymał i po ewakuacji załóg zatopił na Morzu Północnym dwa kolejne brytyjskie trawlery: zbudowany w 1900 roku „Shamrock” (173 BRT) i pochodzący z 1902 roku „Thistle” (167 BRT). 31 stycznia na postawioną przez U-Boota na wysokości Sunderlandu minę wszedł zbudowany w 1916 roku uzbrojony brytyjski parowiec „Ravensbourne” o pojemności 1226 BRT, transportujący węgiel na trasie Newcastle upon Tyne – Londyn. Statek zatonął ze stratą trzech członków załogi na pozycji .
W dniach 20–28 lutego okręt postawił u wschodniego wybrzeża Anglii pięć zagród składających się łącznie z 18 min. 24 lutego na jednej z postawionych przez UC-31 min zatonął w odległości 5 Mm na północny wschód od Hartlepool zbudowany w 1881 roku brytyjski parowiec „Beneficent” o pojemności 1963 BRT, przewożący ładunek węgla z Newcastle upon Tyne do Hawru (na pozycji , na pokładzie śmierć poniosły trzy osoby). 29 marca w odległości 2 Mm na wschód od Robin Hood’s Bay na postawioną przez okręt podwodny minę wszedł zbudowany w 1872 roku brytyjski parowiec „Kathleen Lily” (521 BRT), płynący z ładunkiem koksu z South Shields do Rouen. Statek zatonął ze stratą czterech załogantów (w tym kapitana) na pozycji . Następnego dnia ten sam los spotkał zbudowany w 1894 roku brytyjski parowiec „Harberton” o pojemności 1443 BRT, płynący z Blyth do Londynu z ładunkiem węgla (na pokładzie zginęło 15 członków załogi wraz z kapitanem).
1 kwietnia okręt wyszedł z Helgolandu na kolejny wojenny patrol. 4 kwietnia U-Boot postawił zagrodę minową nieopodal Sunderlandu, po czym w odległości 60 Mm od zatrzymał i po ewakuacji całej załogi zatopił zbudowany w 1916 roku duński parowiec „Helga” (839 BRT), płynący z ładunkiem węgla z Kingston upon Hull do Kopenhagi. Nazajutrz w odległości 40 Mm na północny wschód od Coquet Island ten sam los spotkał pochodzący z 1896 roku duński parowiec „N.J. Fjord” o pojemności 1425 BRT, przewożący ładunek węgla i drobnicy z Blyth do Odense; tego dnia okręt podwodny postawił też trzy zagrody minowe nieopodal . 6 kwietnia na jedną z postawionych tam min wszedł na pozycji zbudowany w 1917 roku brytyjski uzbrojony trawler HMT „Strathrannoch” (215 BRT). Na jego pokładzie śmierć poniosła cała załoga, składająca się z 13 osób. 11 kwietnia w odległości 3 Mm na wschód od Robin Hood’s Bay na postawionej przez UC-31 minie zatonął ze stratą dwóch członków załogi zbudowany w 1904 roku uzbrojony brytyjski parowiec „Quaggy” (993 BRT), płynący pod balastem z Londynu do Newcastle upon Tyne. Następnego dnia załoga U-Boota zatrzymała i po ewakuacji załóg zatopiła ogniem działa pokładowego cztery transportujące węgiel żaglowce: zbudowany w 1876 roku duński drewniany szkuner „Union” (152 BRT), płynący z Hartlepool do Aarhus (w odległości około 18–20 Mm na wschód od ); zbudowany w 1909 roku holenderski „Dina Hinderika” (200 BRT), płynący z Hartlepool do Drammen (w odległości 30 Mm na północny wschód od Hartlepool); pochodzący w 1911 roku holenderski „Neptunus” (209 BRT), płynący z Hartlepool do Christianii (w odległości 20 Mm na północny wschód od Hartlepool) oraz zbudowany w 1902 roku holenderski szkuner ze stalowym kadłubem „Voorwaarts” (147 BRT), także płynący z Hartlepool do Christianii (w odległości 20 Mm na północny wschód od Hartlepool). 14 kwietnia w odległości 3,5 Mm na północny wschód od ujścia Tyne okręt storpedował i zatopił zbudowany w 1891 roku brytyjski parowiec „Spray” o pojemności 1072 BRT, płynący pod balastem z Aberdeen do Sunderlandu (nikt nie zginął). Nazajutrz na pozycji ofiarą wojennej działalności U-Boota padł zbudowany w 1891 roku brytyjski trawler „Brothertoft” (155 BRT). 26 kwietnia por. mar. Otto von Schrader został awansowany na stopień kpt. mar. (niem. "Kapitänleutnant").
W maju UC-31 oraz pozostałe okręty wchodzące w skład 1. Flotylli (U-71, U-80, UC-29, UC-33, UC-41, UC-42, UC-44, UC-45, UC-49, UC-50, UC-51, UC-55, UC-75 i UC-77) postawiły wokół Wysp Brytyjskich 50 zagród minowych. 6 maja na północ od ławicy Dogger Bank UC-31 zatrzymał i po ewakuacji całej załogi zatopił ogniem artyleryjskim zbudowaną w 1902 roku holenderską żaglową łódź rybacką „Poseidon I” (98 BRT). Dwa dni później na postawionej przez okręt podwodny nieopodal wyspy Mainland minie zatonął ze stratą 16 członków załogi zbudowany w 1905 roku jacht HMY „Zarefah” (279 BRT). 17 maja okręt storpedował w odległości 20 Mm na wschód od archipelagu Orkadów dwa szwedzkie parowce: zbudowany w 1916 roku „Viken” o pojemności 1825 BRT, płynący z ładunkiem siarki z Freeport do Göteborga, który zatonął tracąc ośmiu załogantów i pochodzący z 1897 roku „Aspen” (3103 BRT), transportujący pszenicę z Filadelfii do Sztokholmu, który został uszkodzony i zaholowany do Kirkwall.
30 czerwca w odległości 25 Mm na południowy wschód od załoga U-Boota zatrzymała i po ewakuacji całej załogi zatopiła zbudowany w 1862 roku brytyjski drewniany kecz „Lady Of The Lake” (51 BRT), płynący z ładunkiem drewna kopalnianego z Cork do Newport. 1 lipca w odległości 35 Mm na południe od okręt zatopił zbudowany w 1900 roku holenderski parowiec „Amstelland” (5404 BRT), płynący z Buenos Aires do Belfastu. Następnego dnia w odległości 122 Mm na północny zachód od (na pozycji ) UC-31 storpedował bez ostrzeżenia i zatopił zbudowany w 1898 roku uzbrojony brytyjski parowiec „Thirlby” o pojemności 2009 BRT, płynący z ładunkiem miedzi i rudy miedzi z Sewilli do Liverpoolu (na pokładzie statku śmierć poniosło dwóch marynarzy). 3 lipca w odległości 115 Mm na północny zachód od latarni morskiej Fastnet okręt podwodny storpedował bez ostrzeżenia i zatopił pochodzący z 1904 roku uzbrojony brytyjski parowiec „Matador” (3642 BRT), przewożący drobnicę na trasie Nowy Orlean – Liverpool, który zatonął na pozycji (życie straciło dwóch członków załogi).
21 lipca nowym dowódcą UC-31 został kpt. mar. Kurt Siewert. 7 sierpnia, przebywając na patrolu u wschodnich wybrzeży Szkocji, załoga U-Boota zaobserwowała znaczny ruch statków pływających w konwojach w rejonie Peterhead. Tego dnia w odległości 50 Mm na wschód od archipelagu Orkadów (na pozycji ) U-Boot storpedował zbudowany w 1880 roku szwedzki parowiec „Othalia” (1205 BRT), transportujący drewno z Malmö do Londynu. Statek został ciężko uszkodzony i na holu doprowadzony do Kirkwall; w późniejszym czasie odbudowano mu utraconą część rufową i powrócił do służby. Cztery dni później w pobliżu Lerwick okręt zatopił w ataku torpedowym zbudowany w 1893 roku duński parowiec „Holar” o pojemności 548 BRT, transportujący węgiel z Sunderlandu do Randers (zginął jeden członek załogi). 12 sierpnia na pozycji ten sam los spotkał zbudowany w 1906 roku duński parowiec „Bogatyr” (1360 BRT), także przewożący ładunek węgla z Sunderlandu do Aarhus (obeszło się bez strat w ludziach).
8 września na postawioną przez U-Boota minę wszedł w odległości 1 Mm na południe od Start Point zbudowany w 1899 roku uzbrojony brytyjski parowiec „Newholm” o pojemności 3399 BRT, płynący z ładunkiem rudy żelaza na trasie z Bilbao do Middlesbrough. Statek zatonął ze stratą 20 członków załogi. Trzy dni później okręt storpedował na południowy wschód od Kinsale pochodzący z 1911 roku brytyjski parowiec „Cento” (3708 BRT), który wypłynął pod balastem z Cardiff. Płynący w składającym się z ośmiu jednostek handlowych konwoju (eskortowanym przez 10 niszczycieli) statek doznał uszkodzeń, a na jego pokładzie zginęły dwie osoby; mimo kontrataku eskorty UC-31 zdołał się oddalić bez uszkodzeń. 16 września załoga UC-31 zatrzymała i zatopiła w odległości 240 Mm od zachodniego wybrzeża Francji zbudowaną w 1908 roku francuską łódź rybacką „Quatre Freres” o pojemności 53 BRT.
13 listopada kolejnymi ofiarami U-Boota zostały dwa parowce: zbudowany w 1883 roku belgijski „Amelie” o pojemności 1135 BRT, płynący pod balastem z Hawru do Cardiff, który został zatopiony bez strat w załodze w odległości 7 Mm na południowy zachód od Start Point (na pozycji ) oraz pochodzący z 1907 roku uzbrojony australijski „Australbush” o pojemności 4398 BRT, płynący pod balastem z Hawru do Barry, który został storpedowany bez ostrzeżenia 7 Mm na północny wschód od latarni morskiej Eddystone (zginęło dwóch marynarzy). 19 listopada na postawionej przez okręt podwodny minie zatonął zbudowany w 1915 roku brytyjski uzbrojony trawler HMT „Morococala” (265 BRT), na którego pokładzie śmierć poniosło 12 osób.
1918 rok.
W dniach 17 stycznia – 10 lutego 1918 roku okręt przeprowadził patrol na wodach na południe od Irlandii. 21 stycznia na wodach kanału La Manche UC-31 storpedował bez ostrzeżenia i zatopił zbudowany w 1883 roku uzbrojony brytyjski parowiec „Teelin Head” o pojemności 1718 BRT, który wypłynął z ładunkiem ziemniaków z Belfastu (śmierć poniosło 13 załogantów wraz z kapitanem). 29 stycznia na północny zachód od Anglesey (na pozycji ) ten sam los spotkał zbudowany w 1911 roku uzbrojony brytyjski parowiec „Ethelinda” (3257 BRT), płynący z ładunkiem rudy żelaza z Bilbao do Barrow-in-Furness. Na pokładzie statku zginęło 26 członków załogi, w tym kapitan jednostki. 
1 kwietnia w odległości 7 Mm na północny wschód od Larne U-Boot storpedował bez ostrzeżenia i zatopił nowy, zbudowany w 1918 roku brytyjski parowiec „Ardglass” o pojemności 4617 BRT, transportujący węgiel z Firth of Clyde na Morze Śródziemne, na którego pokładzie zginęło sześć osób. 5 kwietnia w odległości 15 Mm na północ od Bardsey Island okręt storpedował bez ostrzeżenia zbudowany w 1888 roku brytyjski parowiec „Cyrene” o pojemności 2904 BRT, płynący z ładunkiem węgla z Newcastle upon Tyne do Blaye. Statek zatonął ze stratą 24 członków załogi, w tym kapitana. 10 kwietnia na postawioną w odległości 1,5 Mm od latarni morskiej Fanad Head przez UC-31 minę wszedł brytyjski niszczyciel HMS „Magic” (1025 ts). Okręt został uszkodzony, a na jego pokładzie zginęło 25 marynarzy.
W okresie 14 czerwca – 7 października UC-31 włączono w skład II Flotylli Flandria (niem. "II U-Bootflottille Flandern"). Ostatnim dowódcą U-Boota został 15 czerwca 1918 roku por. mar. rez. Willy Stüben, wcześniej dowodzący UB-10. Do chwili zakończenia działań wojennych UC-31 nie odniósł żadnych sukcesów. 26 listopada w myśl postanowień rozejmu w Compiègne okręt został poddany Brytyjczykom. Złomowano go w Canning Town w 1922 roku.
Podsumowanie działalności bojowej.
SM UC-31 wykonał łącznie 13 misji bojowych, podczas których za pomocą min, torped i ładunków wybuchowych zatopił 38 statków o łącznej pojemności  BRT, zaś trzy statki o łącznej pojemności  BRT i niszczyciel o wyporności  ton zostały uszkodzone. Na pokładach zatopionych i uszkodzonych jednostek zginęło co najmniej 218 osób, w tym 26 na brytyjskim parowcu „Ethelinda”. Pełne zestawienie strat przedstawia poniższa tabela:

</doc>
<doc id="4399159" url="https://pl.wikipedia.org/wiki?curid=4399159" title="Özlem Demirel">
Özlem Demirel

Özlem Alev Demirel (ur. 10 marca 1984 w miejscowości Malatya) – niemiecka polityk i działaczka związkowa tureckiego pochodzenia, w latach 2010–2012 posłanka do landtagu Nadrenii Północnej-Westfalii, posłanka do Parlamentu Europejskiego IX kadencji.
Życiorys.
Urodziła się w rodzinie tureckich alewitów, w Niemczech osiedliła się w 1989. W 2004 zdała egzamin maturalny, po czym studiowała m.in. politologię na Uniwersytecie w Bonn. Od 2005 członkini Die Linkspartei.PDS, z którą w 2007 dołączyła do Die Linke. Działaczka DIDF, organizacji parasolowej skupiającej zrzeszenia pracownicze i kulturalne Turków oraz Kurdów w Niemczech. Była członkinią zarządu młodzieżówki tej organizacji, a w 2010 weszła w skład jej zarządu federalnego.
W latach 2010–2012 sprawowała mandat posłanki do landtagu Nadrenii Północnej-Westfalii, od 2011 pełniła funkcję sekretarza generalnego frakcji parlamentarnej Die Linke. Od 2012 do 2014 kierowała zarządem federalnym DIDF. Została też etatową działaczką związkową w ramach Vereinte Dienstleistungsgewerkschaft.
W 2017 zajmowała pierwsze miejsce na liście wyborczej do landtagu (Die Linke nie przekroczyła wówczas progu wyborczego). We wrześniu 2018 została wybrana na jednego z dwóch głównych kandydatów swojej partii w wyborach do Parlamentu Europejskiego przewidzianych na maj 2019 (obok Martina Schirdewana). W wyniku tych wyborów uzyskała mandat eurodeputowanej IX kadencji.

</doc>
<doc id="4399166" url="https://pl.wikipedia.org/wiki?curid=4399166" title="Łukasz Konarski">
Łukasz Konarski

Łukasz Sebastian Konarski (ur. 10 grudnia 1978 w Zawierciu) – polski samorządowiec i urzędnik, z wykształcenia politolog, w latach 2014–2017 wiceprezydent, a od 2018 prezydent Zawiercia.
Życiorys.
Absolwent politologii o specjalizacji samorządowej na Uniwersytecie Śląskim. Ukończył także studia podyplomowe z zarządzania w administracji publicznej na Uniwersytecie Ekonomicznym w Krakowie, zarządzania projektami w Wyższej Szkole Zarządzania Marketingowego i Języków Obcych w Katowicach oraz rewitalizacji miast w Szkole Głównej Handlowej, a także międzynarodowe studia Pre MBA organizowane przez Akademię Ekonomiczną w Katowicach i Uniwersytet Techniczny w Brnie.
Działał jako wolontariusz Polskiej Akcji Humanitarnej. Był członkiem Stowarzyszenia „Młodzi Demokraci”, organizując m.in. międzyszkolne debaty oksfordzkie, gry symulacyjne i wakacyjne szkółki językowe dla dzieci i młodzieży. Pracował jako referent w oddziale Agencji Restrukturyzacji i Modernizacji Rolnictwa i w Prokuraturze Rejonowej w Katowicach. W 2006 został wybrany radnym Zawiercia z ramienia KWW Porozumienie Samorządowe Jesteśmy Razem. W 2010 bezskutecznie ubiegał się o reelekcję z ramienia KWW Platformy Samorządowej dla Zawiercia. Od 2008 zatrudniony jako specjalista, potem zastępca kierownika, a od 2012 do 2014 jako kierownik biura Agencji Restrukturyzacji i Modernizacji Rolnictwa w Będzinie. W 2014 z powodzeniem kandydował do rady powiatu zawierciańskiego z ramienia Platformy Obywatelskiej. Został nieetatowym członkiem zarządu powiatu. W latach 2014–2017 był zastępcą prezydenta Zawiercia do spraw społecznych. Został odwołany z powodu różnicy zdań z prezydentem Witoldem Grimem.
W wyborach samorządowych w 2018 kandydował na prezydenta Zawiercia z ramienia KWW Konarski – Zawierciańska odNowa. W pierwszej turze uzyskał 28,01% głosów, zajmując drugie miejsce za ubiegającym się o reelekcję Witoldem Grimem. W drugiej turze zwyciężył, zdobywając 53,70% głosów. Urząd prezydenta objął 21 listopada 2018.

</doc>
<doc id="4399171" url="https://pl.wikipedia.org/wiki?curid=4399171" title="Blaise-Ernest Morand">
Blaise-Ernest Morand

Blaise-Ernest Morand (ur. 12 września 1932 w Tecumseh) – kanadyjski duchowny rzymskokatolicki, w latach 1983-2003 biskup Prince Albert.
Życiorys.
Święcenia kapłańskie przyjął 22 marca 1958. 22 kwietnia 1981 został prekonizowany biskupem koadiutorem Prince Albert. Sakrę biskupią otrzymał 29 czerwca 1981. 9 kwietnia 1983 objął stolicę biskupią. 26 maja 2008 przeszedł na emeryturę.

</doc>
<doc id="4399178" url="https://pl.wikipedia.org/wiki?curid=4399178" title="Henry Duey">
Henry Duey

Henry Ludwig Duey (ur. 10 listopada 1929 w Chicago, zm. 13 lutego 1993 w Chipley) – amerykański sztangista, olimpijczyk.
Życiorys.
Urodził się w Chicago w stanie Illinois. Zdobył brązowy medal indywidualnie na igrzyskach w Los Angeles w kategorii do 82,5 kg.
Zmarł 13 lutego 1993 w Chipley na Florydzie.

</doc>
<doc id="4399181" url="https://pl.wikipedia.org/wiki?curid=4399181" title="Wrażliwość klimatu">
Wrażliwość klimatu



</doc>
<doc id="4399182" url="https://pl.wikipedia.org/wiki?curid=4399182" title="NKAP">
NKAP



</doc>
<doc id="4399184" url="https://pl.wikipedia.org/wiki?curid=4399184" title="David Gemmell Awards for Fantasy">
David Gemmell Awards for Fantasy

The David Gemmell Awards for Fantasy – nagroda literacka ustanowiona ku pamięci Davida Gemmella, przyznawana w latach 2009–2018. Nagrody przyznawane były za twórczość fantasy, utrzymaną w tradycyjnej konwencji heroic lub high fantasy, bądź też stworzoną w duchu twórczości Gemmela.
Podczas pierwszego rozdania przyznana została tylko w kategorii Legend Award, w drodze jawnego głosowania, od 2010 przyznawana była także w kategoriach "Best Fantasy Newcomer" oraz "Ravenheart Award for Best Fantasy Cover Art".
Zwycięzcy i nominacje.
2009.
Nagroda została przyznane w jednej kategorii w czerwcu 2009.
2010.
Nagrody zostały przyznane w czerwcu 2010.
2011.
Nagrody zostały przyznane w czerwcu 2011.
2012.
Nagrody zostały przyznane w czerwcu 2012.
2013.
Nagrody zostały przyznane w październiku 2013.
2014.
Nagrody zostały przyznane w czerwcu 2014.
2015.
Nagrody zostały przyznane w sierpniu 2015.
2016.
Nagrody zostały przyznane we wrześniu 2016.
2017.
Nagrody zostały przyznane w sierpniu 2017.
2018.
Nagrody zostały przyznane w czerwcu 2018.

</doc>
<doc id="4399185" url="https://pl.wikipedia.org/wiki?curid=4399185" title="Butrymowicz">
Butrymowicz

Osoby o nazwisku Butrymowicz:

</doc>
<doc id="4399186" url="https://pl.wikipedia.org/wiki?curid=4399186" title="Wołodymyr Litwin">
Wołodymyr Litwin



</doc>
<doc id="4399192" url="https://pl.wikipedia.org/wiki?curid=4399192" title="Laurent Noël">
Laurent Noël

Laurent Noël (ur. 19 marca 1920 w Saint-Just-de-Bretenières, zm. 2 lipca 2022 w Québecu) – kanadyjski duchowny rzymskokatolicki, w latach 1975-1996 biskup Trois Rivières.
Życiorys.
Święcenia kapłańskie przyjął 16 czerwca 1944. 25 czerwca 1963 został prekonizowany biskupem pomocniczym Québecu ze stolicą tytularną "Agathopolis". Sakrę biskupią otrzymał 29 sierpnia 1963. 7 września 1974 został mianowany administratorem apostolsim Hauterive, pozostał nim do 15 sierpnia 1975. 8 listopada 1975 został mianowany biskupem Trois Rivières, ingres odbył się 13 grudnia. 21 listopada 1996 przeszedł na emeryturę. Od 24 listopada 2020 roku do swojej śmierci był najstarszym katolickim biskupem.

</doc>
<doc id="4399193" url="https://pl.wikipedia.org/wiki?curid=4399193" title="Bára Oborná">
Bára Oborná

Bára Oborná (ur. 12 stycznia 2000) – czeska siatkarka, grająca na pozycji libero. Obecnie występuje w drużynie TJ Sokol Šternberk.

</doc>
<doc id="4399195" url="https://pl.wikipedia.org/wiki?curid=4399195" title="Brina Bračko">
Brina Bračko

Brina Bračko (ur. 7 stycznia 2000) – słoweńska siatkarka, grająca na pozycji środkowej. 
Sukcesy klubowe.
Puchar Słowenii:
MEVZA:
Mistrzostwo Słowenii:

</doc>
<doc id="4399197" url="https://pl.wikipedia.org/wiki?curid=4399197" title="Andrij Łewczenko">
Andrij Łewczenko

Andrij Serhijowycz Łewczenko (ukr. "Андрій Сергійович Левченко"; ur. 1 stycznia 1985 w Charkowie) – ukraiński trener siatkarski, wcześniej siatkarz, grający na pozycji środkowego, reprezentant Ukrainy.
Sukcesy klubowe.
Puchar Ukrainy:
Mistrzostwo Ukrainy:
Mistrzostwo Łotwy:
Mistrzostwo Francji:
Mistrzostwo Białorusi:
Mistrzostwo Finlandii:
Sukcesy reprezentacyjne.
Letnia Uniwersjada:
Liga Europejska:

</doc>
<doc id="4399199" url="https://pl.wikipedia.org/wiki?curid=4399199" title="Rusłan Chanipow">
Rusłan Chanipow

Rusłan Anisowicz Chanipow (ros. Руслан Анисович Ханипов; ur. 29 marca 1989) – rosyjski siatkarz, grający na pozycji środkowego. 
Sukcesy klubowe.
Mistrzostwo Rosji:
Puchar Rosji:
Superpuchar Rosji:
Liga Mistrzów:
Puchar CEV:
Puchar Challenge:

</doc>
<doc id="4399201" url="https://pl.wikipedia.org/wiki?curid=4399201" title="Adam Kozák">
Adam Kozák

Adam Kozák (ur. 11 czerwca 1999) – czeski siatkarz, grający na pozycji przyjmującego. Od sezonu 2018/2019 występuje w drużynie VSC Fatra Zlín.
Sukcesy klubowe.
Puchar Czech:
Mistrzostwo Czech:

</doc>
<doc id="4399203" url="https://pl.wikipedia.org/wiki?curid=4399203" title="Andrij Lewczenko">
Andrij Lewczenko



</doc>
<doc id="4399206" url="https://pl.wikipedia.org/wiki?curid=4399206" title="Daniel Beger">
Daniel Beger

Daniel Robert Beger (ur. 20 marca 1977 w Sztumie) – polski samorządowiec, urzędnik i działacz społeczny, z wykształcenia politolog, od 2018 prezydent Świętochłowic.
Życiorys.
Pochodzi z Powiśla. W 2000 ukończył studia z edukacji społeczno-politycznej w Wyższej Szkole Pedagogicznej Towarzystwa Wiedzy Powszechnej w Warszawie (licencjat), a w 2002 – magisterskie studia politologiczne na Uniwersytecie Szczecińskim. Kształcił się też podyplomowo z zarządzania projektami unijnymi w Górnośląskiej Wyższej Szkole Handlowej im. Wojciecha Korfantego w Katowicach.
Po studiach wyjechał do Wielkiej Brytanii, gdzie pracował m.in. jako technik w Westminster City Council. W 2006 powrócił do Polski i zamieszkał w Świętochłowicach, skąd pochodzi jego żona. W latach 2007–2011 zatrudniony jako inspektor w Urzędzie Marszałkowskim Województwa Śląskiego, następnie do 2012 zarządzał projektami informatycznymi w firmie konsultingowej. W latach 2012–2016 pracował w biurze rektora Politechniki Śląskiej, a od 2016 jako broker technologii w Centrum Innowacji i Transferu Technologii Politechniki Śląskiej. W 2015 został prezesem stowarzyszenia Przyjazne Świętochłowice.
W wyborach samorządowych w 2018 został kandydatem KWW Stowarzyszenie Przyjazne Świętochłowice na prezydenta Świętochłowic. W pierwszej turze uzyskał 31,20% głosów, co dało mu drugi najlepszy wynik. W drugiej turze zdobył 50,35% poparcia, pokonując rządzącego od 2010 Dawida Kostempskiego różnicą 122 głosów. Skutecznie ubiegał się także o mandat radnego miejskiego (niepołączalny z funkcją prezydenta). Urząd prezydenta miasta objął 22 listopada 2018.

</doc>
<doc id="4399207" url="https://pl.wikipedia.org/wiki?curid=4399207" title="Szpikołosy (obwód lwowski)">
Szpikołosy (obwód lwowski)

Szpikołosy (ukr. Шпиколоси) – wieś na Ukrainie w rejonie czerwonogrodzkim obwodu lwowskiego.
W 2001 roku liczyła 380 mieszkańców.

</doc>
<doc id="4399208" url="https://pl.wikipedia.org/wiki?curid=4399208" title="Kościół św. Katarzyny w Żurrieq">
Kościół św. Katarzyny w Żurrieq

Kościół Świętej Katarzyny (, ) – rzymskokatolicki kościół parafialny w Żurrieq na Malcie. Kościół jest pod wezwaniem św. Katarzyny z Aleksandrii. 
Historia.
Po raz pierwszy kościół parafialny w Żurrieq wymieniony został w 1436 przez biskupa Senatore de Mello, jako jeden z dziesięciu kościołów parafialnych na Malcie. Kościół został powtórnie wspomniany w 1575 w raporcie Pietro Dusiny. Uwzględniając wzrost populacji wioski, w 1630 ówczesny proboszcz Antonio Demos zaczął planować budowę nowego kościoła. Prace budowlane rozpoczęto w 1634 pod nadzorem księdza Matteolo Saliby, proboszcza w latach 1635–1676, który był jednocześnie projektantem nowego barokowego kościoła. Budowę ukończono po 25 latach, w 1659.&lt;br&gt;
W 1861 dobudowane zostały dwie dzwonnice.
Kościół poświęcony został 30 grudnia 1731 przez biskupa Paula Alphérana de Bussan.
Architektura.
Fasada, do której prowadzą obszerne schody, charakteryzuje się szeroką zatoką ze zgrupowanymi doryckimi pilastrami, oraz dużymi drzwiami, które zostały zaprojektowane przez Abrama Gatta i zwieńczone podwójnym frontonem – półkolistym i trójkątnym. Każda boczna zatoka ozdobiona jest posągiem ustawionym w niszy – św. Józef po lewej stronie i św. Roch po prawej. Gzyms biegnący wokół oddziela część parterową od górnego poziomu. Górna kondygnacja jest otoczona grupą jońskich pilastrów, i charakteryzuje się centralnie umieszczonym dużym witrażowym oknem, otoczonym wytłaczaną ramą, ozdobionym tarczą herbową, i zwieńczonym frontonem. Górna centralna zatoka ma po bokach dwa duże zegary. Duża figura Chrystusa Zbawiciela, zaprojektowana przez Censu Apapa i wyrzeźbiona przez Marco Montebello, zdobi szczyt frontonu. Po bokach ma dwie dzwonnice, zaprojektowane przez Nikolę Zammita, a dobudowane w 1861. Mają one duże okna z dzwonami, ozdobione balustradami, oraz frontony z okrągłymi oknami, zwieńczone zaś są sterczynami.
Dzieła sztuki.
Największą atrakcją kościoła są dzieła Mattia Pretiego. Są to: „Męczeństwo św. Szczepana”, „Męczeństwo św. Andrzeja”, „Męczeństwo św. Katarzyny”, „Bóg Ojciec”, „Nawiedzenie św. Elżbiety przez Maryję”, „Święty Roch”, „Święty Błażej”, „Święty Dominik”, „Święty Mikołaj z Tolentino” oraz „Matka Boża Łaskawa”. W kościele znajdują się też dzieła Fra Luca Garniera, Matteo Peréza d’Aleccio, Francesco Zahry oraz Lazzaro Pisaniego. Tytularna statua św. Katarzyny, datowana na 1818, jest dłuta Marjanu Gerady. Druga statua – Matka Boża z Góry Karmel – wykonana została w 1842 przez Salvu Psailę.
Uroczystość patronalna.
Podobnie jak w innych miejscowościach maltańskich lokalne święto odbywa się na cześć patrona parafii. Główne uroczystości ku czci św. Katarzyny z Aleksandrii odbywają się w pierwszą niedzielę września, zaś upamiętnienie – 25 listopada, w dniu będącym w kalendarzu katolickim świętem liturgicznym patronki. 
Ochrona dziedzictwa kulturowego.
Budynek kościoła umieszczony jest na liście National Inventory of the Cultural Property of the Maltese Islands pod nr. 01260. W 2011 kościół uznany został zabytkiem narodowym 1. klasy.

</doc>
<doc id="4399213" url="https://pl.wikipedia.org/wiki?curid=4399213" title="Dariusz Wójtowicz">
Dariusz Wójtowicz



</doc>
<doc id="4399218" url="https://pl.wikipedia.org/wiki?curid=4399218" title="Dariusz Wójtowicz (samorządowiec)">
Dariusz Wójtowicz (samorządowiec)

Dariusz Jacek Wójtowicz (ur. 24 lipca 1972 w Mysłowicach) – polski samorządowiec i działacz sportowy, od 2018 prezydent Mysłowic.
Życiorys.
Absolwent pedagogiki specjalnej w Górnośląskiej Wyższej Szkole Pedagogicznej w Mysłowicach. Podyplomowo ukończył studia menedżerskie (Executive MBA) i z prawa zamówień publicznych.
Był pracownikiem Zakładu Oczyszczania Miasta, później do 2018 pozostawał zatrudniony w Śląskim Zarządzie Melioracji i Urządzeń Wodnych. W latach 2003–2015 pełnił funkcję członka oraz przewodniczącego Powiatowej Rady Zatrudnienia. Założył serwis informacyjny Myslowice.net. Działał również w klubach sportowych: w latach 2008–2010 członek zarządu Mysłowickiej Siatkówki Kobiet, w 2010 – członek komisji rewizyjnej KS Olimpia Siła Mysłowice, od 2014 – wiceprezes zarządu Klubu Sportowego Lechia 06 Mysłowice. W 2016 został pełnomocnikiem Spółdzielni Mieszkaniowej Hutnik w Sosnowcu.
W 1998 zasiadł w Radzie Miasta Mysłowice, obejmował mandat również po kolejnych wyborach w 2002, 2006, 2010 i 2014. Do 2006 każdorazowo był wybierany z list Sojuszu Lewicy Demokratycznej, w 2010 z ramienia komitetu zorganizowanego przez Grzegorza Osyrę, a w 2014 z ramienia ugrupowania Wspólnie dla Mysłowic (został także członkiem stowarzyszenia o tej samej nazwie). W wyborach samorządowych w 2014 kandydował również na prezydenta miasta, przegrywając w drugiej turze z ubiegającym się o reelekcję Edwardem Lasokiem (zdobył w niej 34,39% głosów).
W wyborach samorządowych w 2018 ponownie starał się o stanowisko prezydenta, uzyskując najwyższe poparcie w pierwszej turze (36,31%). W drugiej turze zwyciężył z posłem Platformy Obywatelskiej Wojciechem Królem z poparciem 54,16% głosujących.

</doc>
<doc id="4399227" url="https://pl.wikipedia.org/wiki?curid=4399227" title="Eurozet Sp. z o.o.">
Eurozet Sp. z o.o.



</doc>
<doc id="4399232" url="https://pl.wikipedia.org/wiki?curid=4399232" title="Odrzykoń (ujednoznacznienie)">
Odrzykoń (ujednoznacznienie)



</doc>
<doc id="4399233" url="https://pl.wikipedia.org/wiki?curid=4399233" title="Max Matsūra">
Max Matsūra



</doc>
<doc id="4399247" url="https://pl.wikipedia.org/wiki?curid=4399247" title="Tomasz Sariusz Jakliński">
Tomasz Sariusz Jakliński

Tomasz Sariusz Jakliński herbu Jelita (zm. 13 lutego 1799 roku) – podsędek krakowski od 1776 roku, podsędek zatorsko-oświęcimski w latach 1765-1776, pisarz zatorsko-oświęcimski w 1765 roku, burgrabia krakowski w latach 1759-1765, wicesgerent grodzki oświęcimski.
W 1764 roku wyznaczony przez konfederację do lustracji dóbr królewskich i innych dóbr w powiatach proszowskim, lelowskim i księskim województwa krakowskiego oraz w księstwie oświęcimskim i zatorskim.
Pochowany w klasztorze bernardynów w Alwernii.

</doc>
<doc id="4399249" url="https://pl.wikipedia.org/wiki?curid=4399249" title="Rezerwat przyrody Ślichowice">
Rezerwat przyrody Ślichowice



</doc>
<doc id="4399254" url="https://pl.wikipedia.org/wiki?curid=4399254" title="Franciszek Rychter">
Franciszek Rychter

Franciszek Pelikańczyk Rychter herbu Pelikan (zm. w 1773 roku) – podstoli krakowski w latach 1765-1773, burgrabia krakowski w latach 1754-1765, starosta nowotarski w 1766 roku.
Życiorys.
Był członkiem konfederacji generalnej 1764 roku. W 1764 roku wyznaczony przez konfederację do lustracji dóbr królewskich i innych dóbr w powiatach sadeckim, bieckim, szczyrzyckim i czchowskim województwa krakowskiego. Odznaczony Orderem Świętego Stanisława w 1772 r.

</doc>
<doc id="4399265" url="https://pl.wikipedia.org/wiki?curid=4399265" title="Spirit in the Sky">
Spirit in the Sky

Spirit in the Sky – piosenka napisana i oryginalnie nagrana przez Normana Greenbauma, która wydana została w 1969 roku. W 1970 roku singiel wyróżniono złotą płytą. Na amerykańskiej liście Hot 100, publikowanej w czasopiśmie „Billboard”, nagranie dotarło do pozycji 3. (18 kwietnia 1970), a w końcoworocznym (1970) zestawieniu tego pisma uplasowało się na 22. miejscu. W 1970 roku singiel był numerem 1 w Wielkiej Brytanii (UK Singles Chart), Australii (7 tygodni) i Kanadzie („RPM”). Amerykańskie czasopismo „Rolling Stone” umieściło „Spirit in the Sky” na miejscu 341. listy 500 utworów wszech czasów (2011). Wersje utworu nagrane przez brytyjskich wykonawców Doctor and the Medics (1986) i Garetha Gatesa (2003) dotarły do 1. miejsca na UK Singles Chart.
Wersja oryginalna.
W tekście „Spirit in the Sky” jest kilka odniesień do Jezusa, mimo że Greenbaum jest Żydem. W 2006 roku w wywiadzie dla amerykańskiego dziennika „The New York Times” Greenbaum powiedział, że inspiracją do napisania utworu był Porter Wagoner, którego obejrzał w telewizji śpiewającego piosenkę gospel. Greenbaum stwierdził: „Pomyślałem «Tak, mógłbym to zrobić», nie wiedząc nic o muzyce gospel; więc usiadłem i napisałem własną piosenkę gospel. Łatwo poszło. Słowa napisałem w 15 minut”.
Przed napisaniem piosenki Greenbaum był członkiem psychodelicznego jug bandu Dr. West’s Medicine Show and Junk Band. Kiedy zespół się rozpadł muzyk zdobył solowy kontrakt z producentem Erikiem Jacobsenem dla wytwórni Reprise Records. Jacobsen współpracował wcześniej z formacją The Lovin’ Spoonful. Piosenkę umieszczono na debiutanckim albumie solowym Greenbauma. W artykule w „The New York Times” napisano, że w nagraniu utworu Greenbaum użył gitarę Fender Telecaster ze zintegrowanym fuzz boksem, dzięki czemu kompozycja zyskała charakterystyczny dźwięk gitary.
Ostatecznie utwór brzmiał jak „osobliwie frapująca” ("oddly compelling") kombinacja muzyki gospel i hard rocka. Do nagrania piosenki zaproszono The Stovall Sisters, pochodzące z Oakland trio gospelowe, które wykonało partie wokalu wspierającego. Z uwagi na długość (prawie 4 minuty) i tekst utworu wytwórnia początkowo była niechętna by go wydać na singlu; jednak po tym jak sprzedaż dwóch poprzednich singli z albumu okazała się zbyt niska, zdecydowano się tę piosenkę wydać. „Spirit in the Sky” stała się światowym przebojem i była wówczas najlepiej sprzedającym się singlem w historii wytwórni Reprise (wydającej płyty m.in. Franka Sinatry i zespołu The Kinks).
Greenbaum powiedział o tej piosence: „Brzmi ona równie świeżo dziś jak wtedy kiedy była nagrywana. Otrzymywałem listy od przedsiębiorców pogrzebowych, którzy twierdzili, że piosenka jest drugim najczęściej zamawianym utworem do odegrania podczas ceremonii pogrzebowych, za «Danny Boy»”.

</doc>
<doc id="4399267" url="https://pl.wikipedia.org/wiki?curid=4399267" title="Robert Sainte-Rose">
Robert Sainte-Rose

Robert Sainte-Rose (ur. 5 lipca 1943 w Fort-de-France) – francuski lekkoatleta, specjalista skoku wzwyż, wicemistrz Europy z 1966.
Wystąpił na igrzyskach olimpijskich w 1964 w Tokio, ale odpadł w kwalifikacjach. Zajął 10. miejsce na pierwszych europejskich igrzyskach halowych w 1966 w Dortmundzie.
Zdobył srebrny medal w na mistrzostwach Europy w 1966 w Budapeszcie za swym kolegą z reprezentacji Francji Jacquesem Madubostem. Obaj skoczyli tę samą wysokość 2,12 m. Zajął 8. miejsce na europejskich igrzyskach halowych w 1968 w Madrycie.
Zajął 9.–10. miejsce w finale na igrzyskach olimpijskich w 1968 w Meksyku. Na mistrzostwach Europy w 1969 w Atenach zajął 10. miejsce w finale. Odpadł w kwalifikacjach na mistrzostwach Europy w 1971 w Helsinkach. Zajął 13. miejsce na mistrzostwach Europy w 1974 w Rzymie.
Był mistrzem Francji w latach 1964–1968, wicemistrzem w 1969 i 1971 oraz brązowym medalistą w 1970 i 1972, a także brązowym medalistą w hali w 1974.
Kilkakrotnie poprawiał rekord Francji w skoku wzwyż do wyniku 2,19 m (1 września 1968 w Font-Romeu).
Jego syn Georges Sainte-Rose był trójskoczkiem, uczestnikiem igrzysk olimpijskich w 1992 w Barcelonie.

</doc>
<doc id="4399274" url="https://pl.wikipedia.org/wiki?curid=4399274" title="Leszek Rycek">
Leszek Rycek

Leszek Rycek (ur. 18 maja 1963, zm. 31 października 2018 w Brzegu Dolnym) – polski piłkarz.
Życiorys.
Był wychowankiem Górnika Wałbrzych. Do pierwszego składu został włączony przed sezonem 1981/1982. W 1983 roku był członkiem drużyny, która wywalczyła awans do I ligi. Na wiosnę 1984 roku przeniósł się do Zagłębia Sosnowiec, w którego barwach rozegrał 70 meczów, zdobywając 8 bramek. Następnie występował w ŁTS Łabędy, Piaście Gliwice i Hejnale Kęty. Karierę piłkarską zakończył w latach 90. XX wieku w Niemczech. Po powrocie do Polski mieszkał w Brzegu Dolnym, gdzie zmarł.

</doc>
<doc id="4399278" url="https://pl.wikipedia.org/wiki?curid=4399278" title="Ludwik Skrzypek">
Ludwik Skrzypek

Ludwik Skrzypek (ur. 9 sierpnia 1891 w Górkach Wielkich, zm. 23 maja 1965 w Cieszynie) – polski nauczyciel, kapitan piechoty Wojska Polskiego, przedsiębiorca
Życiorys.
Ludwik Skrzypek był synem Jana (wójt gminy Górki Wielkie) i Marii z d. Krząszcz. Ukończył w Górkach Wielkich 3-klasową Szkołę Ludową, a następnie uczył się w Skoczowie w Szkole Wydziałowej. Później rozpoczął naukę w Cieszynie w Seminarium Nauczycielskim, uzyskując maturę w 1910 roku oraz Wyższego Kursu Nauczycielskiego we Lwowie (1912). Następnie do 1 sierpnia 1914 roku pracował jako nauczyciel ludowy w Boguminie, Ostrawie i Szczakowej.
Powołany do cesarsko-królewskiej Obrony Krajowej, jako jednoroczny ochotnik, w której od 1 sierpnia 1914 roku do 30 października 1918 roku odbywał służbę w 31 pułku piechoty Obrony Krajowej w Cieszynie. Do 1 stycznia 1915 roku przebywał w szkole oficerskiej we Freibergu z której powrócił do pułku jako instruktor. Od 21 kwietnia do 18 lipca 1918 roku walczył na froncie rosyjskim na stanowisku dowódcy plutonu. Został ranny w prawą stopę i przez 2.5 miesiąca kurował się we Lwowie, Kesckemelu oraz w Pieszczanach w zakładach kąpielowych. Po leczeniu powrócił do pułku, pełniąc obowiązki instruktora oraz dowódcy kompanii marszowej. Ponownie walczył na froncie rosyjskim od 8 grudnia 1917 do 20 marca 1918 roku, pełniąc obowiązki dowódcy kompanii, a następnie walczył na froncie włoskim od 20 marca do 1 maja 1918 roku. Przez okres 6 tygodni instruktor przysposobienia kawalerii do służby w piechocie i jego ostatni przydział w armii austriackiej to stanowisko dowódcy szkoły podoficerskiej oraz korpusu jednorocznych ochotników przy kadrze 31 pułku strzelców w Cieszynie. W czasie służby w c. k. Obronie Krajowej awansował kolejno na stopień: na podchorążego (23 kwietnia 1915 roku), chorążego (25 grudnia 1915 roku), podporucznika (1 stycznia 1916 roku) i porucznika (1 maja 1918 roku).
Był jednym z organizatorów, który przygotowywał na terenie Śląska Cieszyńskiego przejęcie władzy z rąk austriackich. Nocą z 31 października na 1 listopada 1918 roku Polacy przejęli miejscowe koszary w Cieszynie. Porucznik Skrzypek pełnił obowiązki dowódcy I batalionu zapasowego. 6 listopada 1918 roku porucznikowi Skrzypkowi powierzono dowodzenie 31 pułkiem piechoty, a funkcję tę pełnił do 6 grudnia tegoż roku, by następnie do 24 stycznia 1919 roku przy cieszyńskiej Radzie Narodowej objąć stanowisko referenta wojskowego.
Podczas napadu wojsk czechosłowackich, na terenie Żywiecczyzny zorganizował improwizowane kompanie. Na czele półbatalionu górskiego obsadził odcinek Istebnej, uniemożliwiając 29 stycznia 1919 roku obejście przez Czechosłowaków lewego skrzydła głównych pozycji polskich. Na froncie śląskim do 10 marca 1919 roku wykonywał obowiązki oficera łącznikowego między gen. Franciszkiem Aleksandrowiczem a gen. Franciszkiem Latinikiem. Krótko w pułku pozostawał referentem oświatowym. 20 marca 1919 roku otrzymał bezterminowe urlopowanie z powodu interwencji Krajowej Rady Szkolnej. 30 czerwca 1919 roku zwolniony z Wojska Polskiego. Współorganizator baonu ochotników ziemi cieszyńskiej i żywieckiej podczas III powstania śląskiego.
Później pracował w Cieszynie na stanowisku dyrektora Towarzystwa dla Handlu i Przemysłu Drzewnego '„Las”', następnie był dyrektorem zarządzającym cieszyńską Komunalną Kasą Oszczędności Miasta Cieszyna (1932–1939). Właściciel własnego przedsiębiorstwa handlu drzewem (1926–1931).
Został zweryfikowany w stopniu kapitana rezerwy ze starszeństwem z dniem 1 czerwca 1919 roku i przydziałem do 3 pułku Strzelców Podhalańskich, który stacjonował w Bielsku, a III batalion w Cieszynie.
Zmarł w Cieszynie. Został pochowany na Centralnym Cmentarzu komunalnym przy ul. Katowickiej w Cieszynie (sektor X-17-4).
Był żonaty z Anną z d. Utler (1894–1969), z którą mieli troje dzieci: Marię (1918–1941) i Karola (1920–1987) i Jana (1926–1998).
Upamiętnienie.
W Cieszynie i Górkach Wielkich są ulice noszące imię Ludwika Skrzypka.

</doc>
<doc id="4399288" url="https://pl.wikipedia.org/wiki?curid=4399288" title="Rajd Krakowski 1994">
Rajd Krakowski 1994

Rajd Krakowski 1994 – 19. edycja Rajdu Krakowskiego. Był to rajd samochodowy rozgrywany od 14 do 16 kwietnia 1994 roku. Była to druga runda Rajdowych Samochodowych Mistrzostw Polski w roku 1994. Rajd składał się z dwudziestu jeden odcinków specjalnych.

</doc>
<doc id="4399290" url="https://pl.wikipedia.org/wiki?curid=4399290" title="Rufus B. Weaver">
Rufus B. Weaver

Rufus Benjamin Weaver (ur. 10 stycznia 1841 w Gettysburgu, zm. 15 lipca 1936 w Filadelfii) – amerykański lekarz, anatom, profesor anatomii w Hahnemann Medical College. 
Życiorys.
Syn fotografa Samuela Weavera i Elizabeth Ann Rinehart. Ukończył Pennsylvania Medical College w 1865. Uzupełniał studia na Uniwersytecie Pensylwanii i w Jefferson Medical College. W 1869 został demonstratorem na Hahnemann Medical College, od 1878 wykładał anatomię chirurgiczną. Pamiętany jest za wypreparowanie całości ludzkiego układu nerwowego – preparat „Harriet” jest do dziś udostępniany studentom w Drexel College of Medicine. Nazwa preparatu pochodzi od Harriet Cole, afroamerykańskiej sprzątaczki, która ofiarowała swoje ciało nauce tuż przed śmiercią w 1888 z powodu gruźlicy. 
Pochowany na Mount Vernon Cemetery. W rodzinnym Gettysburgu znajduje się upamiętniająca go tablica.

</doc>
<doc id="4399291" url="https://pl.wikipedia.org/wiki?curid=4399291" title="Rufus Benjamin Weaver">
Rufus Benjamin Weaver



</doc>
<doc id="4399292" url="https://pl.wikipedia.org/wiki?curid=4399292" title="Rufus Weaver">
Rufus Weaver



</doc>
<doc id="4399295" url="https://pl.wikipedia.org/wiki?curid=4399295" title="Barbara Górniak">
Barbara Górniak

Barbara Górniak (ur. 11 marca 1962) – polska artystka fotograf. Członkini Okręgu Dolnośląskiego Związku Polskich Artystów Fotografików. Członkini "Grupy 999".
Życiorys.
Barbara Górniak jest absolwentką Uniwersytetu Zielonogórskiego (Wydział Artystyczny) oraz Wyższego Studium Fotografii "AFA" we Wrocławiu (2005). Związana z dolnośląskim środowiskiem fotograficznym – mieszka i pracuje we Wrocławiu. Miejsce szczególne w jej twórczości zajmuje fotografia abstrakcyjna, fotografia architektury, fotografia dokumentacyjna, fotografia krajobrazowa, fotografia krajoznawcza, fotografia martwej natury, fotografia mody, fotografia podróżnicza, fotografia portretowa, fotografia przyrodnicza, fotografia reklamowa oraz fotografia reportażowa. 
Barbara Górniak jest autorką oraz współautorką wielu wystaw fotograficznych – w Polsce i za granicą (m.in. w Belgii, Niemczech); indywidualnych i zbiorowych oraz poplenerowych. Jest autorką fotografii, publikowanych m.in. w albumach, katalogach, czasopismach. W 2009 roku została przyjęta w poczet członków rzeczywistych Okręgu Dolnośląskiego Związku Polskich Artystów Fotografików (legitymacja nr 1028). Od 2012 roku jest członkinią nieformalnej fotograficznej "Grupy 999""." 
Fotografie Barbary Górniak znajdują się w zbiorach Muzeum Sportu i Turystyki w Karpaczu.
Wybrane wystawy indywidualne.
Źródło.
Wybrane wystawy zbiorowe.
Źródło.
Projekty fotograficzne.
Źródło.

</doc>
<doc id="4399302" url="https://pl.wikipedia.org/wiki?curid=4399302" title="Parafia Nawiedzenia Najświętszej Maryi Panny w Bejdach">
Parafia Nawiedzenia Najświętszej Maryi Panny w Bejdach

Parafia Nawiedzenia Najświętszej Maryi Panny w Bejdach – parafia rzymskokatolicka w Bejdach.
Parafia została erygowana w 1946.
Pierwszy kościół drewniany został wybudowany w latach 1940-1945. Obecny kościół parafialny murowany, w stylu współczesnym, powstał w latach 1987-1990, staraniem ks. Stanisława Staręgi.
Parafia ma księgi metrykalne od 1946 i kronikę parafialną od 1963.
Terytorium parafii obejmuje: Bejdy, Dawidy, Klimy, Ostoje, Ptaszki oraz Suchodołek.

</doc>
<doc id="4399303" url="https://pl.wikipedia.org/wiki?curid=4399303" title="Kazimierz Światocho">
Kazimierz Światocho

Kazimierz Światocho, na emigracji Kazimierz „Casimir” Swiatocho (ur. 10 października 1914 w Mińsku, zm. 31 października 1990 w Newington) – major Wojska Polskiego, harcmistrz, działacz kombatancki i emigracyjny w Stanach Zjednoczonych.
Życiorys.
Kazimierz Światocho (na emigracji określany jako Kazimierz „Casimir” Swiatocho) urodził się 10 października 1914 w Mińsku. Pochodził z Wilna. Tam w 1932 związał się z harcerstwem, od 1932 należał do III Wileńskiej Drużyny Harcerskiej.
Podczas II wojny światowej w 1941 został deportowany przez sowietów w głąb ZSRR i znalazł się pod Archangielskiem. Po odzyskaniu wolności został żołnierzem Polskich Sił Zbrojnych w ZSRR gen. W. Andersa. Po ewakuacji ze Wschodu jako żołnierz 2 Korpusu Polskiego Polskich Sił Zbrojnych w szeregach 18 Lwowskiego batalionu strzelców w stopniu porucznika uczestniczył w walkach w bitwie o Monte Cassino w maju 1944, gdzie był dowódcą patrolu ścieżkowego, został dwukrotnie ciężko ranny. Później awansowany na stopień majora, w którym pozostawał do końca życia. 
Po zakończeniu wojny pozostał na emigracji. W 1947 wspólnie z żoną Genowefą był organizatorem pierwszego zlotu harcerskiego w angielskim Southrop. Od 1948 przebywał w Argentynie, gdzie zorganizował harcerstwo w Águila Blanca-Merlo pod Buenos Aires. Od 1955/1956 wraz żoną i synem przebywał w Stanach Zjednoczonych, osiedlając się w Hartford. Tam w 1956 jako podharcmistrz wraz małżonką założył wraz z nią koedukacyjną gromadę zuchów. Działał na rzecz harcerstwa. Był jednym z redaktorów oraz administratorem czasopisma „Znicz. Wiadomości Harcerskie”, oficjalnego organu informacyjnego Zarządu Okręgu Związku Harcerstwa Polskiego w Stanach Zjednoczonych. Czynnie działał w Stowarzyszeniu weteranów. Pełnił funkcję prezesa Koła Oddziałowego 18 LBS w Stanach Zjednoczonych. Od 1 marca 1972 był przewodniczącym Komitetu Obrony Cmentarza Orląt Lwowskich w Connecticut. 15 sierpnia 1976 w Narodowym Sanktuarium Matki Bożej Częstochowskiej w Doylestown dokonał odsłonięcia płaskorzeźby i urny z ziemią z Cmentarza Orląt Lwowskich. Z jego inicjatywy została wykonana urna-wotum z wygrawerowanymi nazwiskami 131 poległych żołnierzy 18 LBS, którą w 1983 poświęcono na Jasnej Górze. Był autorem publikacji pt. "Z ziemi włoskiej do Polski. 18 Lwowski Batalion Strzelców", wydanej w 1984. W 1984 został mianowany harcmistrzem. Był także publicystą.
Zmarł 31 października 1990 w Newington. Został pochowany na cmentarzu przy Narodowym Sanktuarium Matki Bożej Częstochowskiej w Doylestown. Obok spoczęła jego żona Genowefa, także pochodząca z Wilna (1923–2004).

</doc>
<doc id="4399307" url="https://pl.wikipedia.org/wiki?curid=4399307" title="Scotina celans">
Scotina celans

Scotina celans – gatunek pająka z rodziny obniżowatych.
Gatunek ten opisany został w 1841 roku przez Johna Blackwalla jako "Agroeca celans". Giovanni Canestrini i Pietro Pavesi umieścili go w 1868 roku w rodzaju "Liocranum". Do rodzaju "Scotina" przeniósł go w 1902 roku Friedrich Wilhelm Bösenberg.
Samce osiągają od 2,4 do 3,3 mm, a samice od 3 do 4,8 mm długości ciała. Karapaks zmierzony u dwóch samców miał od 1,24 do 1,44 mm długości oraz od 0,92 do 1,12 mm szerokości, zaś u czternastu samic od 1,59 do 1,94 mm długości i od 1,14 do 1,49 mm szerokości. Ubarwienie karapaksu jest żółtawobrązowe do ciemnego z jasnym i wąskim pasem środkowym, jasnymi pasami rozchodzącymi się promieniście i ciemnobrązowymi pasami bocznymi. Jasnobrązowawe szczękoczułki mają po 4 ząbki na przedniej i 3 zęby na tylnej krawędzi. Jasnożółtawobrązowe sternum ma ciemniejsze brzegi. Barwa odnóży jest żółtawobrązowa, w przypadku dwóch początkowych par z brązowawymi rzepkami, goleniami i nadstopiami. Opistosoma (odwłok) ma jasnobrązowawy spód, zaś wierzch ciemnołupkowoszary lub oliwkowoczarny z wzorem barwy rudobrązowej, jasnobrązowej lub żółtej.
Nogogłaszczki samca mają trzy makrochety (szczecinki makroskopowe) na wierzchołku cymbium, łukowato zakrzywioną apofizę tegularną oraz krótką, spiczastą i nieco zakrzywioną ku grzbietowi apofizę retrolateralną. Ostro zakrzywiony ku górze embolus tworzy szeroką pętlę, a jego nasada jest szeroka i kanciasta. Płytka płciowa samicy ma przód częściowo podzielony owłosioną przegrodą, nieco zakrzywione krawędzie boczne oraz nieco zakrzywioną z przodu beleczkę kutykularną. Przewody kopulacyjne częściowo prześwitują przez kutykulę. Kształt zbiorników nasiennych jest beczułkowaty, poprzecznie rozszerzony.
Pająk znany z Portugalii, Hiszpanii, Irlandii, Wielkiej Brytanii, Francji, Belgii, Holandii, Niemiec, Szwajcarii, Liechtensteinu, Austrii, Włoch, Danii, Szwecji, Norwegii, Polski, Estonii, Czech, Słowacji, Węgier, Białorusi, Ukrainy, Słowenii, Chorwacji, Bułgarii, Rosji i Algierii. Zamieszkuje skraje lasów, suche łąki, wrzosowiska i kamieniste stoki. Bytuje w ściółce i wśród mchów. Dojrzałe osobniki są aktywne przez cały rok.

</doc>
<doc id="4399309" url="https://pl.wikipedia.org/wiki?curid=4399309" title="Scotina gracilipes">
Scotina gracilipes

Scotina gracilipes – gatunek pająka z rodziny obniżowatych.
Gatunek ten opisany został w 1859 roku przez Johna Blackwalla jako "Agelena gracilipes". W 1873 roku Tamerlan Thorell umieścił go w rodzaju "Liocranum", a w tym samym roku Anton Menge przeniósł go do rodzaju "Scotina". Klasyfikowany bywał również w rodzaju "Agroeca", m.in. w 1902 roku przez Friedricha W. Bösenberga.
Samce osiągają od 2,4 do 3,2 mm, a samice od 2,6 do 3,8 mm długości ciała. Karapaks zmierzony u 15 samców miał od 1,21 do 1,53 mm długości oraz od 0,95 do 1,29 mm szerokości, zaś u 43 samic od 1,12 do 1,52 mm długości i od 0,85 do 1,16 mm szerokości. Ubarwienie karapaksu jest brązowe z czarnymi brzegami i często ze słomkowobrązowymi liniami. Jasnożółtawobrązowe do brązowych szczękoczułki mają po 4 ząbki na przedniej i 3 zęby na tylnej krawędzi. Sternum ma kolor słomkowobrązowy. Barwa odnóży według jednego źródła jest żółtawobrązowa z ciemniejszymi rzepkami, goleniami i nadstopiami, a według innego czarna z jasnożółtymi biodrami. Opistosoma (odwłok) ma brązowy z ciemnymi paskami spód, zaś wierzch ciemnołupkowoszary lub oliwkowoczarny z wzorem barwy rudobrązowej, jasnobrązowej lub żółtej.
Nogogłaszczki samca mają małą i zakrzywioną apofizę tegularną, w około połowie tak długą jak goleń, szeroką i na szczycie skośnie ściętą apofizę retrolateralną oraz mały, krótki, ostro zakrzywiony embolus o szerokiej i wydłużonej nasadzie. Płytka płciowa samicy ma przód częściowo podzielony owłosioną przegrodą, po przednich bokach której leżą otwory kopulacyjne, zaś środek zaopatrzony w biegnące równolegle beleczki kutykularne. Przewody kopulacyjne są na przedzie cienkie. Kształt zbiorników nasiennych jest najszerszy na środku.
Pająk znany z Irlandii, Wielkiej Brytanii, Francji, Belgii, Holandii, Niemiec, Szwajcarii, Danii, Szwecji, Norwegii, Finlandii, Polski, obwodu kaliningradzkiego, Estonii, Słowenii i Chorwacji. Zamieszkuje świetliste lasy iglaste, wrzosowiska i suche łąki. Bytuje wśród ściółki, mchów i jałowców. Dojrzałe samice są aktywne przez cały rok, zaś samce od kwietnia do października.

</doc>
<doc id="4399312" url="https://pl.wikipedia.org/wiki?curid=4399312" title="Scotina palliardii">
Scotina palliardii

Scotina palliardii – gatunek pająka z rodziny obniżowatych.
Gatunek ten opisany został w 1881 roku przez Ludwiga C.C. Kocha jako "Liocranum palliardii". Epitet gatunkowy nadano na cześć A.A. Palliardiego. W 1932 roku Eugène Simon przeniósł go do rodzaju "Scotina".
Samce osiągają od 2,2 do 3 mm, a samice od 2,4 do 3,1 mm długości ciała. Karapaks zmierzony u 24 samców miał od 1,08 do 1,4 mm długości oraz od 0,83 do 1,06 mm szerokości, zaś u 20 samic od 1,15 do 1,44 mm długości i od 0,83 do 1,1 mm szerokości. Ubarwienie karapaksu jest jasnobrązowawe z ciemnobrązowymi krawędziami i regionem ocznym oraz ciemnymi znakami przy jamkach i ciemniejszymi od tła paskami rozchodzącymi się promieniście. Żółtobrązowe szczękoczułki mają po 4 ząbki na przedniej i 3 zęby na tylnej krawędzi. Sternum ma kolor jasnożółtawobrązowy z ciemniejszymi brzegami. Barwa odnóży jest żółtawobrązowa, w przypadku dwóch początkowych par z ciemnobrązowymi szczytami rzepek, goleniami i nadstopiami. Opistosoma (odwłok) ma jasnoszarawobrązowy spód, zaś wierzch szarobrązowy, głównie bez wzoru lub ze słabo zaznaczonym jasnoszarawobrązowym znakiem w części przednio-środkowej.
Nogogłaszczki samca mają łukowato zakrzywioną apofizę tegularną, krótszą niż szerokość goleni i spiczasto zwieńczoną apofizę retrolateralną oraz zakrzywiony embolus o cienkim wierzchołku i szerokiej, równomiernie zakrzywionej nasadzie. Płytka płciowa samicy ma przód podzielony dwuwypukłą przegrodą, otwory kopulacyjne leżące na długich krawędziach bocznych i wąski przedsionek. Przewody kopulacyjne są łukowate. Kształt zbiorników nasiennych jest nieco zakrzywiony.
Pająk znany z Portugalii, Hiszpanii, Wielkiej Brytanii, Francji, Belgii, Holandii, Niemiec, Szwajcarii, Austrii, Włoch, Szwecji, Norwegii, Finlandii, Estonii, Łotwy, Litwy, Polski, Czech, Słowacji, Węgier, Białorusi, Ukrainy, Rumunii, Rosji, Turcji i Korei. Zamieszkuje bagna, suche łąki i wrzosowiska. Bytuje w ściółce, wśród mchów, porostów i traw. Dojrzałe osobniki są aktywne przez cały rok, choć samców nie notowano w styczniu.

</doc>
<doc id="4399313" url="https://pl.wikipedia.org/wiki?curid=4399313" title="Parafia Matki Boskiej Anielskiej w Dziewulach">
Parafia Matki Boskiej Anielskiej w Dziewulach

Parafia Matki Bożej Anielskiej w Dziewulach – parafia rzymskokatolicka w Dziewulach.
Parafia została erygowana 15 lipca 1994. 
Kościół parafialny murowany, w stylu współczesnym powstał w latach 1986-1988 staraniem ks. Jana Siekierko. 
Parafia ma księgi metrykalne oraz kronikę parafialną od 1994.
Terytorium parafii obejmuje Dziewule oraz Smolankę.

</doc>
<doc id="4399314" url="https://pl.wikipedia.org/wiki?curid=4399314" title="MS Color Hybrid">
MS Color Hybrid

MF Color Hybrid – prom pasażersko-samochodowy norweskiego armatora Color Line, przeznaczony dla linii Sandefjord – Strömstad. Statek został zwodowany w 2018 roku w polskiej stoczni Crist. W chwili wodowania największy na świecie prom o napędzie hybrydowym.
Zaprojektowany przez norweską stocznię Ulstein Verft, został zbudowany w gdyńskiej stoczni Crist i zwodowany w 2018 roku jako największy na świecie prom z napędem hybrydowym. Planowane jest użytkowanie jednostki na linii Sandefjord – Strömstad pomiędzy Norwegią i Szwecją. Do eksploatacji zostanie oddany w połowie 2019 roku, armatorem jest jeden z największych norweskich operatorów promowych Color Line. Statek mierzy 160 metrów długości, na jego pokładzie znaleźć się może 2 tysiące pasażerów i 500 pojazdów.
Napęd elektryczny.
Ładowanie baterii akumulatorów jednostki odbywać się będzie podczas postoju w porcie przy pomocy kabla zasilającego ze specjalnych obiektów nabrzeżnych Color Line lub na samym pokładzie statku. Color Line deklaruje, że ochrona środowiska jest jednym z priorytetów przedsiębiorstwa – nabrzeżny system zasilania energią operator zainstalował już w Oslo, Larvik i Kristiansand, docelowo wszystkie porty norweskie mają zostać wyposażone w tego typu obiekty.
Zestaw akumulatorów ma projektowaną pojemność ok. 5 MWh, co pozwoli na do 60 minut żeglugi z prędkością do 12 węzłów. Jednostka posiada zbiorniki, mieszczące 450 m³ słodkiej wody oraz zbiorniki balastowe o pojemności 1500 m³. Wyposażony będzie również w system odzysku ciepła (waste-heat-recovery system, WHR).
Silniki Diesla.
Prom jest wyposażony w silniki wysokoprężne Rolls-Royce Bergen B33:45L o obniżonym zapotrzebowaniu na paliwo i emisji spalin. Cylinder o średnicy 330 mm i skoku tłoka 450 mm. Prędkość obrotowa silnika głównego wynosi 450–750 obrotów/min, a silnik napędzający zestaw generatorów ma 720–750 obr./min.
Napęd hybrydowy stanowi innowacyjne połączenie silników Diesla oraz elektrycznych o wysokiej sprawności w stanie ładownym oraz niskim zużyciu paliwa w czasie gdy jednostka porusza się bez ładunku.

</doc>
<doc id="4399321" url="https://pl.wikipedia.org/wiki?curid=4399321" title="Dempsey">
Dempsey



</doc>
<doc id="4399324" url="https://pl.wikipedia.org/wiki?curid=4399324" title="Share The World/We Are!">
Share The World/We Are!

 – dwudziesty siódmy singel południowokoreańskiego zespołu TVXQ, wydany w Japonii 22 kwietnia 2009 roku przez Rhythm Zone. Został wydany w trzech edycjach: limitowanej CD+DVD, regularnej CD i „Fan Club Members Only”. Osiągnął 1 pozycję w rankingu Oricon i pozostał na liście przez 45 tygodni, sprzedał się w nakładzie egzemplarzy w Japonii. Singel zdobył status złotej płyty.
Obie piosenki zostały wykorzystane jako openingi anime "One Piece", a piosenka „Asu wa kuru kara” jako ending.

</doc>
<doc id="4399325" url="https://pl.wikipedia.org/wiki?curid=4399325" title="Valliposita">
Valliposita

Valliposita (łac. "Diocesis Vallispostanus") – stolica historycznej diecezji w metropolii Tarragona erygowanej w VIII wieku, a włączonej w 1087 w skład diecezji Burgos. 
Współcześnie miasto Valpuesta we wspólnocie autonomicznej Kastylia i León w Hiszpanii. Obecnie katolickie biskupstwo tytularne ustanowione w 1969 przez papieża Pawła VI. 

</doc>
<doc id="4399329" url="https://pl.wikipedia.org/wiki?curid=4399329" title="Ivan Maraš">
Ivan Maraš

Ivan Maraš (cyr. Иван Мараш; ur. 20 kwietnia 1986 w Titogradzie) – czarnogórski koszykarz grający na pozycjach silnego skrzydłowego lub środkowego, reprezentant kraju, obecnie zawodnik Okapi Aalstar.
21 października 2018 został zawodnikiem BM Slam Stali Ostrów Wielkopolski.
4 lipca 2019 dołączył do belgijskiego Okapi Aalstar.

</doc>
<doc id="4399333" url="https://pl.wikipedia.org/wiki?curid=4399333" title="Damián Nannini">
Damián Nannini

Damián Gustavo Nannini (ur. 15 września 1961 w Rosario) – argentyński duchowny katolicki, biskup San Miguel od 2018.
Życiorys.
Prezbiterat.
Święcenia kapłańskie otrzymał 15 grudnia 1989 i został inkardynowany do archidiecezji Rosario. Pełnił funkcje m.in. wykładowcy i rektora seminarium w Rosario, koordynatora grupy animatorów biblijnych, sekretarzem krajowego stowarzyszenia biblistów oraz dyrektorem szkoły biblijnej "Cebitepal" w Kolumbii.
Episkopat.
7 listopada 2018 papież Franciszek mianował go biskupem ordynariuszem diecezji San Miguel. Sakry udzielił mu 14 grudnia 2018 metropolita Santa Fe - arcybiskup Sergio Fenoy. 

</doc>
<doc id="4399335" url="https://pl.wikipedia.org/wiki?curid=4399335" title="Parafia Matki Bożej Częstochowskiej w Krzesku">
Parafia Matki Bożej Częstochowskiej w Krzesku

Parafia Matki Bożej Częstochowskiej w Krzesku-Majątku – parafia rzymskokatolicka w Krzesku -Majątku.
Parafia została erygowana 1919.
Kościół parafialny murowany, w stylu neogotyckim został wybudowany w latach 1910-1914, staraniem ks. Romana Wildego i Zygmunta Ścibor Marchockiego. Konsekrowany w 1920 przez biskupa Henryka Przeździeckiego.
Parafia ma księgi metrykalne od 1912.
Terytorium parafii obejmuje: Izdebki-Błażeje, Grochówka, Izdebki-Kosny, Izdebki-Kośmidry, Krzesk-Królowa Niwa, Krzesk-Majątek, Stary Krzesk, Łuby, Maciejowice, Sobicze, Tęczki, Izdebki-Wąsy, Wesółka oraz Zawady.

</doc>
<doc id="4399336" url="https://pl.wikipedia.org/wiki?curid=4399336" title="Międzynarodowy Zlot Morsów w Mielnie">
Międzynarodowy Zlot Morsów w Mielnie

Międzynarodowy Zlot Morsów w Mielnie – wydarzenie sportowe dla osób uprawiających zimowe kąpiele w lodowatej wodzie odbywające się w Mielnie od 2004 roku. Organizatorem imprezy jest Centrum Kultury w Mielnie. To największe tego typu wydarzenie w Polsce oraz jedno z największych na świecie. Odbywa się zawsze w drugi weekend lutego (od piątku do niedzieli).
Historia.
Pomysłodawcą zlotu był lokalny dziennikarz Hilary Kubsch, który spacerując zimą po plaży zauważył grupę kąpiących się w morzu osób. Postanowił z nimi porozmawiać i wspólnie uznali, że Mielno ma idealne warunki do zorganizowania tego typu wydarzenia. W czasie I edycji Zlotu do Bałtyku weszło 120 osób, impreza jednak z roku na rok rozrastała się coraz bardziej – zwiększała się liczba uczestników oraz lista atrakcji programu wydarzeń – dzięki czemu uzyskała status jednej z największych imprez tego typu na świecie.
Rekordy Guinnessa.
Międzynarodowy Zlot Morsów dwukrotnie pobił rekord guinnessa w największej liczbie osób kąpiących się w zimnym morzu w jednym czasie i miejscu. Po raz pierwszy w lutym 2010 roku kiedy to do wody weszło 1054 Morsów, a po raz drugi w lutym 2015 roku kiedy w wodzie zanurzyły się 1799 osoby.
Po raz trzeci z rekordami Guinnessa Mielno miało związek w grudniu 2015 r., kiedy to został pobity rekord – tym razem – w największej liczbie kąpiących się morsów w wielu miejscach w tym samym czasie. Do wody weszło wówczas 3717 osób w 42 lokalizacjach w Polsce.
Organizacja wydarzenia.
Za organizacje wydarzenia odpowiedzialne jest Centrum Kultury w Mielnie.
Najważniejsze punkty programu.
Zlot trwa 3 dni (tradycyjnie odbywa się w drugi weekend lutego) od piątku do niedzieli. W czasie zlotu odbywają się animacje i zawody sportowe (tzw. "Turniej Mrozodporni)." Uczestnicy mają do dyspozycji sauny oraz balie, które zostają zamontowane specjalnie na czas wydarzenia na głównym deptaku w Mielnie. W sobotę odbywają się tematyczne bale: jeden mniejszy oraz Wielki Bal Morsów, w którym może wziąć udział 1500 osób. Kulminacyjnym punktem zlotu jest parada ulicami Mielna oraz wspólna kąpiel w Bałtyku, która odbywa się zawsze o godzinie 12:00 w niedzielę. W czasie XV Międzynarodowego Zlotu Morsów w 2018 roku we wspólnej kąpieli wzięło udział 3212 osób.
Hymn Międzynarodowego Zlotu Morsów.
W czasie V Międzynarodowego Zlotu Morsów po raz pierwszy wykonano wspólnie hymn wydarzenia pt. "Bałtyckie Morsy". Autorami utworu są Ryszard Ulicki oraz Grzegorz Pawelski.

</doc>
<doc id="4399344" url="https://pl.wikipedia.org/wiki?curid=4399344" title="Jan Władysław Ginter">
Jan Władysław Ginter

Jan Władysław Ginter, franc. "Jean Wladyslaw Ginter" (ur. 25 czerwca 1906, zm. 1983) – polski kreślarz, nauczyciel, działacz ruchu oporu i polonijny we Francji.
Życiorys.
Urodził się 25 czerwca 1906. Pochodził z terenu Białostocczyzny. Kształcił się w Białymstoku. Wobec nie uzyskania miejsca na Politechnice Warszawskiej w 1930 wyjechał do Francji. Tam podjął studia w szkole wyższej w Grenoble. Z polecenia konsula generalnego RP we Francji w 1931 podjął pracę w popołudniowej szkole polskiej w Potigny, gdzie był nauczycielem języka polskiego. Został kierownikiem tej placówki, a z czasem wykładał także w innych szkołach w gminie. Zawodowo pracował jako asystent kreślarza w Mines de Soumont. Był także tłumaczem przysięgłym w sądach. Ukończył studia na kierunku matematyki na Uniwersytecie w Lyonie.
Podczas II wojny światowej działał w konspiracji w ramach Polskiej Organizacji Walki o Niepodległość (POWN). Był szefem grupy sieci konspiracyjnej w departamencie Calvados. Zajmował się dystrybucją prasy podziemnej oraz obserwacją niemieckiej infrastruktury wojennej. Działał wówczas na obszarze Francji, Holandii i Belgii. Po raz pierwszy został aresztowany przez gestapo na krótko w maju 1942, po raz drugi w grudniu tego roku. Był osadzony w Caen, później w obozie Compiègne-Royallieu, od 26 kwietnia 1943 w obozie Sachsenhausen-Oranienburg, a od 1 czerwca 1943 w obozie w Falkensee. Odzyskał wolność 26 kwietnia 1945 po nadejściu Armii Czerwonej.
6 maja 1945 został repatriowany do Valenciennes. Następnie powrócił do Potigny, gdzie podjął pracę w macierzystej szkole. W listopadzie 1945 ożenił się tam z Janiną Fudaler, wraz z którą prowadził tę placówkę. Łącznie przepracował w szkole w Potigny ponad 40 lat. Działał w środowisku polonijnym we Francji. Był wielokrotnie odznaczany: otrzymał polski Krzyż Partyzancki, odznaczenia francuskie, amerykańskie i belgijskie, a w 1968 został odznaczony francuską Legią Honorową. Zmarł w 1983.

</doc>
<doc id="4399345" url="https://pl.wikipedia.org/wiki?curid=4399345" title="Léopold Biha">
Léopold Biha

Léopold Biha (ur. 1919, zm. 2003) – burundyjski arystokrata i polityk, w latach 1965–1966 premier Burundi.
Życiorys.
Etniczny Tutsi, należał do rodziny panującej (dynastia Ntwero). Syn Bagorikundy, od 1944 przywódca rejonu Muramvya. W latach 1954–1959 był wiceprzewodniczącym Najwyższej Rady Ludowej. Należał do Unia na rzecz Postępu Narodowego (UPRONA), którą opuścił, znajdując się w składzie tymczasowego rządu. W sierpniu 1961 założył Partię Ludową, która nie odniosła jednak sukcesu w wyborach w kolejnym miesiącu. Został osobistym sekretarzem króla Mwambutsy IV.
Po wyborach z 1965, w których większość w parlamencie zdobyli Hutu, monarcha odmówił powołania ich przedstawiciela na urząd premiera i 1 października 1965 osobiście wskazał Bihę na to stanowisko. Spowodowało to rewoltę wśród Hutu w burundyjskiej armii, krwawo zdławioną przez Tutsi. 19 października premier został poważnie ranny w zamachu, po czym udał się do Europy na leczenie. W marcu 1966 król uciekł do Szwajcarii, w kwietniu Biha powrócił do kraju. W lipcu tego samego roku bunt wzniecony przez Michela Micombero pozbawił Mwambutsę IV tronu, a Bihę fotela premiera. Został aresztowany przez nowe władze, po wypuszczeniu na wolność nie angażował się już w politykę.

</doc>
<doc id="4399349" url="https://pl.wikipedia.org/wiki?curid=4399349" title="Sławomir Tomasik">
Sławomir Tomasik

Sławomir Tomasik (ur. 1959) – polski kompozytor, skrzypek, pedagog i poeta.
Życiorys.
Absolwent Akademii Muzycznej im. Fryderyka Chopina (klasa skrzypiec Jana Tawroszewicza i Krzysztofa Jakowicza; dyplom z odznaczeniem 1983). Uczeń Tadeusza Wrońskiego i Andre Gertlera. Studiował również w Musikhochschule w Kolonii. Laureat konkursów skrzypcowych, kameralnych i fonograficznych. Profesor sztuk muzycznych (2014). Profesor zwyczajny UMFC w Warszawie, profesor wizytujący Soai University w Osace. Laureat Nagrody Muzycznej Fryderyk 2011. Dyrektor artystyczny Międzynarodowych Konkursów na Skrzypce Solo im. Tadeusza Wrońskiego w Warszawie oraz Międzynarodowych Kursów w Nałęczowie. Juror międzynarodowych konkursów skrzypcowych.
Koncertował w Anglii, Austrii, Finlandii, Francji, Japonii, Korei Płd., Rosji, Szwajcarii, Ukrainie. Był pierwszym koncertmistrzem południowokoreańskiej Taegu Symphony Orchestra (1992–1997). Skomponował kilka utworów skrzypcowych – prawykonanie jednego z nich odbyło się w Kawai Music Hall w Tokio.
Jako pedagog uczył takich skrzypków jak: Erika Dobosiewicz, Grzegorz Lalek, Hyunsu Kim, Bomsori Kim, Jakub Jakowicz.

</doc>
<doc id="4399350" url="https://pl.wikipedia.org/wiki?curid=4399350" title="Karl Storck">
Karl Storck

Karl Storck (ur. 21 maja 1826 w Hanau, zm. 30 marca 1887 w Bukareszcie) – niemiecko-rumuński rzeźbiarz.
Życiorys.
W 1847 wyjechał na studia rzemiosła artystycznego do Paryża, skąd wrócił podczas rewolucji w 1848, później studiował 9 miesięcy. Następnie na zaproszenie Josefa Rescha wyjechał do Bukaresztu, gdzie odbył podróż po Dunaju i podjął pracę w warsztacie wyrabiającym biżuterię, został sztukatorem i kamieniarzem, od 1851 pracował w warsztacie tynkarskim w Hamburgu-Altona, gdzie tworzył ozdoby rzeźbiarskie i dekoracje gipsowe. W 1852 poślubił Annę Clarę Ihm pochodzącą również z Hanau. Od 1857 studiował rzeźbiarstwo w Wiedniu, potem w Monachium, później wrócił do Rumunii, gdzie od 1867 wykładał rzeźbę w szkole sztuk pięknych w Bukareszcie (utworzonej w 1864). Rzeźbił w marmurze, drewnie i terakocie. W 1870 odbył podróż studyjną do Wiednia i Florencji. Rzeźbił głównie pomniki, w tym monumentalne, m.in. Michała Kantakuzena (1869), księżnej Balasa (1881) i Anny Davilla (1882). Poza tym tworzył popiersia, m.in. T. Amana, C. A. Rosettiego i Michała Walecznego, zaprojektował fryz gmachu uniwersytetu w Budapeszcie i wiele pomników w Bułgarii (w tym pomnik upamiętniający wojnę o niepodległość Bułgarii z 1877 i rolę rumuńskiej i rosyjskiej armii w wyzwalaniu Bułgarii spod tureckiej okupacji). Tworzył też rzeźbę nagrobną i snycerskie dekoracje cerkwi, a pod koniec życia terakotowe figurki o tematyce rodzajowej, m.in. "Pastuszek". 27 stycznia 1887 otrzymał rumuńskie obywatelstwo. Wkrótce potem zmarł na zator płucny.

</doc>
<doc id="4399361" url="https://pl.wikipedia.org/wiki?curid=4399361" title="Tadeusz Czarnobrywy">
Tadeusz Czarnobrywy

Tadeusz Czarnobrywy (ur. 25 maja 1919 w Sokalu, zm. 31 grudnia 1979 w Buenos Aires) – polski działacz emigracyjny w Argentynie, harcmistrz.
Życiorys.
Urodził się 25 maja 1919 w Sokalu. Pochodził ze Lwowa, gdzie w okresie II Rzeczypospolitej zamieszkiwał na Cetnarówce. Studiował na Wydziale Elektrotechnicznym Politechniki Lwowskiej. Zaangażował się w harcerstwo. We Lwowie dowodził drużyną harcerską oraz zespołem piłki nożnej. Przed 1939 uzyskał stopień podharcmistrza, w tym roku był lustratorem drużyn harcerskich w Sokalu. We Lwowie podjął także studia techniczne.
Według jednych źródeł brał udział w kampanii wrześniowej jako plutonowy podchorąży 3 pułku piechoty, dostał się do niewoli, był jeńcem niemieckiego Stalagu X B w Sandbostel. Według innego przekazu był organizatorem i dowódcą Komendy Pogotowia Harcerskiego podczas obrony Lwowa, po czym przedostał się przez Węgry na Zachód i był żołnierzem Polskich Sił Zbrojnych.
Po zakończeniu wojny pozostał na emigracji. 29 marca 1949 przybył do Argentyny i tam osiadł. Tam był właścicielem fabryki ciężkiego sprzętu aparatów i instrumentów elektrycznych. Jednocześnie zaangażował się w działalność wielu organizacji o charakterze społecznym, religijnym, kombatanckim, charytatywnym i niepodległościowym. Był organizatorem i przewodniczącym Związku Harcerstwa Polskiego w Argentynie. Uzyskał stopień harcmistrza. Podczas V Zjazdu Okręgu ZHP 15 kwietnia 1956 w Buenos Aires został wiceprzewodniczącym zarządu. Był czynnym członkiem Związku Polaków w Argentynie, w 1952 został referentem młodzieżowym, później był prezesem tej organizacji. Był prezesem Stowarzyszenia Polskich Kombatantów w Argentynie. Jako reprezentant tego oddziału w listopadzie 1976 uczestniczył w Walnym Zjeździe Federacji Światowej SPK w Londynie. W 1966 został awansowany przez władze RP na uchodźstwie na stopień porucznika artylerii. Działał w Skarbie Narodowym. Udzielał się także w chórze im. Chopina. Przystąpił także do emigracyjnego Koła Lwowian.
Jako prezes Związku Polaków w Argentynie w 1978 został przyjęty na audiencji przez papieża Polaka, Jana Pawła II. Był żonaty z Wandą, miał dwie córki. Zmarł 31 grudnia 1979 w Buenos Aires.

</doc>
<doc id="4399363" url="https://pl.wikipedia.org/wiki?curid=4399363" title="Costache Aristia">
Costache Aristia

Costache Aristia (ur. 1800 w Bukareszcie, zm. 18 kwietnia 1880 tamże) – rumuński tłumacz, pisarz i aktor teatralny greckiego pochodzenia.
Życiorys.
Uczył się w greckiej szkole w Bukareszcie, od 1817 występował w teatrze Czerwona Studnia księżniczki Ralu, córki hospodara J. Caragea. Grał m.in. w "Skąpcu" Moliera i "Śmierci Cezara" Woltera. Był związany z ruchem Eteria, działał na rzecz niepodległości Grecji, w 1821 brał udział w wojnie o niepodległość Grecji. Po wkroczeniu tureckiej armii do kraju udał się do Paryża, gdzie się kształcił. Po wojnie rosyjsko-tureckiej wrócił do kraju i został wykładowcą języka francuskiego i greckiego. Przetłumaczył na rumuński "Biblię", a także "Iliadę" Homera, dzieła Plutarcha i sztuki Alfieriego. W 1833 wraz z innymi intelektualistami zaangażowanymi w ruch rewolucyjny założył pierwszą teatralną szkołę dramatyczną w Rumunii, kształcił pierwsze pokolenie zawodowych rumuńskich aktorów. Brał udział w rewolucji 1848, został mianowany dowódcą Gwardii Narodowej w Muntenii, został aresztowany przez Turków, jednak udało mu się uciec do Francji, skąd wrócił w 1854. Po powrocie został bibliotekarzem, a w 1863 ponownie nauczycielem. W późnym wieku stracił wzrok. Zmarł w Bukareszcie.

</doc>
<doc id="4399365" url="https://pl.wikipedia.org/wiki?curid=4399365" title="Parafia Najświętszego Serca Jezusowego w Krzymoszach">
Parafia Najświętszego Serca Jezusowego w Krzymoszach

Parafia Najświętszego Serca Jezusowego w Krzymoszach – parafia rzymskokatolicka w Krzymoszach.
Parafia została erygowana w 1938.
Kościół parafialny murowany, w stylu barokowym, został wybudowany w 1948 staraniem ks. Stefana Gruszeckiego. Konsekrowany w 1954 r. przez biskupa Ignacego Świrskiego.
Parafia ma księgi metrykalne od 1939.
Terytorium parafii obejmuje: Czuryły, Krzymosze, Leśniczówka, Lucynów, Olędy, Radzików-Stopki oraz Wielgorz.

</doc>
<doc id="4399373" url="https://pl.wikipedia.org/wiki?curid=4399373" title="Parafia św. Andrzeja z Awelinu w Radomyśli">
Parafia św. Andrzeja z Awelinu w Radomyśli

Parafia św. Andrzeja z Awelinu w Radomyśli – parafia rzymskokatolicka w Radomyśli.
Parafia została erygowana w 1931. Kościół parafialny murowany, bez wyraźnych cech stylowych, został wybudowany w 1936 r.
Parafia ma księgi metrykalne od 1931.
Zasięg parafii.
Do parafii należą wierni z miejscowości: Januszówka, Nowe Okniny, Radomyśl, Stare Okniny oraz Zabłocie.

</doc>
<doc id="4399386" url="https://pl.wikipedia.org/wiki?curid=4399386" title="Rajd Mazurski 1970">
Rajd Mazurski 1970

Rajd Mazurski 1970 – 3. edycja Rajdu Kormoran. Był to rajd samochodowy rozgrywany od 24 do 26 kwietnia 1970 roku. Była to pierwsza runda Rajdowych Samochodowych Mistrzostw Polski w roku 1970. Rajd składał się z dziesięciu odcinków specjalnych.

</doc>
<doc id="4399393" url="https://pl.wikipedia.org/wiki?curid=4399393" title="Spektrum macierzy">
Spektrum macierzy



</doc>
<doc id="4399395" url="https://pl.wikipedia.org/wiki?curid=4399395" title="Rajd Dolnośląski 1970">
Rajd Dolnośląski 1970

Rajd Dolnośląski 1970 – 14. edycja Rajdu Dolnośląskiego. Był to rajd samochodowy rozgrywany od 22 do 24 maja 1970 roku. Była to druga runda Rajdowych Samochodowych Mistrzostw Polski w roku 1970. Rajd składał się z czterech odcinków specjalnych, dwóch prób szybkości górskiej, jednej próby szybkości płaskiej, jednej próby zwrotności i jednej próby hamowania.

</doc>
<doc id="4399398" url="https://pl.wikipedia.org/wiki?curid=4399398" title="Karl-Heinz Adler">
Karl-Heinz Adler

Karl-Heinz Adler (ur. 20 czerwca 1927 w Adorfie, zm. 4 listopada 2018 w Dreźnie) – niemiecki malarz abstrakcyjny, grafik i artysta konceptualny.
Został opisany jako „jeden z czołowych niemieckich przedstawicieli sztuki betonu”. Wyprodukował wiele publicznych zabytków i opracował z Friedrichem Krachtem modułową dekorację betonową dla setek budynków na wschodzie Niemiec.

</doc>
<doc id="4399402" url="https://pl.wikipedia.org/wiki?curid=4399402" title="Park dworski w Marzeninie">
Park dworski w Marzeninie

Park dworski w Marzeninie – zabytkowy park wraz z dworem w Marzeninie, w powiecie wrzesińskim, w województwie wielkopolskim.
Położenie.
Park znajduje się przy ul. Parkowej 6 i ma powierzchnię 1,4 ha. Główne wejście znajduje się od strony dworu. W pobliżu znajduje się budynek wodociągu, natomiast równolegle do jego wschodniej części znajdują się budynki mieszkalne.
Historia.
Dwór został zbudowany w 1896 dla zamożnej rodziny. W okresie tym zagospodarowano również przyległy teren na park krajobrazowy. W latach 80. XX wieku w budynku znajdowała się szkoła podstawowa. W późniejszym okresie budynek został przekształcony na dom wielorodzinny.
Park jest bogaty był w różnorodne gatunki drzew i krzewów. w 1986 został wpisany do rejestru zabytków. Wichura z 11 sierpnia 2017 zniszczyła znacznie zieleń, wiele drzew zostało wycięte. Nadal rosną tutaj dęby, klony i topole.

</doc>
<doc id="4399404" url="https://pl.wikipedia.org/wiki?curid=4399404" title="LVG B.I">
LVG B.I

LVG B.I – niemiecki samolot wielozadaniowy (rozpoznawczy i szkolny) z okresu I wojny światowej. Zaprojektowany i zbudowany w niemieckich zakładach lotniczych Luft-Verkehrs-Gesselschaft (LVG).
Historia.
Samolot wielozadaniowy LVG B.I został zaprojektowany przez inż. Franza Schneidera z niemieckich zakładów lotniczych Luft-Verkehrs-Gesellschaft, w odpowiedzi na specyfikację niemieckich sił powietrznych z 23 stycznia 1913 roku na samolot obserwacyjny z dwuosobową załogą (która miała mieć możliwość łatwej komunikacji) i możliwością przenoszenia bomb lub sprzętu fotograficznego, łatwego w montażu i demontażu. Osiągi maszyny miały się kształtować następująco: prędkość nie mniejsza niż 90 km/h, wnoszenie na 800 m w czasie 15 min i zapas paliwa na 4 godziny lotu. Nieco dziwacznym zastrzeżeniem było użycie silnika o mocy nie większej niż 100 KM.
Przeprowadzone w 1913 roku próby wykazały, że samolot projektu Schneidera był łatwy w pilotażu, bardzo stabilny i doskonale zachowywał się także w trudnych warunkach pogodowych. Maszyna spełniała wymagania i lotnictwo niemieckie kupiło osiem maszyn do dalszej oceny. Użytkowanie i testy wytrzymałości wykazały, że podłużnice kadłuba są zbyt słabe, a skrzydła mają tendencję do wichrowania się przy szybkiej utracie wysokości; miały też zbyt mały zapas wytrzymałości (2,6 raza wobec żądanych 5). Wymiana słabych elementów i wzmocnienie konstrukcji skrzydła rozwiązało problemy, a maszyna została uznana za lepiej zaprojektowaną pod kątem zmniejszenia oporów i zwiększenia siły nośnej od konkurencyjnego Albatrosa B.I. Konstrukcja była tak udana, że stała się swego rodzaju wzorcem dla późniejszych maszyn tej klasy – a na pewno sukces LVG pobudził konkurencyjne przedsiębiorstwa do ulepszania swych projektów. 
Dobre osiągi maszyny zostały potwierdzone w licznych zawodach, w których piloci LVG B.I zajmowali czołowe miejsca (1.,2.,3. i 8. na 25 startujących maszyn w maju 1914 roku i pierwszych siedem miejsc, z wyjątkiem piątego, w lipcu); po kolejnych sukcesach w Szwajcarii, lotnictwo tego kraju zamówiło 6 maszyn (dostarczono tylko dwie, ze względu na wybuch wojny). Niemieckie siły lotnicze zamówiły 113 samolotów w 1913 roku, więcej niż którejkolwiek konkurencyjnej maszyny, co dało LVG możliwość rozbudowy przedsiębiorstwa. Lotnictwo Bawarii, które kupowało maszyny osobno, także zamówiło LVG B.I, wraz z nabyciem licencji na ich budowę przez zakłady Otto.
Służba.
Samoloty LVG B.I służyły od początku I wojny światowej do obserwacji i rozpoznania – w sierpniu 1914 roku było ich 84 w linii; największą liczebność osiągnęły w kwietniu 1915 roku, gdy na froncie służyło ich 174 (na 581 samolotów klasy B). Ostatnie B.I zostały wycofane z pierwszej linii w roku 1916, zastępowane przez maszyny wersji B.II i inne samoloty tej klasy. Służyły jednak wciąż do szkolenia – w grudniu 1917 roku było ich wciąż 79 (niewykluczone, że niektóre służyły do końca wojny). Łącznie wyprodukowano ok. 400-450 maszyn B.I w zakładach LVG i między 170 a 175 w zakładach Otto. Od wiosny 1915 roku zadania rozpoznawcze przejęły samoloty wersji B.II, ale były one przede wszystkim używane jako szkolne. Wersja B.III była wyspecjalizowaną wersją treningową.
LVG typu B w Polsce.
Jeden LVG B.II przeleciał na polską stronę 19 czerwca 1919 roku, ale nie podjęto jego remontu po uszkodzeniu w czasie lądowania. Z dwóch samolotów wersji B.III, wyprodukowanych przez zakłady Schütte-Lanz, jeden służył do szkolenia w Szkole Lotniczej w Ławicy do 1922 roku, drugi zaś w Krakowie (rozbity w 1919 roku).
W Muzeum Lotnictwa Polskiego w Krakowie znajduje się unikatowy w skali światowej egzemplarz samolotu LVG B.II, o numerze fabrycznym 350/17, wyprodukowany przez Schütte-Lanz w roku 1917.
Opis techniczny.
Samolot LVG B.I był dwumiejscowym samolotem wielozadaniowym, dwupłatem o konstrukcji drewnianej. Kadłub miał konstrukcję drewnianą kratownicową, opartą na czterech podłużnicach, połączonych i usztywnionych; prostokątny w przekroju zwężał się do pionowego, ostrego zakończenia. Z przodu kadłuba mieścił się silnik rzędowy; blok silnika był osłonięty blaszanymi panelami, ale cylindry były praktycznie na wierzchu. 
Zazwyczaj stosowano sześciocylindrowy silnik rzędowy Mercedes D.I, rzadziej - 110-konne silniki Benz Bz.I, które miały wyprowadzenie spalin w dół, na lewy bok kadłuba. Wersja D.II używała często 120-konnych silników Mercedes D.II. Śmigło drewniane, dwułopatowe; chłodnice z lewej i prawej strony kadłuba. 
Za silnikiem znajdowały się dwie kabiny – pierwsza obserwatora, tuż za nią druga pilota; wersje treningowe miały zdwojone układy sterowania, w obu kabinach. Płaty o konstrukcji drewnianej, kryte płótnem, o kształcie prostokątnym, na końcach lekko zaokrąglone, o równej szerokości i cięciwie, usztywnione słupkami i cięgnami stalowymi. Lotki umieszczono tylko na górnym płacie, w którym również znajdował się zbiornik paliwa. Stateczniki i stery z rurek stalowych, kryte płótnem. Podwozie klasyczne – stałe, amortyzowane sznurem gumowym, z także amortyzowaną płozą ogonową.

</doc>
<doc id="4399416" url="https://pl.wikipedia.org/wiki?curid=4399416" title="Hybomys basilii">
Hybomys basilii



</doc>
<doc id="4399417" url="https://pl.wikipedia.org/wiki?curid=4399417" title="Grande-Terre">
Grande-Terre



</doc>
<doc id="4399420" url="https://pl.wikipedia.org/wiki?curid=4399420" title="Parafia św. Jana Chrzciciela w Radzikowie Wielkim">
Parafia św. Jana Chrzciciela w Radzikowie Wielkim

Parafia św. Jana Chrzciciela w Radzikowie Wielkim – parafia rzymskokatolicka w Radzikowie Wielkim.
Parafia została erygowana w 1931.
Pierwotny kościół drewniany spalił się w 1957. Obecny kościół parafialny murowany, w stylu eklektycznym, został wybudowany w latach 1957-1958, staraniem ks. Kazimierza Dymitrowicza. Konsekrowany w 1960 przez biskupa Ignacego Świrskiego.
Parafia ma księgi metrykalne od 1931 i kronikę parafialną od 1971.
Terytorium parafii obejmuje: Radzików-Kornicę, Modrzew, Radzików-Oczki, Ostoje, Pióry Wielkie, Pióry-Pytki, Radzików Wielki oraz Radzików-Stopki.

</doc>
<doc id="4399423" url="https://pl.wikipedia.org/wiki?curid=4399423" title="Jan Bas">
Jan Bas

Jan Bas (ur. 29 grudnia 1910 w Mitulinie, zm. 11 sierpnia 1976 w Manchesterze) – polski duchowny rzymskokatolicki, kapelan Wojska Polskiego.
Życiorys.
Urodził się 29 grudnia 1910 w Mitulinie. Był synem Michała i Katarzyny z domu Jóźwin. Kształcił się w pobliskim Złoczowie oraz we Lwowie. Studiował teologię na Wydziale Teologicznym Uniwersytetu Jana Kazimierza we Lwowie. 2 czerwca 1935 otrzymał sakrament święceń kapłańskich. Następnie jako wikariusz diecezji lwowskiej posługiwał w Brodach, a od października 1938 w Tarnopolu.
Podczas II wojny światowej 23 czerwca 1941 został aresztowany przez NKWD, po czym był zesłany w głąb ZSRR do Wierchnieuralska. Stamtąd został zwolniony na mocy amnestii w styczniu 1941. Następnie udał się do formowanych Polskich Sił Zbrojnych. Służył jako kapelan 7 Batalionu Saperów, potem w trakcie ewakuacji z ZSRR w szeregach 10 Batalionu Saperów oraz 15 Pułku Ułanów. W 1944 w szeregach 2 Korpusu Polskiego Polskich Sił Zbrojnych uczestniczył w kampanii włoskiej, w tym w walkach w bitwie o Monte Cassino. Pod koniec 1946 w szeregach 10 Batalionu Saperów przybył do Wielkiej Brytanii. Tam początkowo przebywał w osiedlach polskich, a w 1947 osiadł w Manchesterze. Tam był organizatorem i proboszczem polskiej parafii przez 28 lat do końca życia. Był także budowniczym miejscowego kościoła Miłosierdzia Bożego, poświęconego w 1959. Otrzymał tytuł kanonika
Zmarł 11 sierpnia 1976 w Manchesterze. Został pochowany na miejscowym Southern Cemetery. 

</doc>
<doc id="4399424" url="https://pl.wikipedia.org/wiki?curid=4399424" title="Powiatowa Komenda Uzupełnień Ostrowiec">
Powiatowa Komenda Uzupełnień Ostrowiec



</doc>
<doc id="4399427" url="https://pl.wikipedia.org/wiki?curid=4399427" title="Parafia Najświętszej Maryi Panny Królowej Polski w Zembrach">
Parafia Najświętszej Maryi Panny Królowej Polski w Zembrach

Parafia Najświętszej Maryi Panny Królowej Polski w Zembrach – parafia rzymskokatolicka w Zembrach.
Parafia została erygowana w 1936.
Kościół parafialny drewniany bez wyraźnych cech stylowych, wybudowano w latach 1936–1942.
Parafia ma księgi metrykalne i kronikę parafialną od 1936.
Terytorium parafii obejmuje: Gołowierzchy kolonię, Maciejowice kolonię, Mikłusy, Płudy, Wólkę Konopną, Zaolszynie, Zawady kolonię oraz Zembry.

</doc>
<doc id="4399434" url="https://pl.wikipedia.org/wiki?curid=4399434" title="Misje dyplomatyczne Omanu">
Misje dyplomatyczne Omanu

Misje dyplomatyczne Omanu – przedstawicielstwa dyplomatyczne Sułtanatu Omanu przy innych państwach i organizacjach międzynarodowych. Poniższa lista zawiera wykaz obecnych ambasad i konsulatów zawodowych. Nie uwzględniono konsulatów honorowych.

</doc>
<doc id="4399437" url="https://pl.wikipedia.org/wiki?curid=4399437" title="Stephen Paddock">
Stephen Paddock

Stephen Craig Paddock (ur. 9 kwietnia 1953 w Clinton, zm. 1 października 2017 w Las Vegas) – amerykański masowy morderca, z zawodu przedsiębiorca, inwestor nieruchomości, który 1 października 2017 zastrzelił 61 osób na festiwalu muzyki country w Las Vegas, po czym popełnił samobójstwo.
Życiorys.
Stephen Paddock był synem przestępcy, Benjamina Paddocka (1926-1998), najstarszym z czterech braci. Benjamin Paddock napadał na banki i w pewnym momencie był w dziesiątce najbardziej poszukiwanych przez FBI kryminalistów. 20 lat siedział w więzieniu, z tego powodu Stephen Paddock mało znał swojego ojca. W 1977 roku Paddock ukończył California State University w Northridge, uzyskując dyplom z zarządzania biznesem.
Stephen Paddock razem ze swoim bratem Erikiem w latach 80. zajęli się działalnością w branży nieruchomości. Na tej działalności dorobił się majątku wartego przynajmniej 5 milionów dolarów. 
Posiadał licencję pilota i dwa prywatne samoloty. Był miłośnikiem broni palnej, której był zapalonym kolekcjonerem, o czym jednak nie wiedział nikt z jego rodziny ani znajomych. Jednym z jego hobby było także myślistwo. Lubił podróżować po świecie, na kilka lat przed zamachem odwiedził Europę i Bliski Wschód. 
Był dwukrotnie żonaty, oba te małżeństwa zakończyły się rozwodem, lecz najprawdopodobniej utrzymywał dobry kontakt ze swoimi byłymi żonami. Zdaniem brata, Erica, nigdy nie przejawiał większego zainteresowania polityką i religią. Zanim doszło do zamachu nie dokonał żadnych poważnych naruszeń norm prawnych.
Zbrodnia.
W godzinach wieczornych 1 października 2017 roku Stephen Paddock zabarykadował się w pokoju na 32. piętrze hotelu Mandalay Bay Resort and Casino i z okna otworzył ogień do uczestników koncertu odbywającego się pod kasynem Luxor Las Vegas, w czasie trzydniowego festiwalu muzyki country „Route 91”. W wyniku ostrzału zginęło 60 osób, a 851 zostało rannych (jest to największe pod względem liczby ofiar tego rodzaju zdarzenie w historii USA, oraz drugie w historii świata, po zamachach w Norwegii z 2011 roku). Gdy zorientował się, że antyterroryści zbliżają się do pokoju w którym był ulokowany, popełnił samobójstwo, strzelając sobie w głowę. Następnie funkcjonariusze SWAT za pomocą ładunków wybuchowych wyważyli drzwi. W pokoju znaleziono łącznie 24 sztuki broni palnej.
Motyw Paddocka pozostaje nieznany. Odpowiedzialność za atak przypisało sobie Państwo Islamskie, według którego morderca miał kilka miesięcy wcześniej przejść na Islam, FBI nie znalazło jednak żadnych dowodów potwierdzających tę tezę. Na komputerze Paddocka odnaleziono pornografię dziecięcą. Niektórzy skrajnie republikańscy aktywiści stwierdzili, że zamach miał być protestem przeciwko zaprzysiężeniu Donalda Trumpa na prezydenta, na co dowodem miałyby być znalezione w pokoju, z którego prowadzony był ostrzał, materiały antify, a także obecność mordercy na "My Presidents Day" na kilka miesięcy przed zamachem.
Jest masowym mordercą z największą liczbą ofiar w historii Stanów Zjednoczonych. Wcześniej za takiego uznawany był Omar Mateen, który zamordował 49 osób.

</doc>
<doc id="4399443" url="https://pl.wikipedia.org/wiki?curid=4399443" title="Helmut Hild">
Helmut Hild

Helmut Hild (ur. 23 maja 1921 w Weinbach, zm. 11 września 1999 w Darmstadt) – niemiecki pastor ewangelicki, zwierzchnik Kościoła Ewangelickiego Hesji i Nassau, działacz na rzecz pojednania niemiecko-polskiego. Doktor "honoris causa" Chrześcijańskiej Akademii Teologicznej w Warszawie.
Życiorys.
W czasie II wojny światowej był oficerem Wehrmachtu, walczył m.in. w Polsce. W 1946 podjął studia w zakresie teologii ewangelickiej na Uniwersytecie w Marburgu. Po okresie służby pastorskiej w parafiach w 1960 został duchownym odpowiedzialnym za sprawy publiczne w Kościele Ewangelickim Hesji i Nassau. Od 1964 został przewodniczącym związku parafii ewangelickich we Frankfurcie oraz proboszczem parafii im. Lutra w dekanacie Bornheim. W 1969 i 1976 został wybrany prezydentem kościelnym Kościoła Ewangelickiego Hesji i Nassau. W 1973 powierzono mu stanowisko zastępcy przewodniczącego Rady Kościoła Ewangelickiego Niemiec (reelekcja w 1979, funkcję tę pełnił do 1985).
W 1974 został z bp. Janem Niewieczerzałem współprzewodniczącym Komisji Kontaktów Polskiej Rady Ekumenicznej i Kościoła Ewangelickiego w Niemczech.
Za dokonania na rzecz pojednania Niemców z narodami Europy Wschodniej, w tym z Polską, Senat Chrześcijańskiej Akademii Teologicznej w Warszawie nadał mu w 1974 tytuł doktora "honoris causa".
Otrzymał także m.in. Wielki Krzyż Zasługi z Gwiazdą (Großes Verdienstkreuz mit Stern) Orderu Zasługi Republiki Federalnej Niemiec.
Polska Rada Ekumeniczna opublikowała jego książkę pt. "Chrześcijańska odpowiedzialność za świat" (Warszawa 1986, 133 ss.).

</doc>
<doc id="4399448" url="https://pl.wikipedia.org/wiki?curid=4399448" title="Lwowskie Towarzystwo Łyżwiarskie">
Lwowskie Towarzystwo Łyżwiarskie

Lwowskie Towarzystwo Łyżwiarskie, także Lwowskie Towarzystwo Łyżwiarzy – założone w 1869, uważane za pierwszy polski klub sportowy.
W 1909 prezesem LTŁ był Zygmunt Łaszowski.
Siedziba klubu mieściła się przy ulicy Pełczyńskiej 53 we Lwowie (późniejsza Wytowśkoho). W 1909 otwarto tam nowy tor łyżwiarski.
Lwowskie Towarzystwo Łyżwiarskie wspólnie z Warszawskim Towarzystwem Łyżwiarskim powołały Polski Związek Łyżwiarski.
W okresie II Rzeczypospolitej w ramach klubu działały sekcje łyżwiarstwa figurowego (reprezentantem był m.in. Tadeusz Kowalski) oraz hokeja na lodzie (zawodnikiem był Roman Sabiński). Drużyna hokejowa LTŁ uczestniczyła w mistrzostwach Polski w hokeju na lodzie 1928/1929.

</doc>
<doc id="4399452" url="https://pl.wikipedia.org/wiki?curid=4399452" title="Kazimierz Gede">
Kazimierz Gede

Kazimierz Gede, pseud. Jędrzejewicz (ur. 30 czerwca 1909 w Tbilisi, zm. 25 sierpnia 1937 w Estramadurze) – polski malarz, rysownik i grafik, członek Warszawskiej Grupy Plastyków i Czapki Frygijskiej, współpracownik pism lewicowych „Ze świata: i „Dwutygodnik Ilustrowany”.
Życiorys.
Edukacja.
Był synem Otto Gede i Stanisławy Jadwigi Krzyżanowskiej i bratem Tadeusza Gede (1911–1982). Po odzyskaniu niepodległości Gedowie przenieśli się do Polski i zamieszkali w Toruniu. Zarówno Kazimierz jak i Tadeusz uczęszczali do Państwowego Gimnazjum Męskiego im. M. Kopernika w Toruniu. Egzamin dojrzałości złożyli też razem w 1929 roku. Kazimierz Gede studiował w warszawskiej Szkole Sztuk Pięknych (późniejszej ASP), u Mieczysława Kotarbińskiego, zdobywając świadectwo nauczyciela rysunku w 1935. Na studiach był członkiem lewicowych organizacji jak „Życie” (1931–1933) i Komunistycznego Związku Młodzieży Polskiej (KZMP; 1933–1936).
Działalność polityczna i artystyczna.
Kazimierz Gede był jednym z założycieli lewicującej Warszawskiej Grupy Plastyków, którym miejsca i nazwy użyczył Klub Artystów – Czapka Frygijska, działającym przy Stowarzyszeniu Lokatorów Szklane Domy, Warszawskiej Spółdzielni Mieszkaniowej (WSM). Tam też, w maju 1936 roku, w tzw. Gospodzie Spółdzielczej WSM odbyła się pierwsza wystawa grupy, druga, właściwie zamknięta dla publiczności, odbyła się w Krakowie w połowie 1937 roku w Domu (Kultury) Kolejarza. Gede w obu wystawiał obrazy i grafiki. Wykonywał ilustracje dla pism lewicowych („Dwutygodnik Ilustrowany”, „Oblicze Dnia”, „Lewar”), posługując się pseudonimem Jędrzejewicz. Projektował okładki książek (m.in. "Sceny przy strumieniu" Lucjana Szenwalda, "Nafta rządzi światem" Antona Zischki, "I cóż dalej, szary człowieku?" Hansa Fallady). Ilustrował gazety frontowe „Dąbrowszczak” i „Ochotnik Wolności”.
W 1936 roku dołączył do XV Międzynarodowej Brygady im. Abrahama Lincolna (lewicowej) walczącej w wojnie domowej w Hiszpanii. Awansował do stopnia kapitana, był dowódcą kompanii karabinów maszynowych a według innych źródeł miał stopień majora w brygadzie międzynarodowej Zginął 25 sierpnia 1937 roku w Estramadurze koło Madrytu (inna wersja 13 sierpnia 1937 roku w czasie walk o Quinto). Uchwałą Prezydium Krajowej Rady Narodowej z dnia 16 lipca 1946 porucznik Kazimierz Gede został odznaczony Krzyżem Srebrnym Orderu Virtuti Militari "w uznaniu bohaterskich zasług ochotników polskich w bojach z niemieckim faszyzmem na polach Hiszpanii w 1936-1939 r. o Polskę Demokratyczną".

</doc>
<doc id="4399453" url="https://pl.wikipedia.org/wiki?curid=4399453" title="Gradići">
Gradići

Gradići – wieś w Chorwacji, w żupanii zagrzebskiej, w mieście Velika Gorica. W 2011 roku liczyła 1860 mieszkańców.
Jest oddalona o około 11 kilometrów od centrum Zagrzebia i o około 2,5 kilometra od centrum Velikiej Goricy.

</doc>
<doc id="4399454" url="https://pl.wikipedia.org/wiki?curid=4399454" title="Dotyville">
Dotyville

Dotyville – jednostka osadnicza w Stanach Zjednoczonych, w stanie Oklahoma, w hrabstwie Ottawa.

</doc>
<doc id="4399456" url="https://pl.wikipedia.org/wiki?curid=4399456" title="Andrzej Onyszkiewicz">
Andrzej Onyszkiewicz

Andrzej Juliusz Jacyna-Onyszkiewicz (ur. 16 kwietnia 1902 w Dolinie, zm. 19 sierpnia 1980 w Londynie) – polski dziennikarz i działacz katolicki.
Życiorys.
Urodził się 16 kwietnia 1902 w Dolinie. Uczestniczył w obronie Lwowa. Studiował na Politechnice Lwowskiej. Przed II wojną światową był działaczem katolickim we Lwowie i w Płocku. Był zastępcą członka Zarządu Głównego Polskiej Macierzy Szkolnej, działaczem płockiego koła Polskiej Macierzy Szkolnej, a także wydawanego przez Instytut Akcji Katolickiej w Płocku tygodnika „Hasło Katolickie”.
W Wojsku Polskim został awansowany na stopień podporucznika rezerwy piechoty ze starszeństwem z dniem 1 lipca 1925. W 1934 był oficerem rezerwowym 52 Pułku Piechoty. Brał udział w kampanii wrześniowej 1939. Wzięty do niewoli był przetrzymywany w Oflagu IV C Colditz.
Po II wojnie światowej pozostał na emigracji. Początkowo przebywał w Niemczech, gdzie uczestniczył w redagowaniu polskiej prasy oraz serwisu agencyjnego. Był także członkiem zarządu Syndykatu Dziennikarzy Polskich w okupacyjnej strefie brytyjskiej. Następnie znalazł się w Wielkiej Brytanii. Był współredaktorem londyńskich czasopism „Gazeta Niedzielna”, „Wiadomości PMK – Czyn Katolicki”. Został dyrektorem Instytutu Polskiej Akcji Katolickiej w Londynie.
Zmarł 19 sierpnia 1980 w Londynie. Był żonaty z Ireną Onyszkiewicz, z d. Grabowską (ur. 12 grudnia 1905, zm. 21 sierpnia 1980), razem z nią jest pochowany na Cmentarzu Gunnersbury.

</doc>
<doc id="4399458" url="https://pl.wikipedia.org/wiki?curid=4399458" title="Narcissa">
Narcissa

Narcissa – jednostka osadnicza w Stanach Zjednoczonych, w stanie Oklahoma, w hrabstwie Ottawa.

</doc>
<doc id="4399461" url="https://pl.wikipedia.org/wiki?curid=4399461" title="Efekt aerozolowy bezpośredni">
Efekt aerozolowy bezpośredni

Efekt aerozolowy bezpośredni (ang. "aerosol direct effect") – jeden ze sposobów, w jaki aerozole atmosferyczne wpływają na bilans energetyczny planety a tym samym – jej klimat. Polega na bezpośrednim oddziaływaniu cząstek aerozolu atmosferycznego z promieniowaniem słonecznym. Może ono polegać na:
Do aerozoli absorbujących promieniowanie słoneczne należą przede wszystkim cząstki sadzy oraz inne cząstki zawierające węgiel, np. pochodzące z pożarów. Popularnym aerozolem rozpraszającym promieniowanie słoneczne jest aerozol siarczanowy pochodzenia naturalnego (np. wulkanicznego) oraz antropogenicznego (liczne procesy przemysłowe, w tym spalanie paliw kopalnych).

</doc>
<doc id="4399463" url="https://pl.wikipedia.org/wiki?curid=4399463" title="Longtown (Oklahoma)">
Longtown (Oklahoma)

Longtown – jednostka osadnicza w Stanach Zjednoczonych, w stanie Oklahoma, w hrabstwie Pittsburg.

</doc>
<doc id="4399464" url="https://pl.wikipedia.org/wiki?curid=4399464" title="Velika Mlaka">
Velika Mlaka

Velika Mlaka – wieś w Chorwacji, w żupanii zagrzebskiej, w mieście Velika Gorica. W 2011 roku liczyła 3334 mieszkańców.
Jest oddalona o około 3,5 km od centrum Velikiej Goricy i o około 8,5 km od Zagrzebia.

</doc>
<doc id="4399466" url="https://pl.wikipedia.org/wiki?curid=4399466" title="Dale (Oklahoma)">
Dale (Oklahoma)

Dale – jednostka osadnicza w Stanach Zjednoczonych, w stanie Oklahoma, w hrabstwie Pottawatomie.

</doc>
<doc id="4399469" url="https://pl.wikipedia.org/wiki?curid=4399469" title="Tuskahoma">
Tuskahoma

Tuskahoma – jednostka osadnicza w Stanach Zjednoczonych, w stanie Oklahoma, w hrabstwie Pushmataha.

</doc>
<doc id="4399470" url="https://pl.wikipedia.org/wiki?curid=4399470" title="Donja Lomnica (Chorwacja)">
Donja Lomnica (Chorwacja)

Donja Lomnica – wieś w Chorwacji, w żupanii zagrzebskiej, w mieście Velika Gorica. W 2011 roku liczyła 1732 mieszkańców.
Miejscowość jest oddalona o około 3,5 kilometra od centrum Velikiej Goricy i o około 10,5 kilometra od centrum Zagrzebia.

</doc>
<doc id="4399479" url="https://pl.wikipedia.org/wiki?curid=4399479" title="Święty Fabian">
Święty Fabian



</doc>
<doc id="4399480" url="https://pl.wikipedia.org/wiki?curid=4399480" title="Bruce Neville">
Bruce Neville

Bruce Neville (ur. 3 marca 1964 w Sydney) – australijski narciarz wodny. Czterokrotny medalista mistrzostw świata, siedmiokrotny uczestnik tej imprezy, trzykrotny rekordzista świata w długości skoku na nartach wodnych. Uprawiał także skoki narciarskie, w których ustanowił rekord Australii w długości skoku narciarskiego mężczyzn.
Życiorys.
Narciarstwo wodne.
Był jednym z nielicznych narciarzy wodnych z powodzeniem startujących zarówno w slalomie, jak i skokach – sportowcy uprawiający ten sport z reguły skupiają się tylko na jednej z tych konkurencji. Sport ten zaczął uprawiać profesjonalnie w 1983. W latach 1985–2001 siedmiokrotnie brał udział w mistrzostwach świata w narciarstwie wodnym. Zdobył cztery medale tej imprezy – w 1989 brązowe w skokach i klasyfikacji ogólnej, a w 1991 i 1995 złote w skokach. Trzykrotnie ustanawiał rekord świata w długości skoku na nartach wodnych – w 1995 uzyskał 67,2 m, w lipcu 1997 – 67,8 m, a w maju 1999 – 68,3 m. We wrześniu 1995 odległością 63,3 m ustanowił ówczesny rekord mistrzostw świata w tej samej kategorii. Wielokrotnie stawał na podium klasyfikacji końcowej US Pro Waterski Tour w konkurencji skoków, zwyciężając między innymi w 1993 i 1997. W 1997 został pierwszym w historii zwycięzcą klasyfikacji generalnej Pucharu Świata w narciarstwie wodnym w kategorii skoków. W całej karierze odniósł w sumie 56 zwycięstw w zawodach międzynarodowych w narciarstwie wodnym.
W 1998 został nagrodzony przez International Waterski &amp; Wakeboard Federation za postawę fair play w mistrzostwach świata w narciarstwie wodnym w 1997. W czasie tych zawodów pożyczył swoje narty rywalowi startującemu tuż przed nim w konkurencji skoków – Freddy’emu Krugerowi, który dzięki pomocy Neville’a mógł wykonać próbę (wcześniej w wyniku upadku uszkodził własne narty) i zakwalifikować się do finału, gdzie później zwyciężył, zdobywając złoty medal i pokonując m.in. Neville’a.
W 2007 został włączony do galerii sław International Waterski &amp; Wakeboard Federation, a w 2011 do australijskiej galerii sław narciarstwa wodnego ().
Jego żona, Toni Neville, również uprawiała narciarstwo wodne i czterokrotnie ustanawiała rekord świata kobiet w długości skoku na nartach wodnych.
Skoki narciarskie.
Pod koniec 1996 zaczął uprawiać skoki narciarskie. Jego celem było zakwalifikowanie się w tej dyscyplinie sportu na Zimowe Igrzyska Olimpijskie 1998. W listopadzie 1996, w wieku ponad 30 lat, oddał pierwsze w życiu skoki na śniegu. Na obiektach kompleksu MacKenzie Intervale Ski Jumping Complex w Lake Placid trenował także przez kolejne 3 miesiące. W zawodach w tej dyscyplinie zadebiutował w styczniu 1997 w Salisbury. W sezonie 1996/1997 wystąpił jeszcze w kilku konkursach skoków narciarskich.
W lutym 1997 w Westby wziął udział w dwóch konkursach Pucharu Kontynentalnego i były to jego jedyne w karierze starty w oficjalnych zawodach międzynarodowych w tej dyscyplinie rozgrywanych pod egidą FIS. 8 lutego, po skokach na odległość 57,5 i 52 metrów, zajął 43. lokatę w gronie 50 startujących zawodników, wyprzedzając pięciu Amerykanów (w tym Hartmana Rectora, który w późniejszej karierze kilkukrotnie wystąpił w konkursach Pucharu Świata), Kanadyjczyka oraz Brytyjczyka Eddiego Edwardsa. Dzień później lądował na 53. i 52. metrze, plasując się na 47. pozycji w gronie 49 sklasyfikowanych skoczków, przed Kanadyjczykiem i Amerykaninem. W obu konkursach w Westby przegrał z dwiema dopuszczonymi do rywalizacji mężczyzn kobietami – Karlą Keck i 12-letnią wówczas Lindsey Van. Wynik 57,5 metra uzyskany w 1. serii pierwszego konkursu w Westby uznawany jest za rekord Australii w długości skoku narciarskiego mężczyzn.
W marcu 1997 powrócił do rywalizacji w narciarstwie wodnym. Później w czasie przerw między sezonami trenował jeszcze skoki narciarskie (między innymi przed sezonem 1998/1999 spędził blisko dwa miesiące w Steamboat Springs), jednak ani razu nie wystąpił już w oficjalnych zawodach międzynarodowych rangi FIS.

</doc>
<doc id="4399481" url="https://pl.wikipedia.org/wiki?curid=4399481" title="Bushyhead">
Bushyhead

Bushyhead – jednostka osadnicza w Stanach Zjednoczonych, w stanie Oklahoma, w hrabstwie Rogers.

</doc>
<doc id="4399482" url="https://pl.wikipedia.org/wiki?curid=4399482" title="Skarb bydgoski (2018)">
Skarb bydgoski (2018)



</doc>
<doc id="4399484" url="https://pl.wikipedia.org/wiki?curid=4399484" title="Gregory (Oklahoma)">
Gregory (Oklahoma)

Gregory – jednostka osadnicza w Stanach Zjednoczonych, w stanie Oklahoma, w hrabstwie Rogers.

</doc>
<doc id="4399487" url="https://pl.wikipedia.org/wiki?curid=4399487" title="Pasja życia">
Pasja życia



</doc>
<doc id="4399489" url="https://pl.wikipedia.org/wiki?curid=4399489" title="Justice (Oklahoma)">
Justice (Oklahoma)

Justice – jednostka osadnicza w Stanach Zjednoczonych, w stanie Oklahoma, w hrabstwie Rogers.

</doc>
<doc id="4399492" url="https://pl.wikipedia.org/wiki?curid=4399492" title="Limestone (Oklahoma)">
Limestone (Oklahoma)

Limestone – jednostka osadnicza w Stanach Zjednoczonych, w stanie Oklahoma, w hrabstwie Rogers.

</doc>
<doc id="4399494" url="https://pl.wikipedia.org/wiki?curid=4399494" title="Sequoyah (Oklahoma)">
Sequoyah (Oklahoma)

Sequoyah – jednostka osadnicza w Stanach Zjednoczonych, w stanie Oklahoma, w hrabstwie Rogers.

</doc>
<doc id="4399497" url="https://pl.wikipedia.org/wiki?curid=4399497" title="Tiawah">
Tiawah

Tiawah – jednostka osadnicza w Stanach Zjednoczonych, w stanie Oklahoma, w hrabstwie Rogers.

</doc>
<doc id="4399498" url="https://pl.wikipedia.org/wiki?curid=4399498" title="Saint-François (Gwadelupa)">
Saint-François (Gwadelupa)



</doc>
<doc id="4399499" url="https://pl.wikipedia.org/wiki?curid=4399499" title="Adam Szediwy">
Adam Szediwy

Adam Marian Szediwy (ur. 3 stycznia 1890, zm. 31 grudnia 1976 w Londynie) – major audytor Wojska Polskiego.
Życiorys.
Urodził się 3 stycznia 1890. W 1908 ukończył VIII klasę i zdał egzamin dojrzałości w C. K. Gimnazjum im. Franciszka Józefa we Lwowie (w jego klasie byli m.in. Kazimierz Ajdukiewicz, Wasyl Bławacki). 
Uczestniczył w I wojnie światowej. Po odzyskaniu przez Polskę niepodległości został przyjęty do Wojska Polskiego. Został awansowany na stopień kapitana w korpusie oficerów sądowych ze starszeństwem z dniem 1 czerwca 1919. W latach 20 był oficerem Wojskowego Sądu Okręgowego Nr X w Przemyślu. W 1931 był podprokuratorem przy WSO X. Został awansowany na stopień majora w korpusie oficerów sądowych ze starszeństwem] z dniem 1 stycznia 1931. W 1932 był prokuratorem przy WSO X. Do 1939 był sędzią orzekającym w Wojskowym Sądzie Okręgowym Nr VI we Lwowie. 
Po wybuchu II wojny światowej w czasie kampanii wrześniowej 1939 pełni funkcję szefa służby sprawiedliwości 11 Karpackiej Dywizji Piechoty. Został wzięty przez Niemców do niewoli i był osadzony w Oflagu VII A Murnau. Po zakończeniu wojny pozostał na emigracji w Wielkiej Brytanii. Należał do Koła Lwowian w Londynie. Zmarł 31 grudnia 1976.

</doc>
<doc id="4399504" url="https://pl.wikipedia.org/wiki?curid=4399504" title="Springbok (Południowa Afryka)">
Springbok (Południowa Afryka)



</doc>
<doc id="4399511" url="https://pl.wikipedia.org/wiki?curid=4399511" title="Szpikłosy (rejon złoczowski)">
Szpikłosy (rejon złoczowski)



</doc>
<doc id="4399512" url="https://pl.wikipedia.org/wiki?curid=4399512" title="Matthäus Lang von Wellenburg">
Matthäus Lang von Wellenburg

Matthäus Lang von Wellenburg (ur. w 1468 albo w 1469 w Augsburgu, zm. 30 marca 1540 w Salzburgu) – niemiecki kardynał.
Życiorys.
Urodził się w 1468 albo w 1469 roku w Augsburgu, jako syn złotnika, Hansa Langa. Studiował na uniwersytetach w Ingolstadt, Tybindze i Wiedniu. Po studiach wstąpił do kancelarii biskupa Bertholda von Henneberga, której został sekretarzem. W latach 90. związał się z Sibillą Millerin, z którą miał trzech synów m.in. Matthäusa i Markusa. W 1494 roku został sekretarzem króla niemieckiego Maksymiliana I. W 1501 roku został biskupem koadiutorem Gurk. Władanie diecezją przejął w 1505 roku i sprawował do czasu rezygnacji w roku 1522. Nigdy nie odwiedził swojej diecezji, za to wykonywał misje dyplomatyczne z polecenia króla, podróżując do Paryża, Rzymu czy Bolonii. W 1507 rok uzyskał tytuł szlachecki, a rok później został kanclerzem królewskim. Przyczynił się do zawiązania Ligi w Cambrai oraz do nadania Maksymilianowi tytulatury „wybrany cesarz rzymski”. W 1510 roku został biskupem Kartageny. 10 marca 1511 roku został kreowany kardynałem in pectore. Jego nominacja na kardynała diakona została ogłoszona na konsystorzu 24 listopada 1512 roku i nadano mu diakonię Sant'Angelo in Pescheria. Wcześniej, 5 kwietnia, został mianowany arcybiskupem koadiutorem Salzburga, a władanie diecezją, na zasadzie sukcesji objął siedem lat później. Początkowo wsparł synod w Pizie, jednak następnie wziął udział w obradach V soboru laterańskiego. 8 sierpnia 1519 roku został podniesiony do rangi kardynała prezbitera, zachowując kościół tytularny na zasadzie "pro hac vice". 24 sierpnia przyjął święcenia kapłańskie, a dzień później – sakrę. Walnie przyczynił się do elekcji Karola V, a po Sejmie Rzeszy w Wormacji w 1521 roku zaoponował przeciwko propozycjom reformy Marcina Lutra, nakłaniając cesarza do podjęcia kroków wobec augustianina. W 1524 roku zakazał publikacji i kazań Lutra oraz nadzorował wykonywanie edyktu wormackiego. W 1525 roku negocjował traktaty wiedeńskie, które umożliwiały aneksję Czech i Węgier do Świętego Cesarstwa Rzymskiego. Potępił powstanie chłopskie w Niemczech i dla załagodzenia nastrojów proluterańskich powołał mentora Lutra, Johanna von Staupitza, na duchownego w katedrze salzburskiej. Rozwiązywał także kilka innych sporów na drodze dialogu z królem Ferdynandem I. 26 lutego 1535 roku został podniesiony do rangi kardynała biskupa i otrzymał diecezję suburbikarną Albano. W latach 1535–1536 był administratorem apostolskim Chiemsee. Zmarł 30 marca 1540 roku w Salzburgu.

</doc>
<doc id="4399516" url="https://pl.wikipedia.org/wiki?curid=4399516" title="SM UC-32">
SM UC-32

SM UC-32 – niemiecki podwodny stawiacz min z okresu I wojny światowej, jedna z 64 zbudowanych jednostek typu "UC II". Zwodowany 12 sierpnia 1916 roku w stoczni Vulcan w Hamburgu, został przyjęty do służby w Kaiserliche Marine 13 września 1916 roku. Włączony w skład 1. Flotylli U-Bootów Hochseeflotte, w czasie służby operacyjnej okręt odbył trzy misje bojowe, w wyniku których zatonęło sześć statków o łącznej pojemności BRT. SM UC-32 zatonął 23 lutego 1917 roku w wyniku eksplozji własnej miny nieopodal Sunderlandu.
Projekt i budowa.
Sukcesy pierwszych niemieckich podwodnych stawiaczy min typu "UC I", a także niedostatki tej konstrukcji skłoniły dowództwo Cesarskiej Marynarki Wojennej z admirałem von Tirpitzem na czele do działań mających na celu budowę nowego, znacznie większego i doskonalszego typu okrętów podwodnych. Opracowany latem 1915 roku projekt okrętu, oznaczonego później jako typ "UC II", tworzony był równolegle z projektem przybrzeżnego torpedowego okrętu podwodnego typu "UB II". Głównymi zmianami w stosunku do poprzedniej serii były: instalacja wyrzutni torpedowych i działa pokładowego, zwiększenie mocy i niezawodności siłowni oraz wzrost prędkości i zasięgu jednostki, kosztem rezygnacji z możliwości łatwego transportu kolejowego (ze względu na powiększone rozmiary).
SM UC-32 zamówiony został 29 sierpnia 1915 roku jako siedemnasta jednostka z I serii okrętów typu "UC II" (numer projektu 41, nadany przez Inspektorat Okrętów Podwodnych), w ramach wojennego programu rozbudowy floty. Został zbudowany w stoczni Vulcan w Hamburgu jako jeden z 21 okrętów typu "UC II" zamówionych w tej wytwórni. Stocznia oszacowała czas budowy okrętu na 8 miesięcy. UC-32 otrzymał numer stoczniowy 71 ("Werk 71"). Stępkę okrętu położono w 1915 roku, został zwodowany 12 sierpnia 1916 roku, zaś do służby w Cesarskiej Marynarce Wojennej przyjęto go 13 września 1916 roku.
Dane taktyczno-techniczne.
SM UC-32 był średniej wielkości dwukadłubowym przybrzeżnym okrętem podwodnym. Długość całkowita wynosiła 49,4 metra, szerokość 5,22 metra i zanurzenie 3,68 metra (wykonany ze stali kadłub sztywny miał 39,3 metra długości i 3,65 metra szerokości). Wysokość (od stępki do szczytu kiosku) wynosiła 7,46 metra. Wyporność w położeniu nawodnym wynosiła 400 ton, a w zanurzeniu 480 ton. Jednostka miała wysoki, ostry dziób przystosowany do przecinania sieci przeciwpodwodnych; do jej wnętrza prowadziły trzy luki, zlokalizowane przed kioskiem, w kiosku i w części rufowej, prowadzący do maszynowni. Cylindryczny kiosk miał średnicę 1,4 metra i wysokość 1,8 metra, obudowany był opływową osłoną. Okręt napędzany był na powierzchni przez dwa 6-cylindrowe, czterosuwowe silniki Diesla MAN S6V23/34 o łącznej mocy 500 KM, zaś pod wodą poruszał się dzięki dwóm silnikom elektrycznym SSW o łącznej mocy 460 KM. Dwa wały napędowe obracały dwie śruby wykonane z brązu manganowego (o średnicy 1,9 metra i skoku 0,9 metra). Okręt osiągał prędkość 11,6 węzła na powierzchni i 6,7 węzła w zanurzeniu. Zasięg wynosił 10 040 Mm przy prędkości 7 węzłów w położeniu nawodnym oraz 54 Mm przy prędkości 4 węzłów pod wodą. Zbiorniki mieściły 63 tony paliwa, a energia elektryczna magazynowana była w dwóch bateriach akumulatorów 26 MAS po 62 ogniwa, zlokalizowanych pod przednim i tylnym pomieszczeniem mieszkalnym załogi. Okręt miał siedem zewnętrznych zbiorników balastowych. Dopuszczalna głębokość zanurzenia wynosiła 50 metrów, zaś czas zanurzenia 40 s.
Głównym uzbrojeniem okrętu było 18 min kotwicznych typu UC/200 w sześciu skośnych szybach minowych o średnicy 100 cm, usytuowanych w podwyższonej części dziobowej jeden za drugim w osi symetrii okrętu, pod kątem do tyłu (sposób stawiania – „pod siebie”). Układ ten powodował, że miny trzeba było stawiać na zaplanowanej przed rejsem głębokości, gdyż na morzu nie było do nich dostępu (co znacznie zmniejszało skuteczność okrętów). Uzbrojenie uzupełniały dwie zewnętrzne wyrzutnie torped kalibru 500 mm (umiejscowione powyżej linii wodnej na dziobie, po obu stronach szybów minowych), jedna wewnętrzna wyrzutnia torped kal. 500 mm na rufie (z łącznym zapasem 7 torped) oraz umieszczone przed kioskiem działo pokładowe kal. 88 mm L/30, z zapasem amunicji wynoszącym 130 naboi. Okręt miał trzy peryskopy Zeissa. Wyposażenie uzupełniała kotwica grzybkowa o masie 272 kg.
Załoga okrętu składała się z 3 oficerów oraz 23 podoficerów i marynarzy.
Służba.
13 września 1916 roku dowództwo UC-32 objął por. mar. (niem. "Oberleutnant zur See") Herbert Breyer. Po okresie szkolenia okręt został 27 listopada włączony w skład 1. Flotylli U-Bootów Hochseeflotte. 13 grudnia okręt postawił nieopodal Newcastle składającą się z 6 min zagrodę, a nazajutrz resztę min wykorzystał pod Sunderlandem. Jeszcze tego samego dnia nieopodal Hartlepool zatonął na minie zbudowany w 1907 roku brytyjski parowiec „Burnhope” (1941 BRT), płynący z ładunkiem węgla do Londynu (w katastrofie śmierć poniósł jeden marynarz). 20 grudnia na minę wszedł także pochodzący z 1892 roku brytyjski parowiec „Hildawell” o pojemności 2494 BRT, transportujący rudę żelaza na trasie Bilbao – Middlesbrough, a wraz ze statkiem zginęło 22 załogantów.
W dniach 28 stycznia – 5 lutego okręt odbył rejs wzdłuż wschodniego wybrzeża Anglii, stawiając 18 min w czterech zagrodach. W drodze, 29 stycznia UC-32 storpedował i zatopił zbudowany w 1910 roku szwedzki parowiec „Edda” (536 BRT), płynący z ładunkiem węgla z Seaham do Halmstad (katastrofa miała miejsce na pozycji , a załogę w całości uratował i przewiózł do Kristiansand norweski statek „Hird”). 31 stycznia na pozycji na jedną z postawionych przez U-Boota min wszedł brytyjski holownik „Ida Duncan” (139 BRT), który zatonął ze stratą sześciu ludzi. Nazajutrz ofiarą okrętu padł też pochodzący z 1906 roku norweski parowiec „Jerv” (1112 BRT), płynący pod balastem z Rouen do Middlesbrough, storpedowany na pozycji (obyło się bez start w ludziach).
19 lutego UC-32 wyszedł z Helgolandu z kolejną misją, której celem było zaminowanie ujścia rzeki Tyne. 21 lutego bez przeszkód udało się mu postawić pierwszą, złożoną z sześciu min zagrodę, po czym 23 lutego rozpoczął stawianie drugiej tury min nieopodal Sunderlandu. Po bezpiecznym opuszczeniu szybu przez pierwszą minę, podczas zrzutu kolejnej doszło do jej eksplozji, która zniszczyła U-Boota na pozycji . Z liczącej 25 ludzi załogi brytyjskie jednostki zdołały uratować jedynie trzy osoby znajdujące się podczas wybuchu w kiosku: kapitana Breyera, bosmana i marynarza z działu maszynowego. Wrak został trzy dni później zlokalizowany i zbadany przez brytyjskich nurków, którzy na podstawie zniszczenia części dziobowej potwierdzili tezę, że okręt zatonął od przedwczesnej eksplozji własnej miny.
Ostatnią, „pośmiertną” ofiarą okrętu został zbudowany w 1891 roku włoski parowiec „Apollonia” (2861 BRT), płynący z Middlesbrough do Lagos, który 1 marca 1917 roku zatonął na minie na pozycji (nikt nie zginął).
Podsumowanie działalności bojowej.
SM UC-32 wykonał łącznie trzy misje bojowe, podczas których za pomocą min i torped zatopił sześć statków o łącznej pojemności BRT. Pełne zestawienie strat przedstawia poniższa tabela:

</doc>
<doc id="4399519" url="https://pl.wikipedia.org/wiki?curid=4399519" title="BBI">
BBI



</doc>
<doc id="4399520" url="https://pl.wikipedia.org/wiki?curid=4399520" title="Rajd Wisły 1970">
Rajd Wisły 1970

Rajd Wiślański 1970 – 20. edycja Rajdu Wiślańskiego. Był to rajd samochodowy rozgrywany od 18 do 19 września 1970 roku. Była to czwarta runda Rajdowych Samochodowych Mistrzostw Polski w roku 1970. Rajd składał się z siedmiu odcinków specjalnych, trzech prób szybkości górskiej, dwóch prób wyścigowych, dwóch prób zrywu i hamowania, jedna próba hamowania i jedna próba zwrotności.

</doc>
<doc id="4399521" url="https://pl.wikipedia.org/wiki?curid=4399521" title="Shallon Olsen">
Shallon Olsen

Shallon Olsen (ur. 10 lipca 2000 r. w Vancouver) – kanadyjska gimnastyczka, srebrna medalistka mistrzostw świata, dwukrotna medalistka igrzysk panamerykańskich, dwukrotna złota medalistka Igrzysk Wspólnoty Narodów, uczestniczka Letnich Igrzysk Olimpijskich 2016.
Uczęszcza do University of Alabama w stanie Alabama, gdzie trenuje gimnastykę.
Igrzyska olimpijskie.
Shallon zadebiutowała na igrzyskach podczas igrzysk olimpijskich w Rio de Janeiro, będąc najmłodszym uczestnikiem w reprezentacji Kanady. W jedynym swoim finale w skokach zajęła ósme miejsce. W pierwszym skoku upadła przy lądowaniu, przez co straciła szanse na podium. W pozostałych dwóch konkurencjach nie awansowała do decydujących o medale ćwiczeń.

</doc>
<doc id="4399522" url="https://pl.wikipedia.org/wiki?curid=4399522" title="Stadion Borca (Čačak)">
Stadion Borca (Čačak)



</doc>
<doc id="4399524" url="https://pl.wikipedia.org/wiki?curid=4399524" title="Stadion Careva Ćuprija">
Stadion Careva Ćuprija



</doc>
<doc id="4399527" url="https://pl.wikipedia.org/wiki?curid=4399527" title="Rajd Warszawski 1970">
Rajd Warszawski 1970

Rajd Warszawski 1970 – 8. edycja Rajdu Warszawskiego. Był to rajd samochodowy rozgrywany od 7 do 8 listopada 1970 roku. Była to piąta runda Rajdowych Samochodowych Mistrzostw Polski w roku 1970. Początkowa część rajdu miała formę zjazdu gwiaździstego. Miastami startowymi były: Warszawa, Kraków, Poznań i Katowice (każda z tras o długości ok. 300 km).

</doc>
<doc id="4399528" url="https://pl.wikipedia.org/wiki?curid=4399528" title="Szpikołosy (ujednoznacznienie)">
Szpikołosy (ujednoznacznienie)



</doc>
<doc id="4399530" url="https://pl.wikipedia.org/wiki?curid=4399530" title="Kościół św. Katarzyny w Gościeszowicach">
Kościół św. Katarzyny w Gościeszowicach

Kościół pw. św. Katarzyny w Gościeszowicach – rzymskokatolicki kościół filialny w Gościeszowicach, w powiecie żagańskim, w województwie lubuskim. Do rejestru zabytków wpisany został 27 marca 1961 pod numerem 228 (budynek bramny pod tym samym numerem wpisano do rejestru 5 lipca 1963).
Historia.
Kościół w stylu gotyckim (orientowany) wzniesiono w drugiej połowie XIII wieku, a później uległ kilku przebudowom, m.in. w XVI wieku ubogacono wyposażenie wnętrza, a w XVII wieku dostawiono zakrystię. Po 1945 obiekt był kilkakrotnie remontowany. 
Architektura.
Od strony północnej do nawy przybudowano kaplicę grobową von Kittlitzów w stylu klasycystycznym (około 1800). W mury kościoła wmurowano kilka płyt nagrobnych (XVI-XVII wiek). Na stropie namalowana jest polichromia z XVII wieku. Obiekt otacza mur z dwoma budynkami bramnymi. Jeden z nich pochodzi z XVI wieku (ostrołukowy), a drugi z XVII wieku (wejście o łuku półkolistym).
Wyposażenie.
Wewnątrz znajduje się ołtarz (pentaptyk z predellą), który stworzony został przez artystę zwanego Mistrzem ołtarza z Gościszowic. W kościele został umieszczony w 1505. Ponadto istnieje empora organowa z 1593, barokowa ambona oraz rokokowe sakramentarium.

</doc>
<doc id="4399531" url="https://pl.wikipedia.org/wiki?curid=4399531" title="Martin Veillette">
Martin Veillette

Martin Veillette (ur. 16 listopada 1936 w La Tuque) – kanadyjski duchowny rzymskokatolicki, w latach 1996-2012 biskup Trois Rivières.
Życiorys.
Święcenia kapłańskie przyjął 12 czerwca 1960. 17 października 1986 został prekonizowany biskupem pomocniczym Trois Rivières ze stolicą tytularną "Valabria". Sakrę biskupią otrzymał 13 grudnia 1986. 21 listopada 1996 został mianowany biskupem Trois Rivières. 2 lutego 2012 przeszedł na emeryturę.

</doc>
<doc id="4399532" url="https://pl.wikipedia.org/wiki?curid=4399532" title="Dariusz Dekański">
Dariusz Dekański

Dariusz Aleksander Dekański (ur. 1961, zm. 7 listopada 2018) – polski historyk (mediewista), doktor habilitowany nauk humanistycznych, wykładowca Uniwersytetu Gdańskiego.
Życiorys.
W 1985 ukończył studia historyczne na Uniwersytecie Gdańskim. W latach 1985–1989 pracownik Biblioteki Polskiej Akademii Nauk w Gdańsku. Od 1989 był zatrudniony w Zakładzie Historii Średniowiecza na Wydziale Historycznym UG. W 1996 uzyskał doktorat na podstawie pracy pt. "Święty Jacek. Biografia historyczna" (promotor – Jan Powierski). W 2013 uzyskał stopień naukowy doktora habilitowanego na podstawie dorobku naukowego oraz rozprawy pt. "Polskie środowisko toruńsko-pelplińskich mediewistów XIX i początku XX wieku. Najwybitniejsi przedstawiciele- kierunki badań- ośrodek naukowy".
Był specjalistą w zakresie historii instytutów życia konsekrowanego, w tym zakonów mnisich (głównie cystersów), jak i mendykanckich (głównie dominikanów). Interesował się także dziejami polskiej i niemieckiej historiografii pomorsko-pruskiej XIX i początku XX wieku.
Zmarł 7 listopada 2018. Został pochowany 9 listopada 2018 na cmentarzu w Nowym Porcie w Gdańsku.
Publikacje.
Ponadto był współredaktorem kilku opracowań i autorem kilkudziesięciu artykułów naukowych zamieszczanych w czasopismach polskich i zagranicznych.

</doc>
<doc id="4399541" url="https://pl.wikipedia.org/wiki?curid=4399541" title="Powiatowa Komenda Uzupełnień Pszczyna">
Powiatowa Komenda Uzupełnień Pszczyna



</doc>
<doc id="4399550" url="https://pl.wikipedia.org/wiki?curid=4399550" title="Szpikłosy (ujednoznacznienie)">
Szpikłosy (ujednoznacznienie)



</doc>
<doc id="4399553" url="https://pl.wikipedia.org/wiki?curid=4399553" title="Szpykołosy">
Szpykołosy



</doc>
<doc id="4399555" url="https://pl.wikipedia.org/wiki?curid=4399555" title="Georges d’Armagnac">
Georges d’Armagnac

Georges d’Armagnac (ur. w 1500 albo w 1501 w Gaskonii, zm. 1 albo 10 lipca 1585 w Awinionie) – francuski kardynał.
Życiorys.
Urodził się w 1500 albo 1501 roku w Gaskonii, jako syn Pierre’a d’Armagnaca i Fleurette de Luppé. Studiował pod kierunkiem kardynała Georges’a d’Amboise’a i uzyskał stopień licencjata z zakresu prawa kanonicznego. Został przedstawiony na francuskim dworze króla Franciszka I, jako protegowany Małgorzaty z Nawarry. Został kanonikiem kapituły katedralnej w Rodez, a następnie król rekomendował go na biskupa diecezji. 19 stycznia 1530 roku został wybrany biskupem Rodez, a 25 stycznia następnego roku przyjął sakrę. 17 czerwca 1536 roku został administratorem apostolskim Vabres-l’Abbaye, a 3 lipca – biskupem. W tym samym roku został ambasadorem Królestwa Francji w Wenecji, by zapewnić neutralność republiki w wojnie pomiędzy Franciszkiem I a Karolem V. W latach 1540–1545 był ambasadorem Francji w Rzymie. 19 grudnia 1544 roku został kreowany kardynałem prezbiterem i otrzymał kościół tytularny Santi Giovanni e Paolo. Dzięki protekcji Henryka II został mianowany arcybiskupem Tours w 1548 roku, jednocześnie rezygnując z diecezji Vabres. Trzy lata później zrezygnował z archidiecezji. Pełnił rolę administratora apostolskiego Lescar (1555), Tuluzy (1562–1582, 1584–1585) i Awinionu (1577–1584). Około 1561 roku zrezygnował z zarządzania diecezją Rodez i wziął udział w konferencji w Poissy. Był królewskim gubernatorem w Langwedocji, gdzie walczył przeciwko propagandzie hugenotów. Zmarł 1 albo 10 lipca 1585 roku w Awinionie.

</doc>
<doc id="4399566" url="https://pl.wikipedia.org/wiki?curid=4399566" title="Hypostomini">
Hypostomini

Hypostomini – klad w randze plemienia sumokształtnych ryb z rodziny zbrojnikowatych (Loricariidae) w obrębie podrodziny Hypostominae. Większość gatunków żywi się martwą materią organiczną (detrytusożercy).
Zasięg występowania.
Zasięg występowania przedstawicieli tego kladu obejmuje większość strefy tropikalnej Ameryki Południowej.
Klasyfikacja.
Na podstawie analiz morfologicznych naukowcy uważali, że Hypostomini jest taksonem siostrzanym dla Ancistrini. Obydwie te grupy są bardzo liczne w gatunki i słabo zbadane. Wyniki badań molekularnych przeczą bliskiemu pokrewieństwu Hypostomini i Ancistrini, i sugerują, że Hypostomini obejmuje rodzaje:
Typem nomenklatorycznym jest "Hypostomus".
Z rodzaju "Hypostomus" wyłaniana jest czasem (klasyfikowana w randze rodzaju lub podrodzaju "Cochliodon", lub określana mianem "Hypostomus cochliodon group") grupa gatunków, które morfologicznie przystosowały się do konsumowania drewna. W wynikach badań molekularnych ta grupa plasuje się w obrębie rodzaju "Hypostomus".

</doc>
<doc id="4399608" url="https://pl.wikipedia.org/wiki?curid=4399608" title="Wiesław Hesiak">
Wiesław Hesiak



</doc>
<doc id="4399611" url="https://pl.wikipedia.org/wiki?curid=4399611" title="Juliet Marillier">
Juliet Marillier

Juliet Marillier (ur. 27 czerwca 1948) – pochodząca z Nowej Zelandii pisarka literatury fantasy, skupiająca się głównie na historycznym fantasy.
Życiorys.
Kształciła się na University of Otago, gdzie ukończyła studia licencjackie. Marillier uczyła muzyki na poziomie szkoły średniej i wyższej, a także była dyrygentem chóralnym i śpiewakiem operowym. W 2009 u pisarki zdiagnozowano raka piersi.
Marillier mieszka w Swan Valley w Australii Zachodniej.
Bibliografia.
Zbiory opowiadań.
Podane daty dotyczą pierwszego australijskiego wydania.

</doc>
<doc id="4399612" url="https://pl.wikipedia.org/wiki?curid=4399612" title="John Aloysius O’Mara">
John Aloysius O’Mara

John Aloysius O’Mara (ur. 17 listopada 1924 w Buffalo, zm. 16 lutego 2022 w St. Catharines) – amerykański duchowny rzymskokatolicki posługujący w Kanadzie, w latach 1994-2002 biskup Saint Catharines.
Życiorys.
Święcenia kapłańskie przyjął 1 czerwca 1951. 24 maja 1976 został prekonizowany biskupem Thunder Bay. Sakrę biskupią otrzymał 29 czerwca 1976. 2 lutego 1994 został mianowany biskupem Saint Catharines, ingres odbył się 13 kwietnia. 9 listopada 2001 przeszedł na emeryturę.

</doc>
<doc id="4399615" url="https://pl.wikipedia.org/wiki?curid=4399615" title="OKO.press">
OKO.press

OKO.press – polski internetowy serwis informacyjny o tematyce polityczno-społecznej, specjalizujący się w dziennikarstwie śledczym i sprawdzaniu faktów.
Historia.
Serwis OKO.press został uruchomiony 15 czerwca 2016 przez Fundację Ośrodek Kontroli Obywatelskiej „OKO”, założoną 10 marca 2016 przez Helenę Łuczywo, Seweryna Blumsztajna, Jacka Rakowieckiego, Jana Ordyńskiego i Piotra Pacewicza, przy wsparciu: Agory, wydawcy „Gazety Wyborczej”, spółki Polityka i osób prywatnych. Jest przedsięwzięciem non-profit, utrzymując się wyłącznie z dobrowolnych datków czytelników oraz grantów od niezależnych organizacji pozarządowych. W październiku 2018 serwis zanotował ponad 1 milion unikalnych użytkowników. Półtora roku później, w kwietniu 2020 roku, odnotowano już ponad 5 milionów unikalnych użytkowników, którzy dokonali ponad 13 milionów odsłon.
Działalność i zespół redakcyjny.
Jako „obywatelskie narzędzie kontroli władzy” serwis OKO.press ma weryfikować wypowiedzi polityków i osób publicznych. Spośród publikacji serwisu wyróżniają się: „Śledztwa Oka” o nadużyciach i przypadkach korupcji, dział „Prawda czy fałsz?” ze sprawdzanymi wypowiedziami osób publicznych, analizy realizacji obietnic rządzącej partii i urzędującego prezydenta, a także teksty analityczne o problemach gospodarczych, demograficznych, historycznych i społecznych. W styczniu 2021 roku OKO.press uruchomiło nowy podcast „Powiększenie” prowadzony przez Agatę Kowalską. Jesienią 2021 wystartował dział reportażu OKO.press prowadzony przez Włodzimierza Nowaka, a w maju 2022 roku wydanie weekendowe portalu (odpowiadają za nie Edward Krzemień i Miłada Jędrysik).
Redaktorem naczelnym portalu jest Piotr Pacewicz, były zastępca redaktora naczelnego „Gazety Wyborczej”, jego zastępcami są Magdalena Chrzczonowicz i Michał Danielewski. W skład zespołu redakcyjnego wchodzą również m.in. Edward Krzemień, Adam Leszczyński, Agata Szczęśniak, Anton Ambroziak, Dominika Sitnicka, Maria Pankowska, Daniel Flis, Sebastian Klauziński, Katarzyna Kojzar, Agnieszka Jędrzejczyk, Miłada Jędrysik.
Pozycja na rynku mediów.
W 2020 roku znalazło się wśród najbardziej opiniotwórczych i czytanych mediów w Polsce. W badaniu Digital News Report 2020 roku na zlecenie Instytutu Reutersa, OKO.press zajęło w Polsce pierwsze miejsce w kategorii „Other Online News Brands”, która skupia marki medialne niebędące tradycyjnymi mediami i nienależące do żadnej firmy medialnej.
W lipcu 2020 roku w badaniu Instytutu Monitorowania Mediów OKO.press znalazło się w dziesiątce najbardziej opiniotwórczych portali internetowych w Polsce.
W badaniu Digital News Report 2021 OKO.press znalazło się w czołówce najpopularniejszych źródeł informacyjnych online w Polsce, z zasięgiem tygodniowym na poziomie 11%.

</doc>
<doc id="4399619" url="https://pl.wikipedia.org/wiki?curid=4399619" title="Bitwa pod Nową Wsią Zbąską">
Bitwa pod Nową Wsią Zbąską

Bitwa o Nową Wieś Zbąską – bitwa powstańców wielkopolskich z siłami pruskimi, do której doszło 17 lutego 1919 pod Nową Wsią Zbąską.
Bitwa była ostatnim krwawym epizodem walk powstańczych na zachodnim froncie powstania wielkopolskiego. Przyczyną starcia był przyczółek na zachodnim brzegu Obry (pomiędzy jeziorem Błędno a jeziorem Nowowiejskim), opanowany i utrzymywany przez powstańców (II batalion poznański pod dowództwem podporucznika Korneliusza Manna). Miał on znaczenie strategiczne – powstrzymywał możliwość szybkiego marszu Niemców w kierunku Wolsztyna. 17 lutego 1919 wojska niemieckie (siedmiokrotnie liczniejsze od polskich) uderzyły na ten przyczółek z trzech stron: od Zbąszynia, Babimostu i Grójca Wielkiego. Mimo zaciekłego oporu powstańców i odparcia kilku pierwszych ataków, ostatecznie Niemcy zdobyli wieś. Nadchodzące posiłki polskie pozwoliły jednak skonstruować skuteczny kontratak i wyprzeć Niemców za Obrę, nie odzyskując jednak samej wsi. W bitwie poległo 20 Polaków, w tym podporucznik Mann. Bitwa zakończyła walki na froncie zachodnim, a boje w tym rejonie i skuteczne blokowanie Niemców przyczyniły się w dużej mierze do ich klęski na innych frontach powstania. Powstrzymywanie ruchów niemieckich w kierunku Wolsztyna i dalej na Wielkopolskę okupione zostało jednak dużymi stratami ludzkimi. Powstańcy wykazali się na tej arenie walk wyjątkowym męstwem i ofiarnością.

</doc>
<doc id="4399621" url="https://pl.wikipedia.org/wiki?curid=4399621" title="McFarland (film)">
McFarland (film)

McFarland () – amerykański film fabularny z 2015 roku w reżyserii Niki Caro, wyprodukowany przez wytwórnię Walt Disney Studios Motion Pictures. Główne role w filmie zagrali Kevin Costner, Maria Bello i Morgan Saylor. Film oparty na faktach.
Fabuła.
Akcja filmu rozgrywa się w połowie lat 80. XX wieku. Trener futbolu Jim White (Kevin Costner) przenosi się wraz z rodziną do niewielkiego McFarland w Kalifornii. Zatrudnia się jako nauczyciel wychowania fizycznego w miejscowym liceum. Większość uczniów to Latynosi. Uwagę przybysza zwraca kilku nastolatków, w których dostrzega predyspozycje do biegania przełajowego. Przekonuje dyrektora do założenia odpowiedniej sekcji i rozpoczyna treningi. Jego podopieczni pochodzą z ubogich rodzin i oprócz nauki do ich obowiązków należy praca. Nie wszystkim rodzicom podoba się fakt, że synowie tracą czas na ćwiczenia. Dzięki determinacji Jimowi udaje się jednak stworzyć drużynę, która osiąga sukcesy. Pozbawiona perspektyw młodzież zaczyna dostrzegać, że ma wpływ na swój los.
Odbiór.
Krytyka.
Film "McFarland" spotkał się z pozytywną reakcją krytyków. W serwisie Rotten Tomatoes 80% ze stu dwudziestu dwóch recenzji filmu jest pozytywna (średnia ocen wyniosła 6,7 na 10). Na portalu Metacritic średnia ocen z 32 recenzji wyniosła 60 punktów na 100.

</doc>
<doc id="4399622" url="https://pl.wikipedia.org/wiki?curid=4399622" title="André Richard">
André Richard

André Richard CSC (ur. 30 czerwca 1937 w Saint-Ignace) – kanadyjski duchowny rzymskokatolicki, w latach 2002-2012 arcybiskup Moncton.
Życiorys.
W 1956 wstąpił do Zgromadzenia Świętego Krzyża i w nim złożył śluby zakonne w 1960. Święcenia kapłańskie przyjął 17 lutego 1963. Był m.in. superiorem prowincji Nowy Brunszwik (1976-1985), a także rektorem domu zakonnego w Pré-d’en-Haut.
20 maja 1989 został prekonizowany biskupem Bathurst. Sakrę biskupią otrzymał w miejscowej katedrze 9 sierpnia 1989, udzielił mu jej ówczesny arcybiskup Moncton, Donat Chiasson.
16 marca 2002 został mianowany arcybiskupem Moncton. Ingres odbył się 14 maja 2002.
15 czerwca 2012 przeszedł na emeryturę.

</doc>
<doc id="4399626" url="https://pl.wikipedia.org/wiki?curid=4399626" title="Keiji Tanaka">
Keiji Tanaka

 – japoński łyżwiarz figurowy, startujący w konkurencji solistów. Uczestnik igrzysk olimpijskich (2018), wicemistrz świata juniorów (2011) oraz medalista mistrzostw Japonii.

</doc>
<doc id="4399628" url="https://pl.wikipedia.org/wiki?curid=4399628" title="Aurealis Awards">
Aurealis Awards

Aurealis Award for Excellence in Speculative Fiction – przyznawana co rok australijska nagroda literacka obejmująca fantastykę (science-fiction, fantasy oraz horror). Do nagrody kwalifikują się jedynie osoby pochodzące z Australii.
Historia.
Nagroda została ustanowiona w 1995 przez Chimaera Publications, wydawcę magazynu Aurealis. W przeciwieństwie do drugiej znanej nagrody obejmujących tę dziedzinę literatury w Australii o nazwie Ditmar Award, Aurelias Awards dzieli literaturę na kategorie związane z podgatunkami oraz wiekiem odbiorcy danego utworu.
Początkowo nagroda przyznawana była w kategoriach "Science Fiction", "Fantasy", "Horror", i "Young Adult". W sumie co roku przyznawano sześć nagród: w każdej kategorii wygrywało zarówno opowiadanie, jak i powieść. Piąta kategoria obejmująca literaturę dziecięcą dla osób w wieku 8-12 lat została dodana w 2001 i podobnie jak w przypadku poprzednich, nagrodę zawsze zdobywają dwa tytuły: tzw. "short" oraz "long" "fiction". W 2008 podkategoria "short fiction" została przekształcona w "Illustrated Work/Picture Book". W 2010 kategorie przekształciły się w kategorie książek opowiedzianych głównie za pomocą obrazów oraz słów. W 2013 w dziedzinie literatury dziecięcej zaczęto przyznawać tylko jedną nagrodę. Książki kierowane dla dzieci oraz młodzieży obejmują każdy z podgatunków fantastyki.
Zgłoszenia do nagrody sprawdzane są przez trzy grupy jurorów, którzy co roku nominują utwory, a także decydują o ich zwycięstwie. W każdej grupie znajduje się przewodniczący.
W 2004 doszło do zmian w strukturze rozdawania nagród. Zarządzaniem Aurelias Awards zajęli się Fantastic Queensland, grupa wolontariuszy na co dzień popularyzujących australijską fantastykę. Dodano wtedy nową kategorię, Golden Aurealis. Nagroda w niej przyznawana pomiędzy zwycięzców pozostałych kategorii. Funkcjonowała do 2007.

</doc>
<doc id="4399629" url="https://pl.wikipedia.org/wiki?curid=4399629" title="Lawrence Sabatini">
Lawrence Sabatini

Lawrence Sabatini (ur. 15 maja 1930 w Chicago) – amerykański duchowny rzymskokatolicki posługujący w Kanadzie, w latach 1982-1999 biskup Kamloops.
Życiorys.
Święcenia kapłańskie przyjął 19 marca 1957. 15 lipca 1978 został prekonizowany biskupem pomocniczym Vancouver ze stolicą tytularną "Nasai". Sakrę biskupią otrzymał 21 września 1978. 30 września 1982 został mianowany biskupem Kamloops. 2 września 1999 przeszedł na emeryturę.

</doc>
<doc id="4399632" url="https://pl.wikipedia.org/wiki?curid=4399632" title="Elena Paciotti">
Elena Paciotti



</doc>
<doc id="4399633" url="https://pl.wikipedia.org/wiki?curid=4399633" title="Parafia św. Jadwigi w Warszawie">
Parafia św. Jadwigi w Warszawie



</doc>
<doc id="4399634" url="https://pl.wikipedia.org/wiki?curid=4399634" title="Wończa">
Wończa

Wończa, osmantus ("Osmanthus") – rodzaj krzewów i małych drzew należący do rodziny oliwkowatych. Zalicza się do niego około 30–36 gatunków. Występują one w południowo-wschodniej Azji (tylko w Chinach rosną 23 gatunki) oraz w Ameryce Północnej. Wszystkie gatunki mają wonne kwiaty, a wończa pachnąca jest rośliną przyprawową.
Systematyka.
Rodzaj z rodziny oliwkowatych ("Oleaceae"), a w jej obrębie z plemienia "Oleeae".
Zastosowanie.
Kwiaty wończy pachnącej "Osmanthus fragrans" wykorzystuje się w Azji Wschodniej do aromatyzowania m.in. herbaty, napojów alkoholowych i zup.

</doc>
<doc id="4399635" url="https://pl.wikipedia.org/wiki?curid=4399635" title="Osmanthus">
Osmanthus



</doc>
<doc id="4399636" url="https://pl.wikipedia.org/wiki?curid=4399636" title="Osmantus">
Osmantus



</doc>
<doc id="4399640" url="https://pl.wikipedia.org/wiki?curid=4399640" title="Yan McLine">
Yan McLine

Yan McLine ukr. Ян Маклайн (ur. 3 marca 1965 w Tarnopolu, Ukraina) – artysta fotograf skupiony na fotografii aktu kobiecego. Autor publikacji w magazynach modowych, life stylowych na całym świecie. W 2010 roku zdobył rosyjską narodową nagrodę fotograficzną „Najlepszy fotograf 2009”. Brał udział w wielu europejskich wystawach fotograficznych. Od 2010 roku aktywnie prowadzi działalność edukacyjną i wycieczki fotograficzne.

</doc>
<doc id="4399642" url="https://pl.wikipedia.org/wiki?curid=4399642" title="Massimo N'Cede Goh">
Massimo N'Cede Goh

Massimo N'Cede Goh (ur. 1 lutego 1999) – włoski piłkarz pochodzenia iworyjskiego, grający na pozycji napastnika.
Kariera piłkarska.
Kariera klubowa.
Wychowanek Juventusu. Od końca sierpnia 2017 do 30 stycznia 2018 grał na zasadach wypożyczenia w Virtusie Verona. 23 sierpnia 2018 został wypożyczony do Arsenału Kijów.

</doc>
<doc id="4399653" url="https://pl.wikipedia.org/wiki?curid=4399653" title="Jude Saint-Antoine">
Jude Saint-Antoine

Jude Saint-Antoine (ur. 29 października 1930 w Montrealu) – kanadyjski duchowny rzymskokatolicki, w latach 1981-2006 biskup pomocniczy Montrealu.
Życiorys.
Święcenia kapłańskie przyjął 31 maja 1956. 20 marca 1981 został prekonizowany biskupem pomocniczym Montrealu ze stolicą tytularną "Scardona". Sakrę biskupią otrzymał 22 maja 1981. 11 lutego 2006 przeszedł na emeryturę.

</doc>
<doc id="4399654" url="https://pl.wikipedia.org/wiki?curid=4399654" title="Kazimierz Starzeński">
Kazimierz Starzeński



</doc>
<doc id="4399659" url="https://pl.wikipedia.org/wiki?curid=4399659" title="Dawit Maghradze">
Dawit Maghradze

Dawit Maghradze (gruz. დავით მაღრაძე; ur. 28 czerwca 1962 w Tbilisi) – gruziński poeta, autor tekstu gruzińskiego hymnu przyjętego w 2004 roku.
W latach 1979–1984 studiował kartwelistykę na Tbiliskim Uniwersytecie Państwowym, następnie do 1985 roku pracował jako redaktor gazety „Niangi”, później do 1991 roku był redaktorem czasopisma literackiego „Mnatoba”. W 1991 roku był pracownikiem naukowym Tbiliskiego Uniwersytetu Państwowego, następnie w latach 1991–1992 pełnił funkcję zastępcy redaktora naczelnego czasopisma literackiego „Literaturuli Sakartwelo”, a w 1992 był redaktorem naczelnym czasopisma literackiego „Ciskari”. W latach 1992–1995 zajmował stanowisko ministra kultury Gruzji. W 1999 roku został posłem z listy Unii Obywateli Gruzji. W parlamencie Gruzji zasiadał do 14 lutego 2002.
Jego dzieła były tłumaczone na wiele języków, m.in. angielski, niemiecki, rosyjski, turecki, włoski i ormiański. Do jego najważniejszych tomików poezji należą „Marula” (1987), „Nikala” (2002) i „Salve” (2004). W 2011 roku został nominowany do literackiej nagrody Nobla.
Odznaczony Orderem Honoru oraz Orderem Gwiazdy Włoch.

</doc>
<doc id="4399672" url="https://pl.wikipedia.org/wiki?curid=4399672" title="Michał Dobrowolski">
Michał Dobrowolski

Michał Dobrowolski (ur. 29 listopada 1831 w guberni mińskiej, zm. 17 sierpnia 1898 we Włocławku) – naczelnik Rządu Narodowego w Mińsku, polski działacz narodowy i społeczny w guberni mińskiej, ziemianin, zesłaniec. Brat prezydenta Włocławka Włodzimierza Dobrowolskiego.
Życie.
Pracował w kancelarii gubernatora cywilnego w Mińsku. Działał w polskich organizacjach narodowych w guberni mińskiej. Współpracował z Kamilą Marcinkiewiczówną i Piotrem Czekotowskim w komitecie niesienia pomocy buntownikom i wygnańcom z Królestwa Polskiego w Mińsku. W czasie powstania styczniowego był naczelnikiem Rządu Narodowego miasta Mińska. Skazany za działalność powstańczą na zesłanie i konfiskatę majątku Czaczkowo. Karę odbywał w kopalniach soli w Usolu. Po powrocie z zesłania zamieszkał w Warszawie a potem we Włocławku. Był wyznania unickiego. Ożenił się w Królestwie. Miał jedną córkę. Jego brat Włodzimierz był prezydentem Włocławka.
Zmarł 17 sierpnia 1898 r. we Włocławku i tam został pochowany. Na jego nagrobku napisano: 
"ś.p. Michał Dobrowolski ur. 29. XI. 1831 zm. 17.VIII.1898. Uczestnik powstania 1863 r, Naczelnik Rządu Narodowego m. Mińska Litewskiego. Więzień syberyjski, Cześć Jego pamięci."

</doc>
<doc id="4399674" url="https://pl.wikipedia.org/wiki?curid=4399674" title="Nowy Świat (Pruchna)">
Nowy Świat (Pruchna)

 Nowy Świat – część wsi Pruchna w Polsce, położona w województwie śląskim, w powiecie cieszyńskim, w gminie Strumień.
W latach 1975–1998 Nowy Świat położony był w województwie bielskim.
Nazwa wywodzi się od osiadłych tu kolejarzy wraz z rodzinami.

</doc>
<doc id="4399682" url="https://pl.wikipedia.org/wiki?curid=4399682" title="Barry (pies z Treblinki)">
Barry (pies z Treblinki)

Barry, w niektórych źródłach występujący pod imieniem Bari – pies służący w niemieckich nazistowskich obozach zagłady w Sobiborze i Treblince. W pamięci ocalałych z Treblinki nierozerwalnie związany z osobą Kurta Franza; razem tworzyli tandem będący postrachem więźniów.
Wygląd.
Barry był mieszańcem z dominującymi cechami bernardyna. Miał umaszczenie białe z czarnymi plamami. Był psem o bardzo dużych rozmiarach, świadkowie wspominali, że wielkością przypominał cielaka. Według esesmana Ericha Bauera skacząc był w stanie powalić na ziemię dorosłego człowieka.
Historia.
Wiosną i latem 1942 roku był jednym z trzech psów służących w obozie zagłady w Sobiborze. Esesman Kurt Bolender twierdził, że dał się tam poznać jako bardzo agresywne zwierzę. Pewnego razu miał zaatakować samego Bolendera, a przebywając poza terenem obozu pogryźć polskiego cywila. Więcej informacji dostarczają relacje ocalałych Żydów. Wspominali oni, że Barry był postrachem obozu, gdyż esesmani – w szczególności Paul Groth i wspomniany Bolender – z upodobaniem szczuli nim więźniów. Niekiedy atak psa kończył się śmiercią ofiary.
Pod koniec sierpnia 1942 roku komendant Sobiboru, Franz Stangl, został przeniesiony na stanowisko komendanta obozu zagłady w Treblince. Prawdopodobnie zabrał wtedy ze sobą Barry’ego. W Treblince pies znalazł się pod opieką jego zastępcy Kurta Franza. Był on uznawany za najokrutniejszego członka obozowej załogi. Franz i Barry stworzyli tandem, który stał się postrachem więźniów. 
Barry jeszcze w Sobiborze został wyszkolony, aby na komendę „człowieku bierz psa” rzucać się na więźniów. Franz notorycznie szczuł nim upatrzone ofiary. Czasami wystarczyło jednak, iż tylko krzyknął na więźnia, by Barry rzucił się do ataku. Więźniowie byli przekonani, że psa specjalnie wyszkolono, aby gryzł w okolicach genitaliów. Fakt, iż szczególnie często atakował w okolicach pośladków i podbrzusza można jednak tłumaczyć również tym, że wzrostem sięgał dorosłemu człowiekowi do pasa. Ze względu na jego duże rozmiary atak często kończył się poważnym okaleczeniem, a w skrajnych wypadkach nawet śmiercią ofiary. Najbardziej zagrożeni byli wyczerpani więźniowie. Świadkowie wspominali, że Barry z łatwością powalał ich na ziemię i „rozszarpywał do granicy rozpoznawalności”. Nierzadko okaleczeni przez psa Żydzi byli zabijani na miejscu przez Franza lub wysyłani na egzekucję do „lazaretu”.
Franz wykorzystywał również Barry’ego do tropienia i chwytania Żydów, którzy uciekli z transportów do Treblinki. Franciszek Ząbecki wspominał, że pewnego razu pies nie chciał uczynić krzywdy znalezionemu nieopodal torów kolejowych niemowlęciu, w konsekwencji czego esesman dotkliwie go pobił (ostatecznie dziecko zostało zabite przez samego Franza).
Barry przejawiał agresję jedynie w obecności swojego opiekuna. W czasie powojennego procesu aż jedenastu ocalałych więźniów zeznało, że gdy Franza nie było w pobliżu, pies pozwalał, by go głaskano, a nawet się z nim bawiono.
Po likwidacji obozu w listopadzie 1943 roku esesman Willi Mentz odwiózł Barry’ego do Ostrowi Mazowieckiej. Tam oddał go pod opiekę doktora Friedricha Struwego, komendanta miejscowego szpitala wojskowego. Pies spędzał większość czasu w gabinecie swojego nowego opiekuna, a wśród szpitalnego personelu zdobył sobie przydomek „wielki cielak”. W tym okresie nie przejawiał żadnych agresywnych zachowań. W 1944 roku Struwe oddał psa swojej zamieszkałej w Szlezwiku-Holsztynie żonie, później trafił on pod opiekę jego brata. W 1947 roku został uśmiercony z powodu podeszłego wieku i złego stanu zdrowia.
Ekspertyza Konrada Lorenza.
W latach 1964–1965 przed sądem krajowym w Düsseldorfie toczył się proces Kurta Franza i dziewięciu innych członków personelu Treblinki. Postać Barry’ego tak często przewijała się w zeznaniach ocalałych więźniów, że sąd postanowił powołać na świadka etologa Konrada Lorenza. Miał on wyjaśnić przyczynę, dla której łagodny w innych okolicznościach pies przejawiał w obozie tak dużą agresję.
W swojej ekspertyzie, której wnioski przytoczono później w wyroku sądowym, Lorenz ocenił, że Barry podobnie jak inne psy – zwłaszcza nierasowe – instynktownie dostosowywał się do osobowości i nastrojów swojego aktualnego opiekuna. Tym samym nie należało dopatrywać się sprzeczności w fakcie, iż był śmiertelnie niebezpiecznym zwierzęciem, gdy Franz szczuł go na swe ofiary, a jednocześnie łagodnym i nieszkodliwym w innych okolicznościach, w szczególności, gdy znalazł się pod opieką innej osoby.

</doc>
<doc id="4399686" url="https://pl.wikipedia.org/wiki?curid=4399686" title="Pastorzy demokraci">
Pastorzy demokraci

Pastorzy demokraci – po II wojnie światowej jedna z dwóch (obok grupy pastorów konserwatywnych) zwalczających się frakcji w łonie Kościoła Metodystycznego w Polsce (obecnie: Kościół Ewangelicko-Metodystyczny), której celem było przejęcie władzy w Kościele. W przeciwieństwie do grupy konserwatywnej (zwanej „grupą komitetową”), opornej wobec wpływów władz partyjno-państwowych, pastorzy patrioci wspierali działania władz Polski Ludowej. Grupa ta była odpowiednikiem księży patriotów w polskim Kościele katolickim.
Frakcja pastorów demokratów powstała w roku 1949. Na jej czele stał ks. Marian Lubecki. Służba Bezpieczeństwa w środowisku pastorów demokratów werbowała swoich informatorów. W roku 1952 już same struktury sekcji trzecich wojewódzkich UBP rejestrowały kilkunastu informatorów.
Pastorzy demokraci w kazaniach deklarowali całkowitą lojalność wobec władzy i partii oraz propagowali ją wśród swoich wiernych. Mogli swobodnie prowadzić działalność w innych częściach kraju niż Mazury, gdzie władze wspierały Kościół Ewangelicko-Augsburski jako ten, który może przyczynić się do akcji repolonizacyjnej miejscowej ludności. Jednym ze sposobów działania pastorów demokratów było zwalczanie Kościoła rzymskokatolickiego poprzez walkę z nim na łamach „Pielgrzyma Polskiego”, organu prasowego Kościoła Metodystycznego. Byli oni jednak zaledwie tolerowani przez komunistyczne władze, które nie zdecydowały się wynieść któregoś z „pastorów demokratów” do władzy w Kościele metodystycznym. Władze państwowe uważały Kościół Metodystyczny za niepotrzebny na mapie wyznaniowej Polski i w roku 1953 rozważały jego likwidację. Z tego względu zarówno grupę pastorów patriotów, jak i tę konserwatywną określały mianem „kliki metodystycznej”.

</doc>
<doc id="4399691" url="https://pl.wikipedia.org/wiki?curid=4399691" title="Pielgrzym Polski">
Pielgrzym Polski



</doc>
<doc id="4399697" url="https://pl.wikipedia.org/wiki?curid=4399697" title="Sławoj Dubiel">
Sławoj Dubiel

Sławoj Dubiel (ur. 25 października 1964 w Tarnowskich Górach) – polski artysta fotograf. Członek Okręgu Dolnośląskiego Związku Polskich Artystów Fotografików. Członek założyciel Fundacji Warsztatów Fotograficznych 2.8.
Życiorys.
Sławoj Dubiel jest absolwentem Wyższej Szkoły Pedagogicznej w Opolu i Państwowego Studium Kulturalno-Oświatowego w Opolu, związany z dolnośląskim środowiskiem fotograficznym – tworzy i pracuje w Opolu (jako fotograf w Biurze Prasowym Politechniki Opolskiej). Od 1994 roku do 2004 był wykładowcą fotografii w Państwowym Studium Kształcenia Animatorów Kultury i Bibliotekarzy w Opolu. Miejsce szczególne w jego twórczości zajmuje fotografia architektury, fotografia dokumentalna, fotografia krajobrazowa, fotografia przemysłowa – w dużej części realizowana w technice otworkowej, monochromatycznej oraz w innych alternatywnych technikach fotograficznych. 
Sławoj Dubiel jest autorem i współautorem wielu wystaw fotograficznych; indywidualnych, zbiorowych oraz pokonkursowych – gdzie otrzymał wiele akceptacji, nagród, wyróżnień, dyplomów, listów gratulacyjnych. W 2000 roku został przyjęty w poczet członków rzeczywistych Okręgu Dolnośląskiego Związku Polskich Artystów Fotografików (legitymacja nr 789). W 2011 roku był jednym ze współzałożycieli Fundacji Warsztatów Fotograficznych 2.8. – w ramach działalności fundacji był współorganizatorem m.in. cyklicznego "Opolskiego Festiwalu Fotografii" oraz systematycznych spotkań "Fotograf o fotografii," w opolskiej Miejskiej Bibliotece Publicznej. 
Sławoj Dubiel jest dwukrotnym stypendystą Ministerstwa Kultury i Dziedzictwa Narodowego (2004, 2007). Za twórczość fotograficzną i pracę na rzecz fotografii – w 2017 roku został odznaczony odznaką honorową "Zasłużony dla Kultury Polskiej", w 2018 roku został uhonorowany Nagrodą Marszałka Województwa Opolskiego dla Animatorów i Twórców Kultury.
Wybrane wystawy indywidualne.
Źródło.
Wybrane wystawy zbiorowe.
Źródło.

</doc>
<doc id="4399699" url="https://pl.wikipedia.org/wiki?curid=4399699" title="Stand by U">
Stand by U

Stand by U – dwudziesty ósmy singel południowokoreańskiego zespołu TVXQ, wydany w Japonii 1 lipca 2009 roku przez Rhythm Zone. Został wydany w czterech edycjach: limitowanej CD+DVD, dwóch regularnych CD oraz „Tokyo Dome”. Osiągnął 2 pozycję w rankingu Oricon i pozostał na liście przez 34 tygodnie, sprzedał się w nakładzie egzemplarzy w Japonii. Singel zdobył status złotej płyty.

</doc>
<doc id="4399704" url="https://pl.wikipedia.org/wiki?curid=4399704" title="Cissa (stolica tytularna)">
Cissa (stolica tytularna)

Cissa (łac. "Dioecesis Cissensis") – stolica historycznej diecezji w Istrii istniejącej w czasach starożytnych.
Obecnie katolickie biskupstwo tytularne ustanowione w 1970 przez papieża Pawła VI.

</doc>
<doc id="4399705" url="https://pl.wikipedia.org/wiki?curid=4399705" title="Jacek Wiśniewski (trener)">
Jacek Wiśniewski (trener)



</doc>
<doc id="4399706" url="https://pl.wikipedia.org/wiki?curid=4399706" title="Jan Wiśniewski (ksiądz)">
Jan Wiśniewski (ksiądz)



</doc>
<doc id="4399708" url="https://pl.wikipedia.org/wiki?curid=4399708" title="Jan Wiśniewski (ksiądz diecezji elbląskiej)">
Jan Wiśniewski (ksiądz diecezji elbląskiej)



</doc>
<doc id="4399715" url="https://pl.wikipedia.org/wiki?curid=4399715" title="Łukasz Drozd">
Łukasz Drozd

Łukasz Drozd (ur. 4 marca 1982) – polski muzyk pochodzący z Rybnika, producent muzyczny, kompozytor i realizator dźwięku. Współtwórca wielu piosenek i albumów polskich jak również zagranicznych artystów.
W roli producenta muzycznego działalność prowadzi od końca lat ’90, współpracując z artystami sceny alternatywnej (m.in. hipiersoniK, Muariolanza, Grubson, Strefa, Massive Experimental Quartet, The Underground Man , Beatweens) i w późniejszym okresie również z artystami sceny głównego nurtu (m.in. Formacja Nieżywych Schabuff, Tulia, Feel, Piotr Kupicha, Kasia Popowska, Tomasz Lubert, Olek Klepacz, Andrzej Rybiński, Kasia Wilk, Ewa Farna, Antek Smykiewicz, Marcin Kindla, Rafał Brzozowski, Maria Niklińska).
Od roku 2013 występuje jako artysta solowy pod pseudonimem OZD. Wydał debiutancki album długogrający Journey (2016) oraz EP OZD (2015). Współpracuje z artystami kabaretowymi i teatralnymi m.in. Kabaret Młodych Panów (wcześniej w okresie 1999-2002 również jako członek kabaretu DuDu), Teatr Mariana Bednarka, jak również z telewizją współtworząc warstwę muzyczną m.in. do piosenki serialu Rodzinka.pl, czołówki serialu Na ratunek 112 i Septagon. W roku 2017 nominowany do nagrody człowieka roku miasta Rybnik w kategorii kultura. Znany ze współpracy z polskim kompozytorem Marcinem Kindla z którymi od 2006 roku tworzą duet producencki MAMAMUSIC (Marcin Kindla, Michał Kuczera, Łukasz Drozd). Piosenka Magdaleny Tul „Jestem” przy produkcji której brał udział, reprezentowała Polskę na Konkursie Piosenki Eurowizji w 2011 roku.

</doc>
<doc id="4399716" url="https://pl.wikipedia.org/wiki?curid=4399716" title="Denkō Chōjin Gridman">
Denkō Chōjin Gridman

Denkō Chōjin Gridman (jap. 電光超人グリッドマン "Denkō Chōjin Guriddoman") – japoński serial "tokusatsu" stworzony przez studio Tsuburaya Productions. Jest jedną z pierwszych serii tokusatsu, które zostały nakręcone przy wykorzystaniu technologii cyfrowej oraz CGI. Emitowany był na kanale Tokyo Broadcasting System od 3 kwietnia 1993 do 8 stycznia 1994 i liczył 39 odcinków.
W 1994 Tsuburaya we współpracy z DIC Entertainment stworzyli amerykańską adaptację serialu zwaną "Superhuman Samurai Syber-Squad". Z kolei w 2015 roku studio animacji Trigger stworzyło krótki film animowany stanowiący "kontynuację" wydarzeń z serialu. Zaowocowało to rozpoczęciem współpracy z Tsuburaya Production, czego efektem jest serial animowany "SSSS.Gridman", który stanowi remake oryginalnej serii z nowymi bohaterami i osadzony jest w obecnych czasach. Premiera anime miała miejsce 7 października 2018.
Fabuła.
Trójka nastoletnich maniaków komputerowych – Naoto Shō, Yuka Inoue oraz Ippei Baba – postanawiają ze starych części i złomu zbudować własny komputer zwany Junkiem i stworzyć bohatera własnej gry wideo. Jednakże postać ta zostaje opętana przez byt zwany Gridmanem, który należy do międzywymiarowej policji walczącej z anomaliami komputerowymi. Tymczasem kolega bohaterów i aspołeczny geniusz komputerowy Takeshi Todō nawiązuje współpracę ze złym programem Khanem Digiferem, który zamierza podbić świat ludzki i cyberprzestrzeń. Takeshi tworzy dla Khan Digifera różne gigantyczne potwory-wirusy, które mają zastraszyć ludzkość i pomóc mu w zdobyciu władzy nad światem. Misją Gridmana jest walka z potworami i uratowanie obu światów. Ponieważ Gridman musi do walki uzyskać formę cielesną, w tym celu ofiarowuje Naoto urządzenie zwane Accepterem, dzięki któremu dwójka będzie mogła się ze sobą połączyć w jeden byt. Naoto i Gridman łączą się ze sobą, zaś Ippei i Yuka wspierają ich tworząc im nową broń i wyposażenie.

</doc>
<doc id="4399718" url="https://pl.wikipedia.org/wiki?curid=4399718" title="Antoni Jezierski">
Antoni Jezierski



</doc>
<doc id="4399720" url="https://pl.wikipedia.org/wiki?curid=4399720" title="Radomka (ujednoznacznienie)">
Radomka (ujednoznacznienie)



</doc>
<doc id="4399722" url="https://pl.wikipedia.org/wiki?curid=4399722" title="Szlak turystyczny &quot;Zabytki Radomia&quot;">
Szlak turystyczny &quot;Zabytki Radomia&quot;



</doc>
<doc id="4399724" url="https://pl.wikipedia.org/wiki?curid=4399724" title="Szlak Pamięci Radomskich Żydów &quot;Ślad&quot;">
Szlak Pamięci Radomskich Żydów &quot;Ślad&quot;



</doc>
<doc id="4399734" url="https://pl.wikipedia.org/wiki?curid=4399734" title="Bruce Brown">
Bruce Brown

Bruce Brown Jr (ur. 15 sierpnia 1996 w Bostonie) – amerykański koszykarz występujący na pozycji rzucającego obrońcy, obecnie zawodnik Denver Nuggets.
W 2016 wystąpił w meczu gwiazd amerykańskich szkół średnich – Jordan Classic. Został zwycięzcą turnieju New England Prep School Basketball Class AA State Tournament, gdzie zdobył nagrodę MVP i zaliczono go do I składu imprezy. W 2017 wziął udział w turnieju Adidas Nations Counselors. W szkole średniej grał także w baseball oraz piłkę nożną.
19 listopada 2020 trafił w wyniku wymiany do Brooklyn Nets. 7 lipca 2022 zawarł umowę z Denver Nuggets.

</doc>
<doc id="4399737" url="https://pl.wikipedia.org/wiki?curid=4399737" title="Wydział Historyczno-Pedagogiczny Uniwersytetu Opolskiego">
Wydział Historyczno-Pedagogiczny Uniwersytetu Opolskiego



</doc>
<doc id="4399742" url="https://pl.wikipedia.org/wiki?curid=4399742" title="Chodków (wieś w województwie mazowieckim)">
Chodków (wieś w województwie mazowieckim)



</doc>
<doc id="4399743" url="https://pl.wikipedia.org/wiki?curid=4399743" title="Chodków (osada leśna w województwie mazowieckim)">
Chodków (osada leśna w województwie mazowieckim)



</doc>
<doc id="4399749" url="https://pl.wikipedia.org/wiki?curid=4399749" title="Akademia Leopoldyńska">
Akademia Leopoldyńska



</doc>
<doc id="4399750" url="https://pl.wikipedia.org/wiki?curid=4399750" title="Powiatowa Biblioteka Publiczna im. Władysława Broniewskiego w Sieradzu">
Powiatowa Biblioteka Publiczna im. Władysława Broniewskiego w Sieradzu

Powiatowa Biblioteka Publiczna im. Władysława Broniewskiego w Sieradzu – samorządowa instytucja kultury, której organizatorem jest powiat sieradzki. Mieści się przy ul. Żwirki i Wigury 4 w Sieradzu. Biblioteka prowadzi działalność na rzecz mieszkańców Sieradza i powiatu sieradzkiego w zakresie popularyzacji książki i czytelnictwa, jest jedną z najważniejszych instytucji kulturotwórczych w regionie.
Historia.
1 maja 1946 otwarto Powiatową Bibliotekę Publiczną w Sieradzu, rok później Miejską Bibliotekę Publiczną. W 1954 połączono obie placówki w Powiatową i Miejską Bibliotekę Publiczną z siedzibą przy ul. Warckiej 15. W lipcu 1964 przeniesiono bibliotekę do nowego budynku przy ul. Żwirki i Wigury 4, wybudowanego z funduszy SFOS według projektu architekta Edmunda R. Orlika, nadano jej imię Władysława Broniewskiego i utworzono bibliotekę dla dzieci. W 1970 otwarto jej pierwszą filię – Filię Osiedlową Nr 1 w budynku Sieradzkiej Spółdzielni Mieszkaniowej, a 1 czerwca 1975 w związku z nowym podziałem administracyjnym kraju powstała Wojewódzka Biblioteka Publiczna. W latach 1986–1996 powstały kolejne cztery filie, na bazie których 1 kwietnia 1996 utworzono Miejską Bibliotekę Publiczną w Sieradzu. 1 stycznia 1999 r. w związku ze zmianą podziału administracyjnego kraju powstała Powiatowa Biblioteka Publiczna. W latach 2012–2013 biblioteka przeszła generalny remont, zmodernizowano cały budynek.
Działalność.
W 2018 roku biblioteka zorganizowała 221 spotkań i form pracy upowszechniających czytelnictwo (141 dla dorosłych i 80 dla dzieci), w których udział wzięło 5045 osób (3215 dorosłych i 1830 dzieci). W tym dla dorosłych zorganizowano m.in.: 15 spotkań autorskich, 6 wieczorów artystyczno-literackich, 19 prelekcji i odczytów, 6 konkursów, 8 wystaw, 5 spotkań z podróżnikami, 2 wernisaże, 10 spotkań Dyskusyjnego Klubu Książki i 20 spotkań Klubu Miłośników „Sagitta” i 2 wycieczki.
W 2019 r. zorganizowano 234 spotkania i formy pracy upowszechniające czytelnictwo (160 dla dorosłych i 74 dla dzieci), w których udział wzięły 4442 osoby (2839 dorosłych i 1603 dzieci), nie licząc słuchaczy specjalnych audycji radiowych i telewizyjnych, odbiorców internetowych rekomendacji książek oraz uczestników kiermaszu. Dla dorosłych zorganizowano 7 spotkań autorskich, 5 wieczorów artystyczno-literackich, 13 prelekcji i odczytów, 7 konkursów, 11 wystaw, 10 spotkań z podróżnikami, 3 wernisaże, 10 spotkań Dyskusyjnego Klubu Książki, 15 spotkań Klubu Miłośników „Sagitta”, 2 wycieczki, 46 programów telewizyjnych „Poczytajmy...” na antenie telewizji lokalnej 8TVR, 3 spotkania warsztatowe, projekcję filmu, 2 spotkania okolicznościowe dla seniorów oraz 3 lekcje biblioteczne dla uczniów szkół ponadpodstawowych.

</doc>
<doc id="4399751" url="https://pl.wikipedia.org/wiki?curid=4399751" title="RŠD Hajduk Sarajewo">
RŠD Hajduk Sarajewo

RŠD Hajduk – bośniacki klub piłkarski, mający siedzibę w stolicy kraju, mieście Sarajewo. Reprezentował wieloetniczną społeczność robotniczą w stolicy Bośni i Hercegowiny.
Historia.
Chronologia nazw: 
Klub piłkarski RŠD Hajduk został założony w miejscowości Sarajewo w roku 1912. Również nazywano go Sarajevski. Jest to obok Zrinjskiego Mostar, Osmanem Sarajewo, Slaviją Sarajewo, NK SAŠK Napredak i NK Đerzelez jeden z najstarszych klubów w Bośni i Hercegowinie. 
Najpierw klub grał spotkania towarzyskie. W sezonie 1920/21 po założeniu pododdziału jugosłowiańskiego związku piłkarskiego w Sarajewie zwanego "Sarajevska fudbalska sjedišta" klub startował w pierwszych mistrzostwach Sarajewskiego pododdziału, gdzie zajął pierwsze miejsce wśród 7 klubów. W kolejnych dwóch sezonach był również w pierwszej trójce. W 1923 startowała pierwsza edycja mistrzostw Jugosławii, do których awansowały kluby które zwyciężały w swoich pododdziałach. Klub do 1939 nie wygrał mistrzostwa Sarajewskiego pododdziału dlatego nie uczestniczył potem w rozgrywkach o tytuł mistrza Jugosławii. Dopiero w sezonie 1939/40 zdobył mistrzostwo Sarajewskiego pododdziału, ale potem po wygraniu barażów w 1 i 2 rundzie, przegrał w półfinale z przyszłym zwycięzcą eliminacji OFK Jugoslavija Jabuka. W sezonie 1940/41 ponownie wygrał w "1. Razred" mistrzostw Sarajewskiego pododdziału, zapewniając sobie miejsce wśród najlepszych klubów Królestwa Jugosławii. Hajduk jest w następnym sezonie 1941/42 powinien grać w mistrzostwach Królestwa Jugosławii, ale po inwazji państw Osi w 1941 roku, Królestwo Jugosławii rozpadło. Podczas okupacji niemieckiej Jugosławii w latach 1941-1944 klub w sezonie 1944 uczestniczył w mistrzostwach Chorwacji, gdzie zajął drugie miejsce, ale potem przegrał w barażach. W 1945 po utworzeniu Socjalistycznej Federacyjnej Republiki Jugosławii komunistyczne władze zakazały działalność klubów, uczestniczących w mistrzostwach faszystowskiej Chorwacji. Dlatego, 6 czerwca 1945 klub został rozwiązany.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2018).
Stadion.
Klub rozgrywał swoje mecze domowe na stadionie na Skenderiji w Sarajewie, który może pomieścić 1000 widzów.

</doc>
<doc id="4399754" url="https://pl.wikipedia.org/wiki?curid=4399754" title="Gridman">
Gridman



</doc>
<doc id="4399755" url="https://pl.wikipedia.org/wiki?curid=4399755" title="Keenan Evans">
Keenan Evans

Keenan Evans (ur. 23 sierpnia 1996 w Richardson) – amerykański koszykarz występujący na pozycji rozgrywającego, obecnie zawodnik Maccabi Tel Awiw.
Jest synem skoczka wzwyż, olimpijczyka – Kennyego Evansa. Matka Shantell grała w koszykówkę na uczelni Arkansas-Pine Bluff, gdzie została zaliczona do składu najlepszych zawodniczek konferencji All-SWAC.
22 stycznia 2019 został wytransferowany do Delaware Blue Coats wraz z Chrisem Hortonem w zamian za prawa do Shawna Longa i Devondricka Walkera. 26 lipca BC zawarł umowę z bośniackim Igokea Aleksandrovac.
6 lipca 2020 został zawodnikiem izraelskiego Hapoelu Hajfa. 22 czerwca 2021 dołączył do izraelskiego Maccabi Tel Awiw.

</doc>
<doc id="4399756" url="https://pl.wikipedia.org/wiki?curid=4399756" title="Break Out!">
Break Out!

BREAK OUT! – dwudziesty dziewiąty singel południowokoreańskiego zespołu TVXQ, wydany w Japonii 27 stycznia 2010 roku przez Rhythm Zone. Został wydany w trzech edycjach: limitowanej CD+DVD, regularnej CD i „Bigeast”. Osiągnął 1 pozycję w rankingu Oricon i pozostał na liście przez 12 tygodni, sprzedał się w nakładzie egzemplarzy w Japonii. Singel zdobył status platynowej płyty.
Tytułowa piosenka została wykorzystana jako piosenka przewodnia TV dramy "Tomehane! Suzuri kōkō shodōbu".

</doc>
<doc id="4399758" url="https://pl.wikipedia.org/wiki?curid=4399758" title="Colopus">
Colopus

Colopus – rodzaj jaszczurki z rodziny gekonowatych (Gekkonidae).
Zasięg występowania.
Rodzaj obejmuje gatunki występujące w Południowej Afryce, Namibii i Botswanie.
Systematyka.
Etymologia.
"Colopus": "kolos" „krótki”; πους "pous", ποδος "podos" „stopa”.
Podział systematyczny.
Do rodzaju należą następujące gatunki:

</doc>
<doc id="4399762" url="https://pl.wikipedia.org/wiki?curid=4399762" title="Alan Greene">
Alan Greene

Alan Greene (ur. 29 sierpnia 1911 w Denver, zm. 12 marca 2001 w Mount Prospect) – amerykański skoczek do wody, brązowy medalista olimpijski z Igrzysk w Berlinie.
Zawody w 1936 były jego jedynymi igrzyskami olimpijskimi. Wynikiem 146.29 punktu, zdobył brąz w skokach trzymetrowej trampoliny - wyprzedzili go jedynie rodacy Marshall Wayne i Richard Degener.

</doc>
<doc id="4399763" url="https://pl.wikipedia.org/wiki?curid=4399763" title="Hermann Stork">
Hermann Stork

Hermann Albert Stork (ur. 30 sierpnia 1911 w Gießen, zm. 12 czerwca 1962 we Frankfurcie nad Menem) – niemiecki skoczek do wody, brązowy medalista olimpijski z igrzysk w Berlinie.
W 1936 na igrzyskach olimpijskich w Berlinie wynikiem 110,31 punktów zdobył brązowy medal w konkurencji skoków z 10-metrowej wieży.

</doc>
<doc id="4399764" url="https://pl.wikipedia.org/wiki?curid=4399764" title="Tadeusz Ładniak">
Tadeusz Ładniak

Tadeusz Ładniak (ur. 19 maja 1953 w Międzyrzecu Podlaskim, zm. 28 listopada 2016 w Toruniu) – polski lekarz, specjalista chorób wewnętrznych, społecznik.
Życiorys.
Po studiach na Wydziale Lekarskim Akademii Medycznej w Lublinie, w 1979, przybył do Torunia i podjął pracę w Wojewódzkim Szpitalu Zespolonym, z którym pozostał związany przez niemal 40 lat, pracując do 31 stycznia 2008 w Oddziale Chorób Wewnętrznych, a od 1 lutego tego roku w Oddziale Klinicznym Nefrologii, Diabetologii i Chorób Wewnętrznych CM UMK. Był jednym z lekarzy kierujących akcją ratowniczą ofiar katastrofy kolejowej, która miała miejsce 19 sierpnia 1980 w podtoruńskim Otłoczynie. Przez wiele lat działał na rzecz Stowarzyszenia Opieki Nad Dziećmi Opuszczonymi pn. Oratorium im. bł. ks. Br. Markiewicza w Toruniu. Był odznaczony Krzyżem Kawalerskim Orderu Odrodzenia Polski, Złotym Krzyżem Zasługi, medalem "Zasłużony dla Miasta Torunia" oraz wieloma innymi wyróżnieniami i odznaczeniami.
Zmarł w wieku 63 lat z powodu choroby nowotworowej. Uroczystości pogrzebowe odbyły się w dniu 30 listopada 2016 w Kościele Miłosierdzia Bożego i św. Siostry Faustyny i na Centralnym Cmentarzu Komunalnym przy ul. Grudziądzkiej 192 w Toruniu.
19 maja 2017 odbyło się uroczyste nadanie imienia dr Tadeusza Ładniaka rondu na skrzyżowaniu ulic Polnej, Traktorowej i Fortecznej w Toruniu.

</doc>
<doc id="4399765" url="https://pl.wikipedia.org/wiki?curid=4399765" title="Zuzanna Elster">
Zuzanna Elster

Zuzanna Maria Elster (ur. 1985 w Warszawie) – polska harfistka i pedagog, wykładowca na UMFC.
Życiorys.
Absolwentka Akademii Muzycznej im. Fryderyka Chopina (klasa harfy prof. Urszuli Mazurek; dyplom z wyróżnieniem w 2008) oraz Hochschule für Musik w Berlinie (klasa harfy prof. Marii Graf; studia podyplomowe - Konzertexamen - ukończone w 2011 z wyróżnieniem). Dwukrotna stypendystka Ministra Kultury (2003 i 2004), laureatka medalu „Magna cum Laude” (2009) przyznawanego najwybitniejszym absolwentom UMFC. Doktor habilitowany sztuk muzycznych na podstawie "Wykonanie Sinfonii Concertante (Symfonia nr 4) na flet, harfę i orkiestrę smyczkową Andrzeja Panufnika dnia 19.10.2014 roku w Filharmonii Narodowej" (2017). Pracuje na stanowisku adiunkta w Zakładzie Harfy, Gitary i Perkusji UMFC.
Harfistka Orkiestry Sinfonia Varsovia (od 2016). Jako solistka występowała z orkiestrami takimi jak m.in.: Branderburger Symphoniker, Capella Bydgostiensis, Concerto Avenna, Polska Orkiestra Radiowa. Brała udział w koncertach we Francji, Irlandii, Niemczech, Republice Czeskiej, Rosji, Włoszech.
Brała udział w nagraniu płyty "Saxofone Varie" (nagranie w wytwórni fonograficznej DUX) nagrodzonej Nagrodą muzyczną Fryderyk 2014 w kategorii Album Roku Muzyka Kameralna oraz Real Life Song.

</doc>
<doc id="4399766" url="https://pl.wikipedia.org/wiki?curid=4399766" title="Elbert Root">
Elbert Root

Elbert Alonzo Root (ur. 20 lipca 1915 w Charleston, zm. 15 lipca 1983 w Bostonie) – amerykański skoczek do wody. Srebrny medalista olimpijski z Igrzysk w Berlinie.
Zawody w 1936 były jego jedynymi igrzyskami olimpijskimi. Zdobył srebro w skokach z dziesięciometrowej wieży - wyprzedził go jedynie rodak Marshall Wayne.
W trakcie II wojny światowej służył United States Marine Corps.

</doc>
<doc id="4399767" url="https://pl.wikipedia.org/wiki?curid=4399767" title="Khyri Thomas">
Khyri Thomas

Khyri Jaquan Thomas (ur. 8 maja 1996 w Cupertino) – amerykański koszykarz występujący na pozycji rzucającego obrońcy, obecnie zawodnik Maccabi Tel Awiw.
Dołączył do elitarnego grona zawodników, którzy dwukrotnie zdobyli tytuł obrońcy roku konferencji Big East (Kris Dunn, Allen Iverson, Alonzo Mourning, Dikembe Mutombo, Patrick Ewing.
20 listopada 2020 trafił w wyniku wymiany do Atlanty Hawks, po czym został zwolniony.
7 maja 2021 podpisał 10-dniową umowę z Houston Rockets. 14 maja zawarł kontrakt do końca sezonu z Rockets. 6 października 2021 opuścił klub. 24 listopada 2021 został zawodnikiem hiszpańskiego Surne Bilbao Basket.
10 stycznia 2022 dołączył do Maccabi Tel Awiw.

</doc>
<doc id="4399769" url="https://pl.wikipedia.org/wiki?curid=4399769" title="Antoni Jezierski (1859–1939)">
Antoni Jezierski (1859–1939)



</doc>
<doc id="4399772" url="https://pl.wikipedia.org/wiki?curid=4399772" title="LMDS">
LMDS



</doc>
<doc id="4399779" url="https://pl.wikipedia.org/wiki?curid=4399779" title="IMEI">
IMEI



</doc>
<doc id="4399784" url="https://pl.wikipedia.org/wiki?curid=4399784" title="RŠD Hajduk">
RŠD Hajduk



</doc>
<doc id="4399788" url="https://pl.wikipedia.org/wiki?curid=4399788" title="Kościół Świętego Józefa Robotnika w Ustrzykach Dolnych">
Kościół Świętego Józefa Robotnika w Ustrzykach Dolnych

Kościół Świętego Józefa Robotnika – rzymskokatolicki kościół parafialny należący do dekanatu Ustrzyki Dolne archidiecezji przemyskiej, położony w Ustrzykach Dolnych przy ul. Gombrowicza 10. Jest świątynią parafialną Parafii Świętego Józefa Robotnika.
Historia.
Zgodę na budowę trzeciego kościoła parafialnego na terenie Ustrzyk Dolnych uzyskano w 1981, w czasie karnawału Solidarności, na fali euforii po podpisaniu korzystnych dla obywateli porozumień rzeszowsko-ustrzyckich. Zasadnicze prace budowlane rozpoczęły się w 1983. Budowę świątyni ukończono dopiero w 1991. Rok później powstała parafia św. Józefa Robotnika.
Konstrukcja.
Kościół św. Józefa posiada kilka cech wyróżniających go spośród innych świątyń z tamtej epoki. Pierwszą z nich są trzy wieże, najwyższa o wysokości aż 50 m, które zostały wpisane w miejscowy krajobraz – patrząc od strony ul. Gombrowicza wieże zdają się wyrastać z pasma Laworty, widocznego na dalszym planie. Drugą cechą jest brak osobnej dzwonnicy; aż cztery dzwony umieszczone są bezpośrednio w najwyższej z wież, na wysokości ponad 40 m. Trzecią cechą charakterystyczną dla tego konkretnego kościoła jest ołtarz, ponad którym zainstalowano figurę Świętego Józefa. Opiekun Chrystusa spogląda w górę, a padają na niego strumienie światła z okien w wieży, mające w założeniach architekta symbolizować światło Boże.
W kościele zostały zainstalowane czteropoziomowe organy. Jest też obecny jeden ołtarz boczny dedykowany Bożemu Miłosierdziu.

</doc>
<doc id="4399792" url="https://pl.wikipedia.org/wiki?curid=4399792" title="Zach Lofton">
Zach Lofton

Zach Lofton (ur. 18 listopada 1992 w Saint Paul) – amerykański koszykarz występujący na pozycji rzucającego obrońcy, obecnie zawodnik zespołu G-League – Grand Rapids Drive.
15 stycznia 2019 został zwolniony przez Detroit Pistons, ale nadal pozostał zawodnikiem Grand Rapids Drive.

</doc>
<doc id="4399793" url="https://pl.wikipedia.org/wiki?curid=4399793" title="Käthe Köhler">
Käthe Köhler

Käthe Köhler (ur. 10 listopada 1913 w Hamburgu – nieznana data śmierci) – niemiecka skoczkini do wody, brązowa medalistka olimpijska z igrzysk w Berlinie.
W 1936 na igrzyskach olimpijskich w Berlinie wynikiem 33.43 punktów zdobyła brązowy medal w konkurencji skoków z 10-metrowej wieży.

</doc>
<doc id="4399799" url="https://pl.wikipedia.org/wiki?curid=4399799" title="FK Osman Sarajewo">
FK Osman Sarajewo

FK Osman – bośniacki klub piłkarski, mający siedzibę w stolicy kraju, mieście Sarajewo. Pierwszy klub w stolicy Bośni i Hercegowiny.
Historia.
Chronologia nazw: 
Klub piłkarski Osman Sarajevo został założony w miejscowości Sarajewo w roku 1908. Jest to obok Zrinjskiego Mostar jeden z najstarszych klubów w Bośni i Hercegowinie oraz pierwszy klub w Sarajewie. 
Zespół grał jedynie spotkania towarzyskie, tak jak na terenie Jugosławii jeszcze nie organizowano mistrzostw. Przed I wojną światową został rozwiązany.

</doc>
<doc id="4399800" url="https://pl.wikipedia.org/wiki?curid=4399800" title="Pielgrzym Polski (Kościół Ewangelicko-Metodystyczny)">
Pielgrzym Polski (Kościół Ewangelicko-Metodystyczny)

Pielgrzym Polski – polski dwumiesięcznik chrześcijański wydawany od 1926 roku przez Wydawnictwo Pielgrzym Polski. Jest organem prasowym Kościoła Ewangelicko-Metodystycznego.
Pismo ukazuje się w nakładzie 500 egz.

</doc>
<doc id="4399804" url="https://pl.wikipedia.org/wiki?curid=4399804" title="Trent O’Dea">
Trent O’Dea

Trent O'Dea (ur. 11 maja 1994 w Carlton) – australijski siatkarz, grający na pozycji środkowego, reprezentant Australii.
Sukcesy klubowe.
NEVZA:
Mistrzostwo Szwecji:
Sukcesy reprezentacyjne.
Mistrzostwa Azji:

</doc>
<doc id="4399805" url="https://pl.wikipedia.org/wiki?curid=4399805" title="K2 (agencja)">
K2 (agencja)



</doc>
<doc id="4399810" url="https://pl.wikipedia.org/wiki?curid=4399810" title="Paul Klingenburg">
Paul Klingenburg

Paul Klingenburg (ur. 19 października 1907, zm. 10 września, 1964) – niemiecki piłkarz wodny, wicemistrz olimpijski z Berlina.
Znalazł się w składzie reprezentacji Niemiec, która w 1936 zdobyła srebrny medal na olimpijadzie w Berlinie.

</doc>
<doc id="4399813" url="https://pl.wikipedia.org/wiki?curid=4399813" title="Makabi Sarajewo">
Makabi Sarajewo

ŽŠK Makabi – bośniacki klub piłkarski, mający siedzibę w stolicy kraju, mieście Sarajewo. Reprezentował społeczność żydowską w stolicy Bośni i Hercegowiny.
Historia.
Chronologia nazw: 
Klub piłkarski Makabi Sarajevo został założony w miejscowości Sarajewo w roku 1912. Również nazywano go Barkohba. Jest to obok Zrinjskiego Mostar, Osmanem Sarajewo, Slaviją Sarajewo, NK SAŠK Napredak, RŠD Hajdukiem i NK Đerzelez jeden z najstarszych klubów w Bośni i Hercegowinie. 
Najpierw klub grał spotkania towarzyskie. W sezonie 1920/21 po założeniu pododdziału jugosłowiańskiego związku piłkarskiego w Sarajewie zwanego "Sarajevska fudbalska sjedišta" klub startował w pierwszych mistrzostwach Sarajewskiego pododdziału, gdzie zajął trzecie miejsce wśród 4 klubów "2.Razredu". W kolejnych dwóch sezonach był również na trzecim miejscu w 2.Razredzie. W 1923 startowała pierwsza edycja mistrzostw Jugosławii, do których awansowały kluby które zwyciężały w swoich pododdziałach. Klub nigdy nie wygrał mistrzostwa Sarajewskiego pododdziału. Po inwazji państw Osi w 1941 roku klub zaprzestał swoją działalność. W 1945 po utworzeniu Socjalistycznej Federacyjnej Republiki Jugosławii komunistyczne władze zakazały działalność klubów, uczestniczących w mistrzostwach faszystowskiej Chorwacji. 6 czerwca 1945 klub ostatecznie został rozwiązany.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2018).

</doc>
<doc id="4399814" url="https://pl.wikipedia.org/wiki?curid=4399814" title="Bernhard Baier">
Bernhard Baier

Bernhard Baier (ur. 12 sierpnia 1912, zm. 26 kwietnia 2003) – niemiecki piłkarz wodny, wicemistrz olimpijski z Berlina.
Znalazł się w składzie reprezentacji Niemiec, która w 1936 zdobyła srebrny medal na olimpiadzie w Berlinie. Rozegrał 6 spotkań.

</doc>
<doc id="4399819" url="https://pl.wikipedia.org/wiki?curid=4399819" title="Incel">
Incel

Incel (od zbitki angielskich wyrazów "involuntary celibacy", mimowolny celibat, lub "involuntarily celibate", żyjący w mimowolnym celibacie) – członek internetowej subkultury ludzi, którzy definiują samych siebie jako osoby niezdolne do znalezienia romantycznego lub seksualnego partnera pomimo chęci. Dyskusje na incelskich forach często charakteryzują się żalem i nienawiścią, mizoginią, mizantropią, użalaniem się nad sobą i obrzydzeniem samym sobą, rasizmem, sensem istnienia seksu oraz chęcią popełniania aktów przemocy wobec kobiet i seksualnie aktywnych osób. Amerykańskie Southern Poverty Law Center SPLC opisuje subkulturę jako "część internetowego ekosystemu męskiej supremacji" i zalicza ją na swoją listę grup nienawiści. Incele są przeważnie heteroseksualnymi mężczyznami i w większości są biali. Szacunki odnośnie do liczby inceli są różne i najczęściej szacuje się, że osób utożsamiających się z tą subkulturą jest od tysięcy do około setek tysięcy.
Powstała na początku XXI wieku i uważana jest za część manosfery; od 2014 roku zostało popełnionych co najmniej 8 masowych ataków na ludzi w stylu ataków terrorystycznych przez inceli, w wyniku których zginęło łącznie 61 osób i wiele innych zostało także rannych. Społeczność incelska jest bardzo często krytykowana przez badaczy i media za mizoginię, pochwałę przemocy, sprzyjanie ekstremistycznym przekonaniom i radykalizowanie swoich członków.
Charakterystyka.
Osoby identyfikujące się jako incele są co do zasady przekonane o własnej nieatrakcyjności fizycznej oraz żyją w przeświadczeniu, że kobiety mają bardzo wysokie wymagania wobec partnerów. Nie mogąc zaspokoić swoich popędów z drugą osobą, często nadużywają lub wręcz uzależniają się od pornografii i autoerotyzmu.
Środowisko inceli za swój mimowolny celibat obwinia kobiety, a także społeczeństwo, które ich zdaniem promuje hipergamię. Dyskusje na forach prowadzonych przez inceli cechują się dużą ilością negatywnych emocji, mizantropią, obecnością memów internetowych, czarnego humoru i specyficznego slangu. Incele są w zdecydowanej większości heteroseksualnymi mężczyznami – z powodu przekonania, że to kobiety dobierają partnerów, oraz, że znalezienie partnera seksualnego jest dla nich łatwe – popularnym wśród inceli jest pogląd, że wyłącznie mężczyźni mogą przynależeć do tego środowiska; jeśli więc kobieta żyje w celibacie, to tylko z własnego wyboru. Niektórzy incele rozpowszechniają ironiczne memy mówiące między innymi, że zgwałcenie jest moralnie dopuszczalne i nie powinno być karane; postulują w nich także powstanie państwa, w którym prowadzona byłaby powszechna redystrybucja seksu. Członkowie niektórych grup o szczególnie głębokich urazach lub zaburzeniach osobowości mogą wyznawać takie poglądy całkowicie poważnie – stanowiąc zagrożenie dla społeczeństwa i niekiedy popełniając przestępstwa lub nawet masowe zbrodnie.
Incele mają wrogi stosunek do feminizmu, a także popierają ruch praw mężczyzn. Ponadto, mimo skupiania się na kwestiach seksualnych, krytykują współczesne społeczeństwo za rozwiązłość seksualną i głoszą reakcyjne postulaty na temat relacji damsko-męskich, w tym dotyczące tradycyjnych ról płciowych. Niektórzy przejawiają tendencje do afirmacji kontrowersyjnych postaw oraz krańcowych doktryn politycznych; część ma skrajnie prawicowe poglądy i wspiera ideologię alt-right. W radykalnych odłamach społeczności inceli padają pozytywne wypowiedzi na temat masowych morderców, którzy wyglądali na niedostosowanych społecznie i seksualnie, mimo iż nie powoływali się wprost na ten ruch albo dokonali zbrodni przed jego powstaniem, jak Marc Lépine, Patrick Crusius, Cho Seung-hui, Dimitrios Pagourtzis, Dylann Roof, George Hennard, czy Anders Breivik.
Społeczność inceli.
W internecie powstało począwszy od około roku 2015 wiele społeczności zrzeszających inceli. Wcześniej były to nieznaczne grupki działające na łamach forów i niektórych portali społecznościowych. Wzrost popularności incelskich społeczności prawdopodobnie wiązał się z zainteresowaniem mediów tymi osobami po masakrze w Isla Vista z 2014 roku, która była pierwszym zamachem popełnionym przez incela, a także ze wzrostem popularności radykalnego nurtu alt-right w Stanach Zjednoczonych.
Największa z incelskich społeczności powstała na portalu Reddit. Niejednokrotnie wzbudzała zainteresowanie amerykańskich mediów ze względu na nienawistne treści wobec kobiet tam zamieszczane, m.in. pytania o najbardziej efektywny sposób w jaki można odurzyć kobietę i ją zgwałcić, odczłowieczaniem kobiet i pochwałą dla ataku z Isla Vista i kolejnych zabójstw popełnianych przez inceli. Incele z portalu Reddit stworzyli także charakterystyczny dla siebie slang i terminy na zjawiska społeczne. Przykładowo "Chad" i "Stacy" były określeniami na atrakcyjnych i przystojnych mężczyzn i kobiety, "femoidy" to termin odczłowieczający kobiety, a "powstanie Beta" było terminem na potencjalne przyszłe powstanie przeciwko normom obyczajowym i społecznym ze strony "samców beta", czyli w terminologii inceli mężczyzn gorszego sortu pod względem atrakcyjności. Subreddit r/incels został zamknięty w listopadzie 2017 roku ze względu na nienawistne treści i propagowanie przemocy wobec kobiet.
Społeczność incelska zaczęła wzbudzać coraz większe zainteresowanie i kontrowersje w mediach na całym świecie w następstwie ataku w Toronto z 2018 roku, kiedy członek tej społeczności, otwarcie chwalący wcześniej sprawcę masakry w Isla Vista w internecie przed atakiem, wjechał w tłum pieszych na skrzyżowaniu ulicznym i zabił 11 osób, a 15 ranił. Tematyką incelizmu zainteresowały się także ruchy feministyczne i lewica jako przykład tak zwanej toksycznej męskości i radykalizacji skrajnej części manosfery na alt-right i inne skrajne ruchy. Po ataku w Toronto wielu członków tej społeczności zaczęło wychwalać sprawcę i jego czyn, niektórzy przerabiali wizerunek jego i wizerunek sprawcy masakry w Isla Vista na ikony chrześcijańskie lub wklejali w te ikony twarze dwóch zamachowców. Także w Polsce wiele mediów zainteresowało się tematyką inceli i zwróciło uwagę na obecność tej społeczności także w polskim internecie. W 2019 roku wojska USA w wielu bazach w Teksasie ostrzegły żołnierzy przed możliwymi przejawami radykalizacji incelskiej wśród współtowarzyszy w armii po próbie zamachu w Dallas podjętej przez incela, który był wojskowym.
Najwięcej społeczności inceli w internecie powstało w Stanach Zjednoczonych lub na ogólnoświatowych forach obrazkowych bądź forach, na których trudno jest zidentyfikować prawdziwą tożsamość użytkownika. Jednakże wiele źródeł podaje iż najwięcej inceli jest faktycznie w USA. Krajami, w których także powstało na lokalnych stronach internetowych bardzo wiele takich społeczności są Włochy i Szwecja. Większość inceli udziela się w takich miejscach, które gwarantują z reguły wysoką anonimowość lub gdzie moderacja lub administracja przymyka oko na potencjalne nienawistne treści. Powstają także strony specjalnie stworzone do pisania na nich przez osoby utożsamiające się z tym określeniem, a także kanały na komunikatorach typu Discord.
W Polsce społeczność inceli korzysta np. z portali wykop.pl i Jbzd.com.pl, które od dawna są krytykowane za słabą moderację i szerzenie na nich nienawistnych treści przez użytkowników. Dwa najpopularniejsze tagi związane ze społecznością inceli na wykop.pl to #przegryw i #stulejacontent. Społeczność była krytykowana przez działające w internecie polskie media, między innymi Krytykę Polityczną, gazetę pl czy Spider's Web za nienawiść tam obecną. Podobnie jak w przypadku społeczności z portalu Reddit, na wykop.pl incele także utworzyli własne określenia, z których wiele ma pejoratywny, wulgarny i stereotypowy wydźwięk ("p0lka" – na określenie kobiet z Polski, "Julka" – określenie stereotypowej atrakcyjnej i niezbyt inteligentnej dziewczyny, "normictwo" – stereotypowi przeciętni nastolatkowie) i które rozpropagowali po wielu innych miejscach w polskojęzycznym internecie. Społeczność inceli z tego portalu była także zaangażowana w kilka głośnych i kontrowersyjnych akcji, które zyskały rozgłos w polskich mediach w internecie, m.in. "Akcja Dziewczyny bez Tabu", która miała na celu zniszczenie pewnej społeczności kobiet z internetu, które drwiły z mężczyzn, a także "Projekt Klaudiusz", który miał na celu tworzenie wielu fałszywych kont na portalu randkowym Tinder ze zdjęciami przystojnych mężczyzn znalezionych w internecie w celu oszukania kobiet szukających tam partnerów, podobną akcję powtórzono w 2021 roku. Na wielu innych tagach powiązanych ze społecznością inceli na portalu dochodziło także do przypadków publikowania zdjęć o charakterze intymnym przypadkowych kobiet bez ich wiedzy i zgody. Media zajmujące się sprawą zwracały uwagę także na sposób komunikacji między użytkownikami i przypadki masowego trollowania na łamach tagów (szczególnie pod koniec 2018 i na początku 2019 roku).
Akty przemocy.
W Ameryce Północnej i Europie Zachodniej dochodziło do zabójstw, których dopuścili się mężczyźni zaliczani przez niektóre źródła do inceli. W zamachach tych zginęły łącznie 72 osoby (nie licząc ośmiu sprawców).

</doc>
<doc id="4399822" url="https://pl.wikipedia.org/wiki?curid=4399822" title="Stanisław Walewski">
Stanisław Walewski



</doc>
<doc id="4399826" url="https://pl.wikipedia.org/wiki?curid=4399826" title="Alexa Moreno">
Alexa Moreno

Alexa Moreno (ur. 8 sierpnia 1994 r. w Mexicali) – meksykańska gimnastyczka, brązowa medalistka mistrzostw świata i igrzysk panamerykańskich, dwukrotna brązowa medalistka mistrzostw panamerykańskich, dwukrotna złota medalistka igrzysk Ameryki Środkowej i Karaibów.
Na igrzyskach była krytykowana za nadmiar ciała.
Igrzyska olimpijskie.
Wystąpiła na letnich igrzyskach olimpijskich w Rio de Janeiro. Najlepszy występ zanotowała w skokach, zajmując 12. miejsce w kwalifikacjach. W pozostałych konkurencjach również nie awansowała do finałów.

</doc>
<doc id="4399832" url="https://pl.wikipedia.org/wiki?curid=4399832" title="Allgemeiner Deutscher Arbeiterverein">
Allgemeiner Deutscher Arbeiterverein



</doc>
<doc id="4399840" url="https://pl.wikipedia.org/wiki?curid=4399840" title="Lech Sulechów">
Lech Sulechów

Lech Sulechów – polski klub piłkarski, który swoją siedzibę ma w Sulechowie i został założony w 1945 roku.
Historia klubu.
Klub został założony 1 września 1945 roku pod nazwą „Sulechowianka” Sulechów, a pierwszymi barwami zespołu były kolory biały i czerwony. W 1951 roku Sulechowiankę przeniesiono do Zrzeszenia Sportowego „Ogniwo”. W połowie lat 50. zespół występował pod nazwą „Sparta” Sulechów, a od końca lat 50. do 1964 r. pod nazwą „Zawisza” Sulechów. W sezonie 1964/1965 jako „Piast” Sulechów drużyna odniosła swój największy sukces ligowy – zajęła 7. miejsce w zielonogórskiej Lidze Okręgowej, która była III poziomem rozgrywek. W latach 70. przyjęto nazwę „Lech” Sulechów, a klub wspierany był przez Zakłady Przemysłu Cukierniczego „Goplana” w Sulechowie. W sezonie 1997/1998 Lech zagrał w finale Pucharu Polski OZPN Zielona Góra, a w sezonie 2000/2001 wspierany przez fabrykę makaronów „Sulma” zdobył mistrzostwo IV ligi lubuskiej, jednak przez przestarzałą infrastrukturę sportową w Sulechowie zrezygnował z awansu do III ligi i dokonał fuzji z Lechią Zielona Góra, która dzięki temu utrzymała się w III lidze. W 2003 roku drużyna została reaktywowana i przystąpiła do rozgrywek zielonogórskiej Klasy B. W latach 2009–2010 przeprowadzono gruntowny remont stadionu, na którym występuje Lech. W sezonie 2019/2020 zespół występuje w pierwszej grupie zielonogórskiej klasy A.
Historyczne nazwy:
Stadion.
Lech mecze rozgrywa na Stadionie Miejskim przy ul. Licealnej 10b w Sulechowie. Dane techniczne obiektu:

</doc>
<doc id="4399850" url="https://pl.wikipedia.org/wiki?curid=4399850" title="Damián Gustavo Nannini">
Damián Gustavo Nannini



</doc>
<doc id="4399853" url="https://pl.wikipedia.org/wiki?curid=4399853" title="Kościół św. Stanisława Biskupa w Uhercach Mineralnych">
Kościół św. Stanisława Biskupa w Uhercach Mineralnych

Kościół św. Stanisława Biskupa – zabytkowy rzymskokatolicki kościół parafialny należący do dekanatu Lesko archidiecezji przemyskiej, położony w Uhercach Mineralnych. Został wpisany na listę zabytków województwa podkarpackiego pod numerem A-173 razem z dzwonnicą i murem obronnym z brankami. Jest unikalnym przedstawicielem architektury późnobarokowej i murowanego kompleksu sakralnego na ziemi sanockiej.
Historia.
Pierwszy kościół rzymskokatolicki w Uhercach został ufundowany już w 1745 r. przez właściciela wsi Józefa Malickiego, późniejszego kasztelana sanockiego. Istniał jednak zaledwie przez kilkanaście lat. Na jego miejscu w latach 1754-1757 wzniesiono murowaną świątynię wraz z dzwonnicą i murami obronnymi, ufundowaną przez Jakuba Jaworskiego, kanonika przemyskiego i prepozyta leskiego. Budynki zostały zaprojektowane prawdopodobnie przez śląskiego architekta Gotfryda Hoffmana, który nadał świątyni liczne cechy późnobarokowej architektury śląskiej. Kościół został konsekrowany w 1760 r. przez biskupa przemyskiego Wacława Hieronima Sierakowskiego.
Na przełomie XVIII i XIX w. dla kościoła została wykonana iluzjonistyczna polichromia, autorstwa lwowskiego artysty Marcina Stroińskiego, przemalowana w 1901 r. przez Jana Tabińskiego. W latach 1979-1988 kościół przeszedł kapitalny remont. Z pierwotnej dekoracji kościoła do dnia dzisiejszego zachowały się: ornamenty stiukowe, ambona, organy oraz ołtarz główny wraz z obrazem przedstawiającym św. Stanisława Biskupa.
Przed świątynią wznosi się również zabytkowa, późnobarokowa dzwonnica zbudowana na rzucie kwadratu o wysokości 22 m. Budowla posiada, tak jak fasada kościoła, dwa piętra równej wysokości. W dzwonnicy znajduje się jeden zabytkowy dzwon "Ave Maria" o średnicy 60 cm i wadze 115 kg z 1752 r. W 1932 r. parafia zakupiła dwa nowe dzwony: "Św. Andrzej" o wadze 297 kg z wizerunkiem świętego ziemi sanockiej Andrzeja Boboli i napisem: "Św. Andrzeju, Patronie kresów Polski, kresowych braci wiary i narodowości broń" oraz największy "Św. Stanisław Biskup i Męczennik" o wadze 585 kg z wizerunkiem św. Stanisława i napisem: "Św. Stanisławie, Patronie Polski i parafii uherzeckiej wstawiaj się za nami przed Bogiem".

</doc>
<doc id="4399856" url="https://pl.wikipedia.org/wiki?curid=4399856" title="Nina Derwael">
Nina Derwael

Nina Derwael (ur. 26 marca 2000 w Sint-Truiden) – belgijska gimnastyczka, dwukrotna mistrzyni świata, dwukrotna mistrzyni Europy, złota medalistka igrzysk europejskich.
Została pierwszą reprezentantką Belgii, która zdobyła złoty medal na mistrzostwach Europy. Stało się to w 2017 roku w Klużu-Napoce.
Igrzyska olimpijskie.
Wystąpiła na igrzyskach olimpijskich w Rio de Janeiro. W finale wieloboju indywidualnego zajęła 19. pozycję. W pozostałych konkurencjach nie awansowała do finałów. W zawodach drużynowych zajęła 12. miejsce.

</doc>
<doc id="4399858" url="https://pl.wikipedia.org/wiki?curid=4399858" title="Unternehmen Alberich">
Unternehmen Alberich



</doc>
<doc id="4399863" url="https://pl.wikipedia.org/wiki?curid=4399863" title="Drive (album Garetha Emeryego)">
Drive (album Garetha Emeryego)



</doc>
<doc id="4399870" url="https://pl.wikipedia.org/wiki?curid=4399870" title="Kąkolniki">
Kąkolniki



</doc>
<doc id="4399875" url="https://pl.wikipedia.org/wiki?curid=4399875" title="Dyskografia Nelly'ego">
Dyskografia Nelly'ego



</doc>
<doc id="4399880" url="https://pl.wikipedia.org/wiki?curid=4399880" title="Dyskografia Young Jeezy'iego">
Dyskografia Young Jeezy'iego



</doc>
<doc id="4399884" url="https://pl.wikipedia.org/wiki?curid=4399884" title="Dyskografia Gucci Mane'a">
Dyskografia Gucci Mane'a



</doc>
<doc id="4399886" url="https://pl.wikipedia.org/wiki?curid=4399886" title="Dyskografia Tricka Daddy'ego">
Dyskografia Tricka Daddy'ego



</doc>
<doc id="4399887" url="https://pl.wikipedia.org/wiki?curid=4399887" title="Based on a True Story (album Tricka Daddy'ego)">
Based on a True Story (album Tricka Daddy'ego)



</doc>
<doc id="4399889" url="https://pl.wikipedia.org/wiki?curid=4399889" title="The Saga Continues... (album Puffa Daddy'ego)">
The Saga Continues... (album Puffa Daddy'ego)



</doc>
<doc id="4399890" url="https://pl.wikipedia.org/wiki?curid=4399890" title="Europejski pakt na rzecz równości płci">
Europejski pakt na rzecz równości płci

Europejski pakt na rzecz równości płci – dokument Unii Europejskiej będący konkluzją rady z dnia 7 marca 2011.
Twórcy paktu wyszli z założenia, że równość kobiet i mężczyzn stanowi podstawową wartość Unii Europejskiej zagwarantowaną w traktatach i jest jednym z celów i zadań Unii, a uwzględnianie zasady równości kobiet i mężczyzn we wszystkich jej działaniach jest jednym z ogólnych celów Unii. Twórcy zauważyli, że Unia dysponuje wprawdzie znaczącym dorobkiem, jeśli chodzi o prawodawstwo propagujące zgodność z zasadą równego traktowania kobiet i mężczyzn w dziedzinach takich jak zatrudnienie i dostęp do towarów i usług, to jednak kolejne roczne sprawozdania zatytułowane "Równość kobiet i mężczyzn" przyjmowane przez Komisję Europejską pokazują, że postępy są w tym zakresie powolne i że faktyczna równość płci nie została jeszcze osiągnięta. 
Strategia Komisji Europejskiej na rzecz równości kobiet i mężczyzn w latach 2010–2015 jest kontynuacją komisyjnego planu działań na rzecz równości kobiet i mężczyzn na lata 2006–2010. Zadania te będą realizowane m.in. w ramach strategii "Europa 2020". Strategia na rzecz równości kobiet i mężczyzn jest skupiona wokół pięciu priorytetów: 
Strategia podejmuje również szereg ważnych kwestii horyzontalnych odnoszących się do roli przypisywanych każdej z płci, prawodawstwa, zarządzania i narzędzi na rzecz równości płci.
Twórcy strategii uznali, że równość kobiet i mężczyzn jest nie tylko jedną z podstawowych wartości unijnych, ale też, że polityki w zakresie równości płci mają duże znaczenie dla wzrostu gospodarczego, dobrobytu i konkurencyjności. Pięć lat po przyjęciu pierwszego Europejskiego paktu na rzecz równości płci potrzebny był unijnym urzędnikom nowy impuls, przede wszystkim by potwierdzić i wspierać ścisły związek między strategią Komisji na rzecz równości kobiet i mężczyzn, a strategią "Europa 2020". W związku z tym Rada Unii Europejskiej potwierdziła swoje zaangażowanie na rzecz zrealizowania ambitnych celów UE w zakresie równości płci wymienianych w Traktacie lizbońskim. Chodzi tu przede wszystkim o:
Celem zrealizowania powyższych zadań twórcy strategii wezwali do podjęcia pilnych działań na szczeblu państw członkowskich oraz na szczeblu unijnym: promowanie zatrudniania kobiet we wszystkich grupach wiekowych i zniwelowanie różnic w traktowaniu kobiet i mężczyzn w odniesieniu do zatrudnienia, w tym poprzez walkę ze wszystkimi formami dyskryminacji, zwalczanie stereotypów płci i promowanie równości płci na wszystkich szczeblach kształcenia i szkolenia, a także w życiu zawodowym, tak by zmniejszać segregację płciową na rynku pracy, zagwarantowanie równej płacy za tę samą pracę i pracę równej wartości, propagowanie wzmacniania pozycji kobiet w życiu politycznym i gospodarczym oraz promowanie kobiet przedsiębiorców, zachęcanie partnerów społecznych i przedsiębiorstw do wychodzenia z inicjatywami na rzecz równości płci i do ich faktycznego realizowania oraz do propagowania programów równości płci w miejscu pracy oraz promowanie równego uczestnictwa kobiet i mężczyzn w procesach decyzyjnych na wszystkich szczeblach i we wszystkich dziedzinach, aby w pełni wykorzystać talenty wszystkich osób.
Sposobem wdrożenia powyższego w życie miałoby być: zwiększenie podaży odpowiednich, dostępnych i wysokiej jakości usług opieki nad dziećmi poniżej wieku, w którym zaczyna się obowiązek szkolny, z uwzględnieniem popytu na te usługi i zgodnie z krajowymi wzorcami zapewniania opieki nad dziećmi, tak by osiągnąć cele określone przez Radę Europejską na posiedzeniu w Barcelonie w marcu 2002, zapewnienie większych możliwości opieki nad innymi finansowo niesamodzielnymi członkami rodziny oraz promowanie elastycznych systemów godzin pracy i różnych form urlopów zarówno dla kobiet, jak i dla mężczyzn. Sposoby zaradzania różnym formom przemocy wobec kobiet to przyjmowanie, realizowanie i monitorowanie strategii na szczeblu poszczególnych państw członkowskich i na szczeblu Unii z myślą o wyeliminowaniu przemocy wobec kobiet, skuteczniejsze zapobieganie przemocy wobec kobiet oraz ochrona ofiar i potencjalnych ofiar, w tym kobiet ze wszystkich grup defaworyzowanych oraz podkreślenie roli i odpowiedzialności mężczyzn i chłopców, jeśli chodzi o proces wykorzeniania przemocy wobec kobiet.
Według niektórych naukowców twórcy Paktu pominęli fakt, że praca tylko na część etatu (a zatem w wymiarze niższym niż w przypadku większości mężczyzn) odpowiada znacznej liczbie kobiet pozostających w wieku produkcyjnym, w szczególności zaś matkom małych dzieci. Takie podejście może nie tylko rozmijać się z preferencjami licznej grupy kobiet, lecz może także wpływać na ograniczenie dzietności.

</doc>
<doc id="4399892" url="https://pl.wikipedia.org/wiki?curid=4399892" title="Forever (album Puff Daddy)">
Forever (album Puff Daddy)



</doc>
<doc id="4399893" url="https://pl.wikipedia.org/wiki?curid=4399893" title="Cam'ron">
Cam'ron



</doc>
<doc id="4399894" url="https://pl.wikipedia.org/wiki?curid=4399894" title="Dyskografia Cam'rona">
Dyskografia Cam'rona



</doc>
<doc id="4399898" url="https://pl.wikipedia.org/wiki?curid=4399898" title="Elisabeth Seitz">
Elisabeth Seitz

Elisabeth Seitz (ur. 4 listopada 1993 w Heidelbergu) – niemiecka gimnastyczka, brązowa medalistka mistrzostw świata, srebrna medalistka igrzysk europejskich i mistrzostw Europy, wielokrotna mistrzyni Niemiec.
Igrzyska olimpijskie.
Na pierwszych igrzyskach olimpijskich w Londynie zajęła szóste miejsce w ćwiczeniach na poręczach asymetrycznych i dziesiąte w wieloboju indywidualnym. Do finału nie zakwalifikowała się natomiast w ćwiczeniach na równoważni i wolnych. W zawodach drużynowych zajęła dziewiątą pozycję, odpadając w kwalifikacjach.
Cztery lata później w Rio de Janeiro ponownie awansowała do finału w ćwiczeniach na poręczach asymetrycznych i wieloboju indywidualnym. Tym razem w pierwszym z nich zakończyła rywalizację tuż za podium, zajmując czwarte miejsce, natomiast wielobój skończyła na 17. pozycji. W zawodach drużynowych razem z reprezentacją Niemiec zajęła szóste miejsce. Do finałów nie udało się zakwalifikować w ćwiczeniach wolnych i na równoważni.

</doc>
<doc id="4399899" url="https://pl.wikipedia.org/wiki?curid=4399899" title="Kopalnia Król">
Kopalnia Król



</doc>
<doc id="4399901" url="https://pl.wikipedia.org/wiki?curid=4399901" title="Marta Kowalczyk">
Marta Kowalczyk

Marta Kowalczyk (ur. 1976 w Elblągu) – polska teolog, doktor habilitowana nauk teologicznych, pracownik naukowy UWM.
Życiorys.
Ukończyła studia na Uniwersytecie Warmińsko-Mazurskim w Olsztynie oraz w Instytucie Kultury Chrześcijańskiej. 8 listopada 2007 uzyskała doktorat dzięki pracy pt. "Życie i myśl religijna św. Mechtyldy von Hackeborn;" praca doktorska została wydana drukiem w postaci książki pod tym samym tytułem"." 14 stycznia 2016 uzyskała habilitację na podstawie rozprawy zatytułowanej "Święta Brygida Szwedzka i jej przesłania religijne w świetle objawień zawartych w Revelationes".
Jest autorką m.in. podręczników „Codziennik współczesnego seniora” i „Niezbędnik Ojca” – dotyczących terapii zajęciowej, „Przewodnika dla seniorów” oraz licznych artykułów z zakresu historii duchowości, chrześcijańskich tradycji i rytuałów świątecznych oraz problemów osób niepełnosprawnych, które od lat dotyczą także jej samej. Współpracuje m.in. z Elbląską Szkołą Biblijną i gazetą osób niepełnosprawnych „Razem z Tobą”.
Wybrane publikacje.
"Życie i myśl religijna św. Mechtyldy von Hackeborn", Flos Carmeli, Poznań 2011
"Niezbędnik Ojca. Dla rodziców, pedagogoów, terapeutów i studentów nauk o rodzinie", Radwan, Tolkmicko 2011
"Codziennik współczesnego seniora. Dla osób starszych, ich dzieci, studentów nauk o rodzinie i pracowników socjalnych", Radwan, Tolkmicko 2011
"Święta Brygida Szwedzka i jej przesłania religijne w świetle objawień zawartych w Revelationes," Verbinum, Górna Grupa-Warszawa 2015
"Błogosławiona Dorota z Mątowów. Życie i duchowość", eSPe, Kraków 2015
"Przewodnik dla seniorów", Fundacja Polskich Kawalerów Maltańskich w Warszawie, Warszawa 2015
"Święta Julianna od Bożego Ciała", eSPe, Kraków 2017
"Zakon Maltański wczoraj i dziś na progu X stulecia istnienia", red. M. Kowalczyk, M. Koszutski, Poznań 2017
"bł. Dorota z Mątów", Flos Carmeli, Poznań 2018

</doc>
<doc id="4399906" url="https://pl.wikipedia.org/wiki?curid=4399906" title="Temuniana">
Temuniana

Temuniana (łac. "Diocesis Teumnianensis") – stolica historycznej diecezji we Cesarstwie rzymskim w prowincji Byzacena, współcześnie "Henchir-Temounia" w Tunezji. Obecnie katolickie biskupstwo tytularne.

</doc>
<doc id="4399908" url="https://pl.wikipedia.org/wiki?curid=4399908" title="Indiga (osiedle)">
Indiga (osiedle)

Indiga () – osiedle w Rosji, w obwodzie archangielskim, w Nienieckim Okręgu Autonomicznym, w rejonie zapolarnym, na brzegu Zatoki Czoskiej, u ujścia rzeki Indiga do Morza Barentsa, ośrodek administracyjny sielsowietu timanskiego. W 2010 roku liczyła 632 mieszkańców. Położona jest około 230 km na zachód od Narjan-Maru.
Peczora LNG.
W pobliżu Indygi znajdują się pola gazowe Kumżinskoje i Korowinskoje. W związku z planami ich eksploatacji powstał projekt "Peczora LNG", zakładający budowę terminala LNG. Głównym pomysłodawcą i realizatorem jest spółka Alltech, posiadająca koncesję na wydobycie gazu z ww. pól. W 2015 do projektu włączył się Rosnieft, kupując 51% akcji Alltechu. Było to również wymagane, ponieważ prawo z 2013 roku stanowi, że tylko Rosnieft, Gazprom i Novatek mogą eksportować LNG z Rosji. We wrześniu 2018 Rosnieft wycofał się z projektu, sprzedając akcje singapurskiej spółce CH Gas Pte ltd.
Wybudowany w ramach projektu port miał nie tylko obsługiwać paliwa płynne, ale też ruch kontenerowy. Planowane było również połączenie go z siecią kolejową.
W 2020 roku ogłoszono, że projekt skoncentruje się na produkcji metanolu.

</doc>
<doc id="4399911" url="https://pl.wikipedia.org/wiki?curid=4399911" title="Indiga (wieś)">
Indiga (wieś)



</doc>
<doc id="4399913" url="https://pl.wikipedia.org/wiki?curid=4399913" title="Liu Tingting (gimnastyczka)">
Liu Tingting (gimnastyczka)

Liu Tingting (; ur. 6 września 2000 r. w Guangdongu) – chińska gimnastyczka, mistrzyni świata, dwukrotna złota medalistka igrzysk azjatyckich, trzykrotna mistrzyni Azji.

</doc>
<doc id="4399914" url="https://pl.wikipedia.org/wiki?curid=4399914" title="Zabuże (rejon lubomelski)">
Zabuże (rejon lubomelski)



</doc>
<doc id="4399915" url="https://pl.wikipedia.org/wiki?curid=4399915" title="Kodyfikacja normatywna">
Kodyfikacja normatywna



</doc>
<doc id="4399916" url="https://pl.wikipedia.org/wiki?curid=4399916" title="Preskrypcja lingwistyczna">
Preskrypcja lingwistyczna



</doc>
<doc id="4399917" url="https://pl.wikipedia.org/wiki?curid=4399917" title="Kodyfikacja preskryptywna">
Kodyfikacja preskryptywna



</doc>
<doc id="4399918" url="https://pl.wikipedia.org/wiki?curid=4399918" title="Preskrypcja (językoznawstwo)">
Preskrypcja (językoznawstwo)



</doc>
<doc id="4399919" url="https://pl.wikipedia.org/wiki?curid=4399919" title="Henryk Olszar">
Henryk Olszar

Henryk Alojzy Olszar (ur. 29 kwietnia 1957 w Gorzycach) – polski duchowny archidiecezji katowickiej, doktor habilitowany nauk teologicznych, nauczyciel akademicki Wydziału Teologicznego Uniwersytetu Śląskiego.
Życiorys.
Syn Franciszka Olszara i Alojzji z domu Ganita. W 1982 obronił na Papieskiej Akademii Teologicznej w Krakowie pracę magisterską pt. "Z dziejów gmachu Wyższego Śląskiego Seminarium Duchownego w Katowicach w latach 1935-1980". W 1983 ukończył studia w Wyższym Śląskim Seminarium Duchownym w Krakowie i otrzymał z rąk bp. Herberta Bednorza święcenia kapłańskie. Został skierowany do pracy parafialnej. Po studiach w Akademii Teologii Katolickiej w Warszawie (punkt konsultacyjny w Katowicach), uzyskał w 1987 tytuł magistra teologii w zakresie teologii praktycznej (praca magisterska pt. "Szkoły mieszczące się w budynku Śląskiego Seminarium Duchownego w Katowicach i ich rozwój w latach 1935-1980"). W latach 1987-1993 odbył studia specjalistyczne na Wydziale Teologii KUL. W 1997 uzyskał tam stopień doktora nauk humanistycznych na podstawie napisanej pod kierunkiem ks. prof. Zygmunta Zielińskiego rozprawy pt. "Duchowieństwo katolickie diecezji śląskiej (katowickiej) w Drugiej Rzeczypospolitej".
W 2001 objął stanowisko adiunkta na Wydziale Teologicznym Uniwersytetu Śląskiego w Katowicach. Na tym wydziale w 2014 otrzymał stopień naukowy doktora habilitowanego nauk teologicznych. 

</doc>
<doc id="4399922" url="https://pl.wikipedia.org/wiki?curid=4399922" title="Dapsa">
Dapsa

Dapsa – rodzaj chrząszczy z rodziny wygłodkowatych i podrodziny Lycoperdininae.
Morfologia.
Chrząszcze o wydłużonym i umiarkowanie wypukłym ciele długości od 3 do 5,5 mm. Oskórek mają połyskujący, krótko owłosiony, gęsto i grubo punktowany. Ubarwienie ich może być żółte, brązowe lub ciemnorudobrązowe, najczęściej z kontrastującymi, zwykle czarnymi plamami na pokrywach. Niekiedy to tło pokryw jest czarne a owalne plamy na nich jasne. 
Czułki zwieńczone są wyraźnie trójczłonowymi buławkami pozbawionymi guzków wierzchołkowych na członie ostatnim. Głowę charakteryzują dobrze wykształcone, szeroko od siebie oddalone i nieco ku przodowi zbieżne szwy gularne. Poprzeczne przedplecze ma głęboką bruzdę nasadową, prawie równoległe lub nieco trójkątne bruzdy boczne, lekko ząbkowane lub faliste krawędzie boczne, zaopatrzoną w błonę strydulacyjną krawędź przednią oraz bardzo ostre i wystające kąty przednie. Przedpiersie zaopatrzone jest w parę dołków przed panewkami bioder i bardzo wąski, sięgający tylnych brzegów bioder wyrostek międzybiodrowy. Śródpiersie jest wyposażone w dłuższy niż szerszy wyrostek międzybiodrowy z listewką środkową i rozwidlonym szczytem. Wydłużone i wypukłe pokrywy największą szerokość osiągają w okolicy przedniej ⅓ i mają słabo wystające barki. Zapiersie ma słabo wyniesiony wyrostek międzybiodrowy i zwykle dwie pary dołków za biodrami. Odnóża samców mogą mieć guzki lub kolce na krętarzach przedniej pary oraz ząbki, kolce lub wygięcia na goleniach przedniej i środkowej pary. Spośród pięciu widocznych, luźno połączonych sternitów (wentrytów) odwłoka te od drugiego do czwartego są podobnych długości i łącznie tak długie jak pierwszy. 
Narządy rozrodcze samca odznaczają się obecnością dodatkowego wewnętrznego sklerytu o łukowatym kształcie, parą apofiz zespolonych na ⅓ swych długości oraz tęgim, silnie zesklerotyzowanym i słabo zakrzywionym edeagusem, niekiedy z nieco rozgałęzionym płatem środkowym. Często w endofallusie występują tęgie kolce. Samica ma wydłużoną, co najmniej częściowo zesklerotyzowaną torebkę kopulacyjną, mały i błoniasty zbiornik nasienny oraz bardzo drobne gruczoły dodatkowe. 
Rozprzestrzenienie.
Przedstawiciele rodzaju zasiedlają Palearktykę i północną część krainy orientalnej: Indie, Nepal i Mjanmę. W Polsce występuje tylko "D. denticollis" (zobacz też: wygłodkowate Polski).
Systematyka.
Rodzaj ten wprowadził w 1829 roku Pierre André Latreille. Należą doń gatunki:

</doc>
<doc id="4399926" url="https://pl.wikipedia.org/wiki?curid=4399926" title="Raymond Saint-Gelais">
Raymond Saint-Gelais

Raymond Saint-Gelais (ur. 23 marca 1936 w Baie Saint-Paul) – kanadyjski duchowny rzymskokatolicki, w latach 1989-2011 biskup Nicolet.
Życiorys.
Święcenia kapłańskie przyjął 12 czerwca 1960. 5 lipca 1980 został prekonizowany biskupem pomocniczym Saint-Jérôme ze stolicą tytularną "Diana". Sakrę biskupią otrzymał 31 lipca 1980. 19 lutego 1988 został mianowany biskupem koadiutorem Nicolet. 14 marca 1989 objął urząd ordynariusza. 11 lipca 2011 przeszedł na emeryturę.

</doc>
<doc id="4399928" url="https://pl.wikipedia.org/wiki?curid=4399928" title="Anne-Marie Padurariu">
Anne-Marie Padurariu

Anne-Marie Padurariu (ur. 1 sierpnia 2002 r. w Bracebridge) – kanadyjska gimnastyczka, srebrna medalistka mistrzostw świata.

</doc>
<doc id="4399930" url="https://pl.wikipedia.org/wiki?curid=4399930" title="Normatywizm (językoznawstwo)">
Normatywizm (językoznawstwo)



</doc>
<doc id="4399932" url="https://pl.wikipedia.org/wiki?curid=4399932" title="Balewszczyzna">
Balewszczyzna

Balewszczyzna (; ) – wieś na Białorusi, w obwodzie brzeskim, w rejonie żabineckim, w sielsowiecie Krzywlany.
W dwudziestoleciu międzywojennym wieś leżała w Polsce, w województwie poleskim, w powiecie kobryńskim.

</doc>
<doc id="4399935" url="https://pl.wikipedia.org/wiki?curid=4399935" title="Burdziły">
Burdziły

Burdziły (; ) – wieś na Białorusi, w obwodzie brzeskim, w rejonie żabineckim, w sielsowiecie Krzywlany.
W dwudziestoleciu międzywojennym wieś leżała w Polsce, w województwie poleskim, w powiecie kobryńskim.

</doc>
<doc id="4399936" url="https://pl.wikipedia.org/wiki?curid=4399936" title="Akins">
Akins

Akins – jednostka osadnicza w Stanach Zjednoczonych, w stanie Oklahoma, w hrabstwie Sequoyah.

</doc>
<doc id="4399939" url="https://pl.wikipedia.org/wiki?curid=4399939" title="Torger Tokle">
Torger Tokle

Torger Dahl Tokle (ur. 7 marca 1919 w Løkken Verk, zm. 3 marca 1945 we Włoszech) – amerykański skoczek narciarski norweskiego pochodzenia, reprezentant Løkken IF, mistrz Stanów Zjednoczonych (1941), rekordzista Ameryki Północnej w długości skoku narciarskiego.
Życiorys.
Był synem Aleksandra i Emmy Hansine Tokle. Wśród jego rodzeństwa był m.in. Art Tokle – również skoczek narciarski, olimpijczyk w barwach Stanów Zjednoczonych podczas igrzysk w Oslo w 1952 roku.
Wspólnie z bratem wyemigrował do Stanów Zjednoczonych w 1939 roku i zamieszkał na Manhattanie. Obaj bracia startowali w zawodach skoków narciarskich.
Zimą 1940 roku Torger Tokle został wicemistrzem Stanów Zjednoczonych, przegrywając z Alfem Engenem. W 1941 roku Tokle ustanowił nowy rekord Ameryki Północnej w długości skoku narciarskiego, uzyskując 273 stopy (ok. 83,2 m). W tym samym roku poprawił ten rezultat (uzyskał 288 stóp, tj. ok. 87,8 m) podczas mistrzostw Stanów Zjednoczonych w Snoqualmie, które były dla niego zwycięskie. Po raz ostatni rekord poprawił rok później, uzyskując 289 stóp (ok. 88,1 m) na skoczni Pine Mountain Jump w Iron Mountain.
W październiku 1942 roku rozpoczął służbę wojskową w 10 Dywizji Górskiej w United States Army. W szeregach armii amerykańskiej wziął udział w II wojnie światowej. Zginął w trakcie bitwy w marcu 1945 roku na froncie we Włoszech.
Upamiętnienie.
W marcu 1946 roku na Bjørnlibakken rodzimy klub zawodnika (Løkken IF) zorganizował memoriał Torgera Tokle. Wszyscy uczestnicy tych zawodów otrzymali pamiątkowy dyplom ze zdjęciem zawodnika. Memoriał zorganizowano również w 1999 i 2000 roku na Kløvsteinbakken.
W 1959 roku Torger Tokle został włączony do galerii sław narciarstwa Stanów Zjednoczonych (U.S. National Ski Hall of Fame).
Nieprzerwanie od 1948 roku Amerykański Związek Narciarsko-Snowboardowy przyznaje nagrodę imienia Torgera Tokle ("Torger Tokle Award") dla mistrza Stanów Zjednoczonych w skokach narciarskich na dużej skoczni.

</doc>
<doc id="4399940" url="https://pl.wikipedia.org/wiki?curid=4399940" title="Belfonte">
Belfonte

Belfonte – jednostka osadnicza w Stanach Zjednoczonych, w stanie Oklahoma, w hrabstwie Sequoyah.

</doc>
<doc id="4399948" url="https://pl.wikipedia.org/wiki?curid=4399948" title="Brent (Oklahoma)">
Brent (Oklahoma)

Brent – jednostka osadnicza w Stanach Zjednoczonych, w stanie Oklahoma, w hrabstwie Sequoyah.

</doc>
<doc id="4399952" url="https://pl.wikipedia.org/wiki?curid=4399952" title="Brushy (Oklahoma)">
Brushy (Oklahoma)

Brushy – jednostka osadnicza w Stanach Zjednoczonych, w stanie Oklahoma, w hrabstwie Sequoyah.

</doc>
<doc id="4399955" url="https://pl.wikipedia.org/wiki?curid=4399955" title="Carlisle (Oklahoma)">
Carlisle (Oklahoma)

Carlisle – jednostka osadnicza w Stanach Zjednoczonych, w stanie Oklahoma, w hrabstwie Sequoyah.

</doc>
<doc id="4399956" url="https://pl.wikipedia.org/wiki?curid=4399956" title="Kuchcikowo - gotowanie na ekranie">
Kuchcikowo - gotowanie na ekranie



</doc>
<doc id="4399960" url="https://pl.wikipedia.org/wiki?curid=4399960" title="Dwight Mission">
Dwight Mission

Dwight Mission – jednostka osadnicza w Stanach Zjednoczonych, w stanie Oklahoma, w hrabstwie Sequoyah.

</doc>
<doc id="4399967" url="https://pl.wikipedia.org/wiki?curid=4399967" title="Evening Shade (Oklahoma)">
Evening Shade (Oklahoma)

Evening Shade – jednostka osadnicza w Stanach Zjednoczonych, w stanie Oklahoma, w hrabstwie Sequoyah.

</doc>
<doc id="4399970" url="https://pl.wikipedia.org/wiki?curid=4399970" title="Flute Springs">
Flute Springs

Flute Springs – jednostka osadnicza w Stanach Zjednoczonych, w stanie Oklahoma, w hrabstwie Sequoyah.

</doc>
<doc id="4399972" url="https://pl.wikipedia.org/wiki?curid=4399972" title="Paryż Wschodni">
Paryż Wschodni



</doc>
<doc id="4399973" url="https://pl.wikipedia.org/wiki?curid=4399973" title="Zegar (jaskinia)">
Zegar (jaskinia)

Zegar – jaskinia w miejscowości Strzegowa w województwie małopolskim, w powiecie olkuskim, w gminie Wolbrom. Nazywana jest również Jaskinią Zegarową. Znajduje się w lewych zboczach Doliny Wodącej, w Dolnych Skałach na wzniesieniu Zegarowych Skał na Wyżynie Częstochowskiej.
Historia poznania i eksploatacji.
Miejscowej ludności jaskinia znana była od dawna. W piśmiennictwie wymieniana była już w 1846 r., w 1908 r. Przesmycki sporządził jej pierwszy plan. W 1997 r. zarząd Zespołu Jurajskich Parków Krajobrazowych aby ochronić jaskinię przed dewastacją zamknął jej główny otwór wejściowy metalową kratą, a wejście środkowe i boczne betonowymi korkami z niewielkim prześwitem. Zamknięcie to miało również chronić prowadzone w niej wykopaliska archeologiczne przed zniszczeniem, a turystów przed wpadnięciem do wykopów. Ponadto chciano w ten sposób zabezpieczyć zamontowany w jaskini sprzęt pomiarowy do obserwacji klimatycznych oraz punkty poboru wody. Zamknięcie jednak nie spełniło swojego zadania – wkrótce uległo zniszczeniu. Obecnie jaskinia jest dostępna, podlega jednak ochronie prawnej jako pomnik przyrody.
Autor pierwszej publikacji o jaskini z 1846 r. pisze, że na jej dnie znajdowała się tłusta i czarna ziemia, którą wydobyto w celu użyźnienia okolicznych pól. Znajdowały się w niej kości zwierzęce i skorupy naczyń. W ten sposób częściowo zniszczone zostało stanowisko archeologiczne. W 1997 r. jednak archeolodzy rozpoczęli w jaskini badania. W jej namulisku wykonano cztery wykopy; pierwszy przed głównym wejściem do jaskini, drugi pod okapem środkowego otworu, trzeci w głównej sali jaskini, przy wlocie do niej korytarza, czwarty w najszerszym miejscu korytarza. Pierwsze dwa wykopy zasypano po skończeniu w nich badań. Trzeci wykop w 1998 r. osiągnął głębokość 3 m, czwarty 4 m i nie dotarł do skalistego dna jaskini. Już w 1997 r. zebrano z wykopów 2187 szczątków zwierzęcych należących do 20 gatunków ssaków. Oprócz zwierząt dziko żyjących były to również szczątki zwierząt domowych (krowy, owce, kozy). Bardzo mało natomiast było narzędzi krzemiennych. W górnej warstwie znaleziono liczne fragmenty ceramiki.
Wśród znalezionych szczątków zwierzęcych były m.in. kości i kły niedźwiedzia jaskiniowego, lwa jaskiniowego, hieny jaskiniowej, renifera, jelenia. Są to zwierzęta, na które polowali nasi przodkowie. Wyniki badań archeologiczno-paleozoicznych wskazują, że jaskinia była kilkakrotnie zamieszkiwana przez ludzi. Najdawniejsze ślady pobytu w niej człowieka pochodzą sprzed około 50-60 tysięcy lat. Po raz drugi ludzie pojawili się w jaskini w środkowym neolicie, później w okresie kultury przeworskiej (III-IV wiek n.e.), oraz w średniowieczu (XIV wiek).
Opis jaskini.
Jest to jaskinia pozioma i obszerna, bardzo ciasny jest jedynie korytarzyk w jej środkowej części. Ma trzy otwory wejściowe, dwa skrajne oddalone są od siebie o 25 m. Główny korytarz znajduje się w zachodniej części jaskini i doprowadza do obszernej komnaty o długości 20 m. Obniżenie w jej dnie powstało wskutek wybrania namuliska. Od komnaty odchodzi niski korytarz z niewielkimi salkami, doprowadzający do otworu wschodniego. W środkowej części korytarza odgałęzia się boczny, bardzo ciasny i kręty korytarz. Prowadzi on do otworu trzeciego mającego postać okna, zwanego "Drzwiczkami do Pieca". Okno to wychodzi w dużym schronisku między otworami jaskini.
Namulisko jaskini jest gliniaste, miejscami z gruzem wapiennym. Brak nacieków, jedynie na północnej ścianie jaskini występuje mleko wapienne.
W Zegarowych Skałach znajdują się jeszcze inne jaskinie: Jaskinia Jasna koło Smolenia, Schronisko Południowe, Schronisko za Majdanem, Schronisko w Cysternie, Schronisko w Zegarowych Skałach Pierwsze, Schronisko w Zegarowych Skałach Drugie, Dziura w Ścianie.

</doc>
<doc id="4399977" url="https://pl.wikipedia.org/wiki?curid=4399977" title="Jaskinia Zegarowa">
Jaskinia Zegarowa



</doc>
<doc id="4399980" url="https://pl.wikipedia.org/wiki?curid=4399980" title="Wojciech Bełżecki">
Wojciech Bełżecki

Wojciech Bełżecki herbu Jastrzębiec – stolnik buski w latach 1769-1769, skarbnik grabowiecki w latach 1762-1768.
W 1764 roku wyznaczony przez konfederację do lustracji dóbr królewskich i innych dóbr w powiatach bełskim i lubaczowskim województwa bełskiego.
Pochowany w 1783 roku w kościele Franciszkanów Reformatów w Przemyślu.

</doc>
<doc id="4399983" url="https://pl.wikipedia.org/wiki?curid=4399983" title="Long (Oklahoma)">
Long (Oklahoma)

Long – jednostka osadnicza w Stanach Zjednoczonych, w stanie Oklahoma, w hrabstwie Sequoyah.

</doc>
<doc id="4399984" url="https://pl.wikipedia.org/wiki?curid=4399984" title="Nowy kolor">
Nowy kolor

Nowy kolor (stylizowany zapis NOWY KOL®) – drugi album studyjny polskiego rapera Otsochodzi. Wydawnictwo ukazało się 24 listopada 2017 roku nakładem wytwórni muzycznej Asfalt Records.
Album dotarł do 7 miejsca OLIS-u. W lutym 2023 uzyskał certyfikat złotej płyty.
Lista utworów.
Źródło:

</doc>
<doc id="4399985" url="https://pl.wikipedia.org/wiki?curid=4399985" title="Gao Lei">
Gao Lei

Gao Lei (; ur. 3 stycznia 1992 r. w Szanghaju) – chiński skoczek na trampolinie, brązowy medalista igrzysk olimpijskich, siedmiokrotny mistrz świata, srebrny medalista igrzysk azjatyckich.
Na letnich igrzyskach olimpijskich w Rio de Janeiro zdobył brązowy medal w skokach indywidualnych, zdobywając 60,175 punktów. Do zwycięzcy stracił 1,570.

</doc>
<doc id="4399986" url="https://pl.wikipedia.org/wiki?curid=4399986" title="Maciej Aleksander Lipski">
Maciej Aleksander Lipski

Maciej Aleksander Lipski herbu Grabie – komornik ziemski bełski w 1774 roku, wojski większy bełski w latach 1766-1775, komornik graniczny bełski w latach 1760-1766, komornik ziemski bełski w 1774 roku, wicesgerent buski w 1758 roku.
W 1764 roku wyznaczony przez konfederację do lustracji dóbr królewskich i innych dóbr w powiatach bełskim i lubaczowskim województwa bełskiego.

</doc>
<doc id="4399991" url="https://pl.wikipedia.org/wiki?curid=4399991" title="François Thibodeau">
François Thibodeau

François Thibodeau (ur. 27 lipca 1939 w Saint-Odilon) – kanadyjski duchowny rzymskokatolicki, w latach 1994-2009 biskup Edmundston.
Życiorys.
Święcenia kapłańskie przyjął 8 maja 1965. 22 października 1993 został prekonizowany biskupem Edmundston. Sakrę biskupią otrzymał 9 stycznia 1994. 5 stycznia 2009 zrezygnował z urzędu.

</doc>
<doc id="4399994" url="https://pl.wikipedia.org/wiki?curid=4399994" title="Mklik daktylowiec">
Mklik daktylowiec

Mklik daktylowiec ("Cadra cautella") – gatunek motyla z rodziny omacnicowatych, występujący na całym świecie, powszechnie uznawany za szkodnika.
Wygląd.
Rozpiętość jego skrzydeł wynosi 9–14 mm dla samców i 11–16 mm dla samic. Ich barwa może być różna: jest zależna od pokarmu spożywanego przez zwierzę w stadium gąsienicy. Zwykle jednak pierwsza para jest szara lub szarobrunatna.
Występowanie.
Pochodzi z krajów tropikalnych, jednak obecnie jest gatunkiem obecnym na całym świecie. Do Polski trafia zwykle w opakowaniach ze sprowadzaną żywnością.
Pożywienie.
Żywi się nasionami oleistymi, suszonymi owocami, orzechami oraz różnorakimi roślinami zbożowymi.

</doc>
<doc id="4399995" url="https://pl.wikipedia.org/wiki?curid=4399995" title="Ciasto piaskowe">
Ciasto piaskowe



</doc>
<doc id="4399996" url="https://pl.wikipedia.org/wiki?curid=4399996" title="Jaskinia Zegar">
Jaskinia Zegar



</doc>
<doc id="4399997" url="https://pl.wikipedia.org/wiki?curid=4399997" title="Curtis Yebli">
Curtis Yebli

Curtis Yebli (ur. 30 marca 1997 w Évry, w regionie Île-de-France) – francuski piłkarz, grający na pozycji pomocnika. Obecnie gra w Ermisie Aradipu.
Kariera piłkarska.
Kariera klubowa.
Wychowanek AS Nancy. W 2014 rozpoczął karierę piłkarską w barwach drugiej drużyny Nancy. Latem następnego roku przeszedł do włoskiego FC Bari 1908, skąd w sezonie 2017/18 został wypożyczony do US Arezzo. 8 sierpnia 2018 jako wolny agent został piłkarzem Arsenału Kijów, w którym grał do końca roku. W lipcu 2019 został piłkarzem Ermisu Aradipu.

</doc>
<doc id="4399998" url="https://pl.wikipedia.org/wiki?curid=4399998" title="Cadra cautella">
Cadra cautella



</doc>
<doc id="4400001" url="https://pl.wikipedia.org/wiki?curid=4400001" title="Cadra">
Cadra

Cadra – rodzaj małych ciem, należących do rodziny omacnicowatych. Rodzaj "Ephestia" jest z nim blisko spokrewniony i czasem używany jest zamiennie. Niektóre z gatunków są zamiennie przypisywane do obydwu tych rodzajów, szczególnie w źródłach nieentomologicznych.
Gatunki.
Do tego rodzaju należą między innymi:

</doc>
<doc id="4400002" url="https://pl.wikipedia.org/wiki?curid=4400002" title="Mistrzostwa Afryki w Rugby 7 Mężczyzn 2018">
Mistrzostwa Afryki w Rugby 7 Mężczyzn 2018

Mistrzostwa Afryki w Rugby 7 Mężczyzn 2018 – dziesiąte mistrzostwa Afryki w rugby 7 mężczyzn, oficjalne międzynarodowe zawody rugby 7 o randze mistrzostw kontynentu organizowane przez Rugby Africa mające na celu wyłonienie najlepszej męskiej reprezentacji narodowej w tej dyscyplinie sportu w Afryce, które odbyły się w tunezyjskim mieście Jemmal w dniach 13–14 października 2018 roku.
Do zawodów przystąpiło dwanaście reprezentacji, które rywalizowały w pierwszym dniu systemem kołowym podzielone na cztery trzyzespołowe grupy. W drugim dniu czołowe dwójki z każdej z nich awansowały do ćwierćfinałów, a pozostałe zmierzyły się w walce o "Bowl". Faworyzowane zespoły Kenii i Ugandy zajęły odpowiednio drugą i trzecią lokatę, zwyciężyła zaś nieoczekiwanie reprezentacja Zimbabwe uzyskując jednocześnie zaproszenie do Dubai Sevens 2018 i South Africa Sevens 2018 rozegranych w ramach sezonu 2018/2019 World Rugby Sevens Series, zaś wraz z Ugandą także prawo udziału w turnieju kwalifikacyjnym do kolejnego sezonu światowego cyklu.
Zawody były transmitowane w Internecie na oficjalnym kanale YouTube Kwesé Sports.

</doc>
<doc id="4400006" url="https://pl.wikipedia.org/wiki?curid=4400006" title="Skośnik zbożowiaczek">
Skośnik zbożowiaczek

Skośnik zbożowiaczek ("Sitotroga cerealella") – gatunek ćmy, powszechnie uważanej za szkodnika. Żywi się produktami zbożowymi. Gatunek kosmopolityczny, wskutek zawleczenia przez człowieka występuje na wszystkich kontynentach poza Antarktydą.
Wygląd.
Rozpiętość skrzydeł tego owada wynosi od 10 do 16 mm, a długość ciała ok. 6 mm. Skrzydła, zarówno tylne jak i przednie, ma wąskie i ostro zakończone.
Długość życia.
Dorosły osobnik żyje około dwa miesiące.
Rozmnażanie.
Samica składa około trzystu jaj bezpośrednio na zboże. Te mają wymiary ok. 0,6 × 0,3 mm. Gąsienica po wykluciu ma wielkość około 1 mm.

</doc>
<doc id="4400007" url="https://pl.wikipedia.org/wiki?curid=4400007" title="Parafia Miłosierdzia Bożego w Bęble">
Parafia Miłosierdzia Bożego w Bęble

Parafia Miłosierdzia Bożego w Bęble – parafia rzymskokatolicka należąca do dekanatu Bolechowice. Została erygowana 25 grudnia 1999.

</doc>
<doc id="4400013" url="https://pl.wikipedia.org/wiki?curid=4400013" title="Kościół św. Katarzyny w Lubominie">
Kościół św. Katarzyny w Lubominie

Kościół Świętej Katarzyny – rzymskokatolicki kościół parafialny należący do dekanatu Orneta archidiecezji warmińskiej.
Obecna budowla została zbudowana w latach 1340–1370. Wieża wzniesiona została wtedy tylko w dolnej kondygnacji. Podwyższona została około 1480 roku. W 1807 roku kościół został zniszczony przez pożar – ocalały tylko mury obwodowe. Odbudowano go w następnych latach i został konsekrowany w 1875 roku przez biskupa Filipa Krementza pod wezwaniem św. Katarzyny i Przemienienia Pańskiego. W 1922 roku budowla przeszła gruntowną renowację.
Jest to świątynia orientowana, salowa, murowana, wzniesiona z cegły, wybudowana na planie wydłużonego prostokąta. Do korpusu budowli są dobudowane: zakrystia od strony północnej, kruchta od strony południowej i kwadratowa wieża od strony zachodniej. W przyziemiu wieży jest umieszczona kruchta z ostrołukowym portalem. Wyższe kondygnacje są ozdobione ślepymi arkadami ostrołukowymi i rozdzielone od siebie wgłębionymi fryzami. Górna kondygnacja wieży posiada przekrój ośmioboczny. Jest zwieńczona dachem namiotowym. Przed wejściem do wieży jest umieszczona płyta kamienna z datą „1771”. Narożniki korpusu nawowego ujęte są przyporami, a ściany podzielone są na zmianę oknami i ostrołukowymi blendami. Na górze znajduje się tynkowany fryz opaskowy. Na kalenicy dachu znajduje się wieżyczka na sygnaturkę razem z chorągiewką, na której jest umieszczona data „1922”. Wnętrze jest nakryte płaskim stropem.

</doc>
<doc id="4400017" url="https://pl.wikipedia.org/wiki?curid=4400017" title="Hoia-Baciu">
Hoia-Baciu

Hoia-Baciu – las w Rumunii, w bezpośredniej bliskości miasta Kluż-Napoka, pełen zdeformowanych drzew. Bywa nazywany "rumuńskim trójkątem bermudzkim", z powodu rzekomego występowania bardzo dziwnych i niezbadanych zjawisk fizycznych.
Nazwa.
Dwuczłonowa nazwa własna Hoia-Baciu składa się z archaicznych słów, dziś już nie używanych w języku rumuńskim. Prawdopodobnie oznaczała takie desygnaty, jak: "Wzgórze Przodownika, Wzgórze Pastucha." Las ten mieści się bowiem na wzgórzu, częściowo porośniętym łąkami. Otaczające go wsie zamieszkiwali też gospodarze, trudniący się hodowlą owiec. Niektórzy z nich byli szczególnie majętni, ze stadami liczącymi po kilkaset sztuk, można więc było nazywać ich przodownikami (liderami lokalnej społeczności, kimś w rodzaju karpackich baców).
Istnieje makabryczna legenda, wedle której nazwa tego lasu pochodzi od bezpowrotnie zaginionego pasterza. Miał on zamiar sprzedać stado dwustu owiec. Leśna ścieżka była nagminnie uczęszczaną przez miejscowych drogą do targowiska. Jak zawsze więc pognał tamtędy zwierzęta, lecz mimo znajomości szlaku nigdzie już nie dotarł. Na nic się zdały drobiazgowe poszukiwania, nikomu las nie wydał ani ciała Baciu, ani żadnej z jego owiec. Nikt nie brał pod uwagę zabójstwa na tle rabunkowym, kierując się właśnie liczebnością stada. Ludzie doszli do wniosku, że zaginiony gospodarz padł ofiarą diabelskich mocy. Później zaczęły tam ginąć bez śladu kolejne osoby. Bezpieczne dotąd miejsce z dnia na dzień stało się postrachem okolicy. 
Inne podanie głosi, że "Przodownikiem" był gigantyczny małpolud, broniący wstępu do lasu. Takie wytłumaczenie nazwy pochodzi już jednak ze źródła anegdotycznego. 
Współczesne doniesienia o zjawiskach paranormalnych.
18 sierpnia 1968 r. Emil Barnea udał się do Hoia-Baciu na biwak. Tam nagle usłyszał wołanie innych turystów i zdążył sfotografować zjawisko, będące przyczyną zamieszania. Chodziło o metaliczny, unoszący się nad drzewami dysk, bardzo podobny do UFO, jakie opisywała wcześniej prasa w Stanach Zjednoczonych. Tak więc i gazety rumuńskie podchwyciły zdjęcie Barnei dla własnych celów. Zainteresowanie tematem wykroczyło poza tak zwany sezon ogórkowy i stało się przedmiotem wieloletnich dociekań.
Biolog Alexandru Sift (zmarł w 1993 r.) był autorem tekstów przyrodniczych, opisujących ekosystem Hoia-Baciu z uwzględnieniem deformacji miejscowego drzewostanu. Stwierdził brak działań człowieka, ukierunkowanych na to, by świadomie odkształcać pnie. Zauważył idealnie okrągłą polanę, na której brakowało trawy. Owa "Poiana Rotunda" - bo tak ją nazwał - była także miejscem, z którego obserwował plamy światła na niebie i pomiędzy drzewami, nie umiejąc wytłumaczyć, skąd pochodzą, ani czym są. Bardzo rzadko dostrzegał te obiekty gołym okiem, większość z nich uwidaczniała się na jego zdjęciach, dopiero po wywołaniu kliszy. 
Badania Sifta kontynuuje obecnie Adrian Patru, chemik z zawodu. Fascynacja zjawiskami nienaukowymi jest odrębną, prywatną sferą jego życia. Temat Hoia-Baciu opracowuje bez chemicznego żargonu, bez analizy chemicznej i bez chemicznych eksperymentów.
Turystyka.
W pobliżu Hoia-Baciu mieści się skansen Romulus Vuia i bardzo zaniedbane stanowisko archeologiczne. Znad skraju lasu widać rozległą panoramę miasta Kluż-Napoka. 
Różnorodne legendy miejskie na temat Hoia-Baciu zostały skutecznie wykorzystane w kampanii reklamowej. Miejsce przyciąga osoby fascynujące się okultyzmem, parapsychologią, radiestezją, kryptozoologią, kryptobotaniką, niezidentyfikowanymi obiektami latającymi, jogą, hipnozą, medytacją i sektami. 

</doc>
<doc id="4400018" url="https://pl.wikipedia.org/wiki?curid=4400018" title="Anthony Frederick Tonnos">
Anthony Frederick Tonnos

Anthony Frederick Tonnos (ur. 1 sierpnia 1935 w Port Colborne) – kanadyjski duchowny rzymskokatolicki, w latach 1984-2010 biskup Hamilton.
Życiorys.
Święcenia kapłańskie przyjął 27 maja 1961. 13 maja 1983 został prekonizowany biskupem pomocniczym Hamilton ze stolicą tytularną "Nationa". Sakrę biskupią otrzymał 12 lipca 1983. 2 maja 1984 objął urząd ordynariusza, ingres odbył się 18 czerwca. 24 września 2010 przeszedł na emeryturę.

</doc>
<doc id="4400019" url="https://pl.wikipedia.org/wiki?curid=4400019" title="Puchar Świata w skokach narciarskich 2018/2019 – Niżny Tagił">
Puchar Świata w skokach narciarskich 2018/2019 – Niżny Tagił

Czwarty oraz piąty konkurs indywidualny w ramach Pucharu Świata w skokach narciarskich 2018/2019 odbyły się w Niżnym Tagile w dniach 1–2 grudnia.
Kwalifikacje do pierwszego konkursu indywidualnego wygrał reprezentant Polski Piotr Żyła oddając skok równy rozmiarowi skoczni. Drugie miejsce zajął lider klasyfikacji generalnej Japończyk Ryōyū Kobayashi straciwszy do zwycięzcy pół punktu. Podium kwalifikacji uzupełnił Johann André Forfang, który uzyskał odległość o pół metra gorszą od zwycięzcy zawodów. Wszyscy reprezentanci Polski zdołali awansować do konkursu głównego. Wśród gospodarzy kwalifikację wywalczyło zaledwie czterech zawodników z dziesięciu zgłoszonych. Dienis Korniłow zdyskwalifikowany został za nieprzepisową długość nart. Kwalifikacje w całości przeprowadzono z drugiej platformy startowej.
Pierwszy konkurs indywidualny wygrał Norweg Johann André Forfang, któremu jako jedynemu w zawodach udało się przeskoczyć rozmiar skoczni, a miało to miejsce w pierwszej serii, gdzie lądował na 135,5 metrze. Drugie miejsce na podium zajął, z wynikiem gorszym o dwie dziesiąte punktu, zwycięzca kwalifikacji Piotr Żyła. Skład podium uzupełnił Ryōyū Kobayashi, który po pierwszej serii zajmował pierwsze miejsce. Jego strata wyniosła ponad dwa punkty do zwycięzcy konkursu. W czołowej dziesiątce z reprezentantów Polski uplasował się także Kamil Stoch na siódmej pozycji. Punktów nie udało się zdobyć Maciejowi Kotowi (36. miejsce) oraz Jakubowi Wolnemu (47. miejsce). Konkurs przeprowadzony został z czwartej oraz z piątej platformy startowej.
Kwalifikacje do drugiego konkursu wygrał reprezentant Japonii Ryōyū Kobayashi skacząc na odległość 129 metrów i uzyskując notę o ponad dwa punkty lepszą od Amerykanina Kevina Bicknera, który mimo uzyskania identycznej odległości co Japończyk sklasyfikowany został na miejscu drugim. Trzecie miejsce w zawodach zajął Niemiec Karl Geiger. W czołowej dziesiątce kwalifikacji wśród Polaków znaleźli się szósty Kamil Stoch oraz ósmy Piotr Żyła. Kwalifikacji nie udało się wywalczyć Jakubowi Wolnemu. Skakano z piątej belki.
W drugim konkursie indywidualnym zwyciężył, po raz trzeci w sezonie, Japończyk Ryōyū Kobayashi, umacniając się tym samym na pozycji lidera klasyfikacji generalnej Pucharu Świata. Ze stratą prawie czternastu punktów na drugim miejscu sklasyfikowany został Norweg Johann André Forfang. Trzecie miejsce wywalczył Piotr Żyła, który po pierwszej serii zajmował dziesiątą lokatę. Z reprezentantów Polski czwarty był Kamil Stoch, a jedenasty Dawid Kubacki. Stefan Hula (36. miejsce) oraz Maciej Kot (41. miejsce) nie zdołali wywalczyć awansu do serii finałowej. W pierwszej serii upadkiem zakończył się skok Richarda Freitaga, lecz z racji, że uzyskana przez niego odległość wyniosła wymagane 95% rozmiaru skoczni został dopuszczony do udziału w serii drugiej, gdzie ostatecznie zajął trzydzieste pierwsze miejsce. Zawody rozegrano z szóstej belki startowej.
Jury.
Dyrektorem konkursów podczas zawodów Pucharu Świata w Niżnym Tagile był Siergiej Żyrianow oraz z ramienia Międzynarodowej Federacji Narciarskiej, dyrektor zawodów Pucharu Świata, Walter Hofer. Jego asystentem będzie, podobnie jak w innych oficjalnych zawodach organizowanych przez FIS, Borek Sedlák. Sędzią technicznym był Jani Hyvärinen, a jego asystentem – Nikołaj Pietrow. Kontrolą sprzętu zajmowali się Sepp Gratzer, oraz Toni Guggemoos.

</doc>
<doc id="4400023" url="https://pl.wikipedia.org/wiki?curid=4400023" title="Nikołaj Iwanow (lekkoatleta)">
Nikołaj Iwanow (lekkoatleta)

Nikołaj Nikołajewicz Iwanow (ros. Николай Николаевич Иванов, ur. 2 czerwca 1942 w Atkarsku) – radziecki lekkoatleta, sprinter, dwukrotny wicemistrz Europy.
Zdobył srebrny medal w sztafecie 4 × 100 metrów na mistrzostwach Europy w 1966 w Budapeszcie (sztafeta radziecka biegła w składzie: Edwin Ozolin, Amin Tujakow, Borys Sawczuk i Iwanow). Iwanow zajął również 7. miejsce w finale biegu na 100 metrów. Na europejskich igrzyskach halowych w 1967 w Pradze zdobył złoty medal w sztafecie 4 × 2 okrążenia (która wystąpiła w składzie: Iwanow, Wasyl Anisimow, Aleksandr Bratczikow i Sawczuk).
Odpadł w półfinale biegu na 200 metrów na igrzyskach olimpijskich w 1968 w Meksyku, a radziecka sztafeta 4 × 100 metrów z Iwanowem w składzie została zdyskwalifikowana w półfinale.
Ponownie zdobył srebrny medal w sztafecie 4 × 100 metrów (w składzie: Aleksandr Lebiediew, Władisław Sapieja, Iwanow i Wałerij Borzow) na mistrzostwach Europy w 1969 w Atenach, a w biegu na 200 metrów odpadł w półfinale.
Był mistrzem ZSRR w biegu na 200 metrów w 1968.
Iwanow poprawił rekord ZSRR w biegu na 200 metrów czasem 20,5 s (17 sierpnia 1968 w Leninakanie) oraz kilkakrotnie poprawiał rekord ZSRR w sztafecie 4 × 100 metrów do wyniku 38,9 s (4 października 1968 w Meksyku).

</doc>
<doc id="4400028" url="https://pl.wikipedia.org/wiki?curid=4400028" title="Fabio Balaso">
Fabio Balaso

Fabio Balaso (ur. 20 października 1995 w Camposampiero) – włoski siatkarz, reprezentant Włoch, grający na pozycji libero. 
Sukcesy klubowe.
Klubowe Mistrzostwa Świata:
Mistrzostwo Włoch:
Liga Mistrzów:
Puchar Włoch:
Sukcesy reprezentacyjne.
Mistrzostw Świata U-23:
Puchar Wielkich Mistrzów:
Igrzyska Śródziemnomorskie:
Mistrzostwa Europy:
Mistrzostwa Świata:

</doc>
<doc id="4400030" url="https://pl.wikipedia.org/wiki?curid=4400030" title="Rotdon">
Rotdon

Rotdon (łac. "Diocesis Rotdonensis") – stolica historycznej diecezji w metropolii Tarragona. 
Współcześnie miasto Roses we wspólnocie autonomicznej Katalonia, w Hiszpanii. Obecnie katolickie biskupstwo tytularne ustanowione w 1969 przez papieża Pawła VI.

</doc>
<doc id="4400037" url="https://pl.wikipedia.org/wiki?curid=4400037" title="Chilling Adventures of Sabrina (serial telewizyjny)">
Chilling Adventures of Sabrina (serial telewizyjny)

Chilling Adventures of Sabrina – amerykański serial (dramat, horror) wyprodukowany przez Warner Bros. Television, który jest luźną adaptacją komiksu o tym samym tytule wydawanego przez Archie Comics.
Wszystkie 10 odcinków pierwszej serii zostało udostępnionych 26 października 2018 roku na platformie Netflix.
Serial opowiada o przygodach Sabriny Spellman, nastoletniej czarownicy.
Produkcja.
6 grudnia 2017 roku platforma Netflix zamówiła pierwszy sezon serialu opartego na komiksie "Chilling Adventures of Sabrina" wydawanego przez Archie Horror – imprintu wydawnictwa Archie Comics. Serię rozdzielono na dwie części - pierwsza liczy dziesięć odcinków, a druga - dziewięć. Jedenastym odcinkiem pierwszej części jest świąteczny epizod specjalny o tytule "Zimowa opowieść".
Na początku stycznia 2018 roku ogłoszono, że tytułową rolę zagra Kiernan Shipka, a w kolejnym miesiącu poinformowano, że Jaz Sinclair, Chance Perdomo, Michelle Gomez, Lucy Davis, Miranda Otto i Richard Coyle dołączyli do obsady.
W marcu 2018 roku ogłoszono, że w serialu zagrają również: Bronson Pinchot, Ross Lynch, Tati Gabrielle, Abigail Cowen oraz Adeline Rudolph, a z kolei w maju 2018 poinformowano, że Justin Dobies otrzymał rolę jako Tommy Kinkle.
Dnia 18 grudnia 2018 platforma Netflix zamówiła trzecią i czwartą część serialu, o łącznej ilości 16 odcinków. W połowie 2020 roku – 8 lipca – Netflix anulował serię, tym samym kończąc ją na 4 częściach. 

</doc>
<doc id="4400049" url="https://pl.wikipedia.org/wiki?curid=4400049" title="Nicut">
Nicut

Nicut – jednostka osadnicza w Stanach Zjednoczonych, w stanie Oklahoma, w hrabstwie Sequoyah.

</doc>
<doc id="4400050" url="https://pl.wikipedia.org/wiki?curid=4400050" title="Macron">
Macron

Macron S.p.A. – włoskie przedsiębiorstwo odzieżowe z siedzibą w Crespellano, w prowincji Bolonia.
Historia.
Przedsiębiorstwo Macron zostało założone w 1971 roku jako dystrybutor amerykańskich marek sportowych we Włoszech. Do 1994 roku firma skupiała się na imporcie sportowych produktów elektronicznych z USA. Znaczący rozwój firmy miał miejsce w 1994 roku i zbiegł się z przeniesieniem głównego biura do Crespellano.
Od 1994 roku firma rozpoczęła produkcję wyrobów pod własną marką.
W 2014 roku, między Macron i angielskim klubem Bolton Wanderers podpisano umowę o nazewnictwie stadionu klubu o nazwie Macron Stadium, nazwa pozostaje aż do końca 2018 roku. Firma została również sponsorem technicznym klubu.
Macron jest sponsorem technicznym (producentem strojów), zwłaszcza w piłce nożnej. W tym sporcie jest obecny od 2001 roku i od tego czasu sponsoruje Bolonię. Do dnia dzisiejszego firma ubrała około 300 zespołów, zarówno kluby, jak i reprezentacje, w 40 krajach i w 8 różnych dyscyplinach takich jak baseball, koszykówka, siatkówka, futsal, piłka ręczna oraz rugby.
W piłce nożnej Macron produkuje stroje dla reprezentacji Albanii, Andory, Armenii, Białorusi, Cypru, Kenii, Liechtensteinu, Luksemburga, San Marino oraz Wysp Owczych. Wśród znanych klubów sponsorowanych przez Macrona, wymienić można AJ Auxerre, APOEL FC, FC Nantes, Real Sociedad, Trabzonspor, Viktorię Pilzno oraz Vitórię SC. W Polsce firma jest sponsorem technicznym piłkarskich drużyn Gryfa Wejherowo, Lecha Poznań i Wisły Kraków.
Od 2016 roku jest sponsorem technicznym szkockiej reprezentacji rugby, a od 2017 Włoch.

</doc>
<doc id="4400051" url="https://pl.wikipedia.org/wiki?curid=4400051" title="Notchietown">
Notchietown

Notchietown – jednostka osadnicza w Stanach Zjednoczonych, w stanie Oklahoma, w hrabstwie Sequoyah.

</doc>
<doc id="4400053" url="https://pl.wikipedia.org/wiki?curid=4400053" title="Tim Grozer">
Tim Grozer

Tim Grozer (ur. 14 października 1998 w Budapeszcie) – niemiecki siatkarz pochodzenia węgierskiego, grający na pozycji przyjmującego.
Tim Grozer pochodzi z węgiersko-niemieckiej rodziny. Jego babcia i rodzice uprawiali siatkówkę, a także brat Georg i siostra Dora.
Sukcesy klubowe.
Liga belgijska:
Puchar Niemiec:

</doc>
<doc id="4400054" url="https://pl.wikipedia.org/wiki?curid=4400054" title="Pinhook Corners">
Pinhook Corners

Pinhook Corners – jednostka osadnicza w Stanach Zjednoczonych, w stanie Oklahoma, w hrabstwie Sequoyah.

</doc>
<doc id="4400055" url="https://pl.wikipedia.org/wiki?curid=4400055" title="Redbird Smith">
Redbird Smith

Redbird Smith – jednostka osadnicza w Stanach Zjednoczonych, w stanie Oklahoma, w hrabstwie Sequoyah.

</doc>
<doc id="4400058" url="https://pl.wikipedia.org/wiki?curid=4400058" title="I bitwa w Szampanii">
I bitwa w Szampanii

I bitwa w Szampanii – jedna z bitew I wojny światowej, która rozegrała się na froncie zachodnim. Stoczona została w dniach od 20 grudnia 1914 do 17 marca 1915. 
Tło bitwy.
Na początku listopada niemiecka ofensywa we Flandrii dobiegła końca i Francuzi zaczęli rozważać kolejne operacje ofensywne. Ataki Francuzów zmusiły Niemcy do utrzymania większej liczby sił na zachodzie. Po przeanalizowaniu możliwości ofensywy. Pomimo niedoborów wyposażenia, artylerii i amunicji, które doprowadziły Joffre'a do wątpliwości, czy można uzyskać sukces, Niemcom nie było wolno swobodnie koncentrować swoich sił przeciwko Rosji. Główne ataki miały być wykonane w Artois przez 10. armię w kierunku Cambrai i przez czwartą armię w Szampanii, od Suippes w kierunku Rethel. Celem było zablokowanie Niemcom możliwości przeniesienia oddziałów i zmuszenie Niemców do odwrotu.
Bitwa.
Główna bitwa rozpoczęła się 20 grudnia 1914 roku, kiedy I i XVII Korpus Kolonialny Francji zaatakował i osiągnął niewielkie zyski. 21 grudnia XII Korpus nie zdołał przesunąć frontu, ponieważ większość luk w niemieckim drucie kolczastym została pokryta karabinami maszynowymi, co uniemożliwiało ruch w zasięgu luf karabinów. Atak XII Korpusu został zatrzymany, a piechota rozpoczęła operacje wydobywcze, a artyleria bombardowała niemieckie linie obrony. 30 grudnia Francuzi rozpoczęli nowy atak, ponieważ Niemcy zaatakowali II Korpus na prawej flance, gdzie zdobyli trzy linie obrony i zabili wielu żołnierzy. Następnego dnia II Korpus odbił większość straconej ziemi, ale Niemcy dokonali czterech dużych kontrataków przeciwko Czwartej Armii, które to zdezorganizowały francuską ofensywę. W ciągu następnych kilku dni Francuzi użyli ognia artyleryjskiego, by wywierać presję na Niemcach. Francuskie ataki trwały przez kolejne dwa tygodnie, niewielka ilość ziem została dzięki temu przez nich odbita. Ofensywa zakończyła się 13 stycznia 1915 roku. 
W połowie stycznia rozpoczął niemiecki atak na północ od Soissons, ale został dokonany przez niewielką liczbę żołnierzy w celu zachowania rezerw dla operacji na froncie wschodnim, a francuscy obrońcy odparli atak. Pod koniec stycznia Niemcy dokonali ataku przeciwko Trzeciej Armii Francuskiej, która broniła umocnień na wysokości Aubréville w pobliżu głównej linii kolejowej do Verdun. Potyczki trwały jeszcze do marca 1915 roku. Żadna ze stron nie uzyskała przewagi dzięki stoczeniu tej bitwy. 
Straty.
W 2005 oszacowano, że podczas I bitwy w Szampanii poległo ok. 240 000 francuskich żołnierzy oraz 45 000 niemieckich. W 2012 uznano, iż liczba poległych Niemców mogła wynieść 47 tysięcy. 

</doc>
<doc id="4400060" url="https://pl.wikipedia.org/wiki?curid=4400060" title="Remy (Oklahoma)">
Remy (Oklahoma)

Remy – jednostka osadnicza w Stanach Zjednoczonych, w stanie Oklahoma, w hrabstwie Sequoyah.

</doc>
<doc id="4400061" url="https://pl.wikipedia.org/wiki?curid=4400061" title="Cándido Genaro Rubiolo">
Cándido Genaro Rubiolo



</doc>
<doc id="4400064" url="https://pl.wikipedia.org/wiki?curid=4400064" title="Short (Oklahoma)">
Short (Oklahoma)

Short – jednostka osadnicza w Stanach Zjednoczonych, w stanie Oklahoma, w hrabstwie Sequoyah.

</doc>
<doc id="4400065" url="https://pl.wikipedia.org/wiki?curid=4400065" title="Héctor Luis Zordán">
Héctor Luis Zordán



</doc>
<doc id="4400068" url="https://pl.wikipedia.org/wiki?curid=4400068" title="Gustavo Gabriel Zurbriggen">
Gustavo Gabriel Zurbriggen



</doc>
<doc id="4400069" url="https://pl.wikipedia.org/wiki?curid=4400069" title="Linia kolejowa Lhasa – Xigazê">
Linia kolejowa Lhasa – Xigazê

Linia kolejowa Lhasa – Xigazê (chiń. 拉日铁路) – dwutorowa, niezelektryfikowana linia kolejowa o długości 253 km położona w Tybetańskim Regionie Autonomicznym. Łączy dwa największe miasta regionu Lhasę oraz Xigazê. Podróż na tej trasie zajmuje obecnie około trzech godzin. W przyszłości planowane jest przedłużenie do Nepalu. 
Historia.
Wraz z ukończeniem w 2006 roku linii kolejowej Xining – Lhasa, rozpoczęto planowanie jej przedłużenia do Xigazê. Budowa linii rozpoczęła się 26 września 2010 roku. Ze względu na trudną topografię trzeba było zbudować 29 tuneli i 96 mostów, co stanowiło 45,8% całkowitej długości nowo zbudowanej trasy. Prace budowlane zostały ukończone w lipcu 2014 roku. Koszty budowy wyniosły 13,3 miliarda juanów (około 1,6 miliarda euro). Z kosztem budowy 50 000 juanów (6100 euro) na metr, jest to najdroższa linia kolejowa zbudowana do tej pory w Chinach. Oficjalne otwarcie trasy odbyło się 16 sierpnia 2014 roku. Do obsługi linii skierowano spalinowe lokomotywy EDM JT56ACe przystosowane do jazdy w warunkach wysokogórskich. 
Przyszłość.
W 2015 roku ogłoszono, że trasa z Xigazê powinna zostać przedłużona o 540 km do Zongga (宗嘎镇), datę planowanego otwarcia wyznaczono na 2020 rok. W liście intencyjnym z czerwca 2018 roku podpisanym przez przewodniczącego ChRL Xi Jinpinga i premiera Nepalu Khadgę Prasad Oli, trasa zostanie przedłużona o kolejne 150 km do 2025 roku przez przejście graniczne Rasuwagadhi do Katmandu. Uruchomienie zaplanowano na 2025 rok.

</doc>
<doc id="4400070" url="https://pl.wikipedia.org/wiki?curid=4400070" title="Maksym Marusycz">
Maksym Marusycz

Maksym Wiaczesławowycz Marusycz, ukr. Максим Вячеславович Марусич (ur. 17 lipca 1993 w Połtawie) – ukraiński piłkarz, grający na pozycji pomocnika.
Kariera piłkarska.
Kariera klubowa.
Wychowanek klubu Worskła Połtawa, barwy którego bronił w juniorskich mistrzostwach Ukrainy (DJuFL). 16 października 2010 roku rozpoczął karierę piłkarską w młodzieżowej drużynie Worskły. W lipcu 2014 przeszedł do Karpat Lwów, ale wkrótce 31 sierpnia kontrakt został anulowany. Po półrocznej przerwie wiosną 2015 został piłkarzem klubu Hirnyk-Sport Komsomolsk. W marcu 2016 przeniósł się do Desny Czernihów. W lipcu 2016 jako wolny agent wrócił do Hirnyka-Sport Komsomolsk. Na początku 2017 został piłkarzem litewskiego FK Jonava. 13 marca 2018 podpisał kontrakt z FK Rīgas Futbola skola. W sierpniu 2019 przeniósł się do FK Jelgava. 14 stycznia 2020 opuścił łotewski klub.
Kariera reprezentacyjna.
W 2008 występował w juniorskiej reprezentacji U-16, a w 2014 bronił barw młodzieżowej reprezentacji Ukrainy.

</doc>
<doc id="4400073" url="https://pl.wikipedia.org/wiki?curid=4400073" title="Liberty (hrabstwo Sequoyah)">
Liberty (hrabstwo Sequoyah)

Liberty – jednostka osadnicza w Stanach Zjednoczonych, w stanie Oklahoma, w hrabstwie Sequoyah.

</doc>
<doc id="4400075" url="https://pl.wikipedia.org/wiki?curid=4400075" title="Guillermo José Garlatti">
Guillermo José Garlatti



</doc>
<doc id="4400077" url="https://pl.wikipedia.org/wiki?curid=4400077" title="Box (Oklahoma)">
Box (Oklahoma)

Box – jednostka osadnicza w Stanach Zjednoczonych, w stanie Oklahoma, w hrabstwie Sequoyah.

</doc>
<doc id="4400079" url="https://pl.wikipedia.org/wiki?curid=4400079" title="Blackgum">
Blackgum

Blackgum – jednostka osadnicza w Stanach Zjednoczonych, w stanie Oklahoma, w hrabstwie Sequoyah.

</doc>
<doc id="4400081" url="https://pl.wikipedia.org/wiki?curid=4400081" title="Cryptopterus">
Cryptopterus



</doc>
<doc id="4400082" url="https://pl.wikipedia.org/wiki?curid=4400082" title="Badger Lee">
Badger Lee

Badger Lee – jednostka osadnicza w Stanach Zjednoczonych, w stanie Oklahoma, w hrabstwie Sequoyah.

</doc>
<doc id="4400083" url="https://pl.wikipedia.org/wiki?curid=4400083" title="Aurelio José Kühn Hergenreder">
Aurelio José Kühn Hergenreder



</doc>
<doc id="4400084" url="https://pl.wikipedia.org/wiki?curid=4400084" title="Meridian (hrabstwo Stephens)">
Meridian (hrabstwo Stephens)

Meridian – jednostka osadnicza w Stanach Zjednoczonych, w stanie Oklahoma, w hrabstwie Stephens.

</doc>
<doc id="4400091" url="https://pl.wikipedia.org/wiki?curid=4400091" title="Jakub Przybylski (działacz)">
Jakub Przybylski (działacz)



</doc>
<doc id="4400092" url="https://pl.wikipedia.org/wiki?curid=4400092" title="Troy Caupain">
Troy Caupain

 
Troy Caupain (ur. 29 listopada 1995 w Nowym Jorku) – amerykański koszykarz, występujący na pozycji rozgrywającego, obecnie zawodnik Darüşşafaka Tekfen.
12 września 2019 dołączył do obozu szkoleniowego Portland Trail Blazers. 18 października opuścił klub.
21 lutego 2020 został zawodnikiem belgijskiego Filou Ostenda. 31 lipca dołączył do niemieckiego Ratiopharmu Ulm.
29 czerwca 2021 zawarł umowę z tureckim Darüşşafaka Tekfen.

</doc>
<doc id="4400095" url="https://pl.wikipedia.org/wiki?curid=4400095" title="Oakhurst (Oklahoma)">
Oakhurst (Oklahoma)

Oakhurst – jednostka osadnicza w Stanach Zjednoczonych, w stanie Oklahoma, w hrabstwie Tulsa.

</doc>
<doc id="4400096" url="https://pl.wikipedia.org/wiki?curid=4400096" title="Wybory prezydenckie w Stanach Zjednoczonych w Kalifornii w 1972 roku">
Wybory prezydenckie w Stanach Zjednoczonych w Kalifornii w 1972 roku

Wybory prezydenckie w Stanach Zjednoczonych w Kalifornii w 1972 roku – odbyły się 7 listopada 1972, jako część czterdziestych siódmych wyborów prezydenckich w których wszystkie 50 stanów oraz Dystrykt Kolumbii wzięło udział. 
Wyborcy w Kalifornii wybrali elektorów, aby reprezentowali ich w głosowaniu powszechnym w kolegium elektorskim.
Kalifornia została zdobyta przez kandydata Republikanów - ówczesnego prezydenta Richard'a Nixon'a.

</doc>
<doc id="4400100" url="https://pl.wikipedia.org/wiki?curid=4400100" title="Turley">
Turley

Turley – jednostka osadnicza w Stanach Zjednoczonych, w stanie Oklahoma, w hrabstwie Tulsa.

</doc>
<doc id="4400109" url="https://pl.wikipedia.org/wiki?curid=4400109" title="Heinrich Hofmann (malarz)">
Heinrich Hofmann (malarz)

Heinrich Johann Michael Ferdinand Hofmann (ur. 19 marca 1824 w Darmstadt, zm. 23 czerwca 1911 w Dreźnie) – niemiecki malarz i ilustrator.
Życiorys.
Heinrich Hofmann dorastał w rodzinie o zainteresowaniach artystycznych. Jego ojciec, publicysta i adwokat Heinrich Karl Hofmann (1795–1845), malował akwarele, jego matka Sophie Hofmann, z d. Volhard (1798–1854) przed ślubem prowadziła zajęcia artystyczne, utalentowani byli również jego czterej bracia. Jednakże tylko Heinrich jako jedyny z całej rodziny uczynił malarstwo swoim źródłem zarobkowania. Był wujem malarza i grafika Ludwiga von Hofmanna.
Pierwsze lekcje plastyki pobierał u nadwornego grawera Ernsta Raucha w Darmstadt. W 1842 roku dostał się na Akademię Sztuk Pięknych w Düsseldorfie i tam uczył się w klasie malarstwa Theodora Hildebrandta. Później należał do zespołu pracowni Wilhelma von Schadow, gdzie stworzył swoje pierwsze ważne dzieło – scenę z życia króla Alboina.
Następnie wyjechał na studia do Holandii i Francji. W 1846 Hofmann studiował na Akademii Sztuk Pięknych w Antwerpii. Później po długim pobycie w Monachium powrócił do Darmstadt w 1848 roku i rozpoczął intensywny okres portretowania. Dzięki działalności politycznej jego rodziny miał dostęp do wpływowych osobistości. W tym czasie namalował dwa portrety Heinricha von Gagerna i jeden Justusa von Liebiga (portret Justusa von Liebiga stał się własnością królowej Anglii Elżbiety II). Hofmann udał się do Drezna w 1851 roku w celu utworzenia galerii obrazów. W 1853 roku wyjechał do Pragi, gdzie namalował portret Dr. Beera, wielkiego mistrza bractwa krzyżowców.
W 1853 Hofmann powrócił do Darmstadt. Na początku roku 1854 zmarła jego ukochana matka. Jej śmierć głęboko go poruszyła i zainspirowała do namalowania pierwszego ważnego dzieła o tematyce religijnej: „Grablegung Christi”.
Jesienią 1854 wyruszył do Włoch. Pierwszy dłuższy pobyt w Wenecji wykorzystał do studiowania dzieł Giorgione, Belliniego i Giotto (w pobliskiej Padwie). Po dwumiesięcznym pobycie we Florencji w styczniu 1855 Hofmann udał się do Rzymu. Prowadził w tym okresie intensywną korespondencję z rodziną oraz szczegółowy pamiętnik co daje wgląd w jego twórczość. Zachwycił się dziełami starożytności, chrześcijaństwa i renesansu.
Wkrótce po przybyciu do Rzymu został przedstawiony Peterowi von Corneliusowi i często bywał u niego jako gość. Gdy w roku 1854 rozpoczął prace nad obrazem „Die Gefangennehmung Christi”, wzbudził zainteresowanie Corneliusa, który przez cztery lata doradzał Hofmannowi. Obraz został ukończony w roku 1858 i zakupiony przez książęcą Gemäldegalerie w Darmstadt.
Hofmann powrócił do Darmstadt w 1858 roku. Tam w następnym roku poślubił Elisabeth Werner. Małżeństwo pozostało bezdzietne.
Ponownie zajął się portretowaniem. W tym czasie stworzył także duży ołtarz dla kościoła w Obermörlen (Hesja): „Madonna mit dem Christkind und Paulus und Petrus”. Nieco później powstał ołtarz kościoła w Væggerløse na Falsterze (Dania): „Auferstandener Christus”.
W roku 1862 Hofmannowie przenieśli się do Drezna. W 1870 Heinrich Hofmann został mianowany następcą profesora Johanna Karla Ulricha Bähra na Akademii Sztuk Pięknych w Dreźnie, której był już członkiem honorowym. W 1872 roku został odznaczony Złotym Medalem Orderu Alberta przez króla Jana, a później przez króla Alberta. W roku 1891 zmarła jego żona, a on sam wkrótce potem przeszedł na emeryturę zajmując się życiem prywatnym. Z jego listów wiadomo, że aż do swojej śmierci 23 czerwca 1911 tworzył kolejne dzieła.
Do najbardziej znanych prac Hofmanna należą cztery obrazy należące do Riverside Church w Nowym Jorku. Są to: „Christus und der reiche Jüngling”, „Christus in Gethsemane”, „Der Jesusknabe im Tempel” i „Bildnis Christi”. Według Riverside Church obraz „Christus in Gethsemane” jest prawdopodobnie najczęściej kopiowanym obrazem na świecie.
Obrazy religijne Hofmanna w dalszym ciągu cieszą się dużą popularnością. Jest to spowodowane również dzięki publikacji jego obrazów i szkiców dotyczących tematu życia Jezusa i biblijnej interpretacji „The Second Coming of Christ” autorstwa hinduskiego filozofa i nauczyciela jogi Paramahansy Joganandy.

</doc>
<doc id="4400114" url="https://pl.wikipedia.org/wiki?curid=4400114" title="Jardín de la Casa Sorolla (obraz 1918–1919)">
Jardín de la Casa Sorolla (obraz 1918–1919)

Jardín de la Casa Sorolla – obraz hiszpańskiego malarza Joaquína Sorolli namalowany techniką olejną w stylu luministycznym (hiszp. "luminismo valenciano") w 1919 roku.
Obraz przedstawia ogród znajdujący się przy madryckim domu malarza (obecnie znajduje się tam Muzeum Sorolla, a ogród jest zachowany do dziś). Wstępne plany ogrodu nakreślił sam Sorolla, część ukazaną na obrazie zaprojektował pod wpływem zafascynowania elementami andaluzyjskimi, inspiracją były ogrody Alkazaru w Sewilli. Część ta była pierwszą zrealizowaną, dlatego nazywa się ją Ogrodem Pierwszym. Został on utworzony pod koniec 1911 roku, kiedy rodzina Sorolla przeniosła się do Madrytu.
Między 1916 a 1920 rokiem Sorolla uwieczniał na płótnie swój przydomowy ogród z różnych punktów widzenia. Ta wersja powstała jako jedna z ostatnich. Przedstawia środkowy fragment ogrodu o rozmieszczeniu typowo hiszpańskim z fontanną z białego marmuru w centrum oraz czterema odchodzącymi od niej dróżkami. W tle można dojrzeć bujną roślinność pnącą się po fasadzie domu i okalającą ławę wykonaną w technice azulejo. Głównym tematem obrazu jest ukazanie światła, które tworzy ciepły, pełen życia nastrój w intymnej atmosferze roślinnego otoczenia.

</doc>
<doc id="4400117" url="https://pl.wikipedia.org/wiki?curid=4400117" title="Mohamed Bamba">
Mohamed Bamba

 
Mohamed Karlakwan Damala Bamba (ur. 12 maja 1998 w Nowym Jorku) – amerykański koszykarz, występujący na pozycji środkowego, aktualnie zawodnik zespołu Los Angeles Lakers.
W 2015 wystąpił w meczu gwiazd szkół średnich Nike The Trip. W 2016 zdobył brązowy medal podczas turnieju Adidas Nations. Rok później wystąpił w trzech meczach wschodzących gwiazd - Nike Hoop Summit, Jordan Classic, McDonald’s All-American Game. Został też wybrany najlepszym zawodnikiem szkół średnich stanu Pensylwania. 
9 lutego 2023 został wytransferowany do Los Angeles Lakers.

</doc>
<doc id="4400120" url="https://pl.wikipedia.org/wiki?curid=4400120" title="Origins (album Imagine Dragons)">
Origins (album Imagine Dragons)

Origins – czwarty album studyjny amerykańskiego zespołu Imagine Dragons, wydany 9 listopada 2018 roku przez wytwórnię Interscope Records, należącą do Universal Music Group.

</doc>
<doc id="4400130" url="https://pl.wikipedia.org/wiki?curid=4400130" title="1 Grupa Lotnicza">
1 Grupa Lotnicza

1 Grupa Lotnicza – związek organizacyjny lotnictwa Wojska Polskiego.
Historia grupy.
Wiosną 1929 roku, w celu usprawnienia dowodzenia jednostkami, została utworzona 1 Grupa Aeronautyczna. Podstawą utworzenia grupy był rozkaz ministra spraw wojskowych B. Og. Org. L. 10717/1928 o wprowadzeniu w życie nowej organizacji Aeronautyki na stopie pokojowej oraz zarządzenie szefa Departamentu Aer. L. 701/tjn. z 6 lutego 1929 roku „Zestawienie składów osobowych i etatów aeronautyki na stopie pokojowej”. Dowódca grupy i szef sztabu zostali wyznaczeni na stanowiska 27 kwietnia 1929 roku
Dowódcy grupy z siedzibą w Warszawie podporządkowano 1 pułk lotniczy w Warszawie oraz 5 pułk lotniczy w Lidzie i 2 batalion balonowy w Jabłonnie (od 25 stycznia 1934 roku – garnizon Legionowo). 
22 sierpnia tego roku minister spraw wojskowych zaszeregował stanowiska oficerskie, „objęte nową organizacją Aeronautyki (P. S. 10–800) do poszczególnych kategorii dodatku służbowego”: dowódca grupy aeronautycznej (do kat. V), I oficer sztabu grupy aeronautycznej (do kat. VIB) oraz oficer sztabu grupy aeronautycznej (do kat. VIIB).
12 września 1929 roku zostały określone zadania dowódcy grupy, które obejmowały nadzór nad doskonaleniem personelu latającego pułków według wytycznych szefa Departamentu Aeronautyki MSWojsk. oraz samodzielne organizowanie ćwiczeń broni połączonych z udziałem lotnictwa, ćwiczeń o charakterze wybitnie lotniczym, gier wojennych, ćwiczeń aplikacyjnych, ćwiczeń OPL oraz wszelkiego rodzaju zawodów lotniczych i zawodów z zakresu przysposobienia wojskowego.
W 1931 roku, w związku z likwidacją 2 Grupy Aeronautycznej, w skład 1 Grupy Aeronautycznej został włączony 4 pułk lotniczy i 1 batalion balonowy z Torunia.
Z dniem 1 września 1931 roku minister spraw wojskowych zmniejszył skład osobowy dowództwa grupy likwidując stanowiska II i III oficera sztabu oraz stanowiska trzech urzędników III kategorii. Z dniem 15 listopada 1932 roku minister spraw wojskowych dokonał kolejnej zmiany etatu dowództwa grupy aeronautycznej P. S. 10–800 z 8 grudnia 1928 roku polegającej na zastąpieniu podoficerów zawodowych kancelistów urzędnikami cywilnymi III kategorii. Jednocześnie minister zezwolił na pozostawienie podoficerów zawodowych na stanowiskach do 31 marca następnego roku.
Z dniem 1 stycznia 1936 roku, w ramach reorganizacji lotnictwa spowodowanej potrzebami przygotowań do zadań obrony kraju, dokonano zmian w składzie grup aeronautycznych. W skład grupy został włączony 6 pułk lotniczy, natomiast 4 pułk lotniczy i 1 batalion balonowy został podporządkowany dowódcy 3 Grupy Lotniczej w Krakowie. W ten sposób 1 Grupa objęła wszystkie formacje liniowe rozlokowane we wschodniej części kraju. W tym samym roku 1 Grupa Aeronautyczna została przemianowana na 1 Grupę Lotniczą.
Zgodnie z planem mobilizacyjnym „W” dowództwo 1 Grupy Lotniczej w razie zarządzenia mobilizacji było likwidowane. Pierwszego dnia mobilizacji powszechnej podoficerowie zawodowi i nadterminowi, wchodzący w skład personelu kancelaryjnego, mieli być odesłani do dyspozycji komendanta Wyższej Szkoły Wojennej, natomiast szeregowi zasadniczej służby wojskowej do 1 pułku lotniczego. Personel cywilny (stały i kontraktowy) miał być przekazy do dyspozycji dowódcy Okręgu Korpusu Nr I.

</doc>
<doc id="4400144" url="https://pl.wikipedia.org/wiki?curid=4400144" title="Nasirul Mulk">
Nasirul Mulk

Nasirul Mulk (ur. 17 sierpnia 1950 w dystrykcie Swat) – pakistański prawnik, od 1 czerwca do 18 sierpnia 2018 pełniący obowiązki premiera Pakistanu.
Życiorys.
Ukończył prawo na Uniwersytecie w Peszawarze. Później wykładał tam prawo oraz pełnił funkcję sędziego w peszawarskim sądzie przez siedemnaście lat. W 2005 został sędzią pakistańskiego Sądu Najwyższego. 6 czerwca 2014 stanął na czele Sądu Najwyższego i pełnił tę funkcję do 6 lipca 2015.
1 czerwca 2018 przejął obowiązki premiera Pakistanu i pełnił je do zaprzysiężenia rządu Imrana Khana w dniu 18 sierpnia 2018.
Życie prywatne.
Syn Kamrana Khana, senatora w latach 1973–1977. Jego młodszy brat – Shuja-ul-Mulk, w latach 2003–2009 również sprawował mandat senatora.

</doc>
<doc id="4400145" url="https://pl.wikipedia.org/wiki?curid=4400145" title="Open de Limoges">
Open de Limoges

Open de Limoges, właśc. Engie Open de Limoges (wcześniej znany też jako Open GDF Suez de Limoges oraz Open GDF Suez Région Limousin) – żeński turniej tenisowy kategorii WTA 125, rozgrywany od 2014 roku na twardych kortach w hali we francuskim Limoges. Początki turnieju sięgają roku 2007, kiedy był rangi ITF.

</doc>
<doc id="4400146" url="https://pl.wikipedia.org/wiki?curid=4400146" title="Jin Boyang">
Jin Boyang

Jin Boyang (; ur. 3 października 1997 w Harbinie) – chiński łyżwiarz figurowy, startujący w konkurencji solistów. Uczestnik igrzysk olimpijskich (2018, 2022), dwukrotny brązowy medalista mistrzostw świata (2016, 2017), mistrz czterech kontynentów (2018) oraz 5-krotny mistrz Chin (2014–2017, 2019).

</doc>
<doc id="4400148" url="https://pl.wikipedia.org/wiki?curid=4400148" title="Gustav Schürger">
Gustav Schürger

Gustav Schürger (ur. 4 stycznia 1908 w Schwabach w Bawarii, zm. 10 czerwca 1969 w Norymberdze) – niemiecki piłkarz wodny, lekarz internista, wicemistrz olimpijski z Berlina.
Występował w bawarskim klubie 07 Norymberga. Był członkiem kadry podczas Mistrzostw Europy w 1927, nie zdobył jednak medalu. Na Mistrzostwach Europy w 1934 powrócił do reprezentacji zdobywając srebrny medal po przegranym finale z reprezentacją Węgier. 
Znalazł się w składzie reprezentacji Niemiec, która w 1936 zdobyła srebrny medal na olimpiadzie w Berlinie. Rozegrał 6 spotkań.
Dalsze losy.
Studiował medycynę w Erlangen i praktykował jako lekarz internista w Norymberdze - Wöhrd. Podczas II wojny światowej był wykorzystywany jako lekarz. Został poważnie ranny w wyniku trafienia bombą w szpitalu, na skutek czego stracił wzrok. Z pomocą asystenta medycznego kontynuował swoją generalną praktykę po wojnie, dopóki jego młodszy syn Walter nie przejął jego spraw w 1963 roku.

</doc>
<doc id="4400154" url="https://pl.wikipedia.org/wiki?curid=4400154" title="Afanasij Sajczuk">
Afanasij Sajczuk

Afanasij Siemionowicz Sajczuk (, ur. w guberni besarabskiej, zm. 14 września 1914 w Poznaniu) – rosyjski generał major, uczestnik walk I wojny światowej.
Życiorys.
Pochodził z rodziny mieszczańskiej, a do wojska wstąpił w wieku 19 lat (1877), dobrowolnie. Wziął udział w wojnie rosyjsko-tureckiej. Ukończył Kijowską Junkierską Szkołę Piechoty (1880) w stopniu chorążego. W 1883 został podporucznikiem, w 1887 porucznikiem, natomiast w 1894 sztabskapitanem. W 1897 skończył Mikołajewską Akademię Sztabu Generalnego w Petersburgu. W czerwcu 1900 na własna prośbę wyjechał tłumić powstanie bokserów w Chinach. Awansował na kapitana w 1902, a w 1904 na podpułkownika. Walczył w wojnie rosyjsko-japońskiej (dowodząc batalionem) i został dwukrotnie ranny podczas oblężenia Port-Artur. Wzięty do niewoli opuścił ją pod słowem honoru, że nie weźmie udziału w dalszych walkach.
28 września/11 października 1905 odznaczono go Orderem św. Jerzego IV klasy i awansowano na pułkownika. Dowodził później 264. Loryjskim Pułkiem Piechoty (od 1907 do 1911), 203. Suchomskim Pułkiem Piechoty (od 1911 do 1914) oraz 1. brygadą 2. Dywizji Grenadierów (1914). Awansowany na stopień generała majora został 16/29 kwietnia 1914. 29 lipca/11 sierpnia 1914 został mianowany dowódcą 2. brygady 1. Dywizji Piechoty (mobilizacja przed wybuchem I wojny światowej). Brał udział w walkach na terenie Warmii. W wyniku fatalnego dowodzenia oddziały rosyjskie poniosły tu liczne klęski i ogromne straty w ludziach. Formacja Sajczuka została rozbita przez niemiecką 3. Rezerwową Dywizję Piechoty Kurta von Morgena pod Olsztynkiem, a jej resztki wycofały się pod Mierki i starły potem z Niemcami pod Gryźlinami. Dalszy odwrót odbywał się w stronę Jabłonki oraz jeziora Omulew, gdzie rosyjskie dowództwo straciło jakąkolwiek kontrolę nad oddziałami, które albo poddawały się wrogowi, albo samodzielnie i chaotycznie przedzierały poza okrążenie. Do niewoli dostali się wszyscy znaczący dowódcy, z których ostatnim był Sajczuk.
W trakcie konwojowania jeńców, z nieznanych przyczyn, został dźgnięty bagnetem przez strażnika (przyczyną zatargu mogła być próba ucieczki lub zdarcie pagonów, ale nie ustalono tego w sposób bezsporny). Z braku opieki lekarskiej, w miarę transportowania na zachód, jego stan pogarszał się. W sierpniu 1914 dotarł do Poznania, gdzie skierowano go do lazaretu garnizonowego na ul. Libelta (ówcześnie Królewskiej). Mimo pewnej poprawy w opiece zmarł 1/14 września 1914 (według źródeł niemieckich 15 września). Pochowano go z honorami wojskowymi 18 września 1914 na Prawosławnym Cmentarzu Garnizonowym (stoki Cytadeli). Z uwagi na chaos panujący w Rosji, wiadomość o jego śmierci nie dotarła tam jeszcze w 1916 i nie wiadomo czy kiedykolwiek uznano go oficjalnie za zmarłego. 

</doc>
<doc id="4400157" url="https://pl.wikipedia.org/wiki?curid=4400157" title="Tadeusz Kisielewski (ujednoznacznienie)">
Tadeusz Kisielewski (ujednoznacznienie)



</doc>
<doc id="4400162" url="https://pl.wikipedia.org/wiki?curid=4400162" title="Pokój paryski (1815)">
Pokój paryski (1815)

Pokój paryski (1815) – układ pokojowy Francji z "VI koalicją" z 20 listopada 1815 r. zawarty po powrocie Napoleona z Elby i bitwie pod Waterloo (100 dni Napoleona).
Był mniej korzystny dla Francji niż pokój paryski (1814). Francja musiała zapłacić reparacje wojenne 700 milionów franków, przywrócono granice z 1790 r. Wojska koalicji przez 5 lat miały okupować wyznaczone strefy, choć wycofano je już w 1818 r. 

</doc>
<doc id="4400163" url="https://pl.wikipedia.org/wiki?curid=4400163" title="SM UC-33">
SM UC-33

SM UC-33 – niemiecki podwodny stawiacz min z okresu I wojny światowej, jedna z 64 zbudowanych jednostek typu "UC II". Zwodowany 26 sierpnia 1916 roku w stoczni Vulcan w Hamburgu, został przyjęty do służby w Kaiserliche Marine 25 września 1916 roku. Włączony w skład 1. Flotylli U-Bootów Hochseeflotte, w czasie służby operacyjnej okręt odbył siedem misji bojowych, w wyniku których zatonęło 35 statków o łącznej pojemności BRT i okręt o wyporności 370 ton, zaś jeden statek o pojemności BRT został uszkodzony. SM UC-33 został zatopiony 26 września 1917 roku, staranowany przez brytyjski patrolowiec HMS P61 w Kanale Świętego Jerzego.
Projekt i budowa.
Sukcesy pierwszych niemieckich podwodnych stawiaczy min typu "UC I", a także niedostatki tej konstrukcji skłoniły dowództwo Cesarskiej Marynarki Wojennej z admirałem von Tirpitzem na czele do działań mających na celu budowę nowego, znacznie większego i doskonalszego typu okrętów podwodnych. Opracowany latem 1915 roku projekt okrętu, oznaczonego później jako typ "UC II", tworzony był równolegle z projektem przybrzeżnego torpedowego okrętu podwodnego typu "UB II". Głównymi zmianami w stosunku do poprzedniej serii były: instalacja wyrzutni torpedowych i działa pokładowego, zwiększenie mocy i niezawodności siłowni oraz wzrost prędkości i zasięgu jednostki, kosztem rezygnacji z możliwości łatwego transportu kolejowego (ze względu na powiększone rozmiary).
SM UC-33 zamówiony został 29 sierpnia 1915 roku jako osiemnasta jednostka z I serii okrętów typu "UC II" (numer projektu 41, nadany przez Inspektorat Okrętów Podwodnych), w ramach wojennego programu rozbudowy floty. Został zbudowany w stoczni Vulcan w Hamburgu jako jeden z 21 okrętów typu "UC II" zamówionych w tej wytwórni. Stocznia oszacowała czas budowy okrętu na 8 miesięcy. UC-33 otrzymał numer stoczniowy 72 ("Werk 72"). Stępkę okrętu położono w 1915 roku, został zwodowany 26 sierpnia 1916 roku, zaś do służby w Cesarskiej Marynarce Wojennej przyjęto go 25 września 1916 roku.
Dane taktyczno-techniczne.
SM UC-33 był średniej wielkości dwukadłubowym przybrzeżnym okrętem podwodnym. Długość całkowita wynosiła 49,4 metra, szerokość 5,22 metra i zanurzenie 3,68 metra (wykonany ze stali kadłub sztywny miał 39,3 metra długości i 3,65 metra szerokości). Wysokość (od stępki do szczytu kiosku) wynosiła 7,46 metra. Wyporność w położeniu nawodnym wynosiła 400 ton, a w zanurzeniu 480 ton. Jednostka miała wysoki, ostry dziób przystosowany do przecinania sieci przeciwpodwodnych; do jej wnętrza prowadziły trzy luki, zlokalizowane przed kioskiem, w kiosku i w części rufowej, prowadzący do maszynowni. Cylindryczny kiosk miał średnicę 1,4 metra i wysokość 1,8 metra, obudowany był opływową osłoną. Okręt napędzany był na powierzchni przez dwa 6-cylindrowe, czterosuwowe silniki Diesla MAN S6V23/34 o łącznej mocy 500 KM, zaś pod wodą poruszał się dzięki dwóm silnikom elektrycznym SSW o łącznej mocy 460 KM. Dwa wały napędowe obracały dwie śruby wykonane z brązu manganowego (o średnicy 1,9 metra i skoku 0,9 metra). Okręt osiągał prędkość 11,6 węzła na powierzchni i 6,7 węzła w zanurzeniu. Zasięg wynosił 10 040 Mm przy prędkości 7 węzłów w położeniu nawodnym oraz 54 Mm przy prędkości 4 węzłów pod wodą. Zbiorniki mieściły 63 tony paliwa, a energia elektryczna magazynowana była w dwóch bateriach akumulatorów 26 MAS po 62 ogniwa, zlokalizowanych pod przednim i tylnym pomieszczeniem mieszkalnym załogi. Okręt miał siedem zewnętrznych zbiorników balastowych. Dopuszczalna głębokość zanurzenia wynosiła 50 metrów, zaś czas zanurzenia 40 s.
Głównym uzbrojeniem okrętu było 18 min kotwicznych typu UC/200 w sześciu skośnych szybach minowych o średnicy 100 cm, usytuowanych w podwyższonej części dziobowej jeden za drugim w osi symetrii okrętu, pod kątem do tyłu (sposób stawiania – „pod siebie”). Układ ten powodował, że miny trzeba było stawiać na zaplanowanej przed rejsem głębokości, gdyż na morzu nie było do nich dostępu (co znacznie zmniejszało skuteczność okrętów). Uzbrojenie uzupełniały dwie zewnętrzne wyrzutnie torped kalibru 500 mm (umiejscowione powyżej linii wodnej na dziobie, po obu stronach szybów minowych), jedna wewnętrzna wyrzutnia torped kal. 500 mm na rufie (z łącznym zapasem 7 torped) oraz umieszczone przed kioskiem działo pokładowe kal. 88 mm L/30, z zapasem amunicji wynoszącym 130 naboi. Okręt miał trzy peryskopy Zeissa. Wyposażenie uzupełniała kotwica grzybkowa o masie 272 kg.
Załoga okrętu składała się z 3 oficerów oraz 23 podoficerów i marynarzy.
Służba.
25 września 1916 roku dowództwo UC-33 objął kpt. mar. (niem. "Kapitänleutnant") Martin Schelle. Po okresie szkolenia okręt został 16 grudnia włączony w skład 1. Flotylli U-Bootów Hochseeflotte, nie odnosząc do końca tego roku żadnych sukcesów. Obszarami działalności operacyjnej okrętu były najczęściej Morze Północne i Morze Irlandzkie.
W 1917 roku U-Boot działał bardzo aktywnie, co zaowocowało zatopieniem od lutego do lipca 34 statków o łącznym tonażu  BRT oraz niszczyciela o wyporności 370 ton. Największą spośród ofiar okazał się zbudowany w 1891 roku brytyjski parowiec „Hermione” (4011 BRT), płynący z ładunkiem drobnicy i koni z Buenos Aires do Liverpoolu, który 14 kwietnia doznał tak ciężkich uszkodzeń na minie 1,5 Mm na południe od latarni Coningbeg, że został osadzony na mieliźnie nieopodal Waterford i rozebrany później na złom. Spośród zatopionych okrętów najbardziej bolesną stratą był niszczyciel HMS „Cheerful” (370 ts), który 30 czerwca zatonął na minie na pozycji ze stratą 40 załogantów.
20 lipca 1917 roku nowym dowódcą UC-33 został por. mar. (niem. "Oberleutnant zur See") Alfred Arnold, dowodzący wcześniej UC-49. Pod jego rozkazami okręt zatopił dwie sporych rozmiarów brytyjskie jednostki: pochodzący z 1910 roku uzbrojony statek pasażerski „Akassa” (3919 BRT), przewożący drobnicę i pasażerów na trasie Liverpool – Afryka Zachodnia, który 13 sierpnia został storpedowany bez ostrzeżenia na pozycji (życie straciło siedmiu członków załogi) oraz zbudowany w 1914 roku uzbrojony parowiec „Spectator” (3808 BRT), płynący z ładunkiem drobnicy z Zatoki Stołowej do Liverpoolu, storpedowany bez ostrzeżenia 19 sierpnia na pozycji (nikt nie zginął).
26 września 1917 roku w Kanale Świętego Jerzego UC-33 przeprowadził nawodny atak torpedowy na zbudowany w 1914 roku duży brytyjski zbiornikowiec „San Zeferino” (6430 BRT), płynący pod balastem z Avonmouth do Tampico, w wyniku którego cel został uszkodzony (w wyniku eksplozji torpedy życie straciło trzech członków załogi statku). U-Boot został dostrzeżony, ostrzelany i staranowany przez brytyjski patrolowiec HMS P61 na pozycji . Z załogi liczącej 28 osób ocalał jedynie kapitan UC-33.
Podsumowanie działalności bojowej.
SM UC-33 wykonał łącznie siedem misji bojowych, podczas których za pomocą min, torped i ładunków wybuchowych zatopił 35 statków o łącznej pojemności  BRT i okręt o wyporności 370 ton, zaś jeden statek o pojemności  BRT został uszkodzony. Pełne zestawienie strat przedstawia poniższa tabela:

</doc>
<doc id="4400167" url="https://pl.wikipedia.org/wiki?curid=4400167" title="Kościół św. Agaty w Żurrieq">
Kościół św. Agaty w Żurrieq

Kościół Świętej Agaty (, ) – niewielki rzymskokatolicki kościół stojący we wiosce Żurrieq na Malcie.&lt;br&gt;
Kościół w Żurrieq jest jednym z czterech na Malcie, poświęconych tej świętej. Pozostałe są w Mdinie i Rabacie.
Historia.
Pierwszy kościół, stojący na tym miejscu, zbudowany został, jak podaje Achille Ferres w swoim dziele z 1866 "Descrizione storica delle chiese di Malta e Gozo", w XVI wieku, jakkolwiek autor nie podaje dokładnej daty. Pietro Dusina w raporcie z wizytacji kościołów na Malcie w 1575 wspomina kościół "„Sanctae Agathae in contrata casalis Zurricai”". Świątynia ta miała ołtarz, podłogi i drewniane drzwi; te ostatnie były rzadkością w tamtych czasach, zaledwie dekadę po Wielkim Oblężeniu. Ale kościół nie miał rektora, ani dochodów, ani szat liturgicznych. Niejaki Jacopus Magro z Żurrieq, który miał pole nazywane „Sant’Agata” w terenie znanym jako „Ta’ Sant’Agata”, był zobowiązany celebrować mszę w dzień patronki. Według przekazów, obszar ten był znany pod tą nazwą wcześniej, w roku 1428, więc jest możliwe, że jakaś kaplica mogła być tutaj jeszcze wcześniej, w XV wieku..&lt;br&gt;
W 1594 kościół był wizytowany przez biskupa Tommaso Gargallo; świątynia miała wszelkie potrzebne wyposażenie, włącznie z kandelabrem i "wieczną lampką". Obok był ogrodzony murem cmentarz. Następna wizyta tego biskupa w 1608, oraz biskupa Baldassare Cagliaresa w 1615, pokazały ten sam stan. Był tam nawet wtedy obraz na ołtarzu. W 1636 opiekę nad kaplicą sprawował Bjaġju Saliba, syn Francesca, poprzedniego „kościelnego”.&lt;br&gt; 
24 listopada 1658 kościół, razem z dużą liczbą innych wiejskich kościołów, został zdesakralizowany przez biskupa Malty Miguela Balaguera. Po prawie 200 latach, w 1854 świątynia została odbudowana, w zmniejszonych wymiarach, przez Francesco (Ċikku) Grixti, jako spełnienie ślubowania złożonego przez pewną kobietę. Poświęcenie kościoła przez wikariusza generalnego Filippo Amato nastąpiło 27 lutego 1859, podczas wizyty biskupa Gaetano Pace Forno. W roku 1900 dobudowany został portyk, co wyróżniło kościół spośród innych o podobnej wielkości. Podczas II wojny światowej świątynia służyła żołnierzom brytyjskim. W 1952 dobudowana została boczna sala, kościół został ozdobiony, zakupiono "Via Crucis" oraz nowe szaty liturgiczne. Obraz przedstawiający św. Agatę został odnowiony przez R. Bonnici Cali.
Kościół z zewnątrz.
Do fasady kościoóał przylega mały portyk w klasycznym stylu, który powstał w 1900. Zbudowany jest z czterech kolumn w stylu toskańskim, które parami wspierają się na wysokiej kamiennej bazie. W górnej części połączone są półokrągłymi łukami, wspierając entablaturę. Na szczycie portyku znajduje się mały kamienny krzyż. Łuk między środkowymi kolumnami jest znacznie większy niż między skrajnymi. Główne wejście do kościoła obramowane jest dwoma filarami w stylu toskańskim, z belkowaniem, na którym znajduje się trójkątny naczółek. Po każdej stronie drzwi, na przedniej ścianie, znajdziemy małe kwadratowe okno z żelazną kratą. Okna te służą osobom będącym na zewnątrz do adoracji Najświętszego Sakramentu w kościele, nawet gdy ten jest zamknięty. Po lewej stronie znajduje się sala dobudowana w 1952 przez ks. Salvatore Farrugię. Prowadzi do niej osobne wejście z przodu. Te proste drzwi otoczone są kamienną ramą. Z tyłu, po lewej stronie tego pomieszczenia jest inny mały pokój, służący do przechowywania narzędzi ogrodniczych należących do kościoła.
Wnętrze kościoła.
Kościół ma kształt prostokąta, ołtarz jest na tylnej ścianie. W 1952 podłoga została pokryta płytkami. Ołtarz jest podniesiony o jeden stopień od posadzki.&lt;br&gt;Lewa ściana jest otwarta na całej długości, łącząc kaplicę z trochę większym pomieszczeniem, dobudowanym w 1952. Pozwala to prawie podwoić liczbę osób przebywających w kościele, lecz pod względem estetycznym przerwa ta całkowicie łamie symetrię i prostą elegancję, jaką świątynia posiadała.
Ołtarz.
W ołtarzu znajduje się niewielkie tabernakulum. Retabulum jest w formie dwóch par pilastrów w stylu toskańskim, na których wspiera się entablatura i podzielony fronton z zaokrąglonymi krawędziami. Pomiędzy pilastrami umieszczony jest obraz patronki kościoła, św. Agaty.
Obraz św. Agaty.
Oryginalny obraz tytularny, pochodzący prawdopodobnie z początku XIX wieku, znajduje się w zakrystii kościoła parafialnego w Żurrieq. Przeniesiony tam został w 1984, o czym zaświadcza notatka na nim umieszczona. Wykonano wtedy kopię obrazu i umieszczono na pierwotnym miejscu.&lt;br&gt;
Tytularny obraz ukazuje św. Agatę z górnej perspektywy, a jej postać wypełnia większą część obrazu. Jej lewa dłoń trzyma gałązkę palmową, symbol męczeństwa. Postać obrócona jest w prawo, oczy ma wzniesione do nieba. Jej ciało opiera się o blok skalny, gdzie znajdują się również nożyce, reprezentujące narzędzie jej męczeństwa.
Tryptyki.
W kościele znajdowały się również dwa obrazy w formie tryptyku. Ze względu na ich wartość historyczną, zostały one stamtąd zabrane i przesłane do "Malta Restoration Centre" w celu odnowienia. Pierwszy z nich w środkowym panelu przedstawia Wniebowzięcie Najświętszej Maryi Panny, w bocznych zaś św. Pawła oraz św. Jana Chrzciciela. Na drugim przedstawione jest, odpowiednio, Ofiarowanie Najświętszej Maryi Panny (może to być również Ofiarowanie Jezusa w świątyni, gdyż ikonografia tego panelu nie jest jasna), św. Piotr oraz św. Paweł. Oba tryptyki pochodzą z XVI lub XVII wieku. Ich znaczenie polega na tym, że mogą one reprezentować przykłady malarstwa, znajdującego się w maltańskich kościołach w późnym średniowieczu i wczesnym okresie nowożytnym.
Kościół dzisiaj.
Ostatnimi czasy msza święta odprawiana jest w kaplicy tylko w święto św. Agaty, przypadające 5 lutego. Frekwencja w świątyni w tym dniu wskazuje, że kościół ten wciąż cieszy się popularnością wśród wiernych.
Ochrona dziedzictwa kulturowego.
Budynek kościoła umieszczony jest na liście National Inventory of the Cultural Property of the Maltese Islands pod nr. 01272. 

</doc>
<doc id="4400169" url="https://pl.wikipedia.org/wiki?curid=4400169" title="Josef Hauser (piłkarz wodny)">
Josef Hauser (piłkarz wodny)

Josef Hauser (ur. 10 marca 1910, zm. 10 sierpnia 1981) – niemiecki piłkarz wodny, srebrny medalista olimpijski z Berlina.
Członek zespołu, który w 1936 zdobył srebrny medal na letnich igrzyskach olimpijskich w Berlinie.

</doc>
<doc id="4400171" url="https://pl.wikipedia.org/wiki?curid=4400171" title="Eugène Tremblay">
Eugène Tremblay

Eugène Tremblay (ur. 20 lutego 1936 w Saint-Hilarion) – kanadyjski duchowny rzymskokatolicki, w latach 2004–2011 biskup Amos.
Życiorys.
Święcenia kapłańskie przyjął 24 czerwca 1962 i został inkardynowany do archidiecezji Québecu. Był m.in. wykładowcą i psychologiem w miejscowym seminarium, sekretarzem rejonu duszpasterskiego Plateau oraz dyrektorem wydziału kurii ds. duchowieństwa.
4 listopada 1994 został prekonizowany biskupem pomocniczym Québecu ze stolicą tytularną "Succuba". Sakrę biskupią otrzymał w bazylice św. Anny w Sainte-Anne-de-Beaupré 6 stycznia 1995. 3 maja 2004 został mianowany biskupem Amos. Ingres odbył się 6 sierpnia 2004. 22 lutego 2011 przeszedł na emeryturę.

</doc>
<doc id="4400172" url="https://pl.wikipedia.org/wiki?curid=4400172" title="Gérard Tremblay (duchowny)">
Gérard Tremblay (duchowny)

Gérard Tremblay (ur. 27 października 1918 w Montrealu, zm. 28 września 2019) – kanadyjski duchowny rzymskokatolicki, w latach 1981–1991 biskup pomocniczy Montrealu.
Życiorys.
Święcenia kapłańskie przyjął 16 czerwca 1946. 20 marca 1982 został prekonizowany biskupem pomocniczym Montrealu ze stolicą tytularną "Trisipa". Sakrę biskupią otrzymał 22 maja 1981. 27 sierpnia 1991 zrezygnował z urzędu.

</doc>
<doc id="4400175" url="https://pl.wikipedia.org/wiki?curid=4400175" title="Elias Pettersson">
Elias Pettersson

Fredrik Elias Pettersson (ur. 12 listopada 1998 w Sundsvall, Szwecja) – hokeista szwedzki, gracz ligi NHL, reprezentant Szwecji.

</doc>
<doc id="4400176" url="https://pl.wikipedia.org/wiki?curid=4400176" title="Dzierzba zmienna">
Dzierzba zmienna

Dzierzba zmienna ("Lanius schach") – gatunek średniej wielkości ptaka z rodziny dzierzb (Laniidae). W dziewięciu podgatunkach występuje w środkowej, południowej i południowo-wschodniej Azji oraz na Nowej Gwinei. Nie jest zagrożony wyginięciem.
Taksonomia.
Po raz pierwszy gatunek opisał Karol Linneusz w 1758 w "Systema Naturae". Nowemu gatunkowi nadał nazwę "Lanius schach", podtrzymywaną obecnie (2020) przez Międzynarodowy Komitet Ornitologiczny (IOC). Holotyp pochodził z Chin, dokładniej prowincji Guangdong. Epitet gatunkowy "schach" jest przekształceniem onomatopei "Scack", jaką dzierzbę zmienną określił w 1757 szwedzki przyrodnik Pehr Osbeck. Dawniejsi autorzy klasyfikowali dzierzbę zmienną jako jeden gatunek wraz z dzierzbą szarogrzbietą ("L. tephronotus"), na przykład w "Check-list of birds of the world" (1960). Klasyfikacja podgatunków sporna. Autorzy HBW wyróżniają ich 9, podobnie jak IOC. Przedstawiciele podgatunku "L. s. stresemanni" z Nowej Gwinei różnią się morfologią i upierzeniem od azjatyckich form, do tego są geograficznie wyizolowani; zalecane są badania taksonomiczne nad tym podgatunkiem. Melanistyczna forma z południowo-wschodnich Chin i Hajnanu opisywana była jako "L. s. fuscatus", jednak ten podgatunek nie jest uznawany.
Podgatunki i zasięg występowania.
BirdLife International szacuje zasięg występowania dzierzby zmiennej na 33 mln km². IOC wyróżnia następujące podgatunki:
Dzierzby zmienne wymarły na Sertung i Rakata, wulkanicznych wyspach z grupy Krakatau. Pierwszy raz odnotowano je tam w 1908, były dość pospolite w 1919 i 1920. W czerwcu 1932 miała miejsce erupcja Anak Krakatau, przez kolejne dwa lata prowadzono wyprawy badawcze celem ustalenia wpływu erupcji na wyspy. Do 1933 całkowicie pokryły się lasem; dzierzb zmiennych nie odnotowano.
Morfologia.
Długość ciała wynosi 20–25 cm, masa ciała 50–53 g u przedstawicieli podgatunku nominatywnego, 33–42 g u dzierzb hinduskich. Dzierzby zmienne są stosunkowo duże, dymorfizm płciowy w upierzeniu znikomy. Występuje wyraźne zróżnicowanie między ptakami poszczególnych podgatunków; podzielić je można na ptaki o czarnej głowie i o czarnej masce.
W grupie dzierzb zmiennych o czarnej masce znajdują się ptaki podgatunku nominatywnego, "L. s. caniceps" oraz dzierzby hinduskie. Czarny pas ciągnie się od czoła przynajmniej do okolic oka, kantarek i pokrywy uszne również są czarne. Maskę od popielatego oddziela cienka, biaława brew. Popielata barwa ciemienia, karku i płaszcza stopniowo w tył przechodzi w kolor od rdzawobrązowego do płowego na grzbiecie i kuprze. Skrzydła czarne, u nasady lotek I rzędu występuje biała plamka. Lotki II rzędu obrzeżone płowo, podobnie jak lotki III rzędu, jednak z szerszymi płowymi końcówkami. Pióra rosnące wzdłuż kości łokciowej białe. Sterówki czarne, zewnętrzne krawędzie ogona od jasnopłowych po białe. Spód ciała od białego po brudnobiały, z rdzawobrązowym nalotem. Dziób czarny, jasny u nasady żuchwy (u samicy dziób bardziej brązowy), tęczówka ciemnobrązowa. Do dzierzb zmiennych o czarnej głowie należą dzierzby filipińskie, czarnogłowe, przedstawiciele "L. s. suluensis" i "L. s. stresemanni"; dzierzby sundajskie cechuje pośredni wygląd. U dzierzb zmiennych tej grupy górna połowa głowy jest czarna. Grzbiet rdzawobrązowy, czerwonawy. Lotki II i III rzędu zakończone rdzawobrązowo, w kolorze podobnym do koloru piór na grzbiecie. Krawędzie sterówek rdzawopłowe. Przedstawiciele melanistycznej formy „"fuscatus"”, niebędącej odrębnym podgatunkiem, wyróżniają się czarniawym upierzeniem z szarordzawym kuprem i okolicami kloaki.
Ekologia i zachowanie.
Dzierzby zmienne zamieszkują różnorodne środowiska – półpustynie, stepy, otwarte trawiaste tereny (również z porozrzucanymi krzewami), zarośla wierzbowe, niekiedy i lasy wiecznie zielone, obszary upraw (w tym ryżu), ogrody, parki, sady, mokradła, trzcinowiska i skupiska wysokich traw. Na Nowej Gwinei występują na wysokości 400–2650 m n.p.m., w ogrodach i na wyżynnych terenach trawiastych. W Nepalu odnotowywane od 300 do 3100 m n.p.m., głównie między 1500 a 2700 m n.p.m., w Kazachstanie do 1000–1500 m n.p.m. Ogółem dzierzby zmienne występują od nizin do około 4300 m n.p.m. (w Himalajach). Zachowują się głośno, zaczepnie, są łatwe do zauważenia. Zwykle przebywają samotnie. Pożywieniem dzierzb zmiennych są głównie stawonogi i kręgowce; z owadów jedzą między innymi prostoskrzydłe, motyle, błonkówki, chrząszcze, modliszki, ważki i pluskwiaki, z kręgowców natomiast ryby, płazy bezogonowe, pisklęta i jaszczurki. W południowych Chinach dzierzby zmienne bywają aktywne nocą, łapią wówczas kraby prowadzące nocny tryb życia.
Lęgi.
Okres składania jaj w północnej i centralnej części zasięgu trwa od końca marca do lipca – głównie w kwietniu i w maju. Na Półwyspie Malajskim zniesienia stwierdzano w lutym, od czerwca do września oraz w grudniu. Okres lęgowy na Filipinach trwa od marca do czerwca, na Nowej Gwinei od czerwca do listopada. Gniazdo przypomina kształtem kubek, dokładna jego struktura jest zmienna w zależności od podgatunku ptaka. Na budulec składają się cierniste gałęzie, trawy, liście bambusa, mchy, korzenie, delikatna kora i wykonane przez człowieka materiały, zaś na wyściółkę miękkie trawy. W Azji Środkowej i Indiach stwierdzano gniazda 1,5–10 m nad ziemią. Budowane są na krzewach, akacjach i innych ciernistych drzewach, topolach, drzewkach owocowych i iglastych lub nisko wśród jeżyn, pnączy lub w szuwarach. Zniesienie liczy zazwyczaj 3–4 jaja, ogółem od 2 do 6 (7 i 8 w Azji Środkowej). Wielkość zniesienia maleje wraz z szerokością geograficzną – najmniejszą liczbę jaj w lęgu stwierdzano na Nowej Gwinei. Inkubacja trwa 13–16 dni, w niewoli zaobserwowano wysiadywanie przez 18 dni. Młode są w pełni opierzone po 14–19 dniach życia.
Status.
IUCN uznaje dzierzbę zmienną za gatunek najmniejszej troski (LC, "Least Concern") nieprzerwanie od 1988 (stan w 2020). BirdLife International ocenia trend populacji jako nieznany ze względu na trudność jego wyznaczenia – w populacji dzierzby zmiennej zachodzą lokalne spadki i wzrosty liczebności. W 2015 dzierzba zmienna miała w Chinach lokalny status gatunku najmniejszej troski.

</doc>
<doc id="4400178" url="https://pl.wikipedia.org/wiki?curid=4400178" title="Rachel Parsons">
Rachel Parsons

Rachel Marie Parsons (ur. 19 listopada 1997 w Rockville) – amerykańska łyżwiarka figurowa, startująca w parach tanecznych z bratem Michaelem Parsonsem. Mistrzyni świata juniorów (2017), zwyciężczyni finału Junior Grand Prix (2016), medalistka zawodów z cyklu Challenger Series oraz mistrzyni Stanów Zjednoczonych juniorów (2017).
2 kwietnia 2019 roku Rachel Parsons ogłosiła zakończenie kariery łyżwiarskiej ze względu na zaburzenia odżywiania z którymi zmagała się od 13. roku życia. 
Osiągnięcia.
Z Michaelem Parsonsem

</doc>
<doc id="4400179" url="https://pl.wikipedia.org/wiki?curid=4400179" title="İnegöl Belediyesi">
İnegöl Belediyesi

İnegöl Belediyesi – turecki męski klub siatkarski, powstały w 1981 r. w Bursie.
Bilans sezonów.
Poziom rozgrywek:

</doc>
<doc id="4400181" url="https://pl.wikipedia.org/wiki?curid=4400181" title="Dariusz Chromiec">
Dariusz Chromiec

Dariusz Janusz Chromiec (ur. 15 marca 1968 w Bystrzycy Kłodzkiej) – polski inżynier rolnictwa, urzędnik, samorządowiec, od 2018 roku burmistrz Stronia Śląskiego.
Biografia.
Urodził się w 1968 roku w Bystrzycy Kłodzkiej. Uczęszczał kolejno do Szkoły Podstawowej nr 2 w Lądku-Zdroju, a następnie do Zespołu Szkół Rolniczych w Bożkowie. Po pomyślnie zdanym egzaminie maturalnym kontynuował edukację na studiach inżynierskich na Wydziale Rolniczym Akademii Rolniczej im. Hugona Kołłątaja w Krakowie. Tam też uzyskał w 1993 roku tytuł zawodowy magistra na kierunku zarządzanie i marketing w rolnictwie i gospodarce żywnościowej. Ponadto w 2005 roku ukończył studia podyplomowe na Wydziale Prawa, Administracji i Ekonomii Uniwersytetu Wrocławskiego w zakresie samorządu terytorialnego i gospodarki lokalnej.
Zawodowo związany z jest z samorządem. Pracował w Urzędzie Miejskim w Stroniu Śląskim, gdzie był sekretarzem gminy, a w 2007 roku został powołany na zastępcę burmistrza. Po rezygnacji z kandydowania na kolejną kadencję przez Zbigniewa Łopusiewicza, startował w ramach KWW Rozwój i Doświadczenie na urząd burmistrza Stronia Śląskiego, wygrywając w 2018 roku wybory z wynikiem 54,97% głosów.

</doc>
<doc id="4400182" url="https://pl.wikipedia.org/wiki?curid=4400182" title="Michael Parsons">
Michael Parsons

Michael Parsons (ur. 3 października 1995 w Rockville) – amerykański łyżwiarz figurowy, startujący w parach tanecznych z Caroline Green. Mistrz czterech kontynentów (2022), mistrz świata juniorów (2017), zwycięzca finału Junior Grand Prix (2016), medalista zawodów z cyklu Challenger Series, mistrz Stanów Zjednoczonych juniorów (2017) oraz wicemistrz Stanów Zjednoczonych seniorów (2023).
Programy.
Caroline Green / Michael Parsons

</doc>
<doc id="4400183" url="https://pl.wikipedia.org/wiki?curid=4400183" title="Joseph Edward Troy">
Joseph Edward Troy

Joseph Edward Troy (ur. 3 września 1931 w Chatham, zm. 12 marca 2023 w Saint John) – kanadyjski duchowny rzymskokatolicki, w latach 1986–1997 biskup Saint John.
Życiorys.
Święcenia kapłańskie przyjął 28 maja 1959. 1 marca 1984 został prekonizowany biskupem koadiutorem Saint John. Sakrę biskupią otrzymał 22 maja 1984. 24 września 1997 zrezygnował z urzędu.

</doc>
<doc id="4400185" url="https://pl.wikipedia.org/wiki?curid=4400185" title="Tadeusz Antoni Kisielewski">
Tadeusz Antoni Kisielewski



</doc>
<doc id="4400186" url="https://pl.wikipedia.org/wiki?curid=4400186" title="Babka piaskowa (ciasto)">
Babka piaskowa (ciasto)

Babka piaskowa – rodzaj ciasta deserowego, babka z ciasta biszkoptowo-tłuszczowego (piaskowego), przygotowanego metodą „na ciepło” lub „na zimno”. Ciasto może być jasne lub kakaowe, np. dwukolorowa babka „marmurek” („babka marmurkowa”). W przepisach na babkę marmurkową często spotykanym składnikiem jest mleko lub jogurt. Gotową babkę piaskową obsypuje się cukrem pudrem lub wykańcza polewą kakaową.
Inne nazwy: śl. "zista" (czyt. z–ista).

</doc>
<doc id="4400191" url="https://pl.wikipedia.org/wiki?curid=4400191" title="Johan Georg Zernebach">
Johan Georg Zernebach

Johan Georg Zernebach, Johan Georg Zarrenbach, Johann Georg Zernebach – mistrz gdańskiego cechu bursztynników, aktywny w Gdańsku w latach 20. XVIII w.
Jest twórcą kabinetu wykonanego w 1724 r. z bursztynu, zdobionego kością słoniową, srebrem i kryształami miki, będącego obecnie w zbiorach Muzeum Bursztynu w Gdańsku. Jest jednym z nielicznych gdańskich bursztynników z okresu sprzed XIX w., znanych z sygnowanych dzieł. 

</doc>
<doc id="4400199" url="https://pl.wikipedia.org/wiki?curid=4400199" title="Gordon Dunlap Bennett">
Gordon Dunlap Bennett

Gordon Dunlap Bennett SJ (ur. 21 października 1946 w Denver) – amerykański duchowny rzymskokatolicki, jezuita, biskup pomocniczy Baltimore w latach 1998–2004, biskup diecezjalny Mandeville w latach 2004–2006, od 2006 biskup senior diecezji Mandeville.
Życiorys.
Urodził się 21 października 1946 w Denver. Po ukończeniu szkoły średniej, wstąpił do Towarzystwa Jezusowego i podjął studia filozoficzno–teologiczne w seminarium duchownym. Święcenia prezbiteratu przyjął 14 czerwca 1975.
23 grudnia 1997 papież Jan Paweł II prekonizował go biskupem pomocniczym archidiecezji Baltimore ze stolicą tytularną Nesqually. Święcenia biskupie otrzymał 5 marca 1998 w archikatedrze Najświętszej Marii Panny Królowej. Udzielił mu ich kardynał William Keeler, arcybiskup metropolita Baltimore, w asyście Carlosa Arthura Sevilly, biskupa diecezjalnego Yakima i Georga Murry'a, biskupa pomocniczego Chicago.
6 lipca 2004 papież Jan Paweł II mianował go biskupem diecezjalnym Mandeville. 8 sierpnia 2006 papież Benedykt XVI przyjął jego rezygnację z obowiązków biskupa diecezjalnego.

</doc>
<doc id="4400201" url="https://pl.wikipedia.org/wiki?curid=4400201" title="Alisa Jefimowa">
Alisa Jefimowa

Alisa Borisowna Jefimowa (ur. 8 czerwca 1999 w Kouvola) – rosyjska łyżwiarka figurowa reprezentująca Niemcy, startująca w parach sportowych z Rubenem Blommaertem. Medalistka zawodów z cyklu Grand Prix i Challenger Series.

</doc>
<doc id="4400204" url="https://pl.wikipedia.org/wiki?curid=4400204" title="Until You Come Back to Me (That’s What I’m Gonna Do)">
Until You Come Back to Me (That’s What I’m Gonna Do)

Until You Come Back to Me (That’s What I’m Gonna Do) – singel Arethy Franklin z 1973 roku, pochodzący z jej albumu "Let Me in Your Life".
Piosenkę napisali Stevie Wonder, Clarence Paul oraz Morris Broadnax. Choć Wonder nagrał własną wersję już w 1967 roku, to jednak wydał ją dopiero na składance "Looking Back" w 1977 roku. Utwór spopularyzowała Aretha Franklin, wydając go jako singel jesienią 1973 roku. Nagranie spotkało się z sukcesem i zostało umieszczone na jej albumie "Let Me in Your Life" z 1974 roku.

</doc>
<doc id="4400206" url="https://pl.wikipedia.org/wiki?curid=4400206" title="Stefanka">
Stefanka



</doc>
<doc id="4400207" url="https://pl.wikipedia.org/wiki?curid=4400207" title="Babka marmurkowa">
Babka marmurkowa



</doc>
<doc id="4400220" url="https://pl.wikipedia.org/wiki?curid=4400220" title="Jan Roszkowski">
Jan Roszkowski



</doc>
<doc id="4400221" url="https://pl.wikipedia.org/wiki?curid=4400221" title="Jan Roszkowski (zm. 1613)">
Jan Roszkowski (zm. 1613)

Jan Roszkowski z Górki herbu Łodzia (ur. ok. 1575 r., zm. 28 października 1613 r.) – kasztelan poznański (1611–1613), kasztelan przemęcki (1604–1611), kasztelan santocki (1601–1604).
Życiorys.
Jan sprawował urząd kasztelana poznańskiego w latach 1611–1613, kasztelana przemęckiego w latach 1604–1611 oraz kasztelana santockiego w latach 1601–1604.
Deputowany z Senatu do Kijowa w 1607 roku dla przeprowadzenia lustracji dóbr stołowych, dóbr martwej ręki, dóbr, które dotychczas nie były rewidowane albo na których stare sumy nie były ekstenuowane.
Był kolatorem kościoła parafialnego w Kazimierzu Biskupim oraz współwłaścicielem dóbr kazimierskich.

</doc>
<doc id="4400225" url="https://pl.wikipedia.org/wiki?curid=4400225" title="Maculewicz">
Maculewicz



</doc>
<doc id="4400227" url="https://pl.wikipedia.org/wiki?curid=4400227" title="Henry Burr">
Henry Burr

Henry Burr, właśc. Harry Haley McClaskey (ur. 15 stycznia 1882 w St. Stephen, New Brunswick, Kanada, zm. 6 kwietnia 1941 w Chicago, Illinois) – kanadyjski piosenkarz, wykonawca radiowy i producent. Należał do pionierów nagrań dźwiękowych.
Życiorys.
Urodził się jako Harry Haley McClaskey. W trakcie kariery artystycznej używał wielu pseudonimów jak np.: Henry Burr, Irving Gillette, Henry Gillette, Alfred Alexander, Robert Rice, Carl Ely, Harry Barr, Frank Knapp, Al King czy Shamus McClaskey. Według własnych szacunków wydał ponad 12 tysięcy nagrań. Do najbardziej znanych należą: „Just a Baby's Prayer at Twilight”, „Till We Meet Again” z Albertem Campbellem, „Song That Stole My Heart Away”, „M-O-T-H-E-R”, „Beautiful Ohio” czy „When I Lost You”. Artysta występował jako solista oraz w duetach, tercetach i kwartetach.

</doc>
<doc id="4400237" url="https://pl.wikipedia.org/wiki?curid=4400237" title="Piotr Czernikowski">
Piotr Czernikowski

Piotr Czernikowski (Czerniakowski) herbu Ostoja (zm. w 1615 roku) – podstoli lubelski w latach 1591-1615, sekretarz królewski w 1591 roku, dworzanin i łożniczy królewski Stefana Batorego, wójt ryczywolski w 1569 roku.

</doc>
<doc id="4400240" url="https://pl.wikipedia.org/wiki?curid=4400240" title="Teatr Tańca i Ruchu Rozbark">
Teatr Tańca i Ruchu Rozbark

Teatr Rozbark, właśc. Bytomski Teatr Tańca i Ruchu Rozbark – teatr, instytucja kultury miasta Bytom, powołana 28 października 2013 roku. Główna siedziba znajduje się w dawnej, zabytkowej cechowni Kopalni Węgla Kamiennego Rozbark, powstałej w 1868 roku (od 2007 roku wpisana do rejestru zabytków). Teatr Rozbark jest efektem wieloletniej tradycji tańca współczesnego, stworzonej w Bytomiu przez nieistniejący już Śląski Teatr Tańca.
W latach 2014-2019 instytucja kierowana była przez Adriana Lipińskiego (dyrektor) oraz Annę Wróblowską (menedżer). Jego zadaniem była likwidacja Śląskiego Teatru Tańca oraz stworzenia od podstaw nowej instytucji. W trakcie pięcioletniej kadencji zespołem artystycznym kierowała Anna Piotrowska, która w 2019 roku została powoła przez Prezydenta Miasta Bytomia na dyrektorkę Teatru Rozbark. Funkcję tę sprawuje do dziś.
Działalność repertuarowa.
Misja teatru to przybliżenie odbiorcom sztuki, jaką jest taniec, ruch i choreografia przez różne formy, które stanowią przede wszystkim festiwale, rezydencje, a także programy edukacyjne i społeczne. Tworzy i propaguje taniec współczesny, wzbogacony o najróżniejsze formy teatralne i ruchowe. Repertuar teatru opiera się głównie na produkcjach stworzonych przez obecną dyrektorkę, Annę Piotrowską, oraz dyplomach studentów Wydziału Teatru Tańca w Bytomiu Akademii Sztuk Teatralnych Teatr w Krakowie. W okresie przedpandemicznym teatr nawiązywał współpracę z twórcami z całej Polski oraz zagranicy (m.in. Jakub Lewandowski, Maciej Kuźmiński, Ivgi&amp;Greben, Cecilia Moisio, czy Paul Bergatto).
Spektakle teatru były prezentowane w najważniejszych ośrodkach tanecznych w Polsce tj. Warszawa, Wrocław, Kraków, Lublin, Białystok, Gdańsk, Poznań i wiele innych miast. Ponadto instytucja ma na swoim koncie prezentacje w Niemczech, Francji, Holandii i na Węgrzech. Spektakle Teatru ROZBARK zdobywały nagrody i wyróżnienia na licznych festiwalach. Został on m.in. nagrodzony w 2016 roku dwoma Złotymi Maskami – Nagrodami Marszałka Województwa Śląskiego – dla Elżbiety Okupskiej (w kategorii "Rola wokalno-aktorska" za kreację w spektaklu "Byłam wróbelkiem – sekrety Edith Piaf") i Anny Piotrowskiej (w kategorii "Nagroda specjalna" za reżyserie i choreografie w Teatrze Rozbark).
Teatr Integra.
Bardzo ważną częścią instytucji jest INTEGRA, czyli grupa taneczno-ruchowa, zainicjowana i prowadzona przez Ewelinę Dehn i Beatę Grzelak-Szwedę. Jej celem jest przełamywanie barier tanecznych, dotyczących szeroko pojętej niepełnosprawności. Grupa zrzesza zarówno osoby o alternatywnej motoryce, z upośledzeniami intelektualnymi. Ideą, która towarzyszy grupie jest integracja pomiędzy osobami pełno i niepełnosprawnymi. Przesłaniem i koncepcją INTEGRY jest chęć działania, wyrażania siebie, zbliżania do siebie ludzi i wydobywania z nich tego co najlepsze poprzez działania teatralne, taneczne, ruchowe. INTEGRA to przestrzeń dla ludzi i między ludźmi, jest ich azylem i strefą wolności.
Grupa uczęszcza na regularne spotkania, które odbywają się raz w Teatrze Rozbark, podczas których aktywnie działa i twórczo się rozwija, przygotowując kolejne spektakle.
Do tej pory INTEGRA zrealizowała takie spektakle jak "Sen", "Inni", "Nie ograniczaj mnie", "Fantazja" czy "Odnaleźć siebie." Przedstawienia brały udział w konkursach na terenie całej Polski i zdobyły na nich takie nagrody jak:
Inne formy aktywności.
W 2017 roku ROZBARK był jednym ze współorganizatorów Polskiej Platformy Tańca (która powszechnie uchodzi za jedno z najważniejszych wydarzeń na kulturalnej mapie kraju. Ma ona na celu wyłonienie i promocję najbardziej oryginalnych, ciekawych polskich produkcji tanecznych. W tym samym roku odbyła się tu Ogólnopolska Konferencja Kultury (przedsięwzięcie Ministerstwa Kultury i Dziedzictwa Narodowego) zaplanowana z myślą o rozpoznaniu i wcieleniu w życie potrzeb i zamierzeń polskich środowisk artystycznych. W ramach konferencji odbyły się sympozja oraz plenarne obrady z udziałem środowiskowych autorytetów, artystów i organizatorów. Podjęli się oni omówienia najistotniejszych zagadnień wiążących się z aktualnym stanem kultury w Polsce, zarówno w jej wymiarze instytucjonalnym, jak i z punktu widzenia indywidualnego twórcy. 
Programy społeczne i edukacyjne.
Instytucja ma na swoim koncie projekty kierowane do młodzieży w wieku licealnym. Przykładem może być ,Ciało jako medium”, które miało na celu przybliżenie wiedzy z zakresu tańca i ruchu poprzez udzielenie nieodpłatnych wykładów, warsztatów, seminariów. 
Z kolei projekt ,mufmi_Rozbark” autorstwa Anny Piotrowskiej skupiał swoje poszukiwania na ciele, szeroko pojętym ruchu, tańcu, improwizacji i budowaniu kompozycji. W jego ramach prowadzono zajęcia na poziomie średnio zaawansowanym i zaawansowanym z tańca współczesnego, fizycznego i improwizacji tanecznej. Efektem końcowym ,mufmi_Rozbark” było powstanie spektaklu „Out of structure”.
Teatr Rozbark stale wzbogaca swoją ofertę kulturalną również poprzez organizację festiwali, takich jak półfinał międzynarodowej platformy małych form tańca współczesnego, Solo Duo Dance Festival, Rozbark Dance czy autorski program Grajfka, trzymiesięczne warsztaty tańca współczesnego dla młodzieży, współtworzone przy wsparciu Instytutu Muzyki i Tańca.
Rezydencje.
W 2018 roku zainicjowano program rezydencyjny ,Młodzi na scenę”, mający na celu producenckie wsparcie artystów reprezentujących szeroko rozumiany teatr tańca i ruchu w przygotowaniu premierowego spektaklu. Dotychczas zrealizowane w ramach rezydencji propozycje to:
Oprócz wspomnianych wyżej projektów, w Teatrze Rozbark swoje spektakle rezydencyjne zrealizowali tacy twórcy jak:
Zobacz też:

</doc>
<doc id="4400241" url="https://pl.wikipedia.org/wiki?curid=4400241" title="Borys Sawczuk">
Borys Sawczuk

Borys Sawczuk (ros. Борис Савчук, ur. 19 sierpnia 1943 w miejscowości Aleksandrowo w obwodzie dniepropetrowskim) – ukraiński lekkoatleta, sprinter, startujący w barwach Związku Radzieckiego, dwukrotny wicemistrz Europy.
Wystąpił na igrzyskach olimpijskich w 1964 w Tokio. Odpadł w eliminacjach biegu na 200 metrów, a radziecka sztafeta 4 × 100 metrów w składzie: Edwin Ozolin, Boris Zubow, Gusman Kosanow i Sawczuk zajęła w finale 5. miejsce.
Zdobył srebrny medal w sztafecie 4 × 100 metrów na mistrzostwach Europy w 1966 w Budapeszcie (sztafeta radziecka biegła w składzie: Edwin Ozolin, Amin Tujakow, Sawczuk i Nikołaj Iwanow). Sawczuk startował również w biegu na 400 metrów (odpadł w półfinale) i w sztafecie 4 × 400 metrów (odpadła w eliminacjach). Na europejskich igrzyskach halowych w 1967 w Pradze zdobył złoty medal w sztafecie 4 × 2 okrążenia (która wystąpiła w składzie: Iwanow, Wasyl Anisimow, Aleksandr Bratczikow i Sawczuk) oraz srebrny medal w sztafecie 1+2+3+4 okrążenia (w składzie: Sawczuk, Anisimow, Bratczikow i Walerij Frołow. Zwyciężył w sztafecie 1+2+3+4 okrążenia w składzie: Aleksandr Lebiediew, Sawczuk, Igor Potapczenko i Siergiej Kriuczok oraz zdobył brązowy medal w sztafecie 4 × 2 okrążenia w składzie: Sawczuk, Anisimow, Siergiej Abalichin i Bratczikow na europejskich igrzyskach halowych w 1968 w Madrycie.
Zdobył srebrny medal w sztafecie 4 × 400 metrów (w składzie: Jewgienij Borisienko, Sawczuk, Jurij Zorin i Bratczikow) na mistrzostwach Europy w 1969 w Atenach, a w biegu na 400 metrów zajął w finale 7. miejsce. Na pierwszych halowych mistrzostwach Europy w 1970 w Wiedniu zwyciężył w sztafecie 4 × 400 metrów w składzie: Borisienko, Zorin, Sawczuk i Bratczikow, a w biegu na 400 metrów odpadł w eliminacjach. Zdobył srebrne medale w biegu na 400 metrów i w sztafecie 4 × 400 metrów w składzie: Bratczikow, Siemion Koczer, Sawczuk i Borisienko na halowych mistrzostwach Europy w 1971 w Sofii.
Sawczuk zdobył srebrny medal w sztafecie 4 × 400 metrów na letniej uniwersjadzie w 1970 w Turynie.
Był mistrzem ZSRR w biegu na 200 metrów w 1970 oraz w biegu na 400 metrów w 1967, 1968 i 1970, a także halowym mistrzem ZSRR w biegu na 300 metrów w 1966.
Sawczuk poprawiał rekord ZSRR w sztafecie 4 × 100 metrów do wyniku 39,2 s (2 października 1965 w Paryżu) i w sztafecie 4 × 400 metrów do wyniku 3:03,0 (20 września 1969 w Atenach).

</doc>
<doc id="4400246" url="https://pl.wikipedia.org/wiki?curid=4400246" title="Boris Sawczuk">
Boris Sawczuk



</doc>
<doc id="4400247" url="https://pl.wikipedia.org/wiki?curid=4400247" title="Mikołaj Fanello">
Mikołaj Fanello

Mikołaj Fanello na Bystrzycy herbu własnego – stolnik lubelski w latach 1578-1588, dworzanin Stefana Batorego.
Syn kuchmistrza koronnego Zygmunta i Barbary z Charlęskich.

</doc>
<doc id="4400248" url="https://pl.wikipedia.org/wiki?curid=4400248" title="Open de Limoges 2018">
Open de Limoges 2018

Open de Limoges 2018, właśc. Engie Open de Limoges 2018 – tenisowy turniej WTA kategorii WTA 125K series w sezonie 2018 z cyklu Open de Limoges rozgrywany w dniach 5–11 listopada 2018 roku w Limoges na kortach twardych w hali o puli nagród wynoszącej 125 000 euro.

</doc>
<doc id="4400251" url="https://pl.wikipedia.org/wiki?curid=4400251" title="Prozap">
Prozap

PROZAP Spółka z ograniczoną odpowiedzialnością (nazwa skrócona PROZAP Sp. z o.o.) – polskie biuro projektowe z branży chemicznej, z siedzibą w Puławach, należące do przedsiębiorstwa Grupa Azoty Zakłady Azotowe „Puławy” S.A., a wraz z nim do Grupy Azoty S.A.
Główne sfery działalności spółki w kraju i za granicą to:

</doc>
<doc id="4400257" url="https://pl.wikipedia.org/wiki?curid=4400257" title="Roovee">
Roovee

Roovee – polski system bezobsługowych stacji wypożyczalni rowerów IV generacji, powstały w 2017 roku. Oprócz tradycyjnych wypożyczalni rowerów miejskich, zarządza również pierwszą w Polsce autonomiczną stacją wypożyczania rowerów elektrycznych MTB. 

</doc>
<doc id="4400259" url="https://pl.wikipedia.org/wiki?curid=4400259" title="Mała Zegarowa">
Mała Zegarowa

Mała Zegarowa – jedna ze skał na wzniesieniu Zegarowych Skał w Dolinie Wodącej na Wyżynie Częstochowskiej. Wraz ze skałą Wieloryb (zwaną też Zegarową) znajduje się na szczycie tego wzniesienia.
Zbudowana z wapienia skała o wysokości około 6-30 m znajduje się w lesie i progiem skalnym połączona jest z Zegarową. Ponad progiem tym znajduje się Zegarowe Piętro. Obydwie skały są obiektem wspinaczki skalnej. Mała Zegarowa to dość skomplikowany masyw skalny o ścianach pionowych lub przewieszonych z filarami, zacięciami, rysami i kominem. Wspinacze poprowadzili na niej 35 dróg wspinaczkowych o trudności III–VI.5 w skali Kurtyki. Większość dróg posiada asekurację (ringi, ringi zjazdowe i stanowiska zjazdowe).
Do skał z Doliny Wodącej prowadzi zielony Szlak Jaskiniowców. 

</doc>
<doc id="4400265" url="https://pl.wikipedia.org/wiki?curid=4400265" title="Ogólnokształcąca Szkoła Muzyczna I i II stopnia im. Fryderyka Chopina w Bytomiu">
Ogólnokształcąca Szkoła Muzyczna I i II stopnia im. Fryderyka Chopina w Bytomiu

Ogólnokształcąca Szkoła Muzyczna I i II stopnia im. Fryderyka Chopina w Bytomiu – szkoła muzyczna położona w najstarszym budynku szkolnym w Bytomiu przy ulicy Stanisława Moniuszki 17.

</doc>
<doc id="4400279" url="https://pl.wikipedia.org/wiki?curid=4400279" title="John Ronald Reuel Tolkien">
John Ronald Reuel Tolkien



</doc>
<doc id="4400287" url="https://pl.wikipedia.org/wiki?curid=4400287" title="Maciej Bluj">
Maciej Bluj

Maciej Bluj (ur. 1966 w Lubinie) – polski samorządowiec, w latach 2003–2007 Skarbnik Miasta Wrocławia, od 2007 wiceprezydent Wrocławia, ekspert w dziedzinie rozwiązań smart city.
Życiorys.
Działalność do 2007.
Absolwent prawa na Uniwersytecie Wrocławskim oraz podyplomowych studiów menedżerskich i zarządzania projektami w Wyższej Szkole Bankowej we Wrocławiu. Na początku lat 90. prowadził własne przedsiębiorstwo. Od 1996 roku związany z Urzędem Miejskim Wrocławia: kierował m.in. Biurem Polityki Finansowej i Programów Miejskich czy Wydziałem Finansów i Budżetu.
Jako Skarbnik Wrocławia w latach 2003–2007 zrestrukturyzował i znacząco obniżył zadłużenie miasta. Jako pierwszy w Polsce wprowadził w szerokim zakresie rachunek skonsolidowany miasta. W ramach starań o powstanie nowych miejsc pracy w mieście przygotował i wprowadził program pomocy dla przedsiębiorców inwestujących we Wrocławiu i zatrudniających nowych pracowników.
Od roku 2001 brał czynny udział w pracach Unii Metropolii Polskich. Był członkiem Komisji UMP ds. Integracji Planów Rozwoju i Inwestycji Miejskich, wielokrotnie opiniował projekty ustaw dla Komisji Wspólnej Rządu i Samorządu Terytorialnego. Autor licznych propozycji zmian do ustaw dotyczących samorządu.
Działalność po 2007.
Od roku 2007 wiceprezydent Wrocławia, bliski współpracownik prezydenta Rafała Dutkiewicza. Bezpośrednio nadzoruje prace Departamentu Infrastruktury i Gospodarki i kilku jednostek miejskich. Odpowiada za inwestycje i pozyskiwanie finansowania zewnętrznego. Przygotował i utworzył pierwszą w Polsce spółkę in-house odpowiedzialną za realizację inwestycji, co znacznie poprawiło zdolności organizacyjne miasta w tym zakresie (w latach 2006–2009 wielkość wykonywanych zadań inwestycyjnych wzrosła trzykrotnie, sięgając w szczytowym roku 2009 – miliard dwieście pięćdziesiąt milionów). W ramach przygotowania Wrocławia do organizacji Mistrzostw Europy w Piłce Nożnej UEFA EURO 2012, był odpowiedzialny za projekty inwestycyjne w infrastrukturze. Wprowadził metodykę zarządzania projektami w Urzędzie Miejskim Wrocławia. Nadzoruje przygotowanie projektów w ramach partnerstwa publiczno-prywatnego.
Specjalizuje się w tematyce smart city i projektach innowacyjnych. Twórca Wrocław City Lab, w którym kreowane i realizowane są projekty dla użytkowników miast w oparciu o infrastrukturę i potrzebne zasoby. Propagator idei open data i rozwiązań opartych na analizie big data. Odpowiada za kreowanie warunków dla rozwoju start-upów (ekosystem Startup: Wrocław), który łączy w sobie zaplecze biurowe, laboratoryjne, produkcyjne i kompetencje niezbędne w zakresie realizacji projektów innowacyjnych na rzecz mieszkańców miast.

</doc>
<doc id="4400289" url="https://pl.wikipedia.org/wiki?curid=4400289" title="Ireneusz Wyrwa">
Ireneusz Wyrwa

Ireneusz Wyrwa (ur. 1975 w Bochni) – polski organista i pedagog.
Absolwent Akademii Muzycznej im. Karola Szymanowskiego w Katowicach (klasa organów prof. Juliana Gembalskiego, dyplom z wyróżnieniem w 1999). Doktor habilitowany sztuk muzycznych (2012), profesor Uniwersytetu Muzycznego Fryderyka Chopina. Minister Kultury i Dziedzictwa Narodowego odznaczył go brązowym medalem „Zasłużony Kulturze Gloria Artis” (2020).
Laureat konkursów organowych:
Dyrektor artystyczny Międzynarodowego Konkursu Duetów Organowych „Per Organo A Quattro Mani” w Nowym Sączu.

</doc>
<doc id="4400291" url="https://pl.wikipedia.org/wiki?curid=4400291" title="FK Olimpic Sarajewo">
FK Olimpic Sarajewo



</doc>
<doc id="4400320" url="https://pl.wikipedia.org/wiki?curid=4400320" title="Kevin Huerter">
Kevin Huerter

Kevin Huerter (ur. 27 sierpnia 1998 w Albany) – amerykański koszykarz, występujący na pozycji rzucającego obrońcy, obecnie zawodnik Sacramento Kings.
W 2016 wystąpił w meczu gwiazd amerykańskich szkół średnich Jordan Classic Regional. Został też wybrany najlepszym zawodnikiem szkół średnich stanu Nowy Jork (New York Gatorade Player of the Year, New York Mr. Basketball).
11 stycznia 2019 roku ustanowił swój punktowy rekord kariery w wygranym 123-121 meczu przeciwko Philadelphii 76ers. Zdobył 29 punktów trafiając 11 z 17 rzutów (w tym 5 z 8 za 3 punkty) oraz 2 z 2 rzutów osobistych. 6 lipca 2022 został zawodnikiem Sacramento Kings w wyniku wymiany.

</doc>
<doc id="4400321" url="https://pl.wikipedia.org/wiki?curid=4400321" title="Albumy numer jeden w roku 2002 (Japonia)">
Albumy numer jeden w roku 2002 (Japonia)

Notowanie przedstawia najlepiej sprzedające się albumy w Japonii. Publikowane jest ono przez magazyn "Oricon Style", a dane kompletowane są przez Oricon w oparciu o cotygodniowe wyniki sprzedaży fizycznej albumów. Poniżej znajdują się tabele prezentujące najpopularniejsze albumy w danych tygodniach w roku 2002.

</doc>
<doc id="4400322" url="https://pl.wikipedia.org/wiki?curid=4400322" title="Damian Walentek">
Damian Walentek

Damian Walentek (ur. 1965) – polski waltornista i pedagog.
Absolwent Akademii Muzycznej im. Karola Szymanowskiego w Katowicach (klasa waltorni oraz klasa kameralistyki). Doktor habilitowany sztuki muzycznej (2014), profesor katowickiej Akademii Muzycznej (2018). Waltornista Narodowej Orkiestry Symfonicznej Polskiego Radia w Katowicach. Współpracował z takimi orkiestrami i zespołami kameralnymi jak: Kwartet Śląski, Leopoldinum, Sinfonia Varsovia, Sinfonietta Cracovia, Wratislavia.
Od 2012 sekretarz jury Międzynarodowego Konkursu Muzycznego im. Michała Spisaka w Dąbrowie Górniczej.

</doc>
<doc id="4400326" url="https://pl.wikipedia.org/wiki?curid=4400326" title="Mikołaj Kuropatwa">
Mikołaj Kuropatwa

Mikołaj Kuropatwa herbu Szreniawa (zm. w 1618 roku) – stolnik halicki w latach 1603-1611.
Jako poseł na sejm 1607 roku został wyznaczony dla przeprowadzenia lustracji na Rusi i Wołyniu dóbr stołowych, dóbr martwej ręki, dóbr, które dotychczas nie były rewidowane albo na których stare sumy nie były ekstenuowane.

</doc>
<doc id="4400330" url="https://pl.wikipedia.org/wiki?curid=4400330" title="Søren Kragh Andersen">
Søren Kragh Andersen

Søren Kragh Andersen (ur. 10 sierpnia 1994 w Strib) – duński kolarz szosowy, zawodnik należącej do dywizji UCI WorldTeams drużyny Team Sunweb.

</doc>
<doc id="4400331" url="https://pl.wikipedia.org/wiki?curid=4400331" title="Omari Spellman">
Omari Spellman

Omari Spellman (ur. 21 lipca 1997 w Cleveland) – amerykański koszykarz, występujący na pozycji silnego skrzydłowego.
W 2014 zdobył brązowy medal podczas turnieju Nike Global Challenge. Dwa lata później wystąpił w meczu gwiazd amerykańskich szkół średnich Jordan Brand Classic. 
7 lipca 2019 trafił w wyniku wymiany do Golden State Warriors.
6 lutego 2020 trafił w wyniku wymiany do Minnesoty Timberwolves. 24 listopada został wytransferowany do New York Knicks. 7 stycznia 2021 został zwolniony.

</doc>
<doc id="4400336" url="https://pl.wikipedia.org/wiki?curid=4400336" title="Ancestry.com">
Ancestry.com

Ancestry.com – strona internetowa pozwalająca odkrywać historię rodziny, dzielić się nią i zachowywać ją. Swoim użytkownikom na całym świecie oferuje platformę online, która pozwala na tworzenie drzewa genealogicznego.
Założona w 1983 roku jako "The Generations Network", obecnie Ancestry.com LLC to prywatna firma internetowa z siedzibą w Lehi w stanie Utah, Stany Zjednoczone. Jest największą na świecie firmą genealogiczną działającą na zasadzie zysku jako sieć genealogicznych i historycznych zapisów stron internetowych skupiających się w Stanach Zjednoczonych i dziewięciu innych krajach, opracowuje i sprzedaje oprogramowanie genealogiczne, a także oferuje szeroki zakres usług genealogicznych. We wrześniu 2012 roku firma zapewniała dostęp do około 11 miliardów rekordów, 40 milionów drzew genealogicznych i 2 milionów płatników. Według stanu na czerwiec 2014 r. firma zapewnia dostęp do około 16 miliardów rekordów historycznych i ma ponad 2 miliony płatników, a od lutego 2018 r. ponad 7 milionów klientów AncestryDNA.
Oprócz głównej strony, z Ancestry.com powiązane:

</doc>
<doc id="4400340" url="https://pl.wikipedia.org/wiki?curid=4400340" title="Ignacy (Łukowicz)">
Ignacy (Łukowicz)

Ignacy, imię świeckie Igor Iwanowicz Łukowicz (ur. 28 marca 1970 r. w Mołodecznie) – biskup Egzarchatu Białoruskiego Rosyjskiego Kościoła Prawosławnego.
Życiorys.
Ukończył w 1988 r. szkołę techniczną nr 87 w Mołodecznie, zdobywając zawód radiotechnika, w którym też pracował przez rok. Następnie do 1989 r. odbywał zasadniczą służbę wojskową, ucząc się w centrum szkoleniowym lotnictwa w Witebsku. W 1989 r. wstąpił do seminarium duchownego w Mińsku, zaś rok później został posłusznikiem w monasterze Zaśnięcia Matki Bożej w Żyrowiczach. Jego postrzyżyn mniszych małej schimy dokonał 5 kwietnia 1993 r. namiestnik klasztoru archimandryta Guriasz, nadając nowemu mnichowi imię zakonne Ignacy na cześć św. Ignacego (Brianczaninowa). 27 kwietnia 1993 r. metropolita miński i słucki Filaret wyświęcił go na hierodiakona. Rok później ukończył naukę w seminarium, natomiast w 1995 r. ukończył w trybie zaocznym Moskiewską Akademię Duchowną. 
Od 1995 r. do 2003 r. był wykładowcą liturgiki oraz historii Rosyjskiego Kościoła Prawosławnego w seminarium duchownym w Mińsku, wykonując równocześnie obowiązki asystenta inspektora seminarium. 20 maja 1997 r. przyjął święcenia kapłańskie z rąk metropolity mińskiego i słuckiego Filareta. Od 2003 r. żył w Brześciu, kierując budową nowej cerkwi Tichwińskiej Ikony Matki Bożej oraz pełniąc obowiązki przewodniczącego eparchialnego wydziału ds. ruchu pielgrzymkowego. W 2007 r. otrzymał godność ihumena. 
15 października 2018 r. Święty Synod Rosyjskiego Kościoła Prawosławnego nominował go na biskupa pomocniczego eparchii mińskiej z tytułem biskupa borowlańskiego. W związku z tą decyzją ihumen Ignacy otrzymał dzień później godność archimandryty. Jego chirotonia biskupia odbyła się 28 października w cerkwi Ikony Matki Bożej „Wszystkich Strapionych Radość” w Moskwie pod przewodnictwem patriarchy moskiewskiego i całej Rusi Cyryla.
30 sierpnia 2019 r. został ordynariuszem eparchii połockiej i głębockiej.

</doc>
<doc id="4400356" url="https://pl.wikipedia.org/wiki?curid=4400356" title="Jaylen Adams">
Jaylen Adams

Jaylen Tairique Adams (ur. 4 maja 1996 w Hanover) – amerykański koszykarz, występujący na pozycji rozgrywającego, obecnie zawodnik Sydney Kings.
W 2016 i 2017 wziął udział w turnieju Adidas Nations Counselors.
Pochodzi ze sportowej rodziny. Jego ojciec grał w futbol amerykański na University of Maryland, natomiast jego matka Yalonda została wybrana w 2014 do Galerii Sław Sportu Wesley College jako koszykarka.
22 lutego 2019 podpisał nową, wieloletnią umowę z Atlantą Hawks. 20 sierpnia dołączył do Milwaukee Bucks.
14 października 2019 został zwolniony przez Milwaukee Bucks.
1 lipca 2020 został zawodnikiem Portland Trail Blazers. 24 listopada dołączył po raz kolejny w karierze do Milwaukee Bucks. 4 marca 2021 opuścił klub. 22 sierpnia został zawodnikiem australijskiego Sydney Kings.

</doc>
<doc id="4400357" url="https://pl.wikipedia.org/wiki?curid=4400357" title="Morton F.C.">
Morton F.C.



</doc>
<doc id="4400363" url="https://pl.wikipedia.org/wiki?curid=4400363" title="Aleksandr Korowin">
Aleksandr Korowin

Aleksandr Siergiejewicz Korowin (ur. 15 lutego 1994 w Pierwouralsku) – rosyjski łyżwiarz figurowy reprezentujący Filipiny, startujący w parach sportowych z Isabellą Gamez. Medalista zawodów z cyklu Grand Prix i Challenger Series.

</doc>
<doc id="4400370" url="https://pl.wikipedia.org/wiki?curid=4400370" title="Chorwacja na Letnich Igrzyskach Olimpijskich 2016">
Chorwacja na Letnich Igrzyskach Olimpijskich 2016

Chorwację na Letnich Igrzyskach Olimpijskich 2016 reprezentowało 85 zawodników: 66 mężczyzn i dziewiętnaście kobiet. Był to siódmy start reprezentacji Chorwacji na letnich igrzyskach olimpijskich.
Skład kadry.
Gimnastyka.
Mężczyźni
Kobiety
Judo.
Kobiety
Koszykówka.
Turniej mężczyzn
Lekkoatletyka.
Mężczyźni
Konkurencje techniczne
Kobiety
Konkurencje biegowe
Konkurencje techniczne
Piłka ręczna.
Turniej mężczyzn
Piłka wodna.
Turniej mężczyzn

</doc>
<doc id="4400397" url="https://pl.wikipedia.org/wiki?curid=4400397" title="Aleksander Michałowski (aktor)">
Aleksander Michałowski (aktor)

Aleksander Jan Michałowski (ur. 23 marca 1891 w Warszawie, zm. 4 czerwca 1976 tamże) – polski aktor i śpiewak teatralny.
Życiorys.
Po ukończeniu gimnazjum kształcił się artystycznie: uczył się rysunku u Piusa Welońskiego oraz śpiewu w warszawskim konserwatorium pod kierunkiem Jana Łysakowskiego oraz Tadeusza Leliwy. W 1913 roku debiutował na scenie Teatru Wielkiego w Warszawie partią Faraona w "Aidzie" Giuseppe Verdiego. W latach 1913–1915 grał na scenach Warszawy i Wilna. Podczas I wojny światowej służył w armii rosyjskiej, a w latach 1918–1919 - w Wojsku Polskim pod dowództwem gen. Lucjana Żeligowskiego (najprawdopodobniej w szeregach 4 Dywizji Strzelców Polskich). Po powrocie do Warszawy w latach 1919–1934 należał do zespołu solistów Opery Warszawskiej, gdzie wykonywał głównie partie basowe. W tym okresie występował gościnnie na scenach operowych Katowic i Poznania oraz w latach 1923–1927 wyjeżdżał do Mediolanu, aby szkolić głos u G. Tessariego. Do 1939 roku śpiewał gościnnie w warszawskim Teatrze Wielkim oraz na przedstawieniach objazdowych, organizowanych przez Organizację Ruchu Muzycznego.Podczas II wojny światowej prowadził w stolicy sklep tytoniowy, biorąc jednocześnie w konspiracyjnych przedstawieniach poetycko-muzycznych. Po zakończeniu walk powrócił do zawodu aktora. Był członkiem stołecznych zespołów teatralnych: Miejskich Teatrów Dra­matycznych (1945–1948), Teatru Polskiego (1948–1949), Teatru Nowego (1949–1954), Teatru Nowej (Młodej) War­szawy (1954–1957) oraz ponownie Teatru Nowego, gdzie grał do 1963 roku. Od 1947 roku wykładał na Państwowej Wyższej Szkole Teatralnej, ucząc m.in. impostacji głosu. Był zasłużonym członkiem SPATiF-ZASP.Jedyną kreacją filmową Aleksandra Michałowskiego była rola księdza plebana w filmie "Szkice węglem" z 1956 roku (reż. Antoni Bohdziewicz). Ponadto wystąpił w pięciu spektaklach Teatru Telewizji oraz sześciu Teatru Polskiego Radia.
Po śmierci został pochowany na cmentarzu Powązkowskim w Warszawie (kwatera I-4-9,10).

</doc>
<doc id="4400401" url="https://pl.wikipedia.org/wiki?curid=4400401" title="Carlos Jesús Patricio Baladrón Valdés">
Carlos Jesús Patricio Baladrón Valdés

Carlos Jesús Patricio Baladrón Valdés (ur. 17 maja 1945 w Campechuela) – kubański duchowny rzymskokatolicki, w latach 1998-2006 biskup Guantánamo-Baracoa.
Życiorys.
Święcenia kapłańskie przyjął 2 kwietnia 1977. 16 listopada 1991 został prekonizowany biskupem pomocniczym Hawany ze stolicą tytularną "Cibaliana". Sakrę biskupią otrzymał 5 stycznia 1992. 24 stycznia 1998 został mianowany biskupem Guantánamo-Baracoa. 13 grudnia 2006 zrezygnował z urzędu.

</doc>
<doc id="4400407" url="https://pl.wikipedia.org/wiki?curid=4400407" title="Sharice Davids">
Sharice Davids

Sharice Davids (ur. 22 maja 1980 r. we Frankfurcie nad Menem) – amerykańska prawniczka, zawodniczka MMA i polityk, należąca do Partii Demokratycznej, w 2018 roku wybrana do Izby Reprezentantów Stanów Zjednoczonych, wraz z Deb Haaland zostały pierwszymi rdzennymi Amerykankami wybranymi do Izby Reprezentantów.

</doc>
<doc id="4400409" url="https://pl.wikipedia.org/wiki?curid=4400409" title="Wyścig Pokoju Juniorów">
Wyścig Pokoju Juniorów

Wyścig Pokoju Juniorów (fr. Course de la Paix Juniors) – kolarski wyścig wieloetapowy dla kolarzy w wieku 17-18 lat rozgrywany w Czechach. Zaliczany jest do Pucharu Narodów Juniorów, w którym posiada kategorię 2.Ncup.

</doc>
<doc id="4400410" url="https://pl.wikipedia.org/wiki?curid=4400410" title="Prybużany">
Prybużany



</doc>
<doc id="4400413" url="https://pl.wikipedia.org/wiki?curid=4400413" title="Łany Polskie">
Łany Polskie



</doc>
<doc id="4400414" url="https://pl.wikipedia.org/wiki?curid=4400414" title="Deb Haaland">
Deb Haaland

Deb Haaland (ur. 2 grudnia 1960 w Winslow) – amerykańska polityk, członkini Izby Reprezentantów Stanów Zjednoczonych (2019–2021), sekretarz zasobów wewnętrznych (od 2021 roku).
Życiorys.
Młodość i edukacja.
Urodziła się 2 grudnia 1960 w Winslow. Po matce Mary Toyi pochodzi z plemienia Laguna Pueblo, a po ojcu J.D. Haalandzie jest pochodzenia norweskiego. Jej matka służyła w marynarce wojennej, a ojciec w piechocie morskiej.
W 1978 roku została absolwentką Highland High School w Albuquerque. W 1994 roku ukończyła anglistykę na University of New Mexico, a w 2006 roku uzyskała stopień Juris Doctor na Uniwersytecie Nowego Meksyku. 
Kariera polityczna.
W latach 2013–2015 pracowała jako administratorka terytorium plemienia San Felipe Pueblo. Gdy była prezeską Laguna Development Corporation, starała się by firma inwestowała z dbałością o środowisko naturalne.
W 2014 roku zaangażowała się w politykę i u boku Gary’ego Kinga bez powodzenia kandydowała na zastępczynię gubernatora Nowego Meksyku, a potem objęła kierownictwo w stanowych strukturach Partii Demokratycznej (2015–2017) i z powodzeniem poprowadziła ją do zwycięstwa w wyborach do stanowej Izby Reprezentantów.
W 2018 roku wraz z Sharice Davids zostały pierwszymi rdzennymi Amerykankami wybranymi do Izby Reprezentantów – Haaland wygrała wybory w pierwszym okręgu wyborczym Nowego Meksyku, obejmującym większość Albuquerque i jego przedmieścia. Zasiadała w komisji ds. zasobów naturalnych. W wyborach w 2020 roku uzyskała reelekcję. W grudniu 2020 roku Joe Biden poinformował, że nominuje ją do objęcia stanowiska sekretarz zasobów wewnętrznych. Jej kandydaturę w petycji poparło ponad 120 liderów plemion, celebryci i aktywiści ekologiczni. 15 marca 2021 Senat Stanów Zjednoczonych stosunkiem głosów 51–40 zatwierdził jej kandydaturę na to stanowisko. 18 marca 2021 została zaprzysiężona przez wiceprezydent Kamalę Harris.

</doc>
<doc id="4400421" url="https://pl.wikipedia.org/wiki?curid=4400421" title="José Siro González Bacallao">
José Siro González Bacallao

José Siro González Bacallao (ur. 9 grudnia 1930 w Candelaria, zm. 19 lipca 2021 w Mantui) – kubański duchowny rzymskokatolicki, w latach 1982-2006 biskup Pinar del Rio.
Życiorys.
Święcenia kapłańskie przyjął 28 lutego 1954. 30 marca 1982 został prekonizowany biskupem Pinar del Rio. Sakrę biskupią otrzymał 16 maja 1982. 13 grudnia 2006 przeszedł na emeryturę.

</doc>
<doc id="4400422" url="https://pl.wikipedia.org/wiki?curid=4400422" title="Tadeusz Łukaszewicz (malarz)">
Tadeusz Łukaszewicz (malarz)

Tadeusz Łukaszewicz (ur. 1805 w Witebsku, zm. w XIX wieku) – polski malarz portrecista.
Urodził się jako syn malarza Antoniego Łukaszewicza. Studiował malarstwo w latach 1825–1829 jako wolny słuchacz na Uniwersytecie Wileńskim u Jana Rustema.
Po studiach pracował w Wilnie jako nauczyciel rysunków, zajmował się też miedziorytnictwem. Dzięki finansowej pomocy rodziny Zyberk-Platerów w dniu 8 listopada 1839 w wieku 34 lat rozpoczął studia na Królewskiej Akademii Sztuk Pięknych w Monachium u Petera von Corneliusa i w prywatnej szkole malarstwa Josepha Bernhardta. W roku 1842 został członkiem zwyczajnym monachijskiego Kunstvereinu.
W Monachium był czynny jako malarz portrecista. Większość jego dzieł zachowała się w zbiorach monachijskich, w zbiorach polskich i litewskich znajdują się prace sprzed wyjazdu do Monachium. O jego dalszych losach brak jest jakichkolwiek wiadomości. Rok śmierci 1842 podany przez niektóre źródła jest wątpliwy, gdyż wskazywałby, że artysta zmarł na trzecim roku studiów. O roku urodzenia świadczy wpis do księgi immatrykulacyjnej Akademii Monachijskiej, gdzie artysta określił swój wiek na 34 lata. Przy immatrykulacji podał jako miejsce pochodzenia Witebsk, a jako miejsce zamieszkania Dannenberg w Dolnej Saksonii. Być może osoba prowadząca księgę immatrykulacyjną pomyliła Dannenberg z Dyneburgiem (niem. Dünaburg).

</doc>
<doc id="4400425" url="https://pl.wikipedia.org/wiki?curid=4400425" title="Cha Jun-hwan">
Cha Jun-hwan

Cha Jun-hwan, kor. 차준환 "Cha Jun-hwan" (ur. 21 października 2001 w Seulu) – południowokoreański łyżwiarz figurowy, startujący w konkurencji solistów. Dwukrotny uczestnik igrzysk olimpijskich (2018, 2022), wicemistrz świata (2023), mistrz czterech kontynentów (2022), brązowy medalista finału cyklu Grand Prix (2018) i finału Junior Grand Prix (2016), 7-krotny mistrz Korei Południowej (2017–2023).

</doc>
<doc id="4400426" url="https://pl.wikipedia.org/wiki?curid=4400426" title="Jared Polis">
Jared Polis

Jared Polis (ur. 12 maja 1975 w Boulder) – amerykański polityk, należący do Partii Demokratycznej, członek Izby Reprezentantów Stanu Kolorado, w 2018 roku wybrany na gubernatora stanu Kolorado, jest pierwszym w USA zdeklarowanym gejem wybranym na stanowisko gubernatora.

</doc>
<doc id="4400435" url="https://pl.wikipedia.org/wiki?curid=4400435" title="Georges d’Amboise">
Georges d’Amboise



</doc>
<doc id="4400436" url="https://pl.wikipedia.org/wiki?curid=4400436" title="Dawit Magradze">
Dawit Magradze



</doc>
<doc id="4400437" url="https://pl.wikipedia.org/wiki?curid=4400437" title="Piranhamesodon pinnatomus">
Piranhamesodon pinnatomus

Piranhamesodon pinnatomus – wymarły gatunek morskiej ryby kostnoszkieletowej z rzędu Pycnodontiformes, odkryty w południowych Niemczech w pobliżu wsi Ettling (okolice Solnhofen w Bawarii) i opisany naukowo w 2018 r. Wiek skamieniałości oszacowany został na ok. 152 mln lat (jura późna). Jest najwcześniejszym znanym gatunkiem ryby kostnoszkieletowej zdolnej do rozdrabniania mięsa (odcinania lub odrywania jego kawałków) zamiast połykania ofiary w całości. Taka taktyka wśród ryb dotąd znana była jedynie u jurajskich ryb chrzęstnoszkieletowych.
Odkryty gatunek, o długości ciała ok. 7 cm SL (9 cm TL), charakteryzował się wysoce zróżnicowanym uzębieniem. Miał długie, ostro zakończone zęby w kształcie sztyletów w każdej ze szczęk (po 6 w rzędzie) oraz trójkątne zęby z ząbkowanymi krawędziami tnącymi, wystające z kości leżących wzdłuż żuchwy, również po 6 zębów w rzędzie. W sąsiedztwie skamieniałości "P. pinnatomus" paleontolodzy odkryli szczątki innych ryb – z brakującymi fragmentami płetw.
Wzór i kształt zębów oraz szczęk sugerują, że "Piranhamesodon pinnatomus" był przystosowany do odcinania mięsa i płetw w uderzająco podobny sposób do współczesnych piraniowatych. Taktyka odcinania fragmentów ciała umożliwia atakowanie ofiar większych od siebie, podobnie jak robią to współczesne piranie. Cechy uzębienia i metody pobierania pokarmu odróżniają "Piranhamesodon" od pokrewnych mu Pycnodontiformes i innych promieniopłetwych, które żywiły się organizmami o twardych skorupach lub połykały ofiary w całości.
Nazwa rodzajowa "Piranhamesodon" jest połączeniem słów "piranha" (pirania) i "Mesodon" (rodzaj z rzędu Pycnodontiformes) i nawiązuje do podobieństwa odkrytego gatunku do piranii. Epitet gatunkowy "pinnatomus" (co można przetłumaczyć jako „odcinający płetwy”) odnosi się do jego niezwykłego sposobu drapieżnictwa.
Holotyp został złożony w Jura-Museum Eichstätt w Niemczech. Pozycja taksonomiczna nowego taksonu w obrębie rzędu Pycnodontiformes nie została ustalona ("incertae sedis").

</doc>
<doc id="4400439" url="https://pl.wikipedia.org/wiki?curid=4400439" title="Georges d’Amboise (1488–1550)">
Georges d’Amboise (1488–1550)

Georges d’Amboise (ur. w 1488 we Francji, zm. 22 albo 25 sierpnia 1550 w Vigny) – francuski kardynał.
Życiorys.
Urodził się w 1488 roku na terenie Francji, jako syn Jeana d’Amboise’a i Catherine de Saint-Belin. Był kanonikiem i archidiakonem kapituły katedralnej w Rouen. 8 sierpnia 1511 roku został wybrany arcybiskupem Rouen, a 11 grudnia przyjął sakrę. Pełnił rolę skarbnika Ludwika XI i pierwszego ministra Ludwika XII. 16 grudnia 1545 roku został kreowany kardynałem prezbiterem i otrzymał kościół tytularny Santa Susanna. Zmarł 22 albo 25 sierpnia 1550 roku w Vigny.

</doc>
<doc id="4400440" url="https://pl.wikipedia.org/wiki?curid=4400440" title="Ukraina na Letnich Igrzyskach Olimpijskich 2016">
Ukraina na Letnich Igrzyskach Olimpijskich 2016

Ukrainę na Letnich Igrzyskach Olimpijskich 2016 reprezentowało 204 zawodników: 87 mężczyzn i 117 kobiet. Był to szósty start reprezentacji Ukrainy na letnich igrzyskach olimpijskich.
Skład kadry.
Gimnastyka.
Mężczyźni
Kobiety
Judo.
Mężczyźni
Kobiety
Kajakarstwo.
Mężczyźni
Kobiety
Lekkoatletyka.
Mężczyźni
Konkurencje biegowe
Konkurencje techniczne
Dziesięciobój
Kobiety
Konkurencje biegowe
Konkurencje techniczne
Siedmiobój
Szermierka.
Kobiety

</doc>
<doc id="4400443" url="https://pl.wikipedia.org/wiki?curid=4400443" title="Mistrzostwa świata w szachach 2018">
Mistrzostwa świata w szachach 2018

Mistrzostwa świata w szachach 2018 – mecz szachowy o tytuł indywidualnego mistrza świata rozegrany między broniącym tytułu Magnusem Carlsenem z Norwegii a reprezentującym Stany Zjednoczone pretendentem Fabiano Caruaną, w listopadzie 2018 roku w Londynie. Carlsen przystępował do rywalizacji jako panujący od 2013 roku mistrz świata, a Caruana zakwalifikował się do meczu jako zwycięzca turnieju pretendentów, który odbył się w marcu 2018 w Berlinie. Każda z dwunastu partii rozgrywanych w szachach klasycznych zakończyła się remisem, natomiast w przeprowadzonej w szachach szybkich dogrywce Carlsen wygrał wszystkie trzy partie i tym samym obronił tytuł mistrza świata.
Tło.
Mistrzostwa świata w szachach organizowane są przez Międzynarodową Federację Szachową i odbywają się według formuły bezpośredniego meczu pomiędzy panującym mistrzem a aspirującym do tytułu pretendentem, którego wyłania się za pomocą specjalnego turnieju pretendentów. Magnus Carlsen zdobył swój tytuł w 2013 roku, kiedy to najpierw zwyciężył w turnieju pretendentów, a następnie w meczu mistrzowskim pokonał Viswanathana Ananda z Indii wynikiem 6½: 3½. Rok później w meczu rewanżowym Carlsen obronił tytuł wygrywając (6½: 4½). W 2016 roku obronił tytuł po raz kolejny, pokonując po dogrywce Siergieja Kariakina 9 : 7.
Turniej pretendentów, który miał wyłonić meczowego rywala dla Carlsena, odbył się w dniach od 10 do 28 marca 2018 w Berlinie i zestawił przeciwko sobie ośmiu zawodników zakwalifikowanych różnymi drogami. Uczestnikami turnieju zostali: przegrany ostatniego meczu o mistrzostwo świata (Siergiej Kariakin), zwycięzca oraz finalista Szachowego Pucharu Świata z 2017 roku (odpowiednio Lewon Aronian oraz Ding Liren), dwóch najlepszych graczy cyklu Grand Prix 2017 (Şəhriyar Məmmədyarov oraz Aleksandr Griszczuk), dwóch zawodników z najwyższym uśrednionym rankingiem za 2017 rok (Fabiano Caruana oraz Wesley So), a także jeden gracz z dziką kartą przyznaną przez organizatorów (Władimir Kramnik).
Rywalizacja w turnieju pretendentów odbyła się systemem dwukołowym, gdzie każdy uczestnik grał z każdym z przeciwników dwukrotnie – raz kolorem białym, a raz czarnym. Zdobywca największej liczby punktów uzyskał prawo do gry w meczu o mistrzostwo świata z Magnusem Carlsenem. Turniej pretendentów zwyciężył Fabiano Caruana z wynikiem 9/14.
Zasady meczu.
Pojedynek według regulaminu miał być dwunastopartiowy, z czasem 100 minut dla zawodnika na wykonanie pierwszych 40 posunięć w partii, następnie z dodatkowymi 50 minutami na kolejne 20 ruchów, a później jeszcze z dalszymi 15 minutami na dokończenie danej rozgrywki. Jednocześnie gracze zyskiwać mieli po 30 sekund dodatkowego czasu za każde wykonane przez siebie posunięcie. W przypadku nierozstrzygniętego po dwunastu partiach rezultatu, następować miała dogrywka.
Dogrywkę miał stanowić czteropartiowy minimecz szachów szybkich, z tempem 25 minut na partię dla zawodnika i 10 sekundami bonifikaty czasowej za każdy ruch. W przypadku i tutaj remisowego wyniku, następnym krokiem byłaby rywalizacja dwupartiowa w szachach błyskawicznych, z czasem po 5 minut na partię i 3 sekundami bonifikaty za posunięcie. Takich dwupartiowych pojedynków nie mogło być jednak więcej aniżeli pięć. Wtedy rozegrano by jedną, ostateczną partię, która musiałaby już przynieść rozstrzygnięcie. Czarny kolor dysponowałby w niej czterema minutami na grę przy pięciu minutach dla białych, ale do zdobycia tytułu wystarczałby mu remis, przy czym wybór koloru figur otrzymywałby gracz wygrywający losowanie.
Sędzinią główną była Stéphane Escafre z Francji. Pula nagród wynosiła 1 milion euro, gdzie wygrany otrzymywał 60% puli a przegrany 40%, ale jeśli doszłoby do dogrywki to podział wynosi 55–45%.
Kontrowersje.
Ostrożna strategia przyjęta przez obu przeciwników podczas rozgrywania pojedynku wywołała w środowisku szachowym dyskusję na temat ryzyka spadku zainteresowania tą dyscypliną z uwagi na zbyt liczne partie remisowe. W tym kontekście przypomniano różnorodne koncepcje uatrakcyjnienia rozgrywki, w tym nadania jej wymiaru losowego, utrudniającego grę zachowawczą z wykorzystaniem utartych schematów. Zaproponowano np. wprowadzenie w rozrywkach pomysłu Bobby’ego Fischera tzw. „szachów 960”, w których przeciwnicy losują rozstawienie figur na pierwszej i ósmej linii szachownicy, przy zachowaniu ustawienia pionów.

</doc>
<doc id="4400446" url="https://pl.wikipedia.org/wiki?curid=4400446" title="Lotay Tshering">
Lotay Tshering

Lyonchhen Lotay Tshering (dzong. བློ་གྲོས་ཚེ་རིང་; ur. 10 maja 1969) – bhutański polityk i lekarz, premier Bhutanu od 7 listopada 2018.
Życiorys.
Ukończył studia ze specjalizacją w chirurgii na Uniwersytecie w Dhace, zdobył także tytuł MBA na Uniwersytecie w Canberze. Przed zaangażowaniem się w politykę pracował jako chirurg i urolog w szpitalach w Thimphu. W 2013 bez powodzenia kandydował do Zgromadzenia Ogólnego z ramienia Druk Nyamrup Tshogpa. 14 maja 2018 został przewodniczącym partii, która zdobyła większość mandatów w wyborach przeprowadzonych we wrześniu i październiku tego roku. 23 października zrezygnował z przewodniczenia partii; 7 listopada został zaprzysiężony na szefa rządu.

</doc>
<doc id="4400450" url="https://pl.wikipedia.org/wiki?curid=4400450" title="Deskrypcja (językoznawstwo)">
Deskrypcja (językoznawstwo)



</doc>
<doc id="4400451" url="https://pl.wikipedia.org/wiki?curid=4400451" title="Deskrypcja lingwistyczna">
Deskrypcja lingwistyczna



</doc>
<doc id="4400452" url="https://pl.wikipedia.org/wiki?curid=4400452" title="Opis lingwistyczny">
Opis lingwistyczny



</doc>
<doc id="4400456" url="https://pl.wikipedia.org/wiki?curid=4400456" title="Kościół św. Katarzyny w Płoskini">
Kościół św. Katarzyny w Płoskini

Kościół Świętej Katarzyny – rzymskokatolicki kościół parafialny należący do dekanatu Frombork archidiecezji warmińskiej.
Jest to świątynia wzniesiona w latach 1340-1360. W drugiej połowie XIV wieku została dostawiona wieża dzwonnicza, z kolei w 1654 roku – prezbiterium (zapewne na miejscu poprzedniego w stylu gotyckim) W 1713 roku kościół został mocno przebudowany. W tym okresie powstały kruchta północna, brama zewnętrzna i strop nawy. Podczas renowacji wykonanej w latach 1881–1884 zostały usunięte późniejsze naleciałości stylowe i przywrócono świątyni gotycką formę. W 1945 roku budowla została nieznacznie uszkodzona i odnowiono ją w późniejszych latach.
Budowla jest orientowana, jednonawowa, murowana, wzniesiona z cegły. Od strony zachodniej jest dobudowana do niej wieża, od strona północnej kruchta, a od strona wschodniej węższe prezbiterium zamknięte wielobocznie. Przy prezbiterium jest umieszczona zakrystia, do której jest dostawiona cylindryczna neogotycka wieżyczka schodowa. Świątynia jest ozdobiona ostrołukowymi i kolistymi blendami, jak i ostrołukowymi oknami w ścianach nawy. Od strony zachodniej jest zwieńczona szczytami sterczynowo-schodkowymi. Wieża nie jest podzielona na piętra, ma parzyste okna znajdujące się w bardzo długich ostrołukowych blendach, ułożonych po trzy na każdej ze ścian. Wieża i korpus świątyni są nakryte dwuspadowym dachem. Wieża jest również zwieńczona szczytami sterczynowo-schodkowymi i chorągiewką z datą „1701”. Nawa nakryta jest stropem polichromowanym. Barokowe malowidła zostały wykonane w 1713 roku (zostały odnowione w 1933 roku) i przedstawiają sceny: Zwiastowania, Trójcy Świętej, Zaślubin św. Katarzyny z Dzieciątkiem Jezus oraz postacie apostołów i Ojców Kościoła. Prezbiterium jest nakryte sklepieniem kolebkowym z siecią dekoracyjnych żeber, z kolei zakrystia jest nakryta sklepieniem krzyżowo-żebrowym. Ściana tęczowa jest ozdobiona polichromią wykonaną około 1660 roku w stylu manierystycznym (także odnowioną w 1933 roku). Na malowidle jest przedstawiona scena Sądu Ostatecznego.

</doc>
<doc id="4400460" url="https://pl.wikipedia.org/wiki?curid=4400460" title="B.E.A.T. Records">
B.E.A.T. Records

B.E.A.T. Records – polskie wydawnictwo muzyczne, działające w latach 1996-1998, które zajmowało się również organizacją wydarzeń muzycznych, m.in. koncertu Rap Day z udziałem Run-D.M.C., konkursu Super MC w klubie Stodoła czy cyklicznych imprez w klubie Remont.
Wytwórnia powstała z inicjatywny DJ Volta, Bartłomieja Sosnowskiego, Bogdana Wicińskiego oraz Hirka Wrony (jako ukrytego inwestora) w czerwcu 1996 po spotkaniu w Akwarium Jazz Club. Była pierwszą wytwórnią w Warszawie związaną z kulturą hip-hopową i skupiała muzyków związanych z audycją Kolorszok. W styczniu 1997 r. B.E.A.T. Records nabyło osobowość prawną. Wydawnictwo zakończyło działalność w listopadzie 1998. Imbierowicz odszedł z B.E.A.T. Records z powodu niezadowolenia ze współpracy wydawnictwa z Pomatonem i rozpoczął współpracę z wytwórnią R.R.X.. Wiciński założył firmę produkującą oprogramowanie – Manta. Sosnowski zaczął pracę w agencji reklamowej.
Nakładem B.E.A.T. Records ukazała się kompilacja "Smak B.E.A.T. Records" (1997; 10 tys. sprzedanych egzemplarzy, z których zysk nie pokrył kosztów produkcji), pierwszy album Mistic Molesty – "Skandal" (1998; 10 tys. sprzedanych egzemplarzy do czasu rozwiązania wytwórni) oraz album "Lek" zespołu Thinkadelic (1998; 3 tys. sprzedanych egzemplarzy), a także kilka singli Molesty i Thinkadelic.

</doc>
<doc id="4400462" url="https://pl.wikipedia.org/wiki?curid=4400462" title="Michaił Załomin">
Michaił Załomin

Michaił Iwanowicz Załomin (; ur. 22 grudnia 1992 r. w Sarowie) – rosyjski gimnastyk występujący w podwójnej mini trampolinie, dziewięciokrotny mistrz świata, pięciokrotny mistrz Europy, złoty i srebrny medalista World Games.

</doc>
<doc id="4400464" url="https://pl.wikipedia.org/wiki?curid=4400464" title="Rad-Net Rose Team">
Rad-Net Rose Team



</doc>
<doc id="4400467" url="https://pl.wikipedia.org/wiki?curid=4400467" title="Timur Żamaletdinow">
Timur Żamaletdinow

Timur Abduraszytowicz Żamaletdinow (, ur. 21 maja 1997 w Moskwie) – rosyjski piłkarz narodowości kumyckiej występujący na pozycji napastnika w rosyjskim klubie FK Ufa.
Kariera klubowa.
Wychowanek szkółki Lokomotiwu Moskwa, od 2014 w kadrach CSKA Moskwa. 9 kwietnia 2017 zadebiutował w Premier-Lidze w zremisowanym 1:1 meczu przeciwko FK Krasnodar. W sezonie 2017/18 w spotkaniu wyjazdowym z Amkarem Perm strzelił swojego pierwszego gola dla CSKA. 12 września 2017, w pierwszej rundzie fazy grupowej Ligi Mistrzów 2017/18, zdobył zwycięskiego gola przeciwko SL Benfica (2:1). W lipcu 2018 wywalczył z CSKA Superpuchar Rosji, wchodząc na boisko w 27. minucie dogrywki meczu finałowego z Lokomotiwem Moskwa (1:0).
W styczniu 2019 został na okres 6 miesięcy wypożyczony do Lecha Poznań. 20.04.2019 w meczu z Jagiellonią Białystok strzelił swoją pierwszą bramkę dla Lecha. W czerwcu 2019 wypożyczenie zostało przedłużone na kolejny sezon.
12 sierpnia 2020, przeniósł się do FK Ufa, na zasadzie wolnego transferu.
Kariera reprezentacyjna.
W 2016 rozegrał 2 spotkania w reprezentacji Rosji U-19. W 2017 występował w kadrze U-21.
Życie prywatne.
Urodził się w 1997 w Moskwie w rodzinie Kumyków z Dagestanu. Jego ojciec Zaur pochodzi z Chasawiurtu, natomiast matka Nuria z Machaczkały.

</doc>
<doc id="4400469" url="https://pl.wikipedia.org/wiki?curid=4400469" title="Jia Fangfang">
Jia Fangfang

Jia Fangfang (; ur. 13 sierpnia 1994 r. w Wenzhou) – chińska gimnastyczka występująca w tumblingu i gimnastyce sportowej, dziesięciokrotna mistrzyni świata, dwukrotna złota medalistka World Games.
W 2013 roku Cali na World Games zdobyła złoty medal w tumblingu. Cztery lata później we Wrocławiu powtórzyła ten sukces.

</doc>
<doc id="4400478" url="https://pl.wikipedia.org/wiki?curid=4400478" title="Vysoká hora (Wysoki Jesionik)">
Vysoká hora (Wysoki Jesionik)

Vysoká hora (historyczna nazwa ) – szczyt (góra) o wysokości 1031 m n.p.m. (podawana jest też wysokość 1030 m n.p.m., 1030,8 m n.p.m. lub 1031,0 m n.p.m.), w paśmie górskim Wysokiego Jesionika (), w północno-wschodnich Czechach, w Sudetach Wschodnich, na Śląsku, w obrębie gminy Andělská Hora, blisko miejscowości Ludvíkov i Vrbno pod Pradědem, oddalony o około 8,8 km na północny wschód od szczytu góry Pradziad (). Jest jednym z niższych tzw. tysięczników (szczytów o wysokości ponad 1000 m n.p.m.), bowiem wysokość jego tylko nieznacznie przekracza tę wielkość. Rozległość góry (powierzchnia stoków) szacowana jest na około 7,9 km², a średnie nachylenie wszystkich stoków wynosi około 9°.
Charakterystyka.
Lokalizacja.
Góra Vysoká hora położona jest we wschodnim rejonie całego pasma Wysokiego Jesionika, leżąca w części Wysokiego Jesionika, w centralnym obszarze (mikroregionu) o nazwie Masyw Orlíka (), na głównym, południowym, łukowatym grzbiecie – jako szczyt główny tego grzbietu – ciągnącym się od góry Zámecký vrch (2) do góry Nad Rychtou w łańcuchu szczytów (Zámecký vrch (2) → Brdo → Brdo–Z → Pod Vysokou → Vysoká hora → Ovčí vrch (1) → Hřeben → Hřeben–JV → Hřeben–J → Kopřívový vrch → Kopřívový vrch–JZ → Kopřívový vrch–J → Železný vrch → Železný vrch–J → Skalisko → Nad Rychtou). Charakterystyczną cechą góry jest niemalże płaski, łukowaty grzbiet szczytowy o długości około 900 m, ciągnący się na kierunku południe – północny wschód, a ponadto grzbiet ten widoczny jest w postaci lekko „postrzępionego grzebienia” w miejscach przecinek grzbietowych, patrząc na niego od strony zachodniej lub wschodniej. Jest górą rozpoznawalną, widoczną m.in. z przebiegającej drogi nr Zlaté Hory – Šternberk, gdzie można dostrzec jej stok. Ponadto górę lub jej szczyt można zobaczyć m.in. ze skaliska szczytowego góry Karliny kameny czy z połaci szczytowej góry Sokol, gdzie ją widać na linii spojrzenia w kierunku góry Lyra. Jest szczytem dobrze rozpoznawalnym m.in. z drogi okalającej połać szczytową góry Pradziad (szczyt widoczny powyżej linii patrzenia w kierunku szczytu Lyra), a z innego charakterystycznego punktu widokowego – z drogi okalającej szczyt góry Dlouhé stráně niewidoczny, bo przysłonięty górą Pradziad. 
Górę ograniczają: od północy, północnego zachodu i zachodu dolina potoku Biała Opawa (), od północnego wschodu mało wybitna przełęcz o wysokości 904 m n.p.m. w kierunku szczytu Pod Vysokou, od wschodu dolina potoku o nazwie Zámecký potok, od południowego wschodu przełęcz o wysokości 803 m n.p.m. w kierunku szczytu Kopřivník–S oraz od południa dolina potoku o nazwie Zlatý potok i przełęcz Malá hvězda w kierunku szczytu Ovčí vrch (1). W otoczeniu góry znajdują się następujące szczyty: od północnego wschodu Pod Vysokou i Brdo–Z, od południowego wschodu Kopřivník–S, Kopřivník–SZ, Kopřivník–JZ i Anenský vrch–SZ, od południowego zachodu Ovčí vrch (1), Skalnatý vrch, Rolandův kámen i Na vyhlídce (2), od północnego zachodu Brantloch i Plošina oraz od północy Zámecká hora.
Stoki.
W obrębie góry można wyróżnić sześć następujących zasadniczych stoków:
Występują tu wszystkie typy zalesienia: bór świerkowy, las mieszany oraz las liściasty, przy czym zdecydowanie dominuje zalesienie gęstym borem świerkowym. Na wszystkich stokach poza borem świerkowym i lasem mieszanym, występują na stokach północnym, wschodnim i zachodnim wraz z obniżaniem wysokości obszary lasu liściastego, a u podnóża tych stoków nawet łąki (m.in. na stoku wschodnim "Rýmařovská louka"). Wszystkie stoki charakteryzują się znaczną zmiennością wysokości zalesienia, z występującymi polanami, licznymi pasmowymi przecinkami usytuowanymi na grzbiecie lub w jego pobliżu i przerzedzeniami. U podnóża stoku zachodniego znajdują się większe przecinki na których dawniej wytyczono narciarskie trasy zjazdowe (narty, snowtubing). Ponadto u podnóży stoków zachodniego i północnego, w pobliżu drogi nr przebiega napowietrzna linia przesyłowa prądu o napięciu 22 kV. W obrębie góry u podnóża stoku zachodniego występuje grupa skalna, natomiast brak jest większych pojedynczych skalisk. Ponadto blisko podnóża stoku północnego, niedaleko łąk pojawia się znaczny obszar głazowisk.
Stoki mają stosunkowo jednolite, na ogół łagodne i bardzo zróżnicowane nachylenia. Średnie nachylenie stoków waha się bowiem od 5° (stok północno-wschodni) do 19° (stok zachodni). Średnie nachylenie wszystkich stoków góry (średnia ważona nachyleń stoków) wynosi około 9°. Maksymalne średnie nachylenie stoku zachodniego, na odcinku 50 m nie przekracza 30°. Stoki pokryte są siecią dróg (m.in. "Poštovská cesta" czy "Rýmařovská cesta") oraz na ogół nieoznakowanych ścieżek i duktów. Przemierzając je zaleca się korzystanie ze szczegółowych map, z uwagi na zawiłości ich przebiegu, zalesienie oraz zorientowanie w terenie.
Nieczynne stanowiska górnicze.
W odległości około 1,3 km na południe od szczytu (stok południowy), na wysokości około 855 m n.p.m. znajduje się nieczynne stanowisko górnicze o nazwie (), w którym niegdyś pozyskiwano złoto. Były to żyły w postaci niskosiarczkowej formacji złoto-kwarc. Ponadto w odległości około 1,1 km na południowy zachód od szczytu (stok zachodni), na wysokości około 745 m n.p.m. znajduje się inne nieczynne stanowisko górnicze o nazwie (), w którym niegdyś z żył kwarcowych pozyskiwano bryły rud miedzi (10–60) cm (chalkopiryt i malachit).
Szczyt główny.
Na szczyt nie prowadzi żaden znakowany szlak turystyczny. Przez połać szczytową przechodzi główna droga grzbietowa, biegnąca od połaci szczytowej Pod Vysokou oraz dalej do przełęczy Malá hvězda. Szczyt znajduje się na niewielkiej polanie, blisko głównej drogi grzbietowej, otoczonej borem świerkowym z niewielką domieszką drzew liściastych, pokrytej trawą wysokogórską oraz popularną rośliną występującą niemalże w całym paśmie Wysokiego Jesionika, a mianowicie borówką czarną. Z uwagi na zalesienie nie jest on punktem widokowym. Ponadto na połaci szczytowej służby leśne ustawiły zbliżony kształtem do prostokąta odgrodzony, niewielki areał o powierzchni około 250 m², widoczny m.in. na zdjęciach lotniczych. Na połaci szczytowej znajduje się punkt geodezyjny, na którym wyryto rok jego założenia: 1937, oznaczony na mapach geodezyjnych numerem (21.), o wysokości 1030,76 m n.p.m. oraz współrzędnych geograficznych (), z widocznym koło niego zamontowanym, stalowym słupkiem o wysokości około 50 cm, na którym umieszczono u góry stalową tabliczkę (mocno przerdzewiałą) z napisem (), oddalony o około 10 m na północny wschód od szczytu. Państwowy urząd geodezyjny o nazwie () w Pradze podaje jako najwyższy punkt góry – szczyt – o wysokości 1031,3 m n.p.m. i współrzędnych geograficznych (). 
Dojście do szczytu następuje z niemalże prosto biegnącej głównej drogi grzbietowej prowadzącej z zielonego szlaku rowerowego oraz nieoznaczonego skrzyżowania, znajdującego się blisko szczytu Pod Vysokou (widocznego nad miejscowością Vrbno pod Pradědem), od którego należy przejść odcinek o długości około 1,4 km dochodząc orientacyjnie do połaci szczytowej oraz szczytu położonego po prawej stronie tej drogi. Możliwe jest również dojście alternatywne do szczytu m.in. z przełęczy i skrzyżowania turystycznego o nazwie "Malá hvězda (rozc.)".
Szczyt drugorzędny.
Vysoká hora jest górą o podwójnym szczycie. W odległości około 1,2 km na wschód od szczytu głównego można wyróżnić szczyt drugorzędny określony jako Vysoká hora–V o wysokości 817 m n.p.m. i współrzędnych geograficznych (), oddzielony od szczytu głównego mało wybitną przełęczą o wysokości 816 m n.p.m.. Znajduje on się wśród gęstego zalesienia lasu mieszanego. Z powodu zalesienia nie jest on punktem widokowym, nie umieszczono na nim również punktu geodezyjnego. 
Geologia.
Pod względem geologicznym część masywu góry Vysoká hora należy do jednostki określanej jako warstwy vrbneńskie, a część do jednostki określanej jako formacja andelskohorska i zbudowana jest ze skał metamorficznych, głównie: fyllitów (muskowitów, biotytów, chlorytów), łupków zieleńcowych, łupków metamorficznych (grafitów), kwarcytów, gnejsów, amfibolitów, stromatytów i blasto-mylonitów, skał magmowych, głównie: diabazów (meta-dolerytów) i meta-granitoidów oraz skał osadowych, głównie zlepieńców. Kształt masywu góry oraz występowanie diabazów sugeruje jej wulkaniczne pochodzenie.
Wody.
Grzbiet główny (grzebień) góry Pradziad, biegnący od przełęczy Skřítek do przełęczy Červenohorské sedlo oraz dalej do przełęczy Ramzovskiej () jest częścią granicy Wielkiego Europejskiego Działu Wodnego, dzielącej zlewiska Morza Bałtyckiego i Morza Czarnego. 
Szczyt wraz ze stokami góry Vysoká hora położony jest na północny wschód od tej granicy, należy więc do zlewni Morza Bałtyckiego, do którego płyną wody m.in. z dorzecza rzeki Odry, będącej przedłużeniem płynących z tej części Wysokiego Jesionika górskich potoków (m.in. płynących w pobliżu góry potoków Biała Opawa, Zlatý potok czy Zámecký potok). Ze stoku wschodniego bierze swój początek wspomniany wcześniej potok o nazwie Zámecký potok. Z uwagi na stosunkowo łagodne nachylenia stoków, w obrębie góry nie występują m.in. wodospady czy kaskady. Na stoku południowo-wschodnim występuje w okolicy płynącego nienazwanego potoku, będącego dopływem potoku o nazwie Zlatý potok obszar bagienny. Ponadto na stokach występują liczne źródła.
Ochrona przyrody.
Cała góra znajduje się w obrębie wydzielonego obszaru objętego ochroną o nazwie Obszar Chronionego Krajobrazu Jesioniki (), a utworzonego w celu ochrony utworów skalnych, ziemnych i roślinnych oraz rzadkich gatunków zwierząt. Na stokach nie utworzono żadnych rezerwatów przyrody lub innych obiektów nazwanych pomnikami przyrody. 
U podnóża góry drogą nr (częściowo na krótkich odcinkach) oraz na stoku zachodnim przebiega 26,5 km długości ścieżka dydaktyczna o nazwie () na trasie:
Turystyka.
U podnóża stoku zachodniego w miejscowości Ludvíkov znajduje się pięć pensjonatów: "Chata Pepino", "Pension Grizzly", "Pension Ludvíkov", "Pension u Jiřího" i "U Skřivánků". Góra położona jest w atrakcyjnej części Wysokiego Jesionika, blisko ważnych miejscowości turystycznych i wypoczynkowych, będąca punktem wypadowym dla miłośników turystyki pieszej, rowerowej czy narciarskiej. Do najbliższej miejscowości Ludvíkov z bazą hoteli i pensjonatów, parkingów oraz przystanków linii autobusowej jest od szczytu około 1 km w kierunku zachodnim. Ponadto niespełna 3 km jest od szczytu w kierunku północno-wschodnim do miejscowości Vrbno pod Pradědem z liczną bazą hoteli i pensjonatów oraz nieco ponad 4 km od szczytu w kierunku południowo-zachodnim do miejscowości uzdrowiskowej Karlova Studánka. Nieco dalej, bo około 5 km od szczytu w kierunku południowo-wschodnim jest do miejscowości Andělská Hora z bazą pensjonatów. 
Warto dodać, że w odległości około 890 m na południowy wschód od szczytu, na wysokości około 870 m n.p.m. znajduje się chata o nazwie "Kajetánka", ale nie ma ona charakteru typowego schroniska turystycznego, a którą zalicza się do tzw. chat łowieckich. 
Kluczowym punktem turystycznym jest oddalone o około 1,4 km na południowy zachód od szczytu, znajdujące się na przełęczy Malá hvězda skrzyżowanie turystyczne o nazwie () z podaną na tablicy informacyjnej wysokością 853 m, przy którym postawiono niewielką wiatę turystyczną, przez które przechodzą szlaki turystyczne, szlak rowerowy oraz trasa narciarstwa biegowego.
Szlaki turystyczne.
Klub Czeskich Turystów () wytyczył w obrębie góry trzy szlaki turystyczne na trasach:
Szlaki rowerowe.
Na stokach lub u podnóża góry przebiegają trzy wyznaczone szlaki rowerowe na trasach:
U podnóża góry przechodzi droga nr , która jest podjazdem na przełęcz Hvězda:
Trasy narciarskie.
W okresach ośnieżenia wzdłuż szlaków turystycznych oraz niektórych ścieżek, można skorzystać z wyznaczonych tras narciarstwa biegowego. Ponadto u podnóża góry w miejscowości Ludvíkov można skorzystać ze zlokalizowanego przy drodze nr ośrodka narciarskiego o nazwie (), w którym wyznaczono m.in. trasę na stoku góry do tzw. "snowtubingu". Na stoku zachodnim góry Vysoká hora zlokalizowano następujące trasy narciarstwa zjazdowego i snowtubingu:

</doc>
<doc id="4400480" url="https://pl.wikipedia.org/wiki?curid=4400480" title="Jorge Casaretto">
Jorge Casaretto

Alcides Jorge Pedro Casaretto (ur. 27 grudnia 1936 w Buenos Aires) – argentyński duchowny katolicki, biskup San Isidro w latach 1985-2011.
Życiorys.
Święcenia kapłańskie otrzymał 5 września 1964.
Episkopat.
28 grudnia 1976 papież Paweł VI mianował go biskupem diecezji Rafaela. Sakry biskupiej udzielił mu 19 marca 1977 biskup Justo Oscar Laguna.
14 marca 1983 papież Jan Paweł II ustanowił go biskupem koadiutorem diecezji San Isidro. Rządy w diecezji objął 13 maja 1985.
30 grudnia 2011 przeszedł na emeryturę.

</doc>
<doc id="4400484" url="https://pl.wikipedia.org/wiki?curid=4400484" title="Amin Tujakow">
Amin Tujakow

Amin Jelemiesuły Tujakow (kaz. Әмен Елемесұлы Тұяқов, ros. Амин Елемисович Туяков, ur. 12 lutego 1937 w obwodzie mangystauskim) – kazachski lekkoatleta, sprinter, startujący w barwach Związku Radzieckiego, wicemistrz Europy z 1966.
Wystąpił na mistrzostwach Europy w 1962 w Belgradzie. Odpadł w eliminacjach biegu na 200 metrów oraz sztafety 4 × 100 metrów.
Zdobył srebrny medal w sztafecie 4 × 100 metrów na mistrzostwach Europy w 1966 w Budapeszcie (sztafeta radziecka biegła w składzie: Edwin Ozolin,Tujakow, Borys Sawczuk i Nikołaj Iwanow). Tujakow startował również w biegu na 200 metrów, w którym odpadł w półfinale.
Był mistrzem ZSRR w biegu na 200 metrów w 1962, 1965, 1966 i 1967, a także w 4 × 100 metrów w 1962 i 1963.
Tujakow poprawiał rekord ZSRR w biegu na 200 metrów (20,6 s 24 lipca 1965 w kijowie) i dwukrotnie w sztafecie 4 × 100 metrów do wyniku 39,2 s (2 października 1965 w Paryżu).

</doc>
<doc id="4400486" url="https://pl.wikipedia.org/wiki?curid=4400486" title="Hikaru Mori">
Hikaru Mori

Hikaru Mori (; ur. 7 lipca 1999 r. w Tokio) – japońska gimnastyczka występująca w skokach na trampolinie, trzykrotna mistrzyni świata, srebrna medalistka igrzysk azjatyckich.
Na mistrzostwach świata w 2017 roku w Sofii zdobyła srebrny medal. Dwa lata później w Petersburgu zdobyła tytuł mistrzyni świata w skokach synchronicznych razem z Megu Uyamą. Na mistrzostwach świata w 2019 roku została mistrzynią świata w skokach indywidualnych i drużynie.
Jej brat Shintaro również jest skoczkiem na trampolinie.

</doc>
<doc id="4400488" url="https://pl.wikipedia.org/wiki?curid=4400488" title="Alcides Jorge Pedro Casaretto">
Alcides Jorge Pedro Casaretto



</doc>
<doc id="4400489" url="https://pl.wikipedia.org/wiki?curid=4400489" title="RTS-Monton Racing">
RTS-Monton Racing



</doc>
<doc id="4400500" url="https://pl.wikipedia.org/wiki?curid=4400500" title="Osiedle Staszica (Jastrzębie-Zdrój)">
Osiedle Staszica (Jastrzębie-Zdrój)

Osiedle Staszica – osiedle mieszkaniowe w mieście Jastrzębie-Zdrój, jedno z 21 jednostek pomocniczych miasta, położone w centrum miasta.
Historia Osiedla.
Teren obecnego osiedla został włączony w granice miasta w 1969 roku kosztem Jastrzębia Górnego. Osiedle wybudowane w latach 1975–1981 podczas masowej budowy blokowisk w Jastrzębiu-Zdroju w ramach projektu osiedla V. 
25 maja 2002 r. Uchwałą Rady Miasta Jastrzębie-Zdrój Nr XLII/1036/2002 utworzono na terenie miasta jednostkę pomocniczą (realizującą zadania publiczne) - Osiedle „Staszica”. 
Aktualnie osiedle składa się z 12 bloków:
Obszar Osiedla Staszica stanowi powierzchnię 84,62 ha
Liczba zameldowanych mieszkańców: 4756.
Zarząd osiedla.
Przewodnicząca Zarządu Osiedla: 
"Monika Brachaczek"
Członkowie Zarządu Osiedla: 
Siedziba władz Zarządu Osiedla: 
"ul. Opolska 4"
Usytuowanie.
Osiedle położone jest pomiędzy: 
Składa się z czterech ulic: Wrocławska, Opolska, Poznańska i Warszawska.

</doc>
<doc id="4400502" url="https://pl.wikipedia.org/wiki?curid=4400502" title="Osiedle Staszica w Jastrzębiu Zdroju">
Osiedle Staszica w Jastrzębiu Zdroju



</doc>
<doc id="4400503" url="https://pl.wikipedia.org/wiki?curid=4400503" title="Eduard Elian">
Eduard Elian



</doc>
<doc id="4400505" url="https://pl.wikipedia.org/wiki?curid=4400505" title="Eduard Elan">
Eduard Elan



</doc>
<doc id="4400513" url="https://pl.wikipedia.org/wiki?curid=4400513" title="Karawankentunnel">
Karawankentunnel



</doc>
<doc id="4400514" url="https://pl.wikipedia.org/wiki?curid=4400514" title="Robert Rowiński">
Robert Rowiński

Robert Rowiński (ur. 20 maja 1984 w Koszalinie) – polski tancerz, choreograf i model.
Życiorys.
Jest synem Bożeny i Bogdana Rowińskich. Ma starszą siostrę, Wioletę. Studiował w Wyższej Szkole Turystyki i Rekreacji. Ukończył podyplomowe studia magisterskie na Wydziale Dziennikarstwa Uniwersytetu Warszawskiego oraz podjął doktorskie studia socjologiczne na Collegium Civitas; pracę doktorską pisał na temat psychologii emocji w tańcu.
Naukę tańca towarzyskiego rozpoczął w wieku 10 lat. Zawodowo tańczył z: Dominiką Zaprzałą, Kamilą Drezno, Kingą Jurecką, Olgą Kosminą i Amy Bennett. W trakcie kariery tanecznej reprezentował na turniejach Polskę, Estonię i Anglię. Reprezentuje najwyższą, międzynarodową klasę taneczną „S” w tańcach latynoamerykańskich i standardowych. W 2006 zadebiutował jako trener tańca w programie TVN "Taniec z gwiazdami". Wystąpił w pięciu edycjach programu; partnerował kolejno: Anecie Kręglickiej (2006), Magdalenie Wójcik (2006), Halinie Mlynkovej (2007), Aleksandrze Szwed (2010) i Monice Pyrek (2010), z którą zwyciężył w finale dwunastej serii konkursu.
W 2010 założył studio tańca „Pasja” w Koszalinie, później otworzył szkołę również w Kołobrzegu. W latach 2010–2013 oraz w 2017 występował w spektaklu tanecznym "Traviata" wystawianym w Teatrze Wielkim w Warszawie. Przez dwa lata występował na tanecznych festiwalach w USA i Kanadzie. Jesienią 2017 zadebiutował jako trener tańca w irlandzkim programie rozrywkowym "Dancing with the Stars". W 2022 zadebiutował jako trener tańca w programie Polsat "Dancing with the Stars. Taniec z gwiazdami", partnerując prezenterce telewizyjnej Ilonie Krawczyńskiej, z którą zwyciężył w finale.

</doc>
<doc id="4400516" url="https://pl.wikipedia.org/wiki?curid=4400516" title="Alpine (Oregon)">
Alpine (Oregon)

Alpine – jednostka osadnicza w Stanach Zjednoczonych, w stanie Oregon, w hrabstwie Benton.

</doc>
<doc id="4400520" url="https://pl.wikipedia.org/wiki?curid=4400520" title="Alsea">
Alsea

Alsea – jednostka osadnicza w Stanach Zjednoczonych, w stanie Oregon, w hrabstwie Benton.

</doc>
<doc id="4400524" url="https://pl.wikipedia.org/wiki?curid=4400524" title="Gitla Zamenhof">
Gitla Zamenhof



</doc>
<doc id="4400525" url="https://pl.wikipedia.org/wiki?curid=4400525" title="Bellfountain">
Bellfountain

Bellfountain – jednostka osadnicza w Stanach Zjednoczonych, w stanie Oregon, w hrabstwie Benton.

</doc>
<doc id="4400526" url="https://pl.wikipedia.org/wiki?curid=4400526" title="Sōta Yamamoto">
Sōta Yamamoto

 – japoński łyżwiarz figurowy, startujący w konkurencji solistów. Medalista zawodów z cyklu Challenger Series, mistrz zimowych igrzysk olimpijskich młodzieży (2016), brązowy medalista mistrzostw świata juniorów (2015), srebrny (2014) i brązowy (2015) medalista finału cyklu Junior Grand Prix. 

</doc>
<doc id="4400528" url="https://pl.wikipedia.org/wiki?curid=4400528" title="Kings Valley">
Kings Valley

Kings Valley – jednostka osadnicza w Stanach Zjednoczonych, w stanie Oregon, w hrabstwie Benton.

</doc>
<doc id="4400531" url="https://pl.wikipedia.org/wiki?curid=4400531" title="Duch amazoński">
Duch amazoński



</doc>
<doc id="4400532" url="https://pl.wikipedia.org/wiki?curid=4400532" title="Karawankentunnel (tunel drogowy)">
Karawankentunnel (tunel drogowy)



</doc>
<doc id="4400534" url="https://pl.wikipedia.org/wiki?curid=4400534" title="Duszek brazylijski">
Duszek brazylijski



</doc>
<doc id="4400535" url="https://pl.wikipedia.org/wiki?curid=4400535" title="Summit (Oregon)">
Summit (Oregon)

Summit – jednostka osadnicza w Stanach Zjednoczonych, w stanie Oregon, w hrabstwie Benton.

</doc>
<doc id="4400536" url="https://pl.wikipedia.org/wiki?curid=4400536" title="Oreto">
Oreto

Oreto (łac. "Dioecesis Oretanus") – stolica historycznej diecezji w Hiszpanii, istniejącej w pierwszych wiekach. 
Współczesne miasto Granátula de Calatrava we wspólnocie autonomicznej Kastylia-La Mancha. Obecnie katolickie biskupstwo tytularne ustanowione w 1969 przez papieża Pawła VI.

</doc>
<doc id="4400537" url="https://pl.wikipedia.org/wiki?curid=4400537" title="Augusta Hermelin">
Augusta Hermelin

Augusta (ros. Awgustina, jid. Gitla) Hermelin, z domu Zamenhof (ur. w Białymstoku) – siostra Ludwika Zamenhofa, inicjatora esperanta.
Augusta była żoną Henryka Hermelina i miała pięcioro dzieci, spośród których jedna córka, Emilia, zajmowała się językiem esperanto (była pomocnikiem sekretarza klubu esperanckiego Konkordo w Warszawie).

</doc>
<doc id="4400547" url="https://pl.wikipedia.org/wiki?curid=4400547" title="Phalacronotus">
Phalacronotus

Phalacronotus – rodzaj słodkowodnych ryb sumokształtnych z rodziny sumowatych (Siluridae).
Zasięg występowania.
Azja Południowo-Wschodnia.
Klasyfikacja.
Gatunki zaliczane do tego rodzaju:
Gatunkiem typowym jest "Silurus phalacronotus" (="Ph. micronema").

</doc>
<doc id="4400553" url="https://pl.wikipedia.org/wiki?curid=4400553" title="Pinniwallago kanpurensis">
Pinniwallago kanpurensis

Pinniwallago kanpurensis – gatunek słodkowodnej ryby sumokształtnej z rodziny sumowatych (Siluridae), jedyny przedstawiciel rodzaju "Pinniwallago". Endemit, znany jedynie z miejsca typowego Bara Tal w pobliżu Bhitargaon, stan Uttar Pradesh w Indiach. Występuje w stawach. Dorosłe osobniki tego gatunku osiągają maksymalnie 50 cm długości.

</doc>
<doc id="4400555" url="https://pl.wikipedia.org/wiki?curid=4400555" title="Pinniwallago">
Pinniwallago



</doc>
<doc id="4400556" url="https://pl.wikipedia.org/wiki?curid=4400556" title="Projekt Świętokrzyskie">
Projekt Świętokrzyskie

Projekt Świętokrzyskie – stowarzyszenie o charakterze społecznym i samorządowym, powołane i kierowane przez eurodeputowanego, a następnie prezydenta Kielc Bogdana Wentę działające na terenie województwa świętokrzyskiego.
Historia.
Inauguracja działalności założonego przez bezpartyjnego eurodeputowanego Platformy Obywatelskiej Bogdana Wentę stowarzyszenia odbyła się 29 września 2016 w Kielcach – dzień po zarejestrowaniu organizacji. Wzięło w niej udział około 250 osób z całego terenu województwa świętokrzyskiego. Byli wśród nich liczni działacze PO, szefowa regionalna KOD, samorządowcy, a także działacze społeczni i sportowi. Za cele stowarzyszenie postawiło „rozwój społeczeństwa obywatelskiego w zakresie działalności społecznej, informacyjnej, kulturowej, naukowej i oświatowej na rzecz rozwoju demokracji”, a także wspieranie rozwoju gospodarczego i przedsiębiorczości, czy też promocję zdrowego stylu życia. Prezesem stowarzyszenia został Bogdan Wenta, wiceprezesem Danuta Papaj, a w zarządzie zasiadł także Robert Kaszuba (wówczas wiceprzewodniczący rady powiatu kieleckiego z PO).
Na wybory samorządowe w 2018 stowarzyszenie powołało KWW Projekt Świętokrzyskie Bogdana Wenty. Wystawiło listy we wszystkich okręgach do sejmiku województwa świętokrzyskiego (z list komitetu ubiegał się o reelekcję były radny PO Grzegorz Świercz), do rady miasta Kielce oraz do rad powiatów kieleckiego i opatowskiego, a także kandydata na prezydenta Kielc (Bogdana Wentę – startującego bez poparcia partyjnego), jednego kandydata na wójta oraz kandydatów na radnych w 8 gminach (na obszarze 4 powiatów). W wyborach do sejmiku komitet uzyskał 5,26% głosów, uzyskując 1 mandat, który zdobyła Danuta Papaj. Bogdan Wenta został wybrany na prezydenta Kielc, pokonując w II turze urzędującego od 2002 prezydenta Wojciecha Lubawskiego (w I turze uzyskał 37,62%, a w II 61,25% głosów). W wyborach do rady miasta Projekt Świętokrzyskie zajął 2. miejsce, zdobywając 7 mandatów. Ponadto uzyskał 4 mandaty w radzie powiatu kieleckiego, 1 mandat w radzie powiatu opatowskiego oraz 7 mandatów w radach gmin. W związku z objęciem w czerwcu 2019 przez Danutę Papaj funkcji wiceprezydenta Kielc, która skutkowała wygaśnięciem jej mandatu radnej wojewódzkiej, w lipcu zastąpił ją w sejmiku Grzegorz Świercz.

</doc>
<doc id="4400558" url="https://pl.wikipedia.org/wiki?curid=4400558" title="Kościół Matki Bożej Pocieszenia w Sokalu">
Kościół Matki Bożej Pocieszenia w Sokalu

Kościół Matki Bożej Pocieszenia (dawniej "Kościół Maryi Dziewicy") – zabytkowy kościół rzymskokatolicki w stanie ruiny, znajdujący się w Sokalu na zachodniej Ukrainie w obwodzie lwowskim.
Zbudowany w XVII w. jako kościół konwentualny bernardynów, służył miejscowej ludności polskiej do 1951 r. Po tzw. korekcie granicy polsko-radzieckiej i wysiedleniu Polaków z ziemi sokalskiej zamieniony przez władze radzieckie w więzienie o zaostrzonym rygorze; pełnił tę funkcję do 2012 r., kiedy uległ częściowemu zniszczeniu w pożarze. Obecnie istnieją jedynie mury otaczające nawę główną i wieżę kościoła. Obiekt wciąż jest wpisany do Państwowego Rejestru Zabytków Nieruchomych Ukrainy.
Do wybuchu II wojny światowej uważany za jeden z najcenniejszych zabytków architektury barokowej na Kresach II Rzeczypospolitej. Nazywany „ruską Częstochową”.
Historia.
Pierwsze ślady sprawowania kultu religijnego w obrządku łacińskim na ziemi sokalskiej pochodzą z XIV w., kiedy prawdopodobnie została tam przewieziona kopia obrazu Matki Bożej Częstochowskiej, stworzona przez litewskiego artystę Jakuba Wężyka, z czasem nazwana Matką Bożą Sokalską. Początkowo obraz trzymany był w zwykłej lepiance, ale już na rok 1519 datuje się pierwszy cud przypisywany temu wizerunkowi Maryi. Moment ten uznaje się za początek kultu MB Sokalskiej.
W XVII w. do Sokala przenieśli się bernardyni i przejęli opiekę nad obrazem. Kościół Maryi Dziewicy wybudowano w latach 1604–1619, a obok niego konwent klasztorny bernardynów w latach 1617–1630. Była to monumentalna budowla w stylu barokowym, położona na skraju Sokala, na lewym brzegu Bugu. Klasztor i kościół otaczały mury obronne z czterema basztami i fosami. Budowa została wsparta finansowo przez króla Zygmunta III Wazę, Jana Zamoyskiego, Mikołaja Zebrzydowskiego, Stanisława Żółkiewskiego, Jerzego Mniszcha, a także rodziny Daniłłowiczów i Sobieskich.
W 1724 r. biskup lwowski Jan Skarbek koronował obraz Matki Bożej Sokalskiej, co było dowodem dużego znaczenia klasztoru w Rzeczypospolitej Obojga Narodów. W 1843 r. kościół i zabudowania klasztorne spłonęły. W 1870 r. kościół został odbudowany z zachowaniem oryginalnego stylu przez o. Jana Kantego Skoczylasa.
W okresie obu wojen światowych klasztor wielokrotnie był schronieniem dla ludności cywilnej, która straciła dach nad głową w wyniku działań wojennych lub uciekała przed ludobójstwem. Sokalscy bernardyni przyjęli m.in. kilkoro Żydów ocalonych z Holocaustu przez miejscową ludność i Polskie Państwo Podziemne, a także polskich uchodźców z Wołynia, przybywających tam po rozpoczęciu w 1943 r. mordów na ludności polskiej przez ukraińskich nacjonalistów. Również po przeniesieniu ludobójczej akcji na tereny Małopolski Wschodniej na początku 1944 r. przyjmowano w klasztorze uciekających z pobliskich wiosek Polaków, do tego stopnia, że krypty klasztorne uległy znacznemu przeludnieniu. Ówczesny opat sokalskiego konwentu, o. Stanisław Mucha został zamordowany przez partyzantów UPA w czasie wyjazdu po żywność do Lwowa dla uchodźców znajdujących schronienie w jego klasztorze.
Kościół Matki Bożej Pocieszenia pozostał ważnym dla Polaków miejscem kultu religijnego do 1951 r. Kiedy w wyniku największej po II wojnie światowej zmiany granicy państwowej Polski teren, na którym położony był kościół i klasztor, został przekazany Związkowi Radzieckiemu, bernardyni opuścili konwent i wywieźli całą dokumentację oraz ruchome mienie klasztorne do Leżajska. Natomiast obraz Matki Bożej Sokalskiej został nielegalnie przewieziony przez miejscowych polskich chłopów do Krakowa, gdzie przebywał w kościele św. Bernardyna aż do 2002 r. Obecnie obraz znajduje się w kościele parafialnym św. Stanisława Kostki w Hrubieszowie, w którym duszpasterstwo prowadzą ojcowie bernardyni.
Po zajęciu zachodniej części ziemi sokalskiej przez Sowietów pod koniec 1951 r. kościół i klasztor został zamieniony w więzienie o zaostrzonym rygorze i w znacznym stopniu zrujnowany. Pomimo starań wspólnoty rzymskokatolickiej, domagającej się zwrotu kościoła, zakład karny utrzymano po odzyskaniu niepodległości przez Ukrainę w 1991 r. pod nazwą Kolonia Karna nr 47. 27 marca 2012 r. klasztor wraz z kościołem spłonęły doszczętnie. Z zabytkowych zabudowań pozostały jedynie opalone ściany. Pomimo ewakuacji więzienia i zupełnego opuszczenia zabudowań teren kościoła i konwentu klasztornego jest nadal otoczony drutem kolczastym i objęty monitoringiem oraz całkowitym zakazem wstępu.

</doc>
<doc id="4400559" url="https://pl.wikipedia.org/wiki?curid=4400559" title="Rupi Kaur">
Rupi Kaur

Rupi Kaur (ur. 4 października 1992 w Pendżabie) – indyjska poetka i rysowniczka kanadyjskiego obywatelstwa. Została uznana jedną ze "100 kobiet roku" przez stację BBC w 2017. Jej debiutancki tom poezji z 2014, "Mleko i miód", został wydany na świecie w nakładzie 2,5 miliona egzemplarzy i odnotował wysokie pozycje w statystykach najpopularniejszych książek w 2015.
Życiorys.
Pochodzi z rodziny Sikhów. Gdy miała trzy lata, przeprowadziła się z Indii do Kanady. Dwa lata później, pod wpływem matki zainteresowała się malarstwem. Jako źródło swoich twórczych inspiracji podała literaturę Anais Nin i Virginii Woolf, a także sikhijskie pisma święte. Wśród jej bardziej znaczących dzieł wymienia się esej fotograficzny na temat menstruacji, opisany jako część poezji wizualnej i mający na celu przełamanie tabu związanego z owym zagadnieniem.
Po ukończeniu studiów retorycznych na Uniwersytecie w Waterloo, w 2014 wydała niezależnym nakładem pierwszy zbiór wierszy "Mleko i miód". Tomik szybko zdobył międzynarodowe uznanie – sprzedał się w milionie egzemplarzy w pierwszym roku od wznowienia publikacji w 2015 przez wydawnictwo Andrews McMeel Publishing. Znalazł się w czołówce najlepiej sprzedających się książek w serwisie Amazon i trafił na listę bestsellerów „The New York Times”, na której utrzymał się przez dziewięć tygodni. Został przetłumaczony na ponad trzydzieści języków. Ilustracje liniowe załączone do wierszy z tomu stanowią ich uzupełnienie, które również nazwała poezją wizualną.
Swój drugi tom poezji zatytułowany "Słońce i jej kwiaty" zaprezentowała w 2017.
Kaur czyta własne poezje, a także rozmawia o traumie i wyzdrowieniu z niej na spotkaniach autorskich. Porusza w nich tematykę miłości, kobiecości, migracji, rewolucji, przemocy, niesprawiedliwości i cierpienia. Często jest poddawana krytyce za zbyt duże uproszczenie formy wierszy i wypromowanie się w mediach społecznościowych, szczególnie na Instagramie.

</doc>
<doc id="4400560" url="https://pl.wikipedia.org/wiki?curid=4400560" title="Ł34">
Ł34



</doc>
<doc id="4400561" url="https://pl.wikipedia.org/wiki?curid=4400561" title="Zespół ds. niewykrytych zabójstw">
Zespół ds. niewykrytych zabójstw



</doc>
<doc id="4400566" url="https://pl.wikipedia.org/wiki?curid=4400566" title="Stanisław Witowski">
Stanisław Witowski



</doc>
<doc id="4400568" url="https://pl.wikipedia.org/wiki?curid=4400568" title="Zespół ds. przestępstw niewykrytych">
Zespół ds. przestępstw niewykrytych



</doc>
<doc id="4400569" url="https://pl.wikipedia.org/wiki?curid=4400569" title="Smak B.E.A.T. Records">
Smak B.E.A.T. Records

Smak B.E.A.T. Records – kompilacja, która ukazała się w 15 września 1997 nakładem wytwórni B.E.A.T. Records.

</doc>
<doc id="4400571" url="https://pl.wikipedia.org/wiki?curid=4400571" title="Frydek (Teksas)">
Frydek (Teksas)

Frydek – niewielka miejscowość w USA, w południowo-wschodniej części stanu Teksas, na zachodnim brzegu rzeki Brazos, 5 km na południe od San Felipe i na zachód od Houston, w hrabstwie Austin.
Pierwszymi osadnikami byli Amerykanie pochodzenia angielskiego, ale właściwa osada powstała w 1895 wraz z przybyciem czeskich imigrantów, najprawdopodobniej ze śląskiego miasteczka Frydek (dziś Frydek-Mistek), na co wskazywałaby nadana przez nich miejscowości nazwa. W 1931 był tu już kościół, a w 1933 mieszkało tu 25 osób, 75 w 1939 i 150 w 1964.

</doc>
<doc id="4400581" url="https://pl.wikipedia.org/wiki?curid=4400581" title="Max Korzh">
Max Korzh



</doc>
<doc id="4400582" url="https://pl.wikipedia.org/wiki?curid=4400582" title="Praha (Teksas)">
Praha (Teksas)

Praha – niewielka miejscowość w USA, w południowej części stanu Teksas, 85 km na południowy wschód od Austin, w hrabstwie Fayette.
Pierwszymi osadnikami byli Amerykanie pochodzenia angielskiego, którzy nadali osadzie nazwę Mulberry. Później nazywała się również Hottentot.
W latach pięćdziesiątych XIX wieku przybyło tu wielu czeskich imigrantów i w 1858 zmieniono nazwę osady na Praha (czeska nazwa Pragi). W następnych dekadach nastąpił rozwój miejscowości. W 1868 otwarto pierwszą szkołę, miejscowy kościół parafialnych obejmował zasięgiem kilka pobliskich miasteczek. W 1884 otwarto pocztę a 1896 czeską szkołę katolicką. Rozwój został powstrzymany w 1873 kiedy miejscowość została pominięta przez linię kolejową, a liczba ludności spadła z około 700 w latach 80. XIX wieku do około 25 w 1968. W 1973 zamknięto obie szkoły.
Od 1855 corocznie organizowany jest tu festiwal czeskiej kultury "Praha Fest".

</doc>
<doc id="4400583" url="https://pl.wikipedia.org/wiki?curid=4400583" title="Pomatoschistus flavescens">
Pomatoschistus flavescens



</doc>
<doc id="4400584" url="https://pl.wikipedia.org/wiki?curid=4400584" title="Praga (Teksas)">
Praga (Teksas)



</doc>
<doc id="4400590" url="https://pl.wikipedia.org/wiki?curid=4400590" title="Nieśmiertelny pułk">
Nieśmiertelny pułk

Nieśmiertelny pułk () – akcja społeczna w Rosji i innych krajach, organizowana w Dniu Zwycięstwa. Ich uczestnicy zbierają się na marsz upamiętniający i niosą zdjęcia członków ich rodzin, którzy walczyli w Wielkiej wojnie ojczyźnianej.
Historia.
Na długo przed akcją „Nieśmiertelny pułk” miały miejsce wydarzenia o podobnym charakterze. Już w 1965 roku przez Nowosybirsk przemaszerowali studenci ze zdjęciami weteranów. W obecnej formie akcja rozpoczęła się pod nazwą „Parada zwycięzców” w zachodniosyberyjskim mieście Tiumeń w 2007 roku, a w następnych latach objęła kolejne miasta, w tym Kemerowo, Kazań i Nowosybirsk, a w 2010 roku Moskwę. Pod obecną nazwą przemarsz po raz pierwszy odbył się w Tomsku w 2012 roku, w 2013 roku w 30 miastach, w 2014 roku w 120 miastach (w tym na Ukrainie i w Kazachstanie), a w 2015 roku w 500 miastach.
W 2015 roku, z okazji 70. rocznicy zwycięstwa, akcja miała miejsce w Rosji, Austrii, Azerbejdżanie, na Białorusi, w Niemczech, Izraelu, Irlandii, Kazachstanie, Kirgistanie, Mongolii, Norwegii, USA, Ukrainie i Estonii. W Moskwie przemarsz odbył się po Paradzie Zwycięstwa na Placu Czerwonym i na ulicach miasta. Według danych policji w wydarzeniu wzięło udział 500 000 osób, w tym prezydent Władimir Putin, który niósł portret swojego ojca, żołnierza z II wojny światowej.
Sprawy organizacyjne.
Organizacją zajmuje się historyczno-patriotyczny ruch publiczny „Nieśmiertelny pułk”. Wstępna rejestracja w celu uczestnictwa nie jest wymagana. Celem akcji jest uhonorowanie członka rodziny, który był weteranem wojennym, partyzantem, bojownikiem podziemnym, robotnikiem na froncie domowym, więźniem obozu koncentracyjnego lub osobą dotkniętą blokadą Leningradu. Zabronione jest prezentowanie jakichkolwiek komunikatów handlowych lub politycznych.

</doc>
<doc id="4400591" url="https://pl.wikipedia.org/wiki?curid=4400591" title="Stanisław Laskowski (szlachcic)">
Stanisław Laskowski (szlachcic)



</doc>
<doc id="4400593" url="https://pl.wikipedia.org/wiki?curid=4400593" title="25 Pułk Piechoty (AK)">
25 Pułk Piechoty (AK)



</doc>
<doc id="4400597" url="https://pl.wikipedia.org/wiki?curid=4400597" title="Chaetostoma">
Chaetostoma



</doc>
<doc id="4400600" url="https://pl.wikipedia.org/wiki?curid=4400600" title="Żaglopłat">
Żaglopłat

Żaglopłat, żaglo-skrzydło – sztywny lub półsztywny płat o przekroju laminarnym, rodzaj pędnika wiatrowego na jednostce pływającej o napędzie żaglowym. Zarówno konstrukcją, jak i fizyczną podstawą działania, przypomina skrzydło samolotu z tą różnicą, że jest przystosowany do wytwarzania siły ciągu po obydwu stronach profilu w zależności od halsu, którym porusza się jednostka. Zazwyczaj zintegrowany jest z noszącym go masztem. Zmiana krzywizny żaglopłatu możliwa jest poprzez rotację jego elastycznego bądź sztywnego segmentu (klapy). Uważa się, że przy użyciu żaglo-skrzydła można uzyskać do 30% większą siłę ciągu, niż w przypadku standardowego ożaglowania z tkanin. Z powodu skomplikowanej konstrukcji oraz wysokiej ceny nie znajduje powszechnego zastosowania w żeglarstwie turystycznym.
Historia.
Za pomysłodawcę żaglopłatu uznaje się Johna Walkera, inżyniera lotniczego pracującego przy projekcie samolotu Concorde. W 1968 roku samodzielnie skonstruował prototypowy model jednostki wyposażonej w żaglopłat w Devonport Dockyard (Plymouth, Wielka Brytania) o nazwie "Planesail". 
Innowacyjne rozwiązanie poskutkowało powstaniem przedsiębiorstwa Walker Wingsail Systems (WWS), istniejącego w latach 1982–1998 (funkcjonującego później pod nazwą Wingtek w okresie 1998–2000), początkowo zorientowanego na produkcję sztywnych żaglopłatów do dużych jednostek. W 1986 roku Walker Wingsail Systems sprzedało 8-tonowy żaglopłat dla MV Ashington. Niedługo potem, wskutek gwałtownego spadku ceny ropy naftowej, napęd wiatrowy w żegludze komercyjnej przestał być opłacalny. 
Przedsiębiorstwo zaczęło projektować luksusowe jednostki turystyczne. W 1990 roku na rynek trafił trimaran Blue Nova wyposażony w żaglopłat umieszczony na wolnostojącym, obrotowym maszcie. John Walker dokonał na nim pierwszego przejścia Oceanu Atlantyckiego na jednostce żaglowej wyposażonej w żaglopłat, osiągając prędkość maksymalną 18 węzłów. Pomimo wysokiej sprawności projektu, środowisko żeglarskie przyjęło koncept żaglopłatu krytycznie. W 1994 roku doszło do głośnej sprawy o zniesławienie pomiędzy WWS a czasopismem Yachting World, która wywołała niechęć potencjalnych partnerów do współpracy. 
Większość wkładu finansowego Walker Wingsail Systems w badania nad żaglopłatami pochodziła od prywatnych akcjonariuszy (łącznie ok. 12,5 mln funtów brytyjskich w latach '80–'90). W okresie 1997–2001 przedsiębiorstwo wypuściło na rynek cztery modele trimaranów pod nazwą Zefir. Ostatecznie Wingtek, następca WWS, zbankrutował we wrześniu 2000 roku. Niepowodzenie przypisuje się brakowi potencjalnych nabywców produktu, niewłaściwie wybranemu rynkowi inwestycyjnemu (spadek ceny ropy) oraz błędom podczas zarządzania. Uznaje się, że przyczyną nie był brak zainteresowania technologią, a brak umiejętności dostarczenia jej na rynek. 
W 1997 roku jednostka Planesail (przemianowana później na Inventure) została zakupiona przez The Next Challenge Ltd założone przez poruszającego się na wózku Trevora Jonesa, byłego pilota Royal Air Force. Jacht został dostosowany dla osoby niepełnosprawnej i planowo miał być użyty przez Jonesa do opłynięcia globu. Z powodów zdrowotnych wyprawa została odwołana i zastąpiona samodzielnym opłynięciem Wielkiej Brytanii.
Koncept żaglopłatu i jego osiągi zwróciły szczególną uwagę środowisk związanych z żeglarstwem regatowym, gdzie nakłady finansowe i złożoność konstrukcyjna nie odgrywają tak znaczącej roli, jak w przypadku żeglugi turystycznej. 
W 1988 roku 60-stopowy katamaran Stripes and Stars, jako pierwszy jacht regatowy wyposażony w żaglopłat, zwyciężył Regaty o Puchar Ameryki. Jego ożaglowanie zostało zaprojektowane przez 40-osobowy zespół kierowany przez Dave'a Hubbarda oraz Duncana MacLane'a. W późniejszym czasie miało okazać się, że zaprojektowana konstrukcja znacząco wyprzedza tradycyjne ożaglowanie przy silnych wiatrach, jednak jego sprawność drastycznie maleje przy wiatrach słabych. By rozwiązać ten problem, projekt został zmodyfikowany przez zwiększenie powierzchni płatu o 40% i wzmocnienie sztywniejszym masztem. 
W 1993 roku jednostka Yellow Pages napędzana żaglopłatem ustanowiła rekord prędkości dla jednostek o napędzie żaglowym (44,65 węzłów na odcinku 500 metrów). Od tamtego czasu wszystkie jednostki przeznaczone do bicia rekordu konstruowane były w oparciu o projekt żaglopłatu. W 2008 roku SailRocket ustanowił nowy rekord wynoszący 47,36 węzła, a niedługo potem w 2009 roku Macquire Innovation przekroczył barierę 50 węzłów. Obydwie jednostki napędzane były przez żaglo-skrzydło. Rekord prędkości ustanowiony w 2012 roku należy do Vestas Sailrocket 2 i wynosi 65,45 węzła. Trwają prace konstrukcyjne nad następcą – Sailrocket 3. 

</doc>
<doc id="4400601" url="https://pl.wikipedia.org/wiki?curid=4400601" title="Gravesia">
Gravesia



</doc>
<doc id="4400607" url="https://pl.wikipedia.org/wiki?curid=4400607" title="Heterotis">
Heterotis



</doc>
<doc id="4400610" url="https://pl.wikipedia.org/wiki?curid=4400610" title="Pomnik Jana Kilińskiego w Trzemesznie">
Pomnik Jana Kilińskiego w Trzemesznie

Pomnik Jana Kilińskiego – monument upamiętniający Jana Kilińskiego, znajdujący się na Placu Kilińskiego w Trzemesznie. Został odsłonięty w roku 1960 z okazji dwusetnej rocznicy urodzin pułkownika powstania kościuszkowskiego w tym mieście.
Związki Jana Kilińskiego z Trzemesznem.
Jan był dziesiątym z kolei dzieckiem Marcjanny i Augustyna Kilińskiego, majstra murarskiego. W Trzemesznie ukończył miejscową szkołę parafialną. Po ukończeniu szkoły Jan nie poszedł w ślady ojca, zostając murarzem, ale – za jego radą - rozpoczął naukę zawodu szewca. Jan Kiliński w wieku 16 lat przeniósł się z Trzemeszna do Poznania, a następnie do Warszawy. Tam w 1788 r. uzyskał dyplom mistrza szewskiego i otworzył swój pierwszy warsztat.

</doc>
<doc id="4400611" url="https://pl.wikipedia.org/wiki?curid=4400611" title="Hylocharis">
Hylocharis



</doc>
<doc id="4400612" url="https://pl.wikipedia.org/wiki?curid=4400612" title="Mistrzostwa Świata U-20 w Piłce Ręcznej Kobiet 1991">
Mistrzostwa Świata U-20 w Piłce Ręcznej Kobiet 1991

Mistrzostwa Świata U-20 w Piłce Ręcznej Kobiet 1991 – ósme mistrzostwa świata U-20 w piłce ręcznej kobiet, oficjalny międzynarodowy turniej piłki ręcznej o randze mistrzostw świata organizowany przez IHF mający na celu wyłonienie najlepszej żeńskiej reprezentacji narodowej złożonej z zawodniczek do lat dwudziestu. Odbył się w dniach 23 sierpnia – 1 września 1991 roku we Francji. Tytułu zdobytego w 1989 roku broniła reprezentacja Związku Radzieckiego.
Faza pucharowa.
Mecz o 11. miejsce
Mecz o 9. miejsce
Mecz o 7. miejsce
Mecz o 5. miejsce
Mecz o 3. miejsce
Mecz o 1. miejsce

</doc>
<doc id="4400613" url="https://pl.wikipedia.org/wiki?curid=4400613" title="Znaki (serial telewizyjny)">
Znaki (serial telewizyjny)

Znaki – polski serial kryminalny stworzony przez Przemysława Hoffmanna i Błażeja Przygodzkiego oraz wyprodukowany przez ATM Grupę, AXN Central Europe oraz Telewizję Polsat.
Pierwsza seria emitowana była na antenie AXN od 10 października do 28 listopada 2018, zaś druga – od 7 kwietnia do 26 maja 2020.
Fabuła.
Akcja obydwu serii serialu toczy się współcześnie w Sowich Dołach – fikcyjnym miasteczku w Górach Sowich. Przed kilkoma latami zamordowano tam studentkę, lecz sprawa nie została rozwiązana. Teraz nad jeziorem przy miejscowej kopalni melafiru również dochodzi do zabójstwa kobiety. Sprawę ma wyjaśnić komisarz Michał Trela, nowy komendant lokalnego posterunku policji, który niedawno przeprowadził się z Krakowa do Sowich Dołów wraz z córką. W trakcie śledztwa pojawiają się wątki sprzed lat, związane zarówno z losem niektórych mieszkańców, jak i historią całej okolicy.
Produkcja i premiera.
W maju 2018 stacja AXN ogłosiła rozpoczęcie zdjęć do serialu z udziałem Andrzeja Konopki, Heleny Sujeckiej, Małgorzaty Hajewskiej-Krzysztofik oraz Heleny Englert. W kolejnym miesiącu do obsady dołączyli: Karolina Owczarz, Piotr Trojan, Magdalena Żak, Michał Czernecki i Andrzej Mastalerz. Na początku lipca obsada serialu powiększyła się o Mirosława Kropielnickiego, Mariusza Ostrowskiego, Rafała Cieszyńskiego, Zbigniewa Stryja i Paulinę Gałązkę.
Okres zdjęciowy pierwszej serii trwał od maja 2018 do jesieni 2018, zaś lokalizacje stanowiły: Góry Sowie, Nowa Ruda (m.in. Rynek, ratusz, Szkoła Podstawowa nr 7, Sanktuarium Matki Bożej Bolesnej na Górze Wszystkich Świętych i okolice), osada Świerki Kłodzkie (dawna kopalnia melafiru), Walim, Ludwikowice Kłodzkie oraz Wrocław. Zdjęcia drugiej serii rozpoczęto w sierpniu 2019, a zakończono w październiku 2019.
Pierwsza seria emitowana była również na antenie Polsatu od 2 do 23 lipca 2019, natomiast odcinki można także obejrzeć w serwisie ipla. Serial dostępny jest również na platformie Netflix – pierwsza seria została udostępniona 25 marca 2020, zaś druga – 26 czerwca.

</doc>
<doc id="4400615" url="https://pl.wikipedia.org/wiki?curid=4400615" title="Georges d’Amboise (1460–1510)">
Georges d’Amboise (1460–1510)

Georges d’Amboise (ur. w 1460 w Chaumont-sur-Loire, zm. 25 maja 1510 w Lyonie) – francuski kardynał.
Życiorys.
Urodził się w 1460 roku w Chaumont-sur-Loire, jako syn Pierre’a d’Amboise’a i Anne de Bueil. Ukończył studia i uzyskał doktorat z prawa kanonicznego. Został protonotariuszem apostolskim, a w 1482 roku król Ludwik XI wysunął jego kandydaturę na arcybiskupa Narbony, lecz nie została ona potwierdzona przez papieża. Wobec tego d’Amboise zrezygnował rok później. Około 1484 roku przyjął święcenia kapłańskie, a 17 grudnia tego roku został wybrany biskupem Montauban. Był bliskim przyjacielem Ludwika XII, jednak podczas buntu księcia przeciwko regentowi w 1487 roku, został skompromitowany i osadzony w Corbeil (został wypuszczony na wniosek papieża rok później). W lutym 1489 roku przyjął sakrę. Wiosna 1491 roku został wysłany do Konfederacji Szwajcarskiej, gdzie wziął udział w Sejmie Rzeszy w Bernie, a następnie odebrał przysięgę lojalności od Karola VIII. 2 grudnia zrezygnował z diecezji Montauban i został mianowany arcybiskupem Narbony (potwierdzenie papieskie otrzymał 14 marca 1492 roku). 21 sierpnia 1493 roku Karol VIII desygnował go na arcybiskupa Rouen, a Aleksander VI potwierdził kandydaturę 21 kwietnia następnego roku. Podczas nieobecności Ludwika Orleańskiego pełnił rolę zarządcy Normandii, a po jego koronacji na króla Francji, został pierwszym ministrem. 17 września 1498 roku został kreowany kardynałem prezbiterem i otrzymał kościół tytularny S. Sisto. Brał udział w negocjacjach z papieżem dotyczących unieważnienia małżeństwa Ludwika XII i Joanny Walezjuszki, które zakończyły się pomyślnie dla króla. W 1499 roku podpisał traktat z Wenecją, a rok później po rewolcie Ludwika Sforzy w Mediolanie, przyjechał do Vercelli, odbił księstwo i wysłał uwięzionego Il Moro do Francji. Ludwik XII nadał mu hrabstwo Lomello i wysłał na kampanię wojenną do Neapolu. W 1501 roku został mianowany legatem we Francji. Juliusz II potwierdził jego legację we Francji i mianował go legatem "ad vitam" w Awinionie. W 1504 roku d’Amboise koronował Annę Bretońską na królową Francji, a trzy lata później towarzyszył Ludwikowi XII w podróży do Genui, by stłumić powstanie. W 1508 roku uczestniczył w spotkaniu papieża z cesarzem Maksymilianem, którzy podpisali traktat Ligi w Cambrai. Kardynał zmarł 25 maja 1510 roku w Lyonie.

</doc>
<doc id="4400620" url="https://pl.wikipedia.org/wiki?curid=4400620" title="Serhij Płochij">
Serhij Płochij

Serhij Mykołajowycz Płochij (, ur. 23 maja 1957 w Gorkim) – ukraiński i amerykański historyk, wykładowca uniwersytecki.
Życiorys.
Serhij Płochij urodził się w rosyjskim Gorkim (obecnie Niżny Nowogród) w ukraińskiej rodzinie. Dzieciństwo i młodość spędził w Zaporożu. W 1980 roku studiował historię i nauki społeczne na Uniwersytecie w Dniepropietrowsku, a następnie do 1982 roku studiował historiografię i studia źródłowe na Rosyjskim Uniwersytecie Przyjaźni Narodów w Moskwie. W 1990 roku ukończył Narodowy Uniwersytet im. Tarasa Szewczenki w Kijowie.
W latach 1983–1991 wykładał na Dniepropetrowskim Uniwersytecie Państwowym i został tam profesorem zwyczajnym. Od 1996 roku był profesorem historii na Uniwersytecie Alberty, gdzie założył Studium Badań nad Religią i Kulturą. Ponadto był zastępcą dyrektora Kanadyjskiego Instytutu Studiów Ukraińskich i Centrum Ukraińskich Badań Historycznych im. Petro Jacyka w tym instytucie. Od 2007 roku jest profesorem historii Ukrainy (profesura im. Mychajła Hruszewskiego) i dyrektorem Ukraińskiego Instytutu Badawczego na Uniwersytecie Harvarda. 
Jest uważany w Kanadzie i Stanach Zjednoczonych za autorytet w dziedzinie historii Europy Wschodniej i Ukrainy.

</doc>
<doc id="4400621" url="https://pl.wikipedia.org/wiki?curid=4400621" title="Charles II de Bourbon">
Charles II de Bourbon



</doc>
<doc id="4400624" url="https://pl.wikipedia.org/wiki?curid=4400624" title="Siergiej Tkacz">
Siergiej Tkacz



</doc>
<doc id="4400631" url="https://pl.wikipedia.org/wiki?curid=4400631" title="Louis d’Amboise">
Louis d’Amboise



</doc>
<doc id="4400635" url="https://pl.wikipedia.org/wiki?curid=4400635" title="Anders Thomsen (żużlowiec)">
Anders Thomsen (żużlowiec)

Anders Thomsen (ur. 1 stycznia 1994 w Odense) – duński żużlowiec. W 2015 roku został mistrzem Europy juniorów oraz wicemistrzem świata juniorów. Multimedalista drużynowych mistrzostw Świata i Europy z reprezentacją Danii. Dwukrotny Indywidualny mistrz Danii (2020, 2021) oraz brązowy medalista w kategorii juniorów (2015). W zawodach indywidualnych występuje z numerem 105. 
Kariera.
Karierę zaczynał w 2012 roku w duńskim Fjelsted Speedway Klub startującym w lidze pod nazwą Team Fjelsted. Przez cztery sezony występował również w lidze angielskiej w zespołach Glasgow Tigers (2013–14) oraz Peterborough Panthers (2015–16). Starty w Polsce zaczął w 2015 roku w drugoligowym Kolejarzu Rawicz. W 2015 został indywidualnym wicemistrzem świata juniorów kończąc składające się z trzech rund IMŚJ 2015 z dorobkiem 34 punktów. Po roku przeniósł się do gdańskiego Wybrzeża, gdzie przez w latach 2016–2018 ścigał się na zapleczu Ekstraligi. W 2018 osiągnął średnią biegową 2,342.
Od sezonu 2019 reprezentuje ekstraligową Stal Gorzów. Debiutancki sezon zakończył ze średnią biegową wynoszącą 1,667, a jego drużyna zajęła 7. miejsce w PGE Ekstralidze. Rok później zdobył ze Stalą srebro Drużynowych Mistrzostw Polski. W obu tych sezonach był jednym z kluczowych zawodników swojej drużyny oraz jednym z kilkunastu najskuteczniejszych pod względem średniej biegowej zawodników całej Ekstraligi. 
W październiku 2020 roku otrzymał od organizatorów cyklu Grand Prix stałą dziką kartę na sezon 2021. Był to jego debiut w roli stałego uczestnika cyklu. 28 sierpnia podczas zawodów w Togliatti pierwszy raz w karierze stanął na podium. W klasyfikacji końcowej zajął jedenaste miejsce z dorobkiem 73 punktów. W sezonie 2021 zdobył drużynowe wicemistrzostwo Danii z Sønderjylland Elite Speedway. Razem ze Stalą Gorzów zdobył brązowy medal DMP, a jego średnia biegowa wyniosła 1,839.
Otrzymał dziką kartę na starty w GP w sezonie 2022. W inaugurującym cykl turnieju w Goričan zajął czwarte miejsce. 25 czerwca wygrał swój pierwszy turniej cyklu Grand Prix – był najlepszy w zawodach rozegranych w Gorzowie Wielkopolskim.
Starty w Grand Prix (indywidualnych mistrzostwach świata na żużlu).
Stan na 17 września 2022
Pozostałe osiągnięcia.
Osiągnięcia indywidualne.
Indywidualne mistrzostwa świata juniorów
Indywidualne mistrzostwa Europy
Indywidualne mistrzostwa Europy juniorów
Indywidualne mistrzostwa Danii
Młodzieżowe indywidualne mistrzostwa Danii
Memoriał Edwarda Jancarza
Osiągnięcia drużynowe.
Speedway of Nations
Drużynowe mistrzostwa świata juniorów
Drużynowe mistrzostwa Europy
Drużynowe mistrzostwa Europy juniorów
Drużynowe mistrzostwa Danii

</doc>
<doc id="4400637" url="https://pl.wikipedia.org/wiki?curid=4400637" title="Kamil Bortniczuk">
Kamil Bortniczuk

Kamil Bortniczuk (ur. 11 czerwca 1983 w Głuchołazach) – polski polityk, urzędnik i samorządowiec. Poseł na Sejm VIII i IX kadencji (od 2018), w latach 2018–2020 rzecznik prasowy partii Porozumienie, w latach 2019–2020 sekretarz stanu w Ministerstwie Funduszy i Polityki Regionalnej, od 2021 minister sportu i turystyki.
Życiorys.
Syn Mścisława i Grażyny. W 2007 ukończył studia na kierunku stosunki międzynarodowe na Uniwersytecie Wrocławskim, a w 2017 prawo na Uniwersytecie Gdańskim. Kształcił się także na studiach podyplomowych z funduszy europejskich na UWr. Pracował jako dyrektor biura poselsko-senatorskiego i wicedyrektor wydziału w Opolskim Urzędzie Wojewódzkim, specjalizował się w pozyskiwaniu funduszy unijnych. Prowadził także własną działalność gospodarczą w branży konsultingowej. Był piłkarzem klubu GKS Głuchołazy.
W 2002 przystąpił do Prawa i Sprawiedliwości. W 2006 z listy PiS został wybrany na radnego miejskiego w Głuchołazach. Odszedł z partii w wyniku konfliktu między Sławomirem Kłosowskim a Mieczysławem Walkiewiczem, z którym wcześniej współpracował. W 2010 uzyskał reelekcję z ramienia własnego komitetu. W tym samym roku bezskutecznie starał się o stanowisko burmistrza Głuchołaz, przegrywając w drugiej turze z Edwardem Szupryczyńskim. Przystąpił następnie do partii Polska Jest Najważniejsza, z listy której w wyborach parlamentarnych w 2011 kandydował do Sejmu. W 2013 wraz z innymi działaczami tego ugrupowania współtworzył partię Polska Razem. W wyborach samorządowych w 2014 ponownie ubiegał się o urząd burmistrza, wygrywając pierwszą turę i ponownie przegrywając w drugiej z Edwardem Szupryczyńskim. Nie ubiegał się o reelekcję do rady gminy, natomiast jego komitet wprowadził wówczas do rady 7 na 21 radnych. Przed wyborami w 2015 został członkiem zespołu doradców Beaty Szydło, odpowiadając za fundusze europejskie.
W 2015 bez powodzenia kandydował z 15. miejsca listy PiS do Sejmu w okręgu opolskim, otrzymując 2564 głosy i zajmując trzecie niemandatowe miejsce. Później przez kilka miesięcy sprawował funkcję dyrektora Departamentu Infrastruktury w Opolskim Urzędzie Wojewódzkim, po czym w 2016 został dyrektorem gabinetu ministra nauki i szkolnictwa wyższego Jarosława Gowina. Został także pełnomocnikiem wojewody opolskiego do spraw gospodarki i biznesu. W kwietniu 2017 zasiadł w zarządzie Grupy Azoty ZAK, odpowiadając m.in. za badania i innowacje. W listopadzie tego samego roku, po przekształceniu Polski Razem, został działaczem Porozumienia.
W maju 2018 zasiadł w radzie nadzorczej klubu siatkarskiego ZAKSA Kędzierzyn-Koźle. W listopadzie tegoż roku objął mandat posła po wybranym na burmistrza Namysłowa Bartłomieju Stawiarskim. Został też następnie rzecznikiem prasowym Porozumienia (pełnił tę funkcję do stycznia 2020). W wyborach w 2019 z powodzeniem ubiegał się o mandat posła IX kadencji, otrzymując 16 953 głosy. 20 grudnia 2019 premier Mateusz Morawiecki powołał go na stanowisko sekretarza stanu w Ministerstwie Funduszy i Polityki Regionalnej. W kwietniu 2020 złożył dymisję z tego stanowiska, która została przyjęta w tym samym miesiącu.
5 lutego 2021 Kamil Bortniczuk wraz z Adamem Bielanem w trakcie wewnątrzpartyjnego sporu zostali wykluczeni z Porozumienia. Polityk zakwestionował prawidłowość podjętej decyzji. W czerwcu 2021 został jednym z liderów Partii Republikańskiej.
26 października 2021 dołączył do drugiego rządu Mateusza Morawieckiego, obejmując w nim stanowisko ministra sportu i turystyki.

</doc>
<doc id="4400638" url="https://pl.wikipedia.org/wiki?curid=4400638" title="Louis d’Amboise (kardynał)">
Louis d’Amboise (kardynał)

Louis d’Amboise (ur. ok. 1479 we Francji, zm. 3 marca 1511 w Loreto) – francuski kardynał.
Życiorys.
Urodził się w około 1479 roku na terenie Francji. W młodości był archidiakonem w Narbonie. 1 lipca 1503 roku został wybrany biskupem Albi. Z zarządzania diecezją zrezygnował po dziewięciu latach. 18 grudnia 1510 roku został kreowany kardynałem prezbiterem i otrzymał kościół tytularny SS. Marcellino e Pietro. Zmarł 3 marca 1511 roku w Loreto.

</doc>
<doc id="4400646" url="https://pl.wikipedia.org/wiki?curid=4400646" title="Józef Fesch">
Józef Fesch



</doc>
<doc id="4400652" url="https://pl.wikipedia.org/wiki?curid=4400652" title="Napoleon Lucjan Bonaparte">
Napoleon Lucjan Bonaparte



</doc>
<doc id="4400653" url="https://pl.wikipedia.org/wiki?curid=4400653" title="Konrad Szabelewski">
Konrad Szabelewski

Konrad Szabelewski, ps. „Lew” (fr. "Conrad Shabelewski") (ur. 6 listopada 1930 w Warszawie, zm. 23 lutego 2021 w Monako) – polski i francuski architekt, żołnierz AK i powstaniec warszawski, harcerz Szarych Szeregów.
Życiorys.
Syn skrzypka Opery Warszawskiej Ryszarda Szabelewskiego i jego żony Jadwigi, bratanek tancerza Jerzego Szabelewskiego. Od 1937 roku był związany z harcerstwem, w 1940 roku wstąpił do Szarych Szeregów, przyjmując pseudonim „Lew”. W 1944 roku złożył przysięgę harcerską i AK-ską. Po wybuchu powstania warszawskiego, był początkowo strzelcem a następnie strzelcem w Zgrupowaniu Chrobry II. 
Po zakończeniu wojny uczył się w gimnazjum im. Hugona Kołłątaja, w 1949 zdał maturę i rozpoczął studia na Wydziale Architektury Politechniki Warszawskiej. Równolegle do studiów pracował w pracowni profesora Bohdana Pniewskiego. Od 1945 prowadził działalność harcerską w 8 Warszawskiej Drużynie Harcerskiej im. Kazimierza Pułaskiego i był jej drużynowym do 1949 roku. Gdy rozwiązano dotychczasowe struktury ZHP pełnił służbę w ukryciu do 1956 roku i na rozkaz byłego hufcowego phm. Stefana Sosnowskiego, objął 8 WDH przy gimnazjum i liceum im. Mikołaja Reya. 
W 1957 roku organizuje obóz letni drużyny nad Jeziorem Białym, ćwicząc harcerzy w specjalności drużyny – pionierce. Na tle obozowego życia, reżyser i harcerz Szarych Szeregów – phm. Władysław Ślesicki nakręcił krótkometrażowy film o harcerzach pod tytułem "W Gromadzie Ducha Puszczy". 
W 1956 ukończył studia. Po roku okazało się, że nie jest możliwa działalność harcerska na dotychczasowych zasadach. Była to jedna z przyczyn wyjazdu Konrada Szabelewskiego początkowo do Francji, a następnie do księstwa Monako. Swoim życiem oraz postępowaniem wielokrotnie pokazywał jak istotne jest dla niego harcerstwo, o czym świadczą poniższe słowa: „Ja mogę powiedzieć, że harcerstwo, które zacząłem w 1937 roku, bez przerwy pełniłem służbę, do 1957 roku. Wyjaśniam, dlaczego bez przerwy. Dlatego że to były wspaniałe czasy. Ja harcerstwo mam, że tak powiem, we krwi. Ja jestem jednym z tych, co to mówią, że harcerzem to [jest się] na całe życie, to niektórzy się śmieją ze mnie. No dobra, mniejsza z tym. Harcerstwo to jest nie tylko jakaś tam pionierka czy metodyka baden-powellowska. To jest jakiś stan specyficzny, jak gdyby inny światopogląd na wiele spraw, otwarcie jakieś inne w stosunku do innych”. 
W 1960 roku, wspólnie z dwoma kolegami ze studiów, Januszem Mateckim i Stefanem Mareszem, otworzyli pracownię architektoniczną Atelier 3, która działała we Francji i na Korsyce do 1978 roku, realizując kilkaset obiektów. Od 1987 do 1993 roku wykładał w Wyższej Szkole Architektury, Urbanistyki i Przestrzeni przy ULCA w Nicei. Zaprojektował i zrealizował liczne wille i rezydencje, zespoły mieszkalne, miasteczka, szpital, hotele, a także wnętrza oraz zajmował się pracami konserwatorskimi zabytków. W 2020 roku przeszedł na częściową emeryturę, zmniejszając aktywność zawodową. Członek Ordre des Architectes we Francji, członek honorowy Le Saca w Nicei, członek SARPFR w Paryżu. Mieszkał na stałe w Monako. 
Po sprowadzeniu prochów do Polski, został pochowany 4 sierpnia 2021 w Warszawie, na Cmentarzu Wojskowym na Powązkach w kwaterze B 38-2-4. 

</doc>
<doc id="4400658" url="https://pl.wikipedia.org/wiki?curid=4400658" title="Allie (wrestlerka)">
Allie (wrestlerka)

Laura Guilmette z domu Dennis (ur. 3 września 1987 w Toronto) – kanadyjska wrestlerka. Od 2019 jest związana z All Elite Wrestling, gdzie nosi pseudonim ringowy Bunny. W latach 2016–2019 pracowała w Impact Wrestling (dawniej Total Nonstop Action Wrestling). W tej federacji zdobyła dwukrotnie Impact Knockouts Championship.
Karierę zawodniczą rozpoczęła w 2005. Występuje w licznych federacjach sceny niezależnej, przede wszystkim w Great Canadian Wrestling, NCW Femmes Fatales, Shimmer Women Athletes, Shine Wrestling, Women Superstars Uncensored (WSU) i Combat Zone Wrestling, nosząc przydomek Cherry Bomb. Zdobyła jednokrotnie WSU Championship, jest również jednokrotną Shine Tag Team Championką i Shimmer Tag Team Championką wspólnie z Kimber Lee (tworzyły tag team o nazwie The Kimber Bombs).
Kariera wrestlerki.
Kanadyjska scena niezależna.
Po ukończeniu 18 lat zapisała się do szkółki Roba Etcheverriego, Squared Circle Training, znajdującej się w rodzinnym Toronto. Przyjęła pseudonim Cherry Bomb, który nadał jej Etcheverria. Trenowała także pod okiem Dereka Wylde’a. Zadebiutowała na scenie niezależnej w maju 2005 w Oshawie.
Cherry Bomb stoczyła pierwszy pojedynek w Pure Wrestling Association 22 lipca 2005, ulegając 21st Century Fox, która okazała się jej główną rywalką. Przegrała z nią mecz o tytuł pierwszej PWA Elite Women’s Championki (1 stycznia 2006), dwukrotnie bezskutecznie walczyła z nią o tenże tytuł (2, 23 listopada 2006), ponadto nie udało się jej pokonać Fox w pierwszej rundzie turnieju Elite 8 2008 Spot (31 marca 2007). W listopadzie 2005 Cherry Bomb wzięła udział w Elite 8, lecz przegrała z Danyah, natomiast w sierpniu 2006 została pokonana przez Aurorę w meczu o tytuł mistrzowski. W styczniu 2007 musiała uznać wyższość Danyah w walce o miano pretendentki do mistrzostwa kobiet. W lutym tego roku w pierwszej rundzie zawodów Elite 8 (2007) zwyciężyła Misty Haven, po czym w półfinale przegrała z Danyah. Po trzyletniej przerwie Cherry Bomb powróciła do federacji, stawiając czoło Krystal Banks 21 marca 2010 w przegranym starciu o tytuł mistrzowski.
W swoim pierwszym meczu w Pro Wrestling Xtreme (PWX), rozegranym 13 listopada 2005, zawodniczka pokonała 21st Century Fox. W rywalizacji o mistrzostwo kobiet dwukrotnie nieudanie próbowała zdobyć je w walce, najpierw z Jen Blake (20 września 2008), później z Holly Hilton (7 listopada 2009). Dopiero w drugim meczu z Hilton (8 listopada 2009) odniosła zwycięstwo, zostając nową PWX Women’s Championką. W wyniku zamknięcia federacji większość jej struktur w listopadzie 2007 przejęło Classic Championship Wrestling (CCW). Cherry Bomb zanotowała inauguracyjny występ w CCW 10 września 2009, ponosząc porażkę z Holly Hilton. 22 stycznia 2010, będąc już CCW Ladies Championką, była lepsza od Evilyn, a w kolejnych potyczkach o tytuł mistrzowski zwyciężała Alexxis i Jaime D. Utraciła tytuł mistrzowski 1 maja 2010 na rzecz Evilyn, nie podołała jej również w walce rewanżowej, mającej miejsce 14 sierpnia. Tydzień później triumfowała nad rywalką w Steel Cage matchu, odzyskując CCW Ladies Championship. Broniła tytuł mistrzowski szesnastokrotnie, stawiając czoło takim zawodniczkom, jak: Evilyn, Sojournor Bolt, Taryn Shay, Jaime D, Nikita, Courtney Rush, Ianna Titus, Leah Von Dutch, Portia Perez, Gabriella Vanderpool. Ostatni występ w CCW odbyła 29 stycznia 2012, gdy z Derekiem Wyldem triumfowali nad Leah Von Dutch i Shawnem Spearsem w mieszanym Tag Team matchu. Nieobecność na galach federacji spowodowało, że CCW Ladies Championship zostało jej odebrane.
Wrestlerka zadebiutowała 11 maja 2006 w Great Canadian Wrestling (GCW), kiedy to musiała uznać wyższość Krystal Banks. Pod koniec tego roku (18 listopada) wzięła udział w turnieju mającym wyłonić inauguracyjną GCW W.I.L.D. Championkę. W pierwszej rundzie pokonała Portię Perez, po czym w półfinale odpadła z zawodów za sprawą Sireldy. Pięć miesięcy później, 4 kwietnia 2007, pokonała ówczesną mistrzynię April Hunter, Haley Rogers i Miss Danyah, zdobywając mistrzostwo kobiet. Obroniła je 22 czerwca przeciwko Southside Stranglerette w wyniku dyskwalifikacji przeciwniczki, ale tego samego dnia utraciła GCW W.I.L.D. Championship na rzecz Miss Danyah. W ostatnim pojedynku, rozegranym 6 marca 2009, była lepsza od PJ Tyler.
Dennis zmierzyła się pierwszy raz w Northearn Championship Wrestling: Femmes Fatales 5 września 2009, ponosząc porażkę z Sarą Del Ray. Pierwszą wygraną zanotowała 6 lutego 2010 w starciu z Mistress Belmont, następnie 4 czerwca 2011 uległa Brittney Savage, a 8 października tego roku musiała uznać wyższość Angie Skye. Na Femmes Fatales IX (7 lipca 2012) The Canadian NINJAs (Nicole Matthews i Portia Perez) pokonały Bomb i Sweet Cherrie w pojedynku, na którego szali znalazło się miano pretendentek do walki o SHIMMER Tag Team Championship. Po meczu Cherry Bomb zaatakowała swoją partnerkę, obwiniając ją za niepowodzenie. Na następnej gali federacji Cherrie zemściła się na napastniczce, natomiast podczas tego samego wydarzenia Bomb uległa Hiroyo Matsumoto. W ostatniej walce dla federacji, 30 marca 2013, wrestlerka triumfowała nad Mary Lee Rose.
Cherry Bomb walczyła również sporadycznie w kilkunastu innych federacjach kanadyjskich.
Amerykańska scena niezależna.
Shimmer Womens Athletes (2008; 2011–2017).
Pierwszy mecz Cherry Bomb w Shimmer Womens Athletes odbył się 19 października 2008 ("Volume 21"), gdy w Dark matchu przegrała z Melanie Cruise. W "Volume 41" połączyła siły z KC Spinelli w nierozstrzygniętym pojedynku z Allysin Kay i Mają Svensson.
W "Volume 53" stworzyła drużynę z Kimber Lee (nadano jej nazwę The Kimber Bombs), przegrywając pierwszy mecz z Shazzą McKenzie i Vedą Scott. The Kimber Bombs odebrały The Global Green Gangsters (Kellie Skater i Tomoka Nakagawa) Shimmer Tag Team Championship w "Volume 72" (11 kwietnia 2015). Panowanie mistrzowskie rozpoczęły od zwycięstwa nad Ontario’s Top Team (Courtney Rush i Xandra Bale), następnie były lepsze od Team Slap Happy (Evie i Heidi Lovelace), High Fly WDSS (Kay Lee Ray i Mia Yim), BaleSpin (KC Spinelli i Xandra Bale). Utraciły tytuł 26 czerwca 2016 ("Volume 84") w Four Corners Elimination Tag Team matchu na rzecz Team Slap Happy; w pojedynku brały udział także zespoły BaleSpin i High Fly WDSS. Ostatni pojedynek The Kimber Bombs stoczyły w "Volume 88", gdzie razem z Nicole Matthews uległy Mickie James, Rhii O’Reilly i Sarayi Knight.
W następnych indywidualnych spotkaniach Cherry Bomb przegrała z Rhią O’Reilly ("Volume 87") i Deonną Purrazzo ("Volume 92") oraz pokonała Solo Darling ("Volume 89"), Levę Bates ("Volume 90") i Alex Windsor ("Volume 91"). Zakończyła rywalizację w Shimmer 9 lipca 2017 po wygranym Four Way matchu nad Angel Dust, Kay Lee Ray i Taeler Hendrix.
Women Superstars Uncensored (2010; 2013–2017).
Dennis zadebiutowała w Women Superstars Uncensored 26 czerwca 2010 na WSU Uncensored Rumble III, biorąc udział w 23–osobowym Uncensored Rumble matchu, którą miał wyłonić pretendentkę do walki o WSU World Championship; pojedynek wygrała Jazz. Tego samego wieczoru stoczyła nieudane spotkanie z Daizee Haze. Niemal trzy lata później, 9 lutego 2013, przegrała z Kalamity, natomiast 11 maja na WSU Queen &amp; King of the Ring wraz z Pepperem Parksem odpadli z turnieju Queen &amp; King of the Ring, przegrywając z OI4K (Jake Crist i Nevaeh). W kolejnych pięciu pojedynkach w latach 2013–2015 odniosła cztery zwycięstwa, kolejno z Leah Von Dutch, Miss Diss Lexią, Solo Darling i Levą Bates oraz poniosła porażkę z Hanią The Hawling Huntress.
Cherry Bomb zdobyła WSU Championship na WSU Power (9 maja 2015) po zwycięstwie nad LuFisto. Utrzymała tytuł przez 644 dni, broniąc go sukcesywnie przeciwko Tessie Blanchard, Candice LaRae, Jessice Havok, Alyssin Kay i Jade. Straciła pas mistrzowski 11 lutego 2017 na WSU 10th Anniversary Show w spotkaniu z Mercedes Martinez.
Shine Wrestling (2012; 2014–2016).
Na pierwszej gali Shine Wrestling, zorganizowanej 20 lipca 2012, Cherry Bomb przegrała z Christiną Von Eerie. Powróciła do federacji 28 lutego 2014 na "Shine 17", gdzie z Kimber Lee wzięły udział w turnieju, który miał wyłonić pierwsze Shimmer Tag Team Championki; zostały pokonane w pierwszej rundzie przez przyszłe zwyciężczynie – The Lucha Sisters (Leva Bates i Mia Yim). The Kimber Bombs kontynuowały rywalizację drużynową, pokonując S-N-S Express (Sassy Stephie i Jessie Belle Smothers) na "Shine 27", później zaś wdały się w konflikt o Shimmer Tag Team Championship z Legendary (Malia Hosaka i Brandi Wine). Na "Shine 23" doznały porażki z rywalkami, jednak na następnej gali wspólnie z Leah Von Dutch odniosły nad nimi zwycięstwo (w skład Legendary weszła Thunderkitty), a 6 marca 2015 ("Shine 25") odebrały im mistrzostwo tag teamowe. Panowanie The Kimber Bombs trwało do 2 października 2015 ("Shine 30"), gdy Lexie Fyfe pozbawiła je mistrzostwa z powodu kontuzji Cherry Bomb (złamany obojczyk). Obroniły tytuł trzykrotnie, najpierw na "Shine 26" w nierozstrzygniętym pojedynku z The Global Green Gangsters (Kellie Skater i Tomoka Nakagawa), które położyły na szali posiadane przez siebie Shimmer Tag Team Championship, następnie w walce z Legendary ("Shine 27") i Valifornią (Andrea i Marti Belle) na "Shine 28". W 29. odsłonie gali federacji Cherry Bomb uległa Taylor Made.
Combat Zone Wrestling (2012–2016).
Pod koniec 2012 Cherry Bomb rozpoczęła występy w Combat Zone Wrestling (CZW) wspólnie ze swoim chłopakiem, Pepperem Parksem. Na Celebral (13 października) przegrała z Nevaeh debiutancki pojedynek. Wkrótce Parks i Bomb stali się złymi charakterami i jako „fitness power couple” zaczęli pouczać publiczność w kwestiach fitnessu i zdrowia. Na Down with the Sickness 2013 (14 października 2013) zwyciężyli Grega Excellenta i Candice LeRae w mieszanym Tag Team matchu. Para kontynuowała rywalizację z Excellentem, w rezultacie czego Cherry Bomb została zmuszona na prowadzenia stylu życia rywala, całkowicie różnego od dotychczas prowadzonego. Na High Stakes (8 marca 2014) Parks pokonał Excellenta i odzyskał swoją partnerkę.
W 2015 para sprzymierzyła się z BLK Jeezem, tworząc heelową stajnię pod nazwą TV Ready. W siedemnastej odsłonie corocznej gali CZW, Cage of Death, TV Ready zdobyli CZW World Tag Team Championship po wygranej z Danem Barrym i Sozio. Pięć miesięcy później, 14 maja 2016, drużyna utraciła tytuł mistrzowski na rzecz Da Hit Squad (Monsta Mack i Dan Maff); ten mecz był zarazem ostatnim w CZW, w jakim uczestniczyli Bomb i Parks po podpisaniu kontraktu z Total Nonstop Action Wrestling (TNA).
Inne federacje.
Cherry Bomb rozpoczęła rywalizację w Ring of Honor w 2013. 6 kwietnia Athena zwyciężyła ją, MsChif i Scarlett Bordeaux w Four Corner Survival matchu, natomiast 25 maja pokonała MsChif.
Global Force Wrestling wydało komunikat w czerwcu 2015, że Cherry Bomb dołączyła do federacji. W ramach GFW Grand Slam Tour walczyła w trzech live eventach z Taeler Hendrix (10 lipca) i Kimber Lee (28, 29 sierpnia). Na początku marca 2016 uczestniczyła w nagraniach do programu federacji o nazwie "Amped", gdzie trzykrotnie przegrała z Mickie James.
5 stycznia 2019 Jazz, NWA World Women’s Championship, została zdyskwalifikowana w pojedynku z Allie na NWA Pop Up – New Years Clash za atak na sędziego, co pozwoliło jej zachować tytuł mistrzowski.
Total Nonstop Action Wrestling/Impact Wrestling.
Pojedyncze występy (2013, 2015, 2016).
Dennis wystąpiła po raz pierwszy w Total Nonstop Action Wrestling w odcinku "Impactu!" z 5 grudnia 2013 pod panieńskim nazwiskiem w przegranym spotkaniu z Gail Kim. W specjalnym odcinku "Impactu!" pod nazwą "Night of Knockouts", wyemitowanym 24 kwietnia 2015, Dennis wygrała z Jade w wyniku dyskwalifikacji, gdy została zaatakowana w trakcie meczu przez partnerkę przeciwniczki, Marti Belle. Trzy miesiące później wzięła udział w rywalizacji Knockoutek podczas trzeciej edycji One Night Only: Knockouts Knockdown 2015 (1 lipca; nagrano 15 lutego), ponownie ulegając Kim. W następnej odsłonie Knockouts Knockdown 2016 (22 kwietnia; nagrano 17 marca) awansowała do Gauntlet matchu, który miał wyłonić nową Queen of the Knockouts, po triumfie nad Velvet Sky w walce kwalifikacyjnej. Ostatecznie finałową walkę wygrała Jade.
The Lady Squad (2016–2017).
Wrestlerka podpisała kontrakt z TNA w marcu 2016. Przyjęła nowy pseudonim Allie i nawiązała współpracę z Marią i Sienną po oświadczeniu 17 maja w rozmowie z Velvet Sky, że jest praktykantką Marii, czego efektem było obranie przez nią roli złego charakteru. Odgrywała postać nieśmiałej, łagodnej osoby o piskliwym głosie, która często nie wierzyła w siebie i niezupełnie wiedziała, jak walczyć w ringu. Początkowo Allie, mimo braku umiejętności ringowych, była wybierana przez swoją przełożoną do walki w Tag Team matchach, które kończyły się porażkami antagonistów. W pierwszym z pojedynków, rozegranym 31 maja, łącząc siły z Sienną, przegrały z Kim i Jade, po czym 7 czerwca razem z mężem Marii, Mikiem Bennettem, ulegli Kanadyjce i Ethanowi Carterowi III. Ważnym sukcesem The Lady Squad było zdobycie przez Siennę TNA Knockouts Championship na Slammiversary (12 czerwca) po zwycięstwie nad Kim i Jade, do czego w dużym stopniu przyczyniła się interwencja Allie. W kolejnych tygodniach czerwca i lipca ingerencje asystentki Marii w pojedynkach umożliwiały nowej mistrzyni skuteczną obronę tytułu kobiecego. Jednak wkrótce Allie coraz częściej swoją nieudolnością zaczęła krzyżować plany liderki The Lady Squad w zdobyciu pełnej dominacji nad dywizją Knockoutek i triumfem nad Gail Kim.
Podczas "Impact Wrestling: Turning Point" (25 sierpnia) Allie niespodziewanie zdobyła TNA Knockouts Championship, pokonując Siennę (ówczesna mistrzyni), Jade, Madison Rayne i Marti Belle. Tydzień później świętowanie zawodniczki przerwały Maria i była mistrzyni. Liderka The Lady Squad odniosła się obraźliwie do swojej asystentki, po czym kazała jej położyć się na ringu. Maria przypięła ją i została nową posiadaczką mistrzostwa, następnie rozkazała Allie, aby zapięła na jej biodrach pas i ogłosiła wszystkim jej zwycięstwo. Wydarzenie to zainicjowało face turn dawnej członkini Kimber Bombs, równocześnie uzyskała ona dużą sympatię ze strony fanów federacji. 8 września Sienna, zirytowana nieporadnością Allie w ringu, zaatakowała ją i pozostawiła osamotnioną w walce z Kim i Jade. Na Bound for Glory (2 października) Maria próbowała przekonać wszystkich, że jest niedysponowana i nie jest w stanie zawalczyć z Kim, lecz Allie wygadała się, przekazując całą prawdę. Jej pracodawczyni przegrała z Kim i utraciła TNA Knockouts Championship.
20 października Allie nawiązała romantyczną relację z Braxtonem Sutterem (prywatnie mąż zawodniczki), który poradził jej, aby nie martwiła się oskarżeniami pod jej adresem ze strony Marii. Tego samego dnia podczas kłótni zarzuciła przełożonej odpowiedzialność za wszystkie porażki The Lady Squad. Maria, zirytowana tymi słowami, kazała Laurel Van Ness zaatakować swoją asystentkę. Allie zmagała się z dalszymi zniewagami ze strony swoich dawnych przyjaciółek i rywalizowała z Van Ness o względy Suttera. Bliska relacja zawodniczki z wrestlerem została wystawiana na próbę w wyniku poczynań Marii, która zmusiła wrestlera szantażem, aby spotykał się na randkach z Laurel Van Ness, w końcu zaś aby się z nią ożenił. Ceremonia ślubna odbyła się 23 lutego. Tego dnia Sutter, mimo gróźb i szantażu Marii, odrzucił Van Ness i wyznał miłość Allie, ta zaś powiedziała swojej przełożonej, że zwalnia się i zaatakowała ją.
Rywalizacja z Laurel Van Ness i Sienną (2017).
Od początku 2017 umiejętności ringowe Allie zaczęły się polepszać, od tej pory walczyła również w charakterystycznym różowym stroju. Po odejściu Marii z federacji w marcu 2017 zawodniczka kontynuowała rywalizację z Sienną i Laurel Van Ness, które zamierzały zemścić się na parze zakochanych. Na przełomie marca i kwietnia Allie oraz Sutter zaczęli walczyć z Sienną i KM’em, jak również z nowym sojusznikiem Laurel Van Ness, Kongo Kongiem. W połowie maja Mahabali Shera dołączył do sporu po stronie protagonistów.
W ostatnim majowym odcinku "Impactu!" Sienna i Laurel Van Ness zaatakowały Allie, jednak po stronie słabszej zawodniczki opowiedziała się Impact Wrestling Knockouts Championka, Rosemary. Tydzień później Rosemary zapewniła towarzyszkę, że nie pozwoli jej skrzywdzić, w ten sposób tworząc z nią sojusz. 8 czerwca mistrzyni kobiet obroniła tytuł kobiet w walce z Van Ness, ale po meczu została napadnięta przez nią i Siennę. Na ratunek ruszyła jej Allie, która z wykorzystaniem kija do kendo, zmusiła przeciwniczki do ucieczki. Dwa tygodnie między obiema zespołami później odbył się Tag Team match, wygrany przez antagonistki, natomiast 29 czerwca Allie, Rosemary i Sutter zwyciężyli Siennę, Van Ness i KM’a. W Pre-show matchu Slammiversary XV zawodniczka, wraz z Sutterem i Mahabali Sherą, pokonali niedoszłą pannę młodą, KM’a i Kongo Konga.
W sierpniu dołączyła do rywalizacji Gail Kim z Sienną i Taryn Terrell. W ostatnim sierpniowym odcinku "Impactu!" zapytała się Terrell, dlaczego zaatakowała Kim w poprzednim tygodniu. W odpowiedzi została uderzona w głowę przez rywalkę, która kazała jej przekazać tę wiadomość swojej przyjaciółce. Tydzień później obie antagonistki pokonały Allie i Kim, po czym między obiema drużynami wywiązała się bójka, do której włączyły się Rosemary i debiutująca Taya Valkyrie. 21 września Allie wraz z dwiema towarzyszkami wzięła górę nad trzema przeciwniczkami w kolejnej bijatyce. W "Impact Wrestling: Victory Road" (28 września) Sienna, Terrell i Valkyrie były lepsze od protagonistek w Six Knockouts Tag Team matchu. 5 października Karen Jarrett, opiekująca się dywizją kobiet, podała informację, że Sienna, GFW Knockouts Championka, stanie w obronie pasa mistrzowskiego na Bound for Glory (5 listopada) przeciwko Allie, Kim i Terrell. Ponieważ ostatnia z nich opuściła federację na kilkanaście dni przed rozegraniem gali, walka o tytuł kobiet na Bound for Glory rozegrała się między pozostałymi trzema zawodniczkami. Ostatecznie Kim została nową Impact Wrestling Knockouts Championką.
Mistrzostwo kobiet (2017–2018).
W grudniu Allie wzięła udział w turnieju, którego celem było wyłonienie nowej Impact Wrestling Knockouts Championki po zawieszeniu tytułu mistrzowskiego przez Gail Kim. W swojej grupie zmierzyła się z Rosemary i Sienną i ostatecznie musiała uznać wyższość pierwszej z wymienionych. Przygnębiona porażką znalazła się pod opieką Kim. Rady doświadczonej Knockoutki pomogły jej uwierzyć w siebie, co zaowocowało 14 grudnia jej zwycięstwem nad Sienną, Madison Rayne i KC Spinelli i zdobyciem miana pretendentki do tytułu kobiecego, posiadanego przez Laurel Van Ness. Mistrzyni zaatakowała Allie 4 stycznia podczas udzielania wywiadu za kulisami. W odpowiedzi Allie zaatakowała przeciwniczkę po jej zwycięskim pojedynku z KC Spinelli, natomiast 25 stycznia uległa jej w walce o Impact Knockouts Championship. Podczas tej rywalizacji Allie wspierała również Kierę Hogan, walczącą przeciwko Van Ness. 8 lutego wrestlerka otrzymała kartkę walentynkową od tajemniczego adoratora z prośbą o spotkanie. Gdy dotarła na miejsce, okazało się, że była to pułapka. Natychmiast została zaatakowana przez rywalkę, ale odparła jej napaść. Konflikt zawodniczek zakończył się na "Impact Wrestling: Crossroads" (8 marca), gdy Allie odebrała Laurel Van Ness pas mistrzowski.
Panowanie rozpoczęła od skutecznej obrony tytułu 22 marca w meczu przeciwko Siennie. Chwilę później Braxton Sutter oświadczył się jej, mimo że 1 marca, po długotrwałej relacji miłosnej, obwinił ją za swoje porażki i chciał powrócić do związku z Laurel Van Ness. Allie odrzuciła jego propozycję, po czym została zaatakowana przez debiutującą w federacji Su Yung, która sprzymierzyła się z Sutterem. 5 kwietnia rzuciła wyzwanie przeciwniczce i wygrała spotkanie po dyskwalifikacji Yung, która popchnęła sędziego oraz uderzyła ją kijem do kendo. 10 kwietnia zarząd Impact Wrestling zaanonsował starcie obu Knockoutek na Impact Wrestling Redemption (22 kwietnia), stawiając na szali Impact Wrestling Knockouts Championship; na gali Allie pokonała oponentkę. W kolejnym odcinku "Impactu!" ponownie obroniła tytuł mistrzowski, stawiając czoło Tayi Valkyrie. Po meczu Yung zaatakowała ją i zamierzała umieścić w trumnie, wniesionej do areny przez „nieumarłe druhny”. Przybycie Rosemary uniemożliwiło antagonistce zrealizowanie tych planów. 3 maja Rosemary przegrała z The Undead Bride. W czasie meczu Allie próbowała pomóc sojuszniczce, jednak nieumarłe druhny Yung powstrzymały ją i zmusiły, by patrzyła jak ich przywódczyni wkłada The Demon Assassin do trumny. W akcie desperacji i chęć zemsty po utracie przyjaciółki postać Allie zaczęła przyjmować mroczniejsze oblicze, chociaż Rosemary ostrzegała ją, aby nie pozwoliła mocom ciemności przejąć nad sobą kontroli. Na "Impact Wrestling: Under Pressure" (31 maja) Su Yung pokonała Allie w Last Rites matchu, zamknęła ją w trumnie, co oznaczało równocześnie, że została nową mistrzynią kobiet.
Rywalizacja z Su Yung i Tessą Blanchard (2018).
Allie powróciła do Impact Wrestling 28 czerwca i zmusiła Su Yung i jej druhny do opuszczenia ringu, gdzie otoczyły Madison Rayne i okładały ją pięściami. Tydzień później protagonistki pokonały rywalkę i jedną z jej podopiecznych w Tag Team matchu. W czasie tego pojedynku Rayne została zaatakowana przez Tessę Blanchard, lecz Allie wzięła górę nad napastniczką. 12 lipca, po zwycięstwie nad Shotzi Blackheart, Allie stała się ofiarą napaści ze strony Blanchard, skupionej na zdobyciu pasa mistrzowskiego. W następnym odcinku "Impactu!" wspólnie z Kierą Hogan były lepsze od rywalki i Blackheart w Tag Team matchu, natomiast trzy dni później na Slammiversary XVI poniosła porażkę z Blanchard. 26 lipca Kanadyjka wyznaczyła sobie za cel powstrzymanie Su Yung, aby nikt nie powtórzył losu jej, Rosemary i Madison Rayne (Su Yung zamknęła w trumnie Rayne, pokonawszy ją na Slammiversary). W tej misji znalazła wsparcie w osobie Kiery Hogan, co pozwoliło im 2 sierpnia pokonać Yung i Undead Braidsmaid, następnie po meczu Allie została ponownie zaatakowana przez Blanchard. 16 sierpnia zwyciężyła Yung, po raz kolejny będąc zaatakowaną przez Blanchard. Na "Impact Wrestling: Redefined" Tessa Blanchard pokonała Allie i Su Yung, zostając nową Impact Knockouts Championką. Tydzień później Allie i Hogan, zgodnie ze swoją misją, uratowały mistrzynię przed zamknięciem w trumnie przez Yung, nie uzyskawszy od niej podziękowania.
27 września Allie i Kiera Hogan pokonały Yung i The Undead Maid of Honor w Tag Team matchu, natomiast 4 października Yung zamknęła Hogan w trumnie w czasie walki, mimo że Allie starała się przerwać całe zdarzenie. Tydzień później Father James Mitchell zgodził się na propozycję Kanadyjki, rozdrażnionej utratą przyjaciółki, aby przenieść ją do świata nieumarłych, gdzie będzie mogła stawić czoło Yung i uratować Hogan. Zawodniczka liczyła się z tym, że może stamtąd nie wrócić, ponieważ wcześniej oddała już duszę w zamian za opuszczenie zaświatów. Na Bound for Glory (14 października) udało jej się wydostać przyjaciółkę z zaświatów dzięki pomocy Rosemary, która poświęciła się, aby uratować Allie i Hogan przed Su Yung.
Dark Allie (2018–2019).
Po powrocie z zaświatów zachowanie Allie zmieniło się. W walce z Alishą Edwards straciła nad sobą kontrolę, agresywnie poczynając sobie z rywalką, natomiast tydzień później nie pomogła Kierze Hogan w starciu z Su Yungbojąc się zbliżyć do tej ostatniej. Zawodniczka wyznała, że od czasu utraty duszy jej ciało coraz bardziej wypełnia ciemność, dlatego nie mając sił walczyć z nią, postanowiła przyłączyć się do Jamesa Mitchella i Su Yung.
6 grudnia wrestlerka zadebiutowała jako Dark Allie w zwycięskim meczu przeciwko Heather Monroe, mając za towarzyszkę Su Yung. Jej wizerunek odzwierciedlał przemianę – była ubrana na czarno, a na jej twarzy pojawił się biały malunek. Po meczu obie antagonistki zaatakowały rywalkę, lecz w tym momencie przybyła Kiera Hogan, która wierzyła, że może przemówić do przyjaciółki i przywrócić ją do poprzedniego stanu. Nadzieje Hogan rozwiały się, gdy obie napadły na nią i odeszły razem za kulisy. W pierwszym styczniowym odcinku "Impactu!" Dark Allie pokonała dawną przyjaciółkę, następnie wraz z Yung chciały rozprawić się z nią, lecz zostały powstrzymane przez Jordynne Grace. Na Impact Wrestling Homecoming (6 stycznia) antagonistki pokonały przeciwniczki w Tag team matchu. Po zakończeniu pojedynku powróciła Rosemary, która zaatakowała Su Yung, po czym skonfrontowała się z przerażoną Allie. Paranormalne działania Rosemary sprawiły, że Su Yung i Allie zaczęły przegrywać kolejne indywidualne bądź drużynowe pojedynki z Hogan i Grace. Następnie „The Demon Assassin” przyjęła propozycję Jamesa Mitchella, według której jeśli wrestlerka wygra specjalny pojedynek odzyska swoją towarzyszkę, a w razie porażki przejdzie na stronę Mitchella. W Dark War Tag Team matchu, rozegranym 8 marca, protagonistki zwyciężyły Dark Allie, Su Yung i The Undead Maid of Honour, i zabrały ze sobą Allie. Widząc, że zdobyła tylko cielesną powłokę, Rosemary udała się do zaświatów, aby odzyskać duszę sojuszniczki. W czasie walki została uratowana przez Allie, która odepchnęła ją i oddała za nią życie po przyjęciu zabójczego ataku ze strony Su Yung.
All Elite Wrestling.
W marcu 2019 przedstawiciele All Elite Wrestling oznajmili, że Allie podpisała kontrakt z federacją. Zadebiutowała na gali Fyter Fest (29 czerwca), pokonując Levę Bates, natomiast na kolejnej gali, Fight for the Fallen (13 lipca), poniosła porażkę z Brandi Rhodes. Na All Out uczestniczyła w kobiecym Casino Battle Royal, gdzie została wyeliminowana przez Nylę Rose.
W odcinku AEW Dynamite z 27 listopada Allie przeszła heel turn, zostając menedżerką The Blade’a i The Butchera, którzy chwilę wcześniej niespodziewanie zaatakowali Cody’ego. Komentatorzy przedstawili ją jako „The Bunny”.
Inne media.
W 2010 pozowała do Nearly Naked Ladies of Wrestling Calendar, a środki z jego sprzedaży zostały przekazane Canadian Breast Cancer Foundation. W 2011 zagrała w filmie niezależnym "Na ringu życia" (ang. "Beat Down").
Życie prywatne.
Dennis wyszła za mąż 21 września 2013 za Jessego Guilmette’a, wrestlera występującego pod pseudonimem ringowym Braxton Sutter. Jest weganką.
Mistrzostwa i osiągnięcia.
Classic Championship Wrestling
Great Canadian Wrestling
Independent Women’s Internet Wrestling
Ontario Indy Wrestling Awards
Pro Wrestling Illustrated
Pro Wrestling Xtreme
Shimmer Women Athletes
Shine Wrestling
Squared Circle Wrestling
Total Nonstop Action Wrestling / Impact Wrestling
Tri-City Wrestling
Women Superstars Uncensored

</doc>
<doc id="4400663" url="https://pl.wikipedia.org/wiki?curid=4400663" title="Vysoká hora">
Vysoká hora



</doc>
<doc id="4400668" url="https://pl.wikipedia.org/wiki?curid=4400668" title="Pomnik Jana Kilińskiego w Słupsku">
Pomnik Jana Kilińskiego w Słupsku

Pomnik Jana Kilińskiego – monument upamiętniający Jana Kilińskiego, znajdujący się przy ulicy Kowalskiej w Słupsku, na skwerze im. Heleny Szpilewskiej. Został odsłonięty w roku 1973.
Charakterystyka.
Pomnik Jana Kilińskiego wykonany został przez Stanisława Horno-Popławskiego, a ufundowany przez rzemiosło słupskie. Kamienny pomnik jednego z przywódców powstania kościuszkowskiego ustawiony jest na cokole na bulwarze nadrzecznym rzeki Słupi, w sąsiedztwie Cechu Rzemiosł Różnych. 

</doc>
<doc id="4400669" url="https://pl.wikipedia.org/wiki?curid=4400669" title="Denys Faworow">
Denys Faworow

Denys Wołodymyrowycz Faworow, ukr. Денис Володимирович Фаворов (ur. 1 kwietnia 1991 w Kijowie) – ukraiński piłkarz, grający na pozycji obrońcy lub pomocnika w Wieczystej Kraków.
Kariera piłkarska.
Kariera klubowa.
Wychowanek klubów Dynamo Kijów, Widradny Kijów i Arsenał Kijów, barwy których bronił w juniorskich mistrzostwach Ukrainy (DJuFL). Karierę piłkarską rozpoczął 20 września 2008 w składzie młodzieżowej drużyny Arsenału. W sezonie 2011/12 został wypożyczony do Sławutycza Czerkasy. W sierpniu 2013 przeszedł do FK Połtawa. W lutym 2014 powrócił do Sławutycza, który latem zmienił nazwę na Czerkaśkyj Dnipro Czerkasy. Po roku wrócił do FK Połtawa. 5 marca 2016 podpisał kontrakt z Desną Czernihów.
9 sierpnia 2020 roku został zawodnikiem klubu Zoria Ługańsk, w której barwach występował m.in. w Lidze Europy UEFA.
2 sierpnia 2022 roku podpisał dwuletni kontrakt z występującą w III lidze Wieczystą Kraków.

</doc>
<doc id="4400671" url="https://pl.wikipedia.org/wiki?curid=4400671" title="Syrenka i książę">
Syrenka i książę

Syrenka i książę / Mała Syrenka (ros. Русалочка) – radziecko-bułgarska baśń filmowa z 1976 roku w reżyserii Władimira Byczkowa.
Wersja polska.
Dubbing.
Syrenka i książę:
Reżyser dubbingu: Maria Piotrowska
Głosów użyczyli:
Źródło:
Lektor.
Mała Syrenka:

</doc>
<doc id="4400673" url="https://pl.wikipedia.org/wiki?curid=4400673" title="Alfred Kienzle">
Alfred Kienzle

Alfred Kienzle (ur. 1 maja 1913 w Stuttgarcie, zm. 4 września 1940 w Reims) – niemiecki piłkarz wodny, srebrny medalista olimpijski z Berlina.
Członek zespołu, który w 1936 zdobył srebrny medal na letnich igrzyskach olimpijskich w Berlinie. Wystąpił w jednym spotkaniu. 
Zginął w czasie walk w rejonie Reims w północnej Francji podczas II wojny światowej.

</doc>
<doc id="4400677" url="https://pl.wikipedia.org/wiki?curid=4400677" title="Mario Eusebio Mestril Vega">
Mario Eusebio Mestril Vega

Mario Eusebio Mestril Vega (ur. 5 marca 1940 w Nuevitas) – kubański duchowny rzymskokatolicki, w latach 1996-2017 biskup Ciego de Avila.
Życiorys.
Święcenia kapłańskie przyjął 4 sierpnia 1964. 16 listopada 1991 został prekonizowany biskupem pomocniczym Camagüey ze stolicą tytularną "Cediae". Sakrę biskupią otrzymał 9 lutego 1992. 2 lutego 1996 został mianowany biskupem Ciego de Ávila. 8 lipca 2017 przeszedł na emeryturę.

</doc>
<doc id="4400679" url="https://pl.wikipedia.org/wiki?curid=4400679" title="Offizier-Gefangenenlager Reisen">
Offizier-Gefangenenlager Reisen

Offizier-Gefangenenlager Reisen (pol. "Obóz dla oficerów w Rydzynie") – niemiecki obóz jeniecki okresu I wojny światowej, który funkcjonował w latach 1916–1918 w obrębie zamku w Rydzynie. Był jedynym obozem oficerskim na terenie V Korpusu Armijnego.
Obóz zlokalizowano w obrębie zamku, który stoi na wyspie otoczonej szeroką fosą, co w znacznym stopniu naturalnie ułatwiało strzeżenie uwięzionych w obiekcie żołnierzy. Zamek był opuszczony i zniszczony, w związku z czym władze niemieckie wyremontowały go i adaptowały do celów więziennych. Na dziedzińcu umieszczono agregat prądotwórczy, zapewniający energię dla obozu. Służba strażnicza ulokowana była w sąsiadujących z zamkiem oficynach. 
Więźniowie korzystać mogli z boiska i kortów tenisowych, jak również mieli kantynę i świetlicę. Umożliwiono im praktyki religijne, a także prowadzenie życia kulturalnego (teatr, koncerty, rosyjska gazeta "В замке", czyli "W zamku"). Warunki przebywania w obozie były stosunkowo dobre, zwłaszcza gdy porównać je do obozów dla szeregowych żołnierzy.
Jeszcze w trakcie prac adaptacyjnych (1916) przybyła do obozu pierwsza grupa jeńców francuskich ze Szprotawy i Moguncji. 5 listopada 1917 w obozie przetrzymywano 319 jeńców – 204 Rosjan, w tym 153 oficerów, oraz 115 Francuzów, w tym 82 oficerów. Resztę stanowili żołnierze szeregowi. 10 października 1918 w obozie było 304 oficerów rosyjskich, a do prac gospodarczych zatrudniano 78 szeregowych Rosjan. W obozie więziono m.in. Henri Eugène Coutanta (1886–1971), deputowanego do francuskiego Zgromadzenia Narodowego. Kapelanem obozowym był ksiądz Aleksy Klawek, a ostatnim z komendantów – major von Memerty. Obóz funkcjonował jeszcze na pewno 27 listopada 1918, a zlikwidowano go najpewniej w grudniu tego roku. Polacy odzyskali Rydzynę 17 stycznia 1920.

</doc>
<doc id="4400680" url="https://pl.wikipedia.org/wiki?curid=4400680" title="Hans Schulze">
Hans Schulze

Hans Schulze (ur. 25 sierpnia 1911 w Magdeburgu, zm. 26 stycznia 1992 w Wuppertalu) – niemiecki piłkarz wodny, trener, srebrny medalista olimpijski z Los Angeles i Berlina.
Kariera.
Członek zespołu, który w 1932 zdobył srebrny medal na letnich igrzyskach olimpijskich w Los Angelesie. Wystąpił w czterech spotkaniach. Cztery lata później ponownie zdobył srebrny medal występując we wszystkich siedmiu spotkaniach. Dwukrotnie wystąpił także w Mistrzostwach Europy 1934 i 1938 gdzie zdobywał srebrne medale. Rozegrał ponad 100 spotkań w reprezentacji narodowej Niemiec, z czego jedenaście na igrzyskach olimpijskich. Na igrzyskach olimpijskich w 1952 roku był gotowy do gry jako zmiennik. W 1956 na igrzyskach olimpijskich w Melbourne oraz igrzyskach olimpijskich Rzymie (1960) trenował niemiecką drużynę.

</doc>
<doc id="4400683" url="https://pl.wikipedia.org/wiki?curid=4400683" title="Błaże Ilioski">
Błaże Ilioski



</doc>
<doc id="4400689" url="https://pl.wikipedia.org/wiki?curid=4400689" title="Héctor Luis Lucas Peña Gómez">
Héctor Luis Lucas Peña Gómez

Héctor Luis Lucas Peña Gómez (ur. 18 października 1929 w Velasco) – kubański duchowny rzymskokatolicki, w latach 1979-2005 biskup Holguín.
Życiorys.
Święcenia kapłańskie przyjął 36 czerwca 1955. 12 stycznia 1970 został prekonizowany biskupem pomocniczym Santiago de Cuba ze stolicą tytularną "Novaliciana". Sakrę biskupią otrzymał 19 marca 1970. 8 stycznia 1979 został mianowany biskupem Holguín. 14 listopada 2005 przeszedł na emeryturę.

</doc>
<doc id="4400690" url="https://pl.wikipedia.org/wiki?curid=4400690" title="Acta Universitatis Lodziensis. Folia Iuridica">
Acta Universitatis Lodziensis. Folia Iuridica

Acta Universitatis Lodziensis. Folia Iuridica – czasopismo naukowe wydawane przez Wydawnictwo Uniwersytetu Łódzkiego z inicjatywy Dziekana Wydziału Prawa i Administracji UŁ.
O czasopiśmie.
Czasopismo "Folia Iuridica" powstało w ramach zeszytów naukowych Uniwersytetu Łódzkiego w roku 1980 jako seria wydawnicza, której pomysłodawcą był Profesor Jerzy Wróblewski. Początkowo prezentowano w niej w formie artykułów głównie dorobek naukowy pracowników Wydziału Prawa i Administracji UŁ. Od kilku lat czasopismo jest kwartalnikiem, w którym zamieszczane są również artykuły autorów spoza Uniwersytetu Łódzkiego i z innych krajów.
Obecnie zeszyty Folii mają charakter tematyczny i jednocześnie interdyscyplinarny. Obejmują bowiem nie tylko zagadnienia z dziedziny prawoznawstwa podnoszone z perspektywy prawników, ale również filozofów, logików, socjologów, psychologów i ekonomistów.
Wszystkie numery są recenzowane zgodnie z modelem double-blind review.

</doc>
<doc id="4400693" url="https://pl.wikipedia.org/wiki?curid=4400693" title="Alfredo Petit Vergel">
Alfredo Petit Vergel

Alfredo Víctor Petit Vergel (ur. 24 lipca 1936 w Hawanie, zm. 7 sierpnia 2021 tamże) – kubański duchowny rzymskokatolicki, w latach 1992–2016 biskup pomocniczy Hawany.
Życiorys.
Święcenia kapłańskie przyjął 23 grudnia 1961. 16 listopada 1991 został prekonizowany biskupem pomocniczym Hawany ze stolicą tytularną "Buslacena". Sakrę biskupią otrzymał 12 stycznia 1992. 26 kwietnia 2016 przeszedł na emeryturę.

</doc>
<doc id="4400700" url="https://pl.wikipedia.org/wiki?curid=4400700" title="Ołeksandr Filippow">
Ołeksandr Filippow

Ołeksandr Ołeksandrowycz Filippow, ukr. Олександр Олександрович Філіппов (ur. 23 października 1992 w Awdijiwce) – ukraiński piłkarz, grający na pozycji napastnika.
Kariera piłkarska.
Kariera klubowa.
Wychowanek Szkoły Rezerw Olimpijskich w Doniecku, barwy której bronił w juniorskich mistrzostwach Ukrainy (DJuFL). Karierę piłkarską rozpoczął 10 lipca 2011 w składzie młodzieżowej drużyny Arsenału Kijów. W lutym 2014 został piłkarzem Illicziwca Mariupol. W marcu 2015 zasilił skład klubu NPHU-Makijiwwuhilla Makiejewka. W lipcu 2015 przeszedł do Awanhardu Kramatorsk. 5 lipca 2016 podpisał kontrakt z Desną Czernihów.
Kariera reprezentacyjna.
W latach 2012-2013 występował w młodzieżowej reprezentacji Ukrainy.

</doc>
<doc id="4400701" url="https://pl.wikipedia.org/wiki?curid=4400701" title="Rajdowe Mistrzostwa Europy 2019">
Rajdowe Mistrzostwa Europy 2019

Sezon Rajdowych Mistrzostw Europy 2019 był 67 sezonem Rajdowych Mistrzostw Europy (FIA European Rally Championship). Mistrzostwa składały się z ośmiu rajdów i transmitowane w polskiej telewizji były przez dwie stacje Eurosport i Motowizję. Mistrzem Europy został Brytyjczyk Chris Ingram, jest to pierwszy brytyjski mistrz Europy od ponad 50 lat. Ingram został mistrzem, mimo iż nie wygrał żadnego rajdu zaliczanego do mistrzostw Europy w tym sezonie, dwukrotnie był drugi, trzeci i czwarty. Drugie miejsce zajął ubiegłoroczny mistrz Europy Rosjanin Aleksiej Łukjaniuk, który wygrał jeden rajd, dwukrotnie był drugi, ale też trzy raz nie ukończył eliminacji. Na trzecim miejscy został sklasyfikowany Polak Łukasz Habaj zwycięzca Rajdu Azorów.
Kalendarz.
W porównaniu do ubiegłorocznego kalendarza miejsce Rajdu Akropolu zajął - po raz pierwszy w mistrzostwach ERC - Rajd Węgier. 
Zespoły i ich załogi.
Poniższa lista obejmuje tylko zawodników zgłoszonych do rywalizacji w kategorii ERC startujących w najwyższej klasie RC2, samochodami najwyższej klasy mogącymi startować w rajdach ERC – R5. 
Klasyfikacja końcowa sezonu 2019 RME.
Kierowcy.
Punkty w klasyfikacji generalnej ERC otrzymuje 10 pierwszych zawodników, którzy uczestniczą w programie ERC i w ukończą wyścig, punktowanie odbywa się według klucza:
Dodatkowo po każdym etapie (dniu) rajdu prowadzona jest osobna klasyfikacja, w której przyznawano punkty według klucza 7-6-5-4-3-2-1 (jeżeli dany etap obejmował przynajmniej 25% długości odcinków specjalnych rajdu). Do klasyfikacji końcowej sezonu liczone było sześć najlepszych startów. Nieliczone do końcowej klasyfikacji sezonu, a punktowane starty, zaznaczono w nawiasach. 
Inne klasyfikacje.
ERC-2.
Do tej klasyfikacji liczone były cztery najlepsze rajdy. 
ERC-3.
Do tej klasyfikacji liczone było sześć najlepszych rajdów. 
Ladies Trophy.
Do tej klasyfikacji liczone były cztery najlepsze rajdy. 
ERC 1 Junior.
Do tej klasyfikacji liczone były cztery najlepsze rajdy. 
ERC 3 Junior.
Do tej klasyfikacji liczone były cztery najlepsze rajdy. 

</doc>
<doc id="4400702" url="https://pl.wikipedia.org/wiki?curid=4400702" title="Sandgerðisbær">
Sandgerðisbær

Sandgerðisbær (do 1990 roku nosiła nazwę Miðneshreppur) – dawna gmina w południowo-zachodniej Islandii, na półwyspie Miðnes (część półwyspu Reykjanes), obejmująca jego zachodnią część. Wchodziła wówczas w skład regionu Suðurnes. Na początku 2018 roku gminę zamieszkiwało 1779 osób, z czego prawie wszyscy w głównej miejscowości gminy Sandgerði (1753 mieszk., 2018).
W 2017 podjęto decyzję o połączeniu z gminą Garður, którą zatwierdzono w lokalnych referendach. Zmiana ta weszła w życie wraz z wyborami nowej rady gminy 26 maja 2018. Nowa gmina funkcjonowała pod tymczasową nazwą Garður og Sandgerði. Podczas referendum na przełomie października i listopada 2018 roku mieszkańcy mogli wybierać pomiędzy trzema opcjami: Heiðarbyggð, Suðurnesjabær i Sveitarfélagið Miðgarður. Ostatecznie wybrano nową nazwę gminy Suðurnesjabær.

</doc>
<doc id="4400705" url="https://pl.wikipedia.org/wiki?curid=4400705" title="Gary Richter">
Gary Richter

Gary Richter – amerykański lekarz weterynarii i autor książek o zdrowiu zwierząt. Zajmuje się przede wszystkim leczeniem psów i kotów. Do leczenia zwierząt podchodzi w holistyczny sposób. W 2007 i 2008 doktor Richter oraz jego zespół z Montclair Veterinary Hospital otrzymali nagrodę Best Veterinarian in the East Bay przyznaną przez Oakland Magazine, East Bay Express oraz Kron 4 TV. W 2015 Amerykańska Fundacja Medycyny Weterynaryjnej przyznała mu tytuł Ulubionego Weterynarza Ameryki. 
Jego książka, "Księga zdrowia psa i kota. Zintegrowana opieka i żywienie" zdobyła pozytywną opinię miesięcznika "Pies rasowy." Ponadto stała się bestsellerem na portalu Amazon.

</doc>
<doc id="4400706" url="https://pl.wikipedia.org/wiki?curid=4400706" title="Claude de Longwy de Givry">
Claude de Longwy de Givry

Claude de Longwy de Givry (ur. w 1481 we Franche-Comté, zm. 9 sierpnia 1561 w Mussy-sur-Seine) – francuski kardynał.
Życiorys.
Urodził się w 1481 roku we Franche-Comté, jako syn Philippe’a de Longwy i Jeanne de Bauffremont. Uzyskał bakalaureat z zakresu prawa kanonicznego, a następnie otrzymał święcenia diakonatu i został kanonikiem w Saint-Vincent i archidiakonem w Mâcon. 24 kwietnia 1510 roku został wybrany biskupem Mâcon. Nim objął faktyczne władanie nad diecezją w 1516 roku, podróżował do Rzymu, Mediolanu i Paryża. W 1511 roku wziął udział w obradach synodu w Pizie, a trzy lata później został reprezentantem króla Ludwika XII na V soborze laterańskim. W 1522 roku sygnował w Saint-Jean-de-Losne traktaty pomiędzy Franciszkiem I a Philibertem Luksemburskim dotyczące neutralności Burgundii. W 1525 roku wziął udział w zgromadzeniu duchowieństwa w Paryżu, któremu przewodniczył król, natomiast dwa lata później, Klemens VII polecił mu podjęcie kroków mających zapobiec rozszerzaniu luteranizmu. W 1528 roku został jednogłośnie wybrany przez kapitułę na biskupa Langres i po kilku dniach zgodził się objąć diecezję. Rok później zrezygnował z biskupstwa Mâcon. Obejmując diecezję, został jednocześnie hrabią Langres i parem Francji. W 1532 roku wyjechał do Królestwa Anglii, by przeprowadzić nieoficjalne negocjacje dotyczące unieważnienia małżeństwa Henryka VIII z Katarzyną Aragońską. 7 listopada 1533 roku został kreowany kardynałem prezbiterem i otrzymał kościół tytularny Sant'Agnese in Agone. Pełnił rolę administratora apostolskiego Poitiers (1534–1551), Périgueux (1540–1541) i Amiens (1540–1546). W 1537 roku zwołał pięć synodów na terenie diecezji Langres. Na początku 1547 roku wyjechał z misjami dyplomatycznymi do Italii, jednak śmierć Franciszka I zmusiła go do powrotu i uczestnictwa w pochówku oraz koronacji Henryka II. Pod koniec roku ponownie udał się do Italii i spędził tam niemalże trzy lata. Od momentu powołania na biskupa Langres często podróżował po swojej diecezji i wizytował parafie, zwracając uwagę na pobożność i religijność duchownych, ścisłe przestrzeganie reguł wiary i sprzeciw wobec luteranizmu. Zmarł 9 sierpnia 1561 roku w Mussy-sur-Seine.

</doc>
<doc id="4400707" url="https://pl.wikipedia.org/wiki?curid=4400707" title="Ken Darby">
Ken Darby

Ken Darby, właśc. Kenneth Lorin Darby (ur. 13 maja 1909 w Hebron, zm. 24 stycznia 1992 w Sherman Oaks) – amerykański kompozytor muzyki filmowej. 
Trzykrotny laureat Oscara za najlepszą muzykę do filmów: "Król i ja" (1956) Waltera Langa, "Porgy i Bess" (1959) Otto Premingera i "Camelot" (1967) Joshuy Logana. Za ścieżkę dźwiękową do "Porgy i Bess" zdobył również Nagrodę Grammy.

</doc>
<doc id="4400708" url="https://pl.wikipedia.org/wiki?curid=4400708" title="Rosmhvalanes">
Rosmhvalanes



</doc>
<doc id="4400710" url="https://pl.wikipedia.org/wiki?curid=4400710" title="Rajd Walii">
Rajd Walii



</doc>
<doc id="4400711" url="https://pl.wikipedia.org/wiki?curid=4400711" title="Głodowa zima">
Głodowa zima

Głodowa zima 1944–1945 lub holenderski głód lub głód zimowy, znany w Holandii pod nazwą Hongerwinter (dosłowne tłumaczenie: głód zimowy) lub pod nazwą angielską Dutch famine – określenie klęski głodu, jaka dotknęła Holandię (europejską część Królestwa Niderlandów) okupowaną przez Rzeszę Niemiecką. Wydarzenia te miały miejsce pomiędzy 1 października 1944 a 5 maja 1945.
Trwająca przynajmniej 7 miesięcy głodowa zima dotknęła w różnym stopniu przeszło 4,5 miliona mieszkańców północnej i zachodniej Holandii. Z tego przynajmniej 200 tysięcy doznało poważnego, trwałego uszczerbku na zdrowiu a bezpośrednio z powodu zagłodzenia zmarło od 18 do 22 tysięcy ludzi. Inni autorzy szacują liczbę ofiar śmiertelnych głodu zimowego (licząc zmarłych bezpośrednio z powodu zagłodzenia, jak i z powodu powikłań) na ponad 29 tysięcy. Ofiarami śmiertelnymi byli zazwyczaj starsi mężczyźni, natomiast trwały uszczerbek na zdrowiu dotykał przede wszystkim dzieci. Wśród najpowszechniejszych trwałych zmian, jakie wystąpiły u dzieci dotkniętych głodem, były wady rozwojowe (osłabienie rozwoju) oraz spektrum zaburzeń psychicznych wraz ze schizofrenią występującą, gdy dziecko było głodzone. Wady rozwojowe dotyczyły również dzieci narodzonych w czasie lub bezpośrednio po głodzie zimowym.
Najwięcej ofiar pochłonęły pierwsze miesiące głodowej zimy (od października 1944 do stycznia 1945 roku). Podstawowymi przyczynami głodu były warunki pogodowe (jedna z najostrzejszych zim na tym terenie), operacja Market Garden, która spowodowała braki w zaopatrzeniu w paliwo oraz nieudany desant wojsk alianckich w Arnhem w 1944 roku.
Od stycznia lub lutego 1945 głód został złagodzony dzięki dostawom mąki zorganizowanym przez Szwedzki Czerwony Krzyż oraz od kwietnia 1945 roku dzięki operacji "Manna", prowadzonej przez RAF (z udziałem szwadronu Royal Australian Air Force) i Royal Canadian Air Force, oraz operacji "Chowhound," prowadzonej przez USAAF. Głód zimowy został zakończony dzięki operacji Faust (02.05.1945-05.05.1945), gdy 200 ciężarówek wypełnionych żywnością wjechało na teren objęty klęską.
Badania wówczas prowadzone i doświadczenia związane z głodową zimą doprowadziły do konsensusu dotyczącego nieprowadzenia badań wykorzystujących głodzenie i nieakceptowania eksperymentów, w których badany jest głodzony lub głodzi się. Równocześnie badania prowadzone w tym okresie na głodujących dzieciach doprowadziły do odkrycia celiakii przez Willema Karela Dicke.

</doc>
<doc id="4400717" url="https://pl.wikipedia.org/wiki?curid=4400717" title="Grindavíkurbær">
Grindavíkurbær

Grindavíkurbær – gmina w południowo-zachodniej Islandii, na półwyspie Reykjanes, obejmująca południową jego część, położoną nad Oceanem Atlantyckim (poza enklawą gminy Hafnarfjarðarkaupstaður w okolicach Krýsuvíku). Wchodzi w skład regionu Suðurnes. Gminę zamieszkuje 3323 osób (2018), z czego nieomal wszyscy w miejscowości Grindavík (3319 mieszk., 2018).
Na terenie gminy znajdują się znane atrakcje turystyczne wyspy: kąpielisko termalne Błękitna Laguna oraz park krajobrazowy Reykjanesfólkvangur z jeziorem Kleifarvatn.
19 marca 2021 rozpoczęła się erupcja szczelinowa w masywie Fagradalsfjall, położonym w środkowej części gminy około 8 km na północny wschód od siedziby gminy.

</doc>
<doc id="4400726" url="https://pl.wikipedia.org/wiki?curid=4400726" title="Nesjahverfi">
Nesjahverfi

Nesjahverfi (zwana też dla odróżnienia od innych osad pod nazwą Nesjahverfi í Hornafirði) – miejscowość w południowo-wschodniej Islandii, około 6 km na północ od Höfn. Przebiega przez nią droga krajowa nr 1. Wchodzi w skład gminy Hornafjörður (region Austurland), w historycznym okręgu Austur-Skaftafellssýsla. W 2018 zamieszkiwało ją 92 osoby.
Około 2 km na południe od miejscowości znajduje się port lotniczy Hornafjörður.

</doc>
<doc id="4400742" url="https://pl.wikipedia.org/wiki?curid=4400742" title="Nesjahverfi í Hornafirði">
Nesjahverfi í Hornafirði



</doc>
<doc id="4400751" url="https://pl.wikipedia.org/wiki?curid=4400751" title="Motul HRSMP">
Motul HRSMP

Motul Historyczne Rajdowe Samochodowe Mistrzostwa Polski (Motul HRSMP) – cykl rajdowy PZM nadzorowany przez Główną Komisję Sportu Samochodowego ZG PZM dla kierowców i pilotów rajdowych samochodów historycznych z okresu 1931 -1990. Motul HRSMP jest cyklem odwołującym się do najlepszych historycznych wzorców etyki i kultury rajdowej, w którym każde auto to historia motoryzacji i historia motosportu. Twórcą koncepcji cyklu oraz jego głównym organizatorem jest Mirosław Miernik, obecny Koordynator Rajdów Historycznych PZM. 
Historia.
Cykl został powołany przez PZM w 2016 roku. Początkowo rozgrywany jako Historyczny Rajdowy Puchar Polski (HRPP), a od roku 2017 jako Mistrzostwa Polski. Początkowo kalendarz rajdowy HRPP oparty był na rajdach okręgowych (RO). Od 2017 cykl startował we wspólnych rundach z RSMP. Od roku 2018 jego kalendarz obejmuje wszystkie 5 asfaltowych rund RSMP. W sezonie 2019 kalendarz obejmował wszystkie rozgrywane w kraju rundy RSMP w tym szutrowy Rajd Polski. Sezon 2020 obejmuje 6 rund (5 krajowych i jedna zagraniczna) i z wyjątkiem szutrowego rajdu na Litwie w pełni pokrywa się z sezonem RSMP.
Od 2017 sponsorem tytularnym cyklu jest firma Motul – producent olejów silnikowych.
Kalendarz.
Cykl w 2020 składa się z kalendarza 5 najbardziej kultowych polskich rajdów oraz 1 rundy zagranicznej rozgrywanej na Słowacji:
Samochody i zawodnicy.
W cyklu startują samochody w historycznych specyfikacjach technicznych zgodnych z homologacją FIA w jakich startowały w najważniejszych rajdach i cyklach w historii motorsportu: od = ERC (European Rally Championship), przez ICM (International Championship for Manufacturers) do WRC (World Rally Championship) oraz w polskich rajdach, w tym Rajdzie Polski, którego historia sięga lat 20. XX wieku, a od roku 1955 w Mistrzostwach Polski w Rajdach Samochodowych obecnie znanych jako RSMP (Rajdowe Samochodowe Mistrzostwa Polski). W HRSMP startują samochody znane z największych dokonań mistrzów WRC od Walthera Rohla, Jean Claude Andrueta, Colina McRae, Michelle Mouton, Bjorna Waldegarda, Hannu Mikkoli czy Stiga Blomqvista oraz naszych mistrzów Janusza Kuliga, Mariana Bublewicza i Sobiesława Zasady, Dotychczas w cyklu wystartowało 210 zawodników 73 modelami historycznych samochodów rajdowych 26 marek – od Syreny 104 do Subaru Legacy.
Zasady sportowe i klasyfikacje.
Rajdy HRSMP rozgrywane są na generalnych zasadach Regulaminu Sportowego Rajdów Regionalnych FIA jakie obowiązują we wszystkich rajdach. Szczególne zasady dotyczące rajdów historycznych określa załącznik K do FIA. Zgodnie z regulaminem HRSMP 2020 i obowiązującą klasyfikacją historyczną samochody podzielone są na 4 kategorie FIA wg daty homologacji:
W HRSMP jest dodatkowa, narodowa Historyczna Klasyfikacja Generalna. Obejmuje ona wyłącznie kategorie historyczne FIA 1 do FIA 4/J2. Od Sezonu 2020. Klasyfikacja ta – jak inne w rajdach – ma charakter punktowy, ale po raz pierwszy w HRSMP w sezonie 2020, nie jest to porównanie wyników punktowych zdobytych przez każdego zawodnika we własnej kategorii, ale punktacja nadawana za każdy rajd na podstawie osiągniętego bezwzględnego wyniku czasowego. To taka teoretyczna „super klasyfikacja wszech czasów”, gdyż w niej konkurują bezpośrednio samochody, które nigdy w rajdach ze sobą ani nie startowały, a nie startowały bo pochodzą z różnych epok historii motoryzacji. Dzieli ja taka przepaść technologiczna, że nie da się porównywać ich wyników czasowych, bo to jak porównywać gęsie pióro do komputerowego procesora tekstu. W tej klasyfikacji samochód przednionapędowy, trzycylindrowy, z silnikiem dwusuwowym o pojemności 900 cm³, technologicznie z lat 40 konkuruje bezpośrednio z czteronapędowym boxerem turbo o pojemności prawie 3500 cm³ rodem z lat 90. W tej klasyfikacji tak naprawdę liczy się wynik relatywny. To, że samochód słabszy i młodszy „objeżdża” samochód starszy i słabszy, to żaden sukces i naprawdę niezbyt wielki powód do dumy. Tak potrafi każdy! Ale jak jest na odwrót – co się naprawdę się zdarza – to jest prawdziwy sukces załogi. I tak trzeba patrzeć na tę klasyfikację patrzeć – z uwzględnieniem nie tylko osiągniętego czasu, ale pod kątem technologicznego wieku konkurujących.
Historic Open.
Ponadto w HRSMP jest oddzielna, specjalna, klasyfikacja dla samochodów, których historyczne nadwozia zostały wyposażone w podzespoły wykraczające poza homologacje oraz załącznik J z okresu. Samochody te klasyfikowane są poza klasyfikacją ściśle historyczną w dwóch narodowych kategoriach: Historic Open 2WD oraz Historic Open 4WD.
Wymogi zgodności historycznej.
Istotą rajdów historycznych określoną w art. 1 Załącznika K do MS jest zapewnienie samochodom historycznym możliwości konkurowania ze sobą w oparciu oryginalne rozwiązania konstrukcyjne i technologiczne bez wykorzystywania rozwiązań współczesnych. W HRSMP wymagana jest daleko posunięta zgodność z homologacją FIA z okresu startów a zastosowanie współczesnych technologii jest generalnie zakazane, z wyjątkiem modyfikacji ściśle określonych, dopuszczonych przez Regulamin techniczny HRSMP oraz podyktowane nadrzędnymi względami bezpieczeństwa.
W HRSMP obowiązuje Historyczny Narodowy Paszport Techniczny (NHTP), który jest krajowym odpowiednikiem Historycznego Paszportu Technicznego FIA (HTP). Dokument ten określa zakres zgodności samochodu z jego homologacją oraz załącznikiem J z okresu jego homologacji. Z obowiązku posiadania tego dokumentu zwolnieni są jednak startujący bez pomiaru czasu.
Barwy Historyczne i historyczne oświetlenie.
W HRSMP wymagane są barwy historyczne, czyli sposób malowania oraz kolorystyka i charakterystyczne historycznego, rajdowego oklejenie samochodu. Jest to integralny element historycznej zgodności startujących samochodów. Podobnie historycznym wymogiem jest nie stosowanie współczesnego oświetlenia. Stąd zakazane jest stosowanie np. oświetlenia LED, które powstało znacznie później niż samochody startujące w tym cyklu.
Samochody polskie.
Wiele polskich samochodów rajdowych nie doczekało się homologacji FIA jednak startowały one z powodzeniem w polskich i międzynarodowych rajdach, a załogi które nimi startowały to czołówka polskich zawodników okresu lat 70. i 80. XX wieku. Regulamin HRSMP przywraca tym samochodom należne miejsce w historii polskich rajdów uznając je za homologowane wg daty pierwszego startu w specyfikacji technicznej wynikającej z danych OBR FSO.
Wymagane licencje rajdowe.
Cykl jest przeznaczony dla zawodników licencjami kierowców R oraz pilotów z licencjami R, R co-driver lub RN, ale jest również otwarty dla kierowców z licencją RN, którzy już po dwóch ukończonych rajdach bez pomiaru czasu otrzymują licencję R.
Wyniki sezonu 2019.
Podstawowa klasyfikacja w HRSMP obejmuje 4 kategorie wiekowe FIA, Historyczną Klasyfikację Generalną obejmującą kategorie FIA oraz dwie kategorie PZM. Według aktualnych wyników sezonu 2019 Motul HRSMP zdobywcami tytułów mistrzowskich w podstawowych klasyfikacjach zostali:
W Historycznej Klasyfikacji Generalnej
W klasyfikacjach PZM
W klasyfikacjach Zespołowych

</doc>
<doc id="4400755" url="https://pl.wikipedia.org/wiki?curid=4400755" title="Antonio Camilo González">
Antonio Camilo González

Antonio Camilo González (ur. 7 lutego 1938 w Salcedo) – dominikański duchowny rzymskokatolicki, w latach 1992-2015 biskup La Vega.
Życiorys.
Święcenia kapłańskie przyjął 1 lipca 1962. 10 października 1992 został prekonizowany biskupem La Vega. Sakrę biskupią otrzymał 8 grudnia 1992. 23 lutego 2015 przeszedł na emeryturę.

</doc>
<doc id="4400756" url="https://pl.wikipedia.org/wiki?curid=4400756" title="Kaplica św. Andrzeja w Żurrieq">
Kaplica św. Andrzeja w Żurrieq

Kaplica Świętego Andrzeja (, ), wśród mieszkańców znana jako "ta’ Birmieġa" – mała rzymskokatolicka kaplica, znajdująca się przy granicy wioski Żurrieq z Ħal Safi na Malcie.
Historia.
Data powstania kaplicy nie jest znana, wiadomo na pewno, że budynek powstał bardzo dawno. Po raz pierwszy wspomniany został przez wysłannika papieża Pietro Dusinę w 1575. Raport z późniejszej wizyty apostolskiej w 1634 stwierdza, że kaplica została odbudowana przez Toniego Zammita. W 1658, wraz z innymi wiejskimi kaplicami, została zdekonsekrowana przez biskupa Balaguera. Nie była używana do 23 października 1690, kiedy przeszła na własność kościoła parafialnego św. Katarzyny.
Kaplica z zewnątrz.
Architektura kaplicy jest prosta, typowa dla kościołów budowanych na Malcie w XVI wieku. Budynek ma kształt kostki, z lekko pochyłym na dwie strony dachem. W fasadzie znajdują się również proste, lecz proporcjonalne drzwi, ponad którymi jest małe prostokątne okienko. Na szczycie dzwonnica typu "bell-cot", w której kiedyś wisiał niewielki dzwon. Na łuku dzwonnicy kamienny krzyż. Z każdej strony dwie kamienne rynny, odprowadzające wodę z dachu. Niewielki plac przed kaplicą otoczony jest metalowym ogrodzeniem.
Wnętrze.
Wnętrze kaplicy jest niewielkie. Sufit podparty jest kilkoma prostymi łukami. Na tylnej ścianie półkolista nisza, przy której stoi ołtarz. W niszy znajdował się kiedyś obraz tytularny przedstawiający św. Andrzeja. Obraz został przeniesiony do zakrystii kościoła parafialnego w Żurrieq. Podłoga kaplicy wyłożona jest kamiennymi płytkami.
Okolice kaplicy.
Pod kaplicą, jak też obok pobliskiego wiatraka Xarolla, odkryto kompleks wczesnochrześcijańskich oraz rzymsko–bizantyńskich katakumb z III–VII wieku, znanych jako „katakumby Tax-Xarolla”.
Kaplica dzisiaj.
Dziś świątynia jest w bardzo dobrym stanie. Wieczorem jest oświetlona, razem z sąsiednim wiatrakiem.&lt;br&gt;
W kaplicy nie są odprawiane msze święte, jedynie sporadycznie odbywają się tam imprezy kulturalne. 
Ochrona dziedzictwa kulturowego.
Budynek kaplicy umieszczony jest na liście National Inventory of the Cultural Property of the Maltese Islands pod nr. 01283. 

</doc>
<doc id="4400762" url="https://pl.wikipedia.org/wiki?curid=4400762" title="Jesús María de Jesús Moya">
Jesús María de Jesús Moya

Jesús María de Jesús Moya (ur. 28 listopada 1934 w Sabana Angosta) – dominikański duchowny rzymskokatolicki, w latach 1984-2012 biskup San Francisco de Macorís.
Życiorys.
Święcenia kapłańskie przyjął 18 marca 1961. 13 kwietnia 1977 został prekonizowany biskupem pomocniczym Santiago de los Caballeros ze stolicą tytularną "Maxita". Sakrę biskupią otrzymał 21 maja 1977. 30 kwietnia 1984 został mianowany biskupem San Francisco de Macorís. 31 maja 2012 przeszedł na emeryturę.

</doc>
<doc id="4400766" url="https://pl.wikipedia.org/wiki?curid=4400766" title="Sławomir Hajos">
Sławomir Hajos

Sławomir Paweł Hajos (ur. 29 października 1963 w Zawoi) – polski polityk, samorządowiec i strażak, w PRL działacz opozycji antykomunistycznej, poseł na Sejm VIII kadencji.
Życiorys.
Uzyskał wykształcenie średnie policealne, w 1993 ukończył Szkołę Aspirantów Pożarnictwa w Krakowie. W czasach szkolnych organizował akcje sprzeciwu wobec komunistycznych władz wśród uczniów Liceum Ogólnokształcącego w Suchej Beskidzkiej: w 1980 zaangażował się w akcję wieszania krzyży w szkole, a na przełomie 1981 i 1982 – w proteście przeciwko wprowadzeniu stanu wojennego – w akcję noszenia w klapach mundurków odznak „Element antysocjalistyczny” oraz bojkot studniówki. Od 1985 kolportował publikacje i prasę podziemną, a także koordynował akcje rozprowadzania ulotek i malowania napisów w miejscach publicznych. W 1988 samodzielnie przygotował i wprowadził w obieg dwa numery lokalnego pisma zawojskiej NSZZ „Solidarność” pt. „Jutrzenka”. Uczestniczył także w solidarnościowych manifestacjach i uroczystościach w Małopolsce.
Od 1982 do 1983 był pracownikiem Przedsiębiorstwa Robót Górniczych Katowice w KWK „Lenin” w Mysłowicach. W latach 1984–1986 odbył zastępczą służbę wojskową w Zawodowej Straży Pożarnej w Bielsku-Białej i Suchej Beskidzkiej, po czym do 1986 pracował w ZSP w Suchej Beskidzkiej. W kwietniu 1989 zaangażował się w działalność lokalnego Komitetu Obywatelskiego, m.in. koordynując w regionie kampanie wyborcze kandydatów KO. Podejmował następnie prace dorywcze na terenie Niemiec i Austrii, a następnie powrócił do pracy w straży pożarnej w Bielsku Białej (1993–1995), Wadowicach (1995–1998) i Suchej Beskidzkiej (od 1998). Awansował do stopnia aspiranta sztabowego, został dyżurnym operacyjnym w powiecie suskim. Przeszedł później na emeryturę. Został prezesem Wspólnoty Gruntowej i Leśnej w Zawoi.
Zaangażował się w działalność polityczną w ramach Prawa i Sprawiedliwości. W wyborach w 2010 został wybrany do rady powiatu suskiego z listy PiS. W wyborach parlamentarnych w 2011 bezskutecznie ubiegał się o mandat posła, zdobywając 2588 głosów. W 2014 odnowił mandat radnego, w grudniu tego samego roku wszedł także w skład zarządu powiatu. W 2015 ponownie kandydował do Sejmu w okręgu chrzanowskim, otrzymując 2734 głosy, co przełożyło się na 6. miejsce wśród kandydatów PiS, które otrzymało w tym okręgu 5 mandatów. W 2016 znalazł się w zarządzie chrzanowskiego okręgu partii. W październiku 2018 w kolejnych wyborach samorządowych odnowił mandat radnego. Objął jednak mandat posła po wybranym w tych samych wyborach na burmistrza Myślenic Jarosławie Szlachetce. W wyborach w 2019 nie uzyskał poselskiej reelekcji.
Odznaczenia.
W 2009 otrzymał Brązową Odznakę „Zasłużony dla Ochrony Przeciwpożarowej”. W 2011 wyróżniony Złotym Medalem „Za Zasługi dla Pożarnictwa”.

</doc>
<doc id="4400773" url="https://pl.wikipedia.org/wiki?curid=4400773" title="Wilkiszki (rejon wileński)">
Wilkiszki (rejon wileński)



</doc>
<doc id="4400775" url="https://pl.wikipedia.org/wiki?curid=4400775" title="Wilniszki">
Wilniszki



</doc>
<doc id="4400781" url="https://pl.wikipedia.org/wiki?curid=4400781" title="My Blood, Your Blood">
My Blood, Your Blood



</doc>
<doc id="4400786" url="https://pl.wikipedia.org/wiki?curid=4400786" title="Parafia Świętych Apostołów Piotra i Pawła w Bolechowicach">
Parafia Świętych Apostołów Piotra i Pawła w Bolechowicach

Parafia Świętych Apostołów Piotra i Pawła w Bolechowicach – parafia rzymskokatolicka należąca do dekanatu Bolechowice. Siedziba dekanatu Bolechowice.

</doc>
<doc id="4400787" url="https://pl.wikipedia.org/wiki?curid=4400787" title="Wojciech Krzycki">
Wojciech Krzycki

Wojciech Krzycki herbu Kotwicz – stolnik czerski w 1652 roku, sekretarz królewski w 1649 roku.
Syn Piotra. Żonaty z Jadwigą Świnarską. Miał syna Andrzeja i córki: Apolonię i Helenę.
Elektor Jana II Kazimierza Wazy. Na sejmie nadzwyczajnym 1654 roku wyznaczony przez króla do lustracji dóbr królewskich w Małopolsce i na Rusi.

</doc>
<doc id="4400789" url="https://pl.wikipedia.org/wiki?curid=4400789" title="Parafia św. Idziego w Giebułtowie">
Parafia św. Idziego w Giebułtowie

Parafia świętego Idziego w Giebułtowie – parafia rzymskokatolicka należąca do dekanatu Bolechowice. Została erygowana w XIII wieku. 
Obszar parafii.
Do parafii należą następujące miejscowości: Giebułtów, Trojanowice, Pękowice (część).

</doc>
<doc id="4400792" url="https://pl.wikipedia.org/wiki?curid=4400792" title="Parafia świętego Idziego w Giebułtowie">
Parafia świętego Idziego w Giebułtowie



</doc>
<doc id="4400794" url="https://pl.wikipedia.org/wiki?curid=4400794" title="Jarosław Rubacha">
Jarosław Rubacha

Jarosław Rubacha (ur. 19 maja 1970 w Brzesku) – polski historyk, bałkanista, doktor habilitowany nauk humanistycznych, profesor nadzwyczajny Uniwersytetu Warmińsko-Mazurskiego w Olsztynie.
Życiorys.
Absolwent historii UJ (1994). Doktorat w 2004 na Wydziale Humanistycznym Uniwersytetu Jana Kochanowskiego w Kielcach na podstawie dysertacji "Bałkańska polityka Bułgarii w latach 1878-1913 emanacją jej celów narodowych" (promotor: prof. Czesłąw Grzelak). Habilitacja w 2013 na podstawie pracy "Bułgaria na przełomie XIX i XX wieku. Bułgarskie metamorfozy w publikacjach "Świata Słowiańskiego" (1905-1914)". Od 2005 pracownik Instytutu Dziennikarstwa i Komunikacji Społecznej Uniwersytetu Warmińsko-Mazurskiego w Olsztynie. W pracy naukowej koncentruje się na historii Europy Południowo-Wschodniej w XIX i XX wieku ze szczególnym uwzględnieniem dziejów Bułgarii, polskim słowianofilstwie oraz wątkach bułgarskich w polskiej prasie codziennej i periodycznej na przełomie XIX i XX wieku. Autor i współautor kilkunastu książek i kilkudziesięciu artykułów opublikowanych w polskich i zagranicznych (Bułgaria, Rosja, Serbia, Rumunia) periodykach naukowych. Członek m.in.: Komisji Bałkanistyki przy Oddziale Polskiej Akademii Nauk w Poznaniu i Macedońskiego Instytutu Naukowego w Sofii.

</doc>
<doc id="4400801" url="https://pl.wikipedia.org/wiki?curid=4400801" title="Beavercreek (Oregon)">
Beavercreek (Oregon)

Beavercreek – jednostka osadnicza w Stanach Zjednoczonych, w stanie Oregon, w hrabstwie Clackamas.

</doc>
<doc id="4400804" url="https://pl.wikipedia.org/wiki?curid=4400804" title="Wojciech Jan Kanty Biegaczewicz">
Wojciech Jan Kanty Biegaczewicz

Wojciech Jan Kanty Biegaczewicz (ur. ok. 1711, zm. 6 marca 1767 w Krakowie) – filozof i teolog, w latach 1763-1765 rektor Akademii Krakowskiej.
Życiorys.
Studiował w Akademii Krakowskiej gdzie w 1731 uzyskał doktorat, a następnie był profesorem retoryki i filozofii. W latach 1749-1750 pełnił funkcję dziekana Wydziału Nauk Wyzwolonych. W 1750 kapituła kolegiaty św. Anny w Krakowie, której był kanonikiem i dziekanem, powierzyła mu urząd historiografa Akademii. W 1751 został profesorem Wydziału Teologicznego. Był postulatorem w procesie kanonizacyjnym Jana Kantego. Od 1752 do 1767 był proboszczem w kościele w Zielonkach. Ogłosił 24 prace o charakterze teologiczno - filozoficznym i historycznym z których do ważniejszych należą "Sidus musis amicum Joannes Cantius" (wyd. 1737), "Ascensus gentilitiorum" (Kraków 1749), "Quaestio theologica de beatitudine" (wyd. 1762)

</doc>
<doc id="4400805" url="https://pl.wikipedia.org/wiki?curid=4400805" title="Ramón Benito de La Rosa y Carpio">
Ramón Benito de La Rosa y Carpio

Ramón Benito de La Rosa y Carpio (ur. 19 września 1939 w Higüey) – dominikański duchowny rzymskokatolicki, w latach 2003-2015 arcybiskup Santiago de los Caballeros.
Życiorys.
Święcenia kapłańskie przyjął 23 stycznia 1965. Pracował m.in. jako rektor niższego seminarium w Salvaleón de Higüey, a także jako sekretarz wykonawczy wydziału Rady Biskupów Ameryki Łacińskiej ds. edukacji i katechezy.
2 grudnia 1988 został prekonizowany biskupem pomocniczym Santo Domingo ze stolicą tytularną "Cerbali". Sakrę biskupią otrzymał w Watykanie 6 stycznia 1989. Otrzymał także nominację na rektora seminarium archidiecezjalnego.
25 marca 1995 został mianowany biskupem Higüey, a 16 lipca 2003 arcybiskupem Santiago de los Caballeros. Był także przewodniczącym Konferencji Episkopatu Dominikany (2002-2009) oraz sekretarzem generalnym CELAM (2003-2004).
23 lutego 2015 przeszedł na emeryturę.

</doc>
<doc id="4400809" url="https://pl.wikipedia.org/wiki?curid=4400809" title="Rafael Leónidas Felipe y Núñez">
Rafael Leónidas Felipe y Núñez

Rafael Leónidas Felipe y Núñez (ur. 12 września 1938 w Villa Tapia) – dominikański duchowny rzymskokatolicki, w latach 2000-2015 biskup Barahona.
Życiorys.
Święcenia kapłańskie przyjął 25 marca 1965. 7 grudnia 1999 został prekonizowany biskupem Barahona. Sakrę biskupią otrzymał 22 stycznia 2000. 3 lutego 2015 przeszedł na emeryturę. 10 września 2016 został mianowany administratorem apostolskim San Pedro de Macorís, pozostał nim do 30 grudnia 2017.

</doc>
<doc id="4400811" url="https://pl.wikipedia.org/wiki?curid=4400811" title="Monika Świerkosz">
Monika Świerkosz

Monika Joanna Świerkosz – polska doktor habilitowany nauk humanistycznych w zakresie literaturoznawstwa. Pracowniczka Wydziału Polonistyki Uniwersytetu Jagiellońskiego w Krakowie. Od 2014 redaktorka antologii "Fifteen Shades of Polish Feminism: Literature, Culture and Gender Discourses in Polish Academia".

</doc>
<doc id="4400816" url="https://pl.wikipedia.org/wiki?curid=4400816" title="Government Camp">
Government Camp

Government Camp – jednostka osadnicza w Stanach Zjednoczonych, w stanie Oregon, w hrabstwie Clackamas.

</doc>
<doc id="4400821" url="https://pl.wikipedia.org/wiki?curid=4400821" title="Jennings Lodge">
Jennings Lodge

Jennings Lodge – jednostka osadnicza w Stanach Zjednoczonych, w stanie Oregon, w hrabstwie Clackamas.

</doc>
<doc id="4400822" url="https://pl.wikipedia.org/wiki?curid=4400822" title="Mount Hood Village">
Mount Hood Village

Mount Hood Village – jednostka osadnicza w Stanach Zjednoczonych, w stanie Oregon, w hrabstwie Clackamas.

</doc>
<doc id="4400823" url="https://pl.wikipedia.org/wiki?curid=4400823" title="Mulino">
Mulino

Mulino – jednostka osadnicza w Stanach Zjednoczonych, w stanie Oregon, w hrabstwie Clackamas.

</doc>
<doc id="4400826" url="https://pl.wikipedia.org/wiki?curid=4400826" title="Wysokie Jezioro (powiat olsztyński)">
Wysokie Jezioro (powiat olsztyński)

Wysokie Jezioro – jezioro w Polsce, w województwie warmińsko-mazurskim, w powiecie olsztyńskim, w gminie Olsztynek.
Położenie i charakterystyka.
Jezioro leży na Pojezierzu Olsztyńskim, natomiast w regionalizacji przyrodniczo-leśnej – w mezoregionie Puszcz Mazurskich, w dorzeczu Marózka–Łyna–Pregoła. Znajduje się około 8 km w kierunku południowo-wschodnim od Olsztynka, 1 km na południe od Świerkocina i 1 km na zachód od Szwaderek. Od strony północnej z jeziora wypływa ciek kierując wody do Niskiego Jeziora.
Zbiornik wodny o mało rozwiniętej linii brzegowej leży w otoczeniu głównie lasów, na północy i zachodzie również łąk i pól. Brzegi wysokie i strome, z wyjątkiem krańców zachodnich, które są płaskie lub wznoszą się łagodnie. Dno muliste, ławica piaszczysto-mulista.
Zbiornik wodny według typologii rybackiej jezior zalicza się do sandaczowych.
Jezioro leży na terenie obwodu rybackiego jeziora Pluszne w zlewni rzeki Łyna – nr 8.
Morfometria.
Według danych Instytutu Rybactwa Śródlądowego powierzchnia zwierciadła wody jeziora wynosi 25,2 ha. Średnia głębokość zbiornika wodnego to 4,0 m, a maksymalna – 7,3 m. Lustro wody znajduje się na wysokości 141,2 m n.p.m. Objętość jeziora wynosi 1018,6 tys. m³. Maksymalna długość jeziora to 1250 m, a szerokość 300 m. Długość linii brzegowej wynosi 2800 m.
Inne dane uzyskano natomiast poprzez planimetrię jeziora na mapach w skali 1:50 000 według Państwowego Układu Współrzędnych 1965, zgodnie z poziomem odniesienia Kronsztadt. Otrzymana w ten sposób powierzchnia zbiornika wodnego to 22,5 ha.
Przyroda.
W skład pogłowia występujących ryb wchodzą m.in. szczupak, sandacz i leszcz. Wśród roślinności przybrzeżnej dominuje trzcina i pałka.
Obszar jeziora leży na terenie specjalnego obszaru ochrony siedlisk w ramach sieci Natura 2000 Ostoja Napiwodzko-Ramucka (PLH280052) o łącznej powierzchni 32 612,78 ha.

</doc>
<doc id="4400828" url="https://pl.wikipedia.org/wiki?curid=4400828" title="Oak Grove (Oregon)">
Oak Grove (Oregon)

Oak Grove – jednostka osadnicza w Stanach Zjednoczonych, w stanie Oregon, w hrabstwie Clackamas.

</doc>
<doc id="4400839" url="https://pl.wikipedia.org/wiki?curid=4400839" title="Oatfield">
Oatfield

Oatfield – jednostka osadnicza w Stanach Zjednoczonych, w stanie Oregon, w hrabstwie Clackamas.

</doc>
<doc id="4400840" url="https://pl.wikipedia.org/wiki?curid=4400840" title="Heizomat - Rad-Net.de">
Heizomat - Rad-Net.de



</doc>
<doc id="4400842" url="https://pl.wikipedia.org/wiki?curid=4400842" title="Vincent Edwards">
Vincent Edwards

Vincent Edwards (ur. 5 kwietnia 1996 w Middletown) – amerykański koszykarz, występujący na pozycji niskiego skrzydłowego.
Życiorys.
Pochodzi z koszykarskiej rodziny. Jest synem byłego gracza NBA oraz brązowego medalisty mistrzostw świata z 1998 – Billa Edwardsa. W koszykówkę grali też na poziomie akademickim jego dwaj starsi bracia – Darius i Bill Jr.

</doc>
<doc id="4400844" url="https://pl.wikipedia.org/wiki?curid=4400844" title="Stafford (Oregon)">
Stafford (Oregon)

Stafford – jednostka osadnicza w Stanach Zjednoczonych, w stanie Oregon, w hrabstwie Clackamas.

</doc>
<doc id="4400845" url="https://pl.wikipedia.org/wiki?curid=4400845" title="Halictus">
Halictus



</doc>
<doc id="4400847" url="https://pl.wikipedia.org/wiki?curid=4400847" title="2 Grupa Aeronautyczna">
2 Grupa Aeronautyczna

2 Grupa Aeronautyczna (2 Grupa Aer.) – związek organizacyjny lotnictwa Wojska Polskiego.
Historia grupy.
Wiosną 1929 roku, w celu usprawnienia dowodzenia jednostkami, została utworzona 2 Grupa Aeronautyczna. Podstawą utworzenia grupy był rozkaz ministra spraw wojskowych B. Og. Org. L. 10717/1928 o wprowadzeniu w życie nowej organizacji Aeronautyki na stopie pokojowej oraz zarządzenie szefa Departamentu Aer. L. 701/tjn. z 6 lutego 1929 roku „Zestawienie składów osobowych i etatów aeronautyki na stopie pokojowej”. Dowódca grupy i szef sztabu zostali wyznaczeni na stanowiska 27 kwietnia 1929 roku
Dowódcy grupy z siedzibą w Poznaniu podporządkowano 3 pułk lotniczy i batalion lotnictwa w Poznaniu oraz 4 pułk lotniczy i 1 batalion balonowy w Toruniu. 
22 sierpnia tego roku minister spraw wojskowych zaszeregował stanowiska oficerskie, „objęte nową organizacją Aeronautyki (P. S. 10–800) do poszczególnych kategorii dodatku służbowego”: dowódca grupy aeronautycznej (do kat. V), I oficer sztabu grupy aeronautycznej (do kat. VIB) oraz oficer sztabu grupy aeronautycznej (do kat. VIIB).
12 września 1929 roku zostały określone zadania dowódcy grupy, które obejmowały nadzór nad doskonaleniem personelu latającego pułków według wytycznych szefa Departamentu Aeronautyki MSWojsk. oraz samodzielne organizowanie ćwiczeń broni połączonych z udziałem lotnictwa, ćwiczeń o charakterze wybitnie lotniczym, gier wojennych, ćwiczeń aplikacyjnych, ćwiczeń OPL oraz wszelkiego rodzaju zawodów lotniczych i zawodów z zakresu przysposobienia wojskowego.
7 marca 1931 roku został ogłoszony rozkaz B. Og. Org. MSWojsk. L.dz. 1463/tjn. o likwidacji Dowództwa 2 Grupy Aeronautycznej. 4 pułk lotniczy i 1 batalion balonowy z Torunia zostały podporządkowane dowódcy 1 Grupy Aeronautycznej, 3 pułk lotniczy dowódcy 3 Grupy Aeronautycznej, natomiast batalion lotniczy w następnym roku został rozformowany.

</doc>
<doc id="4400848" url="https://pl.wikipedia.org/wiki?curid=4400848" title="Jeffers Garden">
Jeffers Garden

Jeffers Garden – jednostka osadnicza w Stanach Zjednoczonych, w stanie Oregon, w hrabstwie Clatsop.

</doc>
<doc id="4400849" url="https://pl.wikipedia.org/wiki?curid=4400849" title="Westport (Oregon)">
Westport (Oregon)

Westport – jednostka osadnicza w Stanach Zjednoczonych, w stanie Oregon, w hrabstwie Clatsop.

</doc>
<doc id="4400851" url="https://pl.wikipedia.org/wiki?curid=4400851" title="Ford Freestyle (Indie)">
Ford Freestyle (Indie)

Ford Freestyle – samochód osobowy typu crossover klasy aut najmniejszych produkowany pod amerykańską marką Ford w latach 2018 — 2021.
Historia i opis modelu.
W 2018 roku Ford zdecydował się przywrócić do użytku znaną z lat 2005-2009 nazwę "Freestyle" dla miejskiego crossovera będącego uterenowioną odmianą oferowanego w Indiach i Afryce Południowej Forda Figo. W 2018 roku Ford zdecydował się importować ten model także do Europy pod nazwą Ford Ka+ Active, gdzie pojazd stał się drugim autem po Fieście z uterenowionej linii Active, potem dołączył Focus. 
Samochód ma podwyższony o 23 mm prześwit orz lekkie zmiany stylistyczne. Zmiany objęły również zawieszenie, które pomoże na nieutwardzonych drogach. Samochód występuje tylko w wersji pięciodrzwiowej.
W przeciwieństwie do Fiesty, Ka+ nie ma podniesionego rozstawu kół. Ford o rodzinie Active mówi "crossover", choć to tylko podniesione i bardziej bojowo wyglądające auta.
Europa.
Z powodu wycofania ze sprzedaży modelu Ka+ z europejskiego rynku z końcem 2019 roku, w tym samym czasie zakończył się też import Freestyle z Indii pod nazwą Ka+ Active.

</doc>
<doc id="4400853" url="https://pl.wikipedia.org/wiki?curid=4400853" title="Mevo">
Mevo

Mevo – system bezobsługowych wypożyczalni rowerów miejskich, którego działanie w Obszarze Metropolitalnym Gdańsk-Gdynia-Sopot rozpoczęło się 26 marca 2019 r. i zawieszone zostało 29 października 2019 r.
Historia.
18 czerwca 2018 14 gmin z Obszaru Metropolitalnego Gdańsk-Gdynia-Sopot podpisało umowę z firmą NB Tricity na uruchomienie roweru metropolitalnego. Wcześniej, w drodze konkursu, System Roweru Metropolitalnego otrzymał nazwę MEVO. System docelowo miał składać się z 4080 rowerów wspomaganych elektrycznie, dostępnych na ulicach Gdańska, Gdyni, Sopotu, Tczewa, Pucka, Redy, Kartuz, Sierakowic, Somonina, Stężycy, Władysławowa, Żukowa, Pruszcza Gdańskiego i Rumi. Projekt o wartości 40 mln zł i przewidywanym czasie trwania 6 lat dofinansowany został ze środków UE kwotą 17 mln zł.
Zgodnie z umową system miał zostać uruchomiony 18 listopada 2018 z 1224 dostępnymi rowerami: w Gdańsku 668, Gdyni 341, Sopocie 51, Tczewie 48, Pruszczu Gdańskim 28, Rumi 24, Kartuzach 18, Redzie 12, Władysławowie 9, Pucku 7, Stężycy i Żukowie po 6, Sierakowicach 5 i Somoninie 3. Po osiągnięciu docelowego stanu pojazdów proporcje w rozlokowaniu rowerów miały być zachowane. Na skutek opóźnień w montażu stacji i dostawie rowerów system miał być uruchomiony 18 stycznia 2019 roku (1200 rowerów), a w 100% – 1 marca 2019. Po testowym rozruchu systemu okazało się, że nie jest on gotowy do uruchomienia (wystąpiły problemy m.in. z aplikacją mobilną i naliczaniem opłat). W związku z tym start I etapu systemu został przełożony. Jednocześnie wykonawca poinformował, że nie zmieniła się data startu II etapu, tj. 1 marca 2019. 12 lutego firma Nextbike ponownie zgłosiła gotowość do uruchomienia systemu, jednak system miał wystartować dopiero w marcu (razem z II etapem). Ostatecznie jednak data 1 marca 2019 nie została dotrzymana. 14 marca po testach z mieszkańcami Trójmiasta ogłoszono, że system wystartuje 26 marca 2019 roku (początkowo 30% floty – 1224 szt.)
W czasie jazd testowych media zwróciły uwagę na znaczną masę roweru i krótką żywotność baterii. Do zalet zaliczono natomiast: funkcjonalność aplikacji oraz strony internetowej, możliwość oddania roweru w dowolnym miejscu (za dodatkową opłatą) oraz jego rezerwacji na 15 min (co gwarantuje pewność skorzystania z systemu).
Opłata miesięczna w abonamencie umożliwiała 90 min. jazdy każdego dnia i wynosiła 10 zł (roczny abonament – 100 zł). Po przekroczeniu limitu stawka wynosiła 5 gr za minutę.
Z powodu problemów z ładowaniem baterii (28 marca 2019 w systemie dostępnych było zaledwie 150 z 500 rowerów umieszczonych w Gdańsku), 31 marca 2019 eksploatacja systemu na 1 dzień została zawieszona.
5 kwietnia 2019 operator zawiesił z kolei możliwość aktywowania założonych kont i dokonywania płatności, motywując to niemożnością sprostania obsłudze tak popularnego systemu (ponad 10 tys. wypożyczeń dziennie po 1 kwietnia 2019, ogółem 90 tys. wypożyczeń do 4 kwietnia 2019 włącznie i ponad 60 tys. zarejestrowanych użytkowników). W efekcie dokonano czasowego ograniczenia przyrostu liczby użytkowników i kolejnych wypożyczeń, które skutkowały niemożnością zapewnienia usługi o zakontraktowanej jakości. Operator nie potrafił ponadto uporać się ze skutkami wandalizmu, niewłaściwego użytkowania rowerów (wystąpiło np. dużo przypadków wyłamywania nóżek, będącego skutkiem siadania na rowerze przed ich złożeniem), czy dużej liczby przebitych opon. Przy obsłudze systemu po stronie operatora pracowało w tym czasie ponad 100 osób. 24 kwietnia 2019 umożliwiono dokonywanie kolejnych płatności już zarejestrowanym użytkownikom, ale z limitem 20 tys. wpłat. W efekcie zamówione w pierwszym etapie 1200 rowerów było dostępnych jedynie w dniu otwarcia. 27 kwietnia 2019 dostępność jednośladów sięgała zaledwie 47 proc. (w tym w Sopocie 37 proc., w Gdańsku i Gdyni – po 51 proc.). Problemów uniknięto jedynie w Tczewie, gdzie spółka NB Tricity oddała wymianę baterii w ręce Tczewskich Kurierów Rowerowych.
Trudności w eksploatacji systemu spowodowały pojawienie się opinii, że przyjęte rozwiązania (w 100% rowery elektryczne, wymagające znacznie większych nakładów na serwis niż przy rowerze tradycyjnym) uniemożliwiają finansowe zbilansowanie się projektu.
W początku maja 2019 władze Obszaru Metropolitalnego Gdańsk-Gdynia-Sopot podały do wiadomości, że nie rozważają wypowiedzenia umowy z Nextbike Polska, pomimo tego, że wartość naliczonych kar umownych przekroczyła 4 mln 543 tys. zł, w tym:
Pierwsza transza płatności dla spółki NB Tricity wynosiła 9 mln zł minus 900 tys. zł kar za opóźnienie startu systemu. Umowa była gwarantowana sumą 10% wartości kontraktu (ok. 4 mln zł), a w jej ramach po dostarczeniu rowerów operator miał zainkasować 75% środków za 6 lat działania systemu (30 mln zł). Całkowita wartość kontraktu wynosiła 40 mln zł, choć szacowane pierwotnie koszty eksploatacji systemu szacowano na 56 mln zł.
30 maja 2019 zawieszona została możliwość rezerwacji jednośladów (dotąd można było jej dokonywać na 15 min. bez ograniczeń ilościowych). Od 14 sierpnia 2019 rezerwacja była możliwa do trzech razy na dobę tylko na 5 minut.
Pomimo trudności w eksploatacji systemu, w maju 2019 swój akces zgłosiły Gmina Kosakowo i Gmina Kolbudy.
14 czerwca 2019 do systemu włączono kolejnych 200 rowerów. Pełna realizacja zamówienia miała nastąpić przed 18 sierpnia 2019, jednak po raz kolejny do tego nie doszło. Wszystkie zamówione dla Trójmiasta rowery zostały wyprodukowane dopiero w październiku 2019.
4 października 2019 Nextbike Polska podał do publicznej wiadomości, że jego spółka NB Tricity podjęła negocjacje z wierzycielami w ramach postępowania restrukturyzacyjnego. Spółka chciała umorzenia 90 proc. długu i uzyskania możliwości spłaty pozostałej części w 12 ratach. W II kwartale 2019 operator systemu wykazał bowiem stratę netto, wynikającą z wyższych od szacowanych kosztów uruchomienia Mevo oraz nałożenia kar za opóźnienia w jego realizacji. Władze Obszaru Metropolitalnego Gdańsk-Gdynia-Sopot odrzuciły jednak możliwość umorzenia kar nałożonych na operatora.
29 października 2019 z powodu niewypłacalności NB Tricity, Obszar Metropolitalny Gdańsk-Gdynia-Sopot wypowiedział operatorowi umowę na eksploatację systemu roweru metropolitalnego. W rezultacie jeszcze tego samego dnia system przestał działać, a 30 października 2019 spółka wystąpiła do sądu z wnioskiem o upadłość. W związku z problemami związanymi z MEVO umowa o dofinansowanie została rozwiązana, a środki przekazane na projekty realizowane przez OMGGS związane z rozwojem węzłów integracyjnych. Pozwoliło to uchronić dotację unijną przed jej utratą.
W grudniu 2019 Obszar Metropolitalny zaprosił kilkunastu potencjalnych oferentów do dialogu technicznego, mającego na celu zebranie informacji na temat najnowszych i najkorzystniejszych rozwiązań technologicznych, prawnych, organizacyjnych, ekonomicznych i logistycznych związanych z funkcjonowaniem roweru Mevo. Pozostawiony po operatorze majątek (1224 rowery, 660 stacji oraz aplikacja IT) stanowi własność OMGGS, który deklaruje wznowienie funkcjonowania systemu.
Wiosną 2020 do dialogu konkurencyjnego w sprawie reaktywacji systemu zgłosiło się polsko-czeskie konsorcjum firm BikeU i Freebike (operator rowerów elektrycznych w Londynie), hiszpańska firma Marfina (właściciel marki Movienta obecnej w Paryżu i Barcelonie) z polską Geovelo jako podwykonawcą oraz Nextbike Polska, który odpowiadał za nieudane wdrożenie roweru metropolitalnego. Oferta tej firmy została wykluczona przez zamawiającego, jednak Krajowa Izba Odwoławcza nakazała przywrócenie jej w toku toczącego się postępowania. We wrześniu 2020 szacowano, że system zostanie ponownie oddany do użytku jesienią 2021. Tym razem zakładano, że w liczącym ponad 4 tys. rowerów systemie tysiąc pozbawionych będzie wspomagania, kontrakt z operatorem zostanie zawarty na sześć lat, ładowanie baterii odbywać się będzie w sposób zdecentralizowany, a koszt abonamentu nie przekroczy 30 zł. Ostatecznie jednak postępowanie zmierzające do reaktywacji systemu w kwietniu 2021 zostało unieważnione, a miesiąc później wszczęto nowe, jednak w tym wypadku złożone oferty przekroczyły możliwości zamawiającego (City Bike Global ponad 159 mln zł, konsorcjum firm BikeU i Freebike 359 mln zł). Ostatecznie jednak, u schyłku 2021 dokonano wyboru nowego operatora, którym na 6 lat zostanie hiszpańska firma Bike City Global SA w partnerstwie z włoskim producentem rowerów Vaimoo, które poprzez polskiego podwykonawcę Geovelo zarządzać będą systemem ponad 4 tys. rowerów elektrycznych i tradycyjnych w 16 gminach. Termin ponownego uruchomienia systemu określono na wiosnę 2023, pod warunkiem podpisania umowy w styczniu 2022. 21 stycznia 2022 Krajowa Izba Odwoławcza odrzuciła skargę Nextbike Polska na postępowanie przetargowe, w wyniku którego w grudniu 2021 wybrano wykonawcę. Podpisanie umowy z nowym operatorem o wartości 159 mln zł nastąpiło 8 lutego 2022.
Nazwa.
Nazwa roweru miejskiego "Mevo", pochodzi z języka esperanto i oznacza mewę. Zwycięska propozycja ma symbolizować wolność oraz ptaka wspólnego dla całego Trójmiasta, a do tego być międzynarodowa.
Rower.
Model roweru Mevo był stosunkowo ciężki. Posiadał 26-calowe koła i był wyposażony w trzybiegową przekładnię. Z przodu roweru znajdował się koszyk. Na kierownicy i za siodełkiem umieszczone było oświetlenie. Na rowerze zamontowany był również dzwonek. Siodełko posiadało możliwość regulacji. Rower posiadał też centralnie zamontowaną stopkę, która stabilizowała rower podczas postoju. Na tylnym kole zamontowana była blokada o-lock, która uniemożliwiała jego używanie, gdy rower nie był wypożyczony. Po wypożyczeniu odblokowanie można było realizować manualnie.
Rowery miały charakterystyczny stonowany błękitny kolor i jasnoczerwone oznaczenia. Z tyłu roweru znajdował się kod do zeskanowania, instrukcja obsługi i lampka (migająca na czerwono lub na zielono) oznaczająca dostępność roweru.
Rower był dostosowany do osób o wzroście od 150 do 200 cm. i wadze do 120 kg.
Statystyki.
W ciągu pierwszej doby eksploatacji systemu odnotowano ponad 9 tys. wypożyczeń i 21 tys. zarejestrowanych użytkowników (ponad 12 tys. użytkowników i ponad 5 tys. wypożyczeń do północy 26 marca), a do końca 28 marca 2019 ponad 27 tys. wypożyczeń i 34 tys. użytkowników. Każdy rower wypożyczono średnio ponad 20 razy. Przerosło to oczekiwania operatora, który musiał zwiększyć liczbę załóg serwisowych.
Po 1 kwietnia 2019 r. zanotowano ponad 10 tys. wypożyczeń dziennie, a do 4 kwietnia włącznie ogółem 90 tys. wypożyczeń i ponad 60 tys. zarejestrowanych użytkowników.
Od początku funkcjonowania systemu roweru metropolitalnego do końca I dekady kwietnia 2019 odnotowano ponad 135 tys. wypożyczeń. Oznacza to, że w ciągu pierwszych dwóch i pół tygodni funkcjonowania każdy rower został wypożyczony średnio 110 razy. Do 19 kwietnia 2019 r, czyli po trzech i pół tygodniach, liczba ta wzrosła do około 130.
3 maja 2019 w systemie były dostępne zaledwie 704 rowery. Intensywność użytkowania wynosiła średnio 10 wypożyczeń roweru dziennie. Liczba użytkowników osiągnęła 81,5 tys., połowa z nich była zarejestrowana już pięć dni po rozpoczęciu funkcjonowania systemu. Najwięcej, bo niemal 14 tys. osób, wypożyczyło rower 1 kwietnia, później liczba spadała do 4 tys. 21 kwietnia. Od tego dnia liczba wypożyczeń wzrastała, a 7 maja osiągnęła 10 tys. użytkowników. Do dnia 25 maja 2019 zanotowano ogółem 484 tys. wypożyczeń.
W okresie funkcjonowania Roweru MEVO w systemie zarejestrowało się ponad 160 tysięcy użytkowników. Wykonali oni ponad 2 mln przejazdów. Średni dystans pokonany podczas jednego wypożyczenia wynosił 3,96 km.

</doc>
<doc id="4400855" url="https://pl.wikipedia.org/wiki?curid=4400855" title="Gary Clark">
Gary Clark

Gary Clark Jr (ur. 16 listopada 1994 w Smithfield) – amerykański koszykarz, występujący na pozycji silnego skrzydłowego, obecnie zawodnik New Orleans Pelicans oraz zespołu G-League – Birmingham Squadron.
7 stycznia 2020 został zwolniony przez Houston Rockets.
14 stycznia 2020 podpisał 10-dniową umowę z Orlando Magic. 25 marca 2021 trafił w wyniku wymiany do Denver Nuggets. 8 kwietnia opuścił klub. 11 maja zawarł kontrakt z Philadelphia 76ers na występy zarówno w NBA, jak i zespole G-League – Delaware Blue Coats. 3 grudnia 2021 dołączył do New Orleans Pelicans. 7 stycznia 2022 został zwolniony. 9 stycznia 2022 podpisał kolejną umowę z Pelicans na występy w NBA i zespole G-League – Birmingham Squadron.

</doc>
<doc id="4400856" url="https://pl.wikipedia.org/wiki?curid=4400856" title="Fiodor Czałow">
Fiodor Czałow

Fiodor Nikołajewicz Czałow (ur. 10 kwietnia 1998 w Moskwie) – rosyjski piłkarz grający na pozycji napastnika, zawodnik .
Życiorys.
Urodził się w Moskwie. Ma młodszą siostrę i starszego brata, Daniiła, który również został piłkarzem (, ). Jego ojciec zawsze kibicował CSKA Moskwa. Fiodor Czałow chodził do szkoły muzycznej, grał na fortepianie, lecz wybrał sport. Starszy brat przyprowadził Fiodora do sekcji "Junyj Dinamowiec". Grał z powodzeniem w piłkę i dobrze radził sobie z nauką w szkole. Rok później skauci CSKA zabrali Czałowa do ich zespołu dziecięcego. W wieku 13 lat wystąpił w mistrzostwach Rosji wśród dzieci.
W 2015 roku, w meczu drużyn młodzieżowych przeciwko Spartakowi, zdobył pięć bramek. Rok później wyróżnił się w Lidze Młodzieżowej UEFA w meczu z rówieśnikami z , strzelając cztery gole.
Kariera piłkarska.
W pierwszej drużynie zadebiutował w sezonie 2016/17 w pucharowym meczu z Jenisejem Krasnojarsk. 6 listopada po raz pierwszy zagrał w Priemjer-Lidze, w meczu z Amkarem Perm. Swojego pierwszego gola w Priemjer-Lidze zdobył przeciwko Urałowi Jekaterynburg.
6 maja 2018 w meczu z Arsenałem Tuła zdobył hat tricka w pierwszej połowie. Został wówczas zawodnikiem miesiąca rosyjskiej ligi.
Był w szerokiej kadrze przed Mistrzostwami Świata w Piłce Nożnej 2018. W reprezentacji Rosji zadebiutował 21 marca 2019 w przegranym 1:3 spotkaniu z Belgią.

</doc>
<doc id="4400858" url="https://pl.wikipedia.org/wiki?curid=4400858" title="Niskie Jezioro (powiat olsztyński)">
Niskie Jezioro (powiat olsztyński)

Niskie Jezioro (lub Dolnik) – jezioro w Polsce, w województwie warmińsko-mazurskim, w powiecie olsztyńskim, w gminie Olsztynek.
Położenie i charakterystyka.
Jezioro leży na Pojezierzu Olsztyńskim, natomiast w regionalizacji przyrodniczo-leśnej – w mezoregionie Puszcz Mazurskich, w dorzeczu Marózka–Łyna–Pregoła. Znajduje się około 8 km w kierunku południowo-wschodnim od Olsztynka, nad jego północnymi brzegami leży wieś Świerkocin. Od strony wschodniej wpada ciek wodny łączący akwen z Wysokim Jeziorem, wypływa natomiast na północy, kierując wody do jeziora Staw, a następnie dalej do Jeziora Plusznego Wielkiego.
Zbiornik wodny leży w otoczeniu głównie lasów, na południu również łąk i pól. Brzegi pagórkowate, miejscami płaskie. Dno i ławica przybrzeżna piaszczysto-muliste.
Zbiornik wodny według typologii rybackiej jezior zalicza się do sandaczowych.
Jezioro leży na terenie obwodu rybackiego jeziora Pluszne w zlewni rzeki Łyna – nr 8.
Przed 1950 jezioro nosiło niemiecką nazwę "Niski See".
Morfometria.
Według danych Instytutu Rybactwa Śródlądowego powierzchnia zwierciadła wody jeziora wynosi 39,5 ha. Średnia głębokość zbiornika wodnego to 5,8 m, a maksymalna – 18,7 m. Lustro wody znajduje się na wysokości 140,4 m n.p.m. Objętość jeziora wynosi 2295,1 tys. m³. Maksymalna długość jeziora to 1225 m, a szerokość 500 m. Długość linii brzegowej wynosi 3050 m.
Inne dane uzyskano natomiast poprzez planimetrię jeziora na mapach w skali 1:50 000 według Państwowego Układu Współrzędnych 1965, zgodnie z poziomem odniesienia Kronsztadt. Otrzymana w ten sposób powierzchnia zbiornika wodnego to 37,5 ha.
Przyroda.
W skład pogłowia występujących ryb wchodzą m.in. szczupak, sandacz i leszcz. Wśród roślinności przybrzeżnej dominuje trzcina i pałka.
Obszar jeziora leży na terenie specjalnego obszaru ochrony siedlisk w ramach sieci Natura 2000 Ostoja Napiwodzko-Ramucka (PLH280052) o łącznej powierzchni 32 612,78 ha.

</doc>
<doc id="4400864" url="https://pl.wikipedia.org/wiki?curid=4400864" title="Stefano Simoncelli">
Stefano Simoncelli

Stefano Simoncelli (ur. 12 listopada 1946, zm. 20 marca 2013) – włoski szermierz, florecista. Srebrny medalista olimpijski z Montrealu.
Zawody w 1976 były jego drugimi igrzyskami olimpijskimi, debiutował w 1972. Zajął drugie miejsce w konkursie drużynowym. Tworzyli ją ponadto Carlo Montano, Fabio dal Zotto, Giovanni Battista Coletti i Attilio Calatroni. W drużynie był brązowym medalistą mistrzostw świata w 1975.

</doc>
<doc id="4400867" url="https://pl.wikipedia.org/wiki?curid=4400867" title="Isaiah Hartenstein">
Isaiah Hartenstein

Isaiah Hartenstein (ur. 5 maja 1998 w Eugene) – amerykański koszykarz, występujący na pozycjach silnego skrzydłowego lub środkowego, posiadający także niemieckie obywatelstwo, reprezentant Niemiec, obecnie zawodnik New York Knicks.
W 2014 wystąpił w międzynarodowym meczy wschodzących gwiazd – Jordan Classic International. Trzy lata później wystąpił w podobnym meczu – Nike Hoop Summit.
23 czerwca 2020 upuścił Houston Rockets. 30 listopada został zawodnikiem Denver Nuggets.
25 marca 2021 trafił w wyniku wymiany do Cleveland Cavaliers. 27 września 2021 został zawodnikiem Los Angeles Clippers. 12 lipca 2022 dołączył do New York Knicks.

</doc>
<doc id="4400870" url="https://pl.wikipedia.org/wiki?curid=4400870" title="Albumy numer jeden w roku 1988 (Japonia)">
Albumy numer jeden w roku 1988 (Japonia)

Notowanie przedstawia najlepiej sprzedające się albumy w Japonii. Publikowane jest ono przez magazyn "Oricon Style", a dane skompletowane zostały przez Oricon w oparciu o cotygodniowe wyniki sprzedaży fizycznej albumów. Poniżej znajdują się tabele prezentujące najpopularniejsze albumy w danych tygodniach w roku 1988.

</doc>
<doc id="4400873" url="https://pl.wikipedia.org/wiki?curid=4400873" title="Anders Thomsen">
Anders Thomsen



</doc>
<doc id="4400874" url="https://pl.wikipedia.org/wiki?curid=4400874" title="Michael Redlin">
Michael Redlin

Michael Redlin, Michel Redlin – mistrz gdańskiego cechu bursztynników, aktywny w Gdańsku w latach 1669–1688.
Uważany za jednego z najsłynniejszych bursztynników swoich czasów. Nie są znane sygnowane dzieła Redlina, ale na podstawie zachowanych roboczych szkiców tego artysty i porównawczej analizie stylistycznej zdołano przypisać mu albo jego uczniom zachowane do dziś dwie bursztynowe szkatuły wchodzące w skład wystroju bursztynowej komnaty oraz szkatułę z tegoż surowca z kolekcji Metropolitan Museum, a także przechowywane w Muzeum Historii Sztuki w Wiedniu bursztynowe: ołtarzyk z II poł. XVII w. i skrzynię z okresu 1680-1690 oraz cztery bursztynowe szkatuły w kolekcji Grünes Gewölbe. W zbiorach Muzeum Zamkowego w Malborku są wytworzone w warsztacie Redlina bursztynowe relikwiarz i szkatuła. Ponadto z zachowanych rachunków wiadomo, że był autorem wyrobów bursztynowych: szachów, kabinetu i żyrandola o 12 ramionach podarowanych carowi Piotrowi I Wielkiemu przez elektora pruskiego Fryderyka III w 1688 r.
Michael Redlin jest autorem zakupionych w 2020 r. przez Muzeum Gdańska kompletu bursztynowych szachów z ok. 1690 r. (w cenie ok. 2,4 mln zł). Eksponat jest prezentowany w Muzeum Bursztynu w Wielkim Młynie.

</doc>
<doc id="4400875" url="https://pl.wikipedia.org/wiki?curid=4400875" title="Zieleniczka">
Zieleniczka

Zieleniczka ("Halictus (Seladonia)") – podrodzaj pszczół z rodziny smuklikowatych, podrodziny smuklików właściwych i rodzaju "Halictus", niekiedy traktowany jak osobny rodzaj.
Morfologia.
Pszczoły małe i średniej wielkości, osiągające od 4,5 do 10 mm długości ciała. Oskórek, przynajmniej na głowie i tułowiu, cechuje się metalicznie zielonkawym, niebieskawym lub spiżowym ubarwieniem. Czułki samców sięgają ku tyłowi zwykle tylko do tarczki, a drugi człon ich biczyka jest 1,2–1,4 raza dłuższy niż szeroki. Żuwaczka samicy zaopatrzona jest w ząbek przedwierzchołkowy. Trójkąt pozatułowiowy jest mniej więcej tak długi jak metasoma, a po jego bokach zwykle brak gęstego owłosienia. Jasne owłosienie tergitów metasomy przybiera formę przepasek wierzchołkowych, przepasek nasadowych i wierzchołkowych lub porasta całe ich odsłonięte powierzchnie. Samce mają czwarty sternit o prostej krawędzi tylnej, a szósty płaski lub z delikatnym, podłużnym wgłębieniem przez środek. Samice mają dobrze rozwinięte skopy na udach i krętarzach oraz zaokrąglone lub spiczaste płytki bazytibialne na tylnych goleniach. Narządy rozrodcze samców charakteryzują się grzbietowym gonostylusem podzielonym głębokim wcięciem i zaopatrzonym na powierzchni wewnętrznej w kępkę skierowanych przednio-dośrodkowo szczecinek, a brzusznym gonostylusem u większości gatunków dobrze wykształconym.
Rozprzestrzenienie.
Przedstawiciele podrodzaju występują w Starym Świecie, w krainach: palearktycznej, orientalnej, etiopskiej i madagaskarskiej. Na południe sięgają do Afryki Południowej, południowych Indii i Azji Południowo-Wschodniej. W Polsce stwierdzono 6 gatunków (zobacz: smuklikowate Polski).
Taksonomia.
Takson ten wprowadzony został w 1918 roku przez C. Robertsona jako osobny rodzaj. Taką też klasyfikację stosuje J. Piesienko w publikacji z 2004, włączając doń w randze podrodzajów także "Mucoreohalictus", "Pachyceble", "Paraseladonia", "Placidohalictus" i "Vestitohalictus". Według C.D. Michenera cecha użyta przez Piesienkę, tj. metaliczny oskórek, jest zbyt słaba do wyodrębnienia zielniczek w osobny rodzaj. W swoim "Bees of the World" z 2010 klasyfikuje "Seladonia" jako podrodzaj w rodzaju smuklik ("Halictus"), zaliczając doń jedynie gatunki umieszczone przez Piesienkę w podrodzaju "Seladonia s.str.".
Do podrodzaju tego zalicza się 36 opisanych gatunków:

</doc>
<doc id="4400876" url="https://pl.wikipedia.org/wiki?curid=4400876" title="Halictus (Seladonia)">
Halictus (Seladonia)



</doc>
<doc id="4400877" url="https://pl.wikipedia.org/wiki?curid=4400877" title="Seladonia">
Seladonia



</doc>
<doc id="4400879" url="https://pl.wikipedia.org/wiki?curid=4400879" title="Resustytacja neonatologiczna">
Resustytacja neonatologiczna

Resuscytacja neonatologiczna – zespół czynności mających na celu przywrócenie krążenia i oddychania u noworodka w stanie zagrożenia życia. 
Czynniki niebezpieczne dla życia noworodka.
Czynniki te możemy podzielić na przedporodowe i okołoporodowe.
Sposoby postępowania w czasie aktywnej resuscytacji.
Jeżeli podanie tlenu przez maskę tlenową nie przyniosło efektów należy rozważyć intubację dotchawiczą. 

</doc>
<doc id="4400881" url="https://pl.wikipedia.org/wiki?curid=4400881" title="3 Grupa Lotnicza">
3 Grupa Lotnicza

3 Grupa Lotnicza – związek organizacyjny lotnictwa Wojska Polskiego.
Historia grupy.
Wiosną 1929 roku, w celu usprawnienia dowodzenia jednostkami, została utworzona 3 Grupa Aeronautyczna. Podstawą utworzenia grupy był rozkaz ministra spraw wojskowych B. Og. Org. L. 10717/1928 o wprowadzeniu w życie nowej organizacji Aeronautyki na stopie pokojowej oraz zarządzenie szefa Departamentu Aer. L. 701/tjn. z 6 lutego 1929 roku „Zestawienie składów osobowych i etatów aeronautyki na stopie pokojowej”. Dowódca grupy i szef sztabu zostali wyznaczeni na stanowiska 27 kwietnia 1929 roku.
Dowódcy grupy z siedzibą w Krakowie podporządkowano 2 pułk lotniczy w Krakowie i 6 pułk lotniczy we Lwowie. 
22 sierpnia tego roku minister spraw wojskowych zaszeregował stanowiska oficerskie, „objęte nową organizacją Aeronautyki (P. S. 10–800) do poszczególnych kategorii dodatku służbowego”: dowódca grupy aeronautycznej (do kat. V), I oficer sztabu grupy aeronautycznej (do kat. VIB) oraz oficer sztabu grupy aeronautycznej (do kat. VIIB).
12 września 1929 roku zostały określone zadania dowódcy grupy, które obejmowały nadzór nad doskonaleniem personelu latającego pułków według wytycznych szefa Departamentu Aeronautyki MSWojsk. oraz samodzielne organizowanie ćwiczeń broni połączonych z udziałem lotnictwa, ćwiczeń o charakterze wybitnie lotniczym, gier wojennych, ćwiczeń aplikacyjnych, ćwiczeń OPL oraz wszelkiego rodzaju zawodów lotniczych i zawodów z zakresu przysposobienia wojskowego.
W 1931 roku, w związku z likwidacją 2 Grupy Aeronautycznej, w skład 3 Grupy Aeronautycznej został włączony 3 pułk lotniczy z Poznania.
Z dniem 1 września 1931 roku minister spraw wojskowych zmniejszył skład osobowy dowództwa grupy likwidując stanowiska II i III oficera sztabu oraz stanowiska trzech urzędników III kategorii. Z dniem 15 listopada 1932 roku minister spraw wojskowych dokonał kolejnej zmiany etatu dowództwa grupy aeronautycznej P. S. 10–800 z 8 grudnia 1928 roku polegającej na zastąpieniu podoficerów zawodowych kancelistów urzędnikami cywilnymi III kategorii. Jednocześnie minister zezwolił na pozostawienie podoficerów zawodowych na stanowiskach do 31 marca następnego roku.
Z dniem 1 stycznia 1936 roku, w ramach reorganizacji lotnictwa spowodowanej potrzebami przygotowań do zadań obrony kraju, dokonano zmian w składzie grup aeronautycznych. W skład grupy został włączony 4 pułk lotniczy i 1 batalion balonowy z Torunia, natomiast 6 pułk lotniczy został podporządkowany dowódcy 1 Grupy Aeronautycznej w Warszawie. W ten sposób 3 Grupa objęła wszystkie formacje liniowe rozlokowane w zachodniej części kraju. W tym samym roku 3 Grupa Aeronautyczna została przemianowana na 3 Grupę Lotniczą.
Z dniem 1 stycznia 1938 roku Dowództwo 3 Grupy Lotniczej zostało przeniesione z Krakowa do Warszawy.
Zgodnie z planem mobilizacyjnym „W” Dowództwo 3 Grupy Lotniczej w razie zarządzenia mobilizacji było likwidowane.

</doc>
<doc id="4400883" url="https://pl.wikipedia.org/wiki?curid=4400883" title="Crossobamon">
Crossobamon

Crossobamon – rodzaj jaszczurki z rodziny gekonowatych (Gekkonidae).
Zasięg występowania.
Rodzaj obejmuje gatunki występujące w Afganistanie, Iranie, Pakistanie, Turkmenistanie, Uzbekistanie, Kazachstanie, Tadżykistanie, Kirgistanie i Indiach. 
Systematyka.
Podział systematyczny.
Do rodzaju należą następujące gatunki: 

</doc>
<doc id="4400884" url="https://pl.wikipedia.org/wiki?curid=4400884" title="Deer Island (Oregon)">
Deer Island (Oregon)

Deer Island – jednostka osadnicza w Stanach Zjednoczonych, w stanie Oregon, w hrabstwie Columbia.

</doc>
<doc id="4400885" url="https://pl.wikipedia.org/wiki?curid=4400885" title="Morderstwo Dee Dee Blanchard">
Morderstwo Dee Dee Blanchard

Morderstwo Dee Dee Blanchard – morderstwo dokonane na Dee Dee Blanchard przez jej córkę Gypsy Rose oraz jej chłopaka.
Późnym wieczorem 14 czerwca 2015 r. funkcjonariusze biura szeryfa Hrabstwa Greene w Missouri zostali wezwani do domu Dee Dee Blanchard (ur. 3 maja 1967 w Chackbay w Luizjanie jako Clauddine Pitre), położonego na obrzeżach Springfield. Na łóżku w sypialni odkryli ciało kobiety, nieżyjącej od kilku dni, leżące twarzą w dół w kałuży krwi pochodzącej z ran kłutych. W budynku nie było jej niepełnosprawnej umysłowo i fizycznie nieletniej córki Gypsy Rose (według Blanchard na skutek uszkodzenia mózgu w wyniku przedwczesnego porodu dziewczyna posiadała zdolności umysłowe 7-letniego dziecka, cierpiała również na białaczkę, astmę, dystrofię mięśniową i kilka innych chorób przewlekłych).
Ciało kobiety zostało znalezione dzięki sąsiadom, zaniepokojonym wpisami na facebookowym profilu (sugerującymi, że Dee Dee mogła paść ofiarą przestępstwa) oraz obawiającym się o Gypsy Rose (jej wózek inwalidzki i leki wciąż znajdowały się w domu). Policja odnalazła dziewczynę następnego dnia w stanie Wisconsin, gdzie przebywała razem ze swoim poznanym przez Internet chłopakiem Nicholasem Godejohnem. Publiczne oburzenie, że ktoś mógł wykorzystać ciężko upośledzoną dziewczynkę, aby zabić jej matkę, ustąpiło miejsca szokowi i współczuciu dla Gypsy Rose, kiedy śledczy ogłosili, że kobieta była dorosła i mimo twierdzeń jej matki nie miała żadnych fizycznych ani psychicznych problemów.
Dalsze dochodzenie w sprawie wykazało, że niektórzy lekarze badający Gypsy Rose - zarówno lokalni, jak i pochodzący z Nowego Orleanu (gdzie kobieta z matką mieszkały wcześniej) – nie znaleźli żadnych dowodów na deklarowane zaburzenia. Jeden ze specjalistów podejrzewał nawet, że Dee Dee cierpi na zastępczy zespół Münchhausena. Jednak kiedy rodzina lub sąsiedzi zwracali uwagę na niewłaściwe traktowanie Gypsy, matka zmieniała miejsce zamieszkania, wciąż czerpiąc korzyści od fundacji charytatywnych (m.in. Habitat for Humanity, Ronald McDonald House i Make-A-Wish Foundation).
Dee Dee, która prawdopodobnie faktycznie miała zastępczy zespół Münchhausena, wmawiała córce, że jest młodsza, niż w rzeczywistości, oraz zmuszała ją do udawania niepełnosprawności i przewlekłych chorób, poddając ją niepotrzebnym zabiegom chirurgicznym i podając jej leki, a także kontrolując ją przez znęcanie się psychiczne oraz fizyczne. Gypsy Rose przyznała się do dokonania morderstwa drugiego stopnia i została skazana na karę dziesięciu lat pozbawienia wolności, a jej chłopak po krótkim procesie w listopadzie 2018 r. został skazany za morderstwo pierwszego stopnia i skazany na dożywocie bez możliwości zwolnienia warunkowego. Sprawa została wykorzystana w filmie dokumentalnym HBO z 2017, "Kochana mamusia nie żyje", w reżyserii Erin Lee Carr.
Ekspert od zastępczego zespołu Münchhausena, Marc Feldman, stwierdził, że to pierwszy przypadek w jego dwudziestopięcioletniej karierze, w której maltretowane dziecko zabija rodzica.
Tło wydarzeń.
Wczesne życie i małżeństwo Dee Dee Blanchard.
Blanchard urodziła się jako Clauddine Pitre w Chackbay w stanie Luizjana, w pobliżu Zatoki Meksykańskiej w 1967 r., i dorastała wraz z rodziną w Golden Meadow. W dzieciństwie, jak wspominali jej krewni, od czasu do czasu dokonywała drobnych kradzieży, często jako odwet, gdy sprawy nie układały się po jej myśli. W pewnym momencie na początku swojego dorosłego życia pracowała jako pomoc pielęgniarki. Po jej śmierci, rodzina wyraziła podejrzenie, że mogła zabić własną matkę, która zmarła w 1997 r., odmawiając karmienia jej.
Gdy miała 24 lata, zaszła w ciążę z Rodem Blanchardem, wtedy 17-latkiem. Nazwali swoją córkę Gypsy Rose, ponieważ Clauddine lubiła imię Gypsy, a Rod był fanem zespołu Guns N 'Roses. Krótko przed narodzinami Gypsy Rose w lipcu 1991 r. para rozeszła się, gdy Rod, jak powiedział w 2017 r., uświadomił sobie, że "ożenił się z niewłaściwych powodów". Pomimo wysiłków Clauddine, by zmusić go do powrotu, mężczyzna nie zrobił tego. Kobieta zabrała swoją nowo narodzoną córkę i zamieszkała z rodziną.
Dzieciństwo Gypsy Rose.
Bobby Pitre, siostrzeniec Clauddine, wspomina, że narodziny Gypsy mogły być nieco przedwczesne, co mogło wpłynąć na rozwój jej mózgu, ale poza tym nie miała znanych problemów zdrowotnych. Według Roda, który w tamtej chwili był jeszcze związany z córką, gdy Gyp (jak nazywano ją w rodzinie) miała trzy miesiące, Clauddine była przekonana, że niemowlę cierpi na bezdech senny i zaczęła zabierać ją do szpitala, w którym powtarzające się testy nie potwierdziły jej podejrzeń. Niemniej według niego matka Gypsy była przekonana, że ich córka cierpi na szeroki wachlarz problemów zdrowotnych, który przypisywała nieokreślonej aberracji chromosomowej.
Bobby wspomina, że kiedy Gypsy miała 7 lub 8 lat, jechała motocyklem dziadka i miała drobny wypadek. Doznała okaleczenia kolana. Clauddine uznała, że to widoczny objaw urazów, które wymagały leczenia przez kilka operacji. Od tamtej pory Gypsy poruszała się na wózku inwalidzkim, choć sama czuła się wystarczająco zdrowa, by chodzić o własnych siłach przy kilku okazjach. Dziewczyna często jeździła z rodzicami na wydarzenia związane z Olimpiadami Specjalnymi. W 2001, kiedy Dee Dee uznawała, że jej córka ma osiem lat, dziewczynka została uznana za honorową królową Krewe of Mid-City Parade, parady dla dzieci, która odbył się w trakcie Mardi Gras w Nowym Orleanie.
Gypsy prawdopodobnie przestała uczęszczać do szkoły po ukończeniu drugiej klasy, być może jeszcze wcześniej. Po tym czasie matka uczyła ją w domu z powodu rzekomych ciężkich chorób córki. Gypsy udało się samodzielnie nauczyć czytać, dzięki książkom o Harrym Potterze.
Gdy ojciec Gypsy, Rod, ponownie ożenił się, Clauddine dalej pozostawała samotna. Przeniosła się razem z córką do swojego ojca oraz macochy, która później oskarżyła ją o zatruwanie jej substancją zawierającą Glifosat. W tym czasie Clauddine została oskarżona o kilka drobnych przestępstw, takich jak wystawianie czeków bez pokrycia kosztów. Kiedy rodzina zaczęła regularnie konfrontować kobietę z jej zachowaniem względem Gypsy i zaczęła wyrażać podejrzenia dotyczące zdrowia macochy, zmieniła imię i wyjechała z córką do Slidell, choć jej rodzina nie miała o tym pojęcia przez kilka kolejnych lat. Zdrowie macochy kobiety wróciło do normy wkrótce po wyjeździe Dee Dee.
W Slidell kobieta zamieszkała razem z Gypsy w lokalu socjalnym. Rachunki opłacali z pieniędzy od opieki społecznej, które Dee Dee dostawała przez wzgląd na domniemany zły stan zdrowia jej córki oraz z alimentów Roda. Kobiety większość czasu spędzały odwiedzając różnorodnych specjalistów, głównie w Tulane Medical Center i Children's Hospital of New Orleans, szukając sposobów na wyleczenie chorób, na które podobno cierpiała Gypsy, które podobno w tym okresie zaczęły dotykać także słuchu i wzroku jej córki. Podczas biopsji mięśnia nie znaleziono śladu dystrofii mięśniowej, na którą według matki cierpiała dziewczyna, nie udało jej się też znaleźć leczenia na inne rzekome problemy córki. Po tym, jak Dee Dee powiedziała lekarzom, że Gypsy ma regularne napady co kilka miesięcy, doktorzy przepisali jej leki przeciwpadaczkowe. W tym czasie dziewczyna przeszła kilka operacji, a Clauddine regularnie zabierała córkę na pogotowie w związku z drobnymi dolegliwościami.
Po tym jak huragan Katrina zdewastował zamieszkiwany przez kobiety teren w 2005 r., Clauddine i Gypsy opuściły zniszczone mieszkanie, a potem dostały zastępcze lokum w Covington. Matka dziewczyny uznała, że dokumentacja medyczna jej córki, w tym jej akt urodzenia, zostały zniszczone w trakcie powodzi. Lekarz z Ozark zaproponował, by kobiety przeniosły się do rodzinnego Missouri, co nastąpiło kolejnego miesiąca.
Przeprowadzka do Missouri.
Clauddine i Gypsy mieszkały początkowo w wynajętym domu w Aurora. W tym czasie Gypsy została uhonorowana przez Oley Foundation tytułem dziecka roku 2007. W 2008 r. Habitat for Humanity zbudował dla nich niewielki dom z rampą dla wózków inwalidzkich i jacuzzi, co było częścią większego projektu w północnej części Springfield. Dee Dee z córką przeniosły się do nowego domu. Historia samotnej matki, która wychowuje ciężko upośledzoną córkę i która została zmuszona do emigracji przez huragan Katrina cieszyła się dość dużym zainteresowaniem lokalnych mediów, a społeczność często pomagała kobiecie, która od tamtego czasu przedstawiała się jako Dee Dee.
Wsparcie finansowe obejmowało wiele datków charytatywnych. W Luizjanie Dee Dee i Gypsy korzystały z okazjonalnych pobytów w domach Ronalda McDonalda w trakcie wizyt lekarskich; w Missouri otrzymywały bezpłatne loty, by móc odwiedzać lekarzy w Kansas City; otrzymywały także bezpłatne wyjazdy do Walt Disney World, a także wstępy za kulisy koncertów Mirandy Lambert za pośrednictwem fundacji Make-A-Wish. Rod Blanchard wciąż wpłacał comiesięczne alimenty na córkę w wysokości 1200 dolarów, a także wysyłał prezenty dla Gypsy, oraz okazjonalnie rozmawiał z nią przez telefon (podczas jednego z nich, w osiemnaste urodziny Gypsy Dee Dee poprosiła go, aby nie wspominał o prawdziwym wieku córki, bo "ona myśli, że ma 14 lat)".
Rod i jego druga żona regularnie chcieli odwiedzać Springfield, ale z różnych powodów Dee Dee zawsze zmieniała plany. Matka Gypsy powiedziała sąsiadom, że ojciec jej córki był narkomanem i alkoholikiem, który nigdy nie pogodził się z problemami zdrowotnymi córki i nigdy nie wysyłał żadnych pieniędzy".
Wiele osób, które spotykały Gypsy było nią oczarowanych. Jej 150 cm wzrostu, bezzębne usta, duże okulary oraz wysoki, dziecięcy głos sugerowały, że faktycznie cierpiała na wszystkie podane przez matkę choroby. Gypsy często nosiła peruki, lub czapki przykrywające łysinę; Dee Dee regularnie goliła jej włosy, aby wyglądem jej córka przypominała osobę po chemioterapii. Gdy odwiedzający opuszczali dom kobieta często brała butlę tlenową oraz rurkę do karmienia. Gypsy była karmiona płynnymi suplementami żywieniowymi PediaSure".
Dee Dee używała przemocy fizycznej do kontrolowania córki. W obecności innych zawsze trzymała rękę Gypsy. Gdy dziewczyna mówiła coś, co według matki mogło sugerować, że nie jest naprawdę chora, lub wydawała się być rozwinięta psychicznie bardziej, niż sugerowała Dee Dee, jej dłoń była bardzo mocno ściskana. Gdy były same, Gypsy była bita otwartymi dłońmi lub wieszakiem na ubrania.
Cały czas kontynuowano interwencje medyczne. Dee Dee leczyła ślinianki córki jadem kiełbasianym, a następnie całkowicie je wyekstrahowała, aby kontrolować ślinienie się. Gypsy twierdziła później, że matka wywoływała je za pomocą znieczulenia miejscowego, tak aby jej dziąsła drętwiały przed wizytami lekarskimi. Aby zapobiec podobno licznym zapaleniom ucha, Gypsy miała wszczepione w to miejsce rury"".
Podejrzenia kłamstw.
Bernardo Flasterstein, neurolog dziecięcy, który widział Gypsy w Springfield, nabrał podejrzeń co do diagnozy dystrofii mięśniowej. Wykonał MRI i badania krwi, które nie wykazały żadnych nieprawidłowości. "Nie widzę żadnego powodu, przez który ona nie mogłaby chodzić –" powiedział do Dee Dee podczas wizyty kontrolnej po zobaczeniu Gypsy stojącej o własnych siłach. Flasterstein zauważył, że matka dziewczyny nie potrafi dobrze opowiadać historii. Po skontaktowaniu się z lekarzami Gypsy z Nowego Orleanu dowiedział się, że oryginalna biopsja mięśnia pacjentki wyszła negatywnie, podważając diagnozę dystrofii mięśniowej, a także opowieść Dee Dee o powodzi, która zniszczyła całą dokumentację Gypsy. Lekarz podejrzewał zastępczy zespół Münchhausena. Dee Dee udało się zdobyć dostęp do notatek Flastersteina, a następnie przestała przyprowadzać do niego swoją córkę.
Flasterstein nie zareagował i nie zgłosił sprawy Dee Dee opiece socjalnej. Mówił później, że słyszał od innych lekarzy, że traktuje matkę z córką "złotymi rękawiczkami" i wątpił, aby władze mu uwierzyły. Jednakże w 2009 r. anonimowy rozmówca przekazał policji o stosowaniu przez Dee Dee różnych imion i dat urodzenia dla siebie i swojej córki i zasugerował, że Gypsy jest zdrowsza, niż mówi o tym matka. Funkcjonariusze, którzy sprawdzali ten donos zaakceptowali wyjaśnienie kobiety, według którego ta stosowała dezinformacje, aby utrudnić jej byłemu mężowi odnalezienie jej oraz Gypsy bez kontaktowania się z Rodem oraz zgłosili, że Gypsy faktycznie wydaje się być niepełnosprawna umysłowo. Sprawa została zamknięta.
Wzrost samodzielności Gypsy.
Gdy bliscy Gypsy wierzyli, że ta jest wciąż nastolatką, w 2010 r. była już dorosłą osobą, która zaczęła testować, na jak wiele może pozwolić sobie przy matce. Sąsiadka przypomniała sobie wydarzenie, które miało miejsce w 2009 lub 2010. Gypsy pojawiła się wieczorem u jej drzwi, bez wózka inwalidzkiego, prosząc o podwiezienie do miejscowego szpitala, gdzie miała spotkać się z mężczyzną wzbudzającym jej romantyczne zainteresowanie. Mężczyzna został prędko upomniany przez grupę osób, które znały historie medyczną Gypsy i podejrzewały go o chęć wykorzystania niepełnosprawnej umysłowo, nieletniej dziewczyny. W szpitalu Gypsy zdobyła swój akt urodzenia, dzięki któremu poznała swoją prawdziwą datę urodzenia i dowiedziała się, że jest pełnoletnia. Na wieść o tym Dee Dee pojechała do szpitala, informując, że ten dokument jest nieprawidłową wersją wydaną po huraganie, udowadniając to posiadaniem nowszej wersji aktu z "prawdziwą", późniejszą datą urodzenia. Podobno Gypsy została zmuszona do przeproszenia wszystkich obecnych.
Od 2001 r. Gypsy uczęszczała na konwenty science fiction i fantasy, czasem zakładając kostiumy, które pozwalały jej wmieszać się w tłum nawet mimo bycia na wózku inwalidzkim. Podczas imprezy w 2011 zrobiła coś, co mogło być kolejną próbą ucieczki, która zakończyła się, gdy jej matka znalazła córkę w pokoju hotelowym razem z mężczyzną, którego Gypsy poznała online. Dee Dee ponownie sfałszowała akt urodzenia z jeszcze nowszą datą narodzin Gypsy i zagroziła, że poinformuje policje. Gypsy wspominała, że później Dee Dee rozbiła komputer młotkiem i groziła, że zrobi to samo z jej palcami, jeśli dziewczyna kiedykolwiek spróbuje uciec. Ponadto przez dwa tygodnie trzymała córkę na smyczy i przypinała ją kajdankami do łóżka. Po pewnym czasie opowiedziała Gypsy, że złożyła na policję dokumenty, według których dziewczyna była upośledzona umysłowo. W związku z tym dziewczyna wierzyła, że gdyby spróbowała zwrócić się po pomoc do policji, nikt by jej nie uwierzył.
W okolicy 2012 r. Gypsy cały czas korzystała z Internetu, robiąc to po tym, jak matka położyła się spać, aby uniknąć jej nadzoru. Skontaktowała się z Nicholasem Godejohnem, mężczyzną w jej wieku z Big Bend w Wisconsin (twierdziła później, że trafiła na niego na chrześcijańskiej grupie dla singli; ich profile na Facebooku w tym roku miały ustawiony status "w związku"). Godejohn sam był jednak osobą z problemami: miał kryminalną przeszłość (aresztowany za obnażanie się w miejscu publicznym) oraz historię choroby psychicznej określanej jako zaburzenie dysocjacyjne tożsamości, albo autyzm.
W 2014 r. dziewczyna zwierzyła się 23-letniej sąsiadce, Aleah Woodmansee (nie mającej pojęcia, że Gypsy jest praktycznie jej rówieśniczką, przez co uważała ją za "młodszą siostrę"), że ona i Godejohn planowali wspólną ucieczkę, a nawet wybrali potencjalne nazwiska dla swoich dzieci. Gypsy, która miała pięć oddzielnych kont na Facebooku, flirtowała ze swoim ukochanym online, w trakcie wymiany zdań używając elementów BDSM, którymi bardziej zainteresowany był chłopak. Woodmansee próbowała wybić jej ten pomysł z głowy, wciąż uznając Gypsy za młodą osobę, która prawdopodobnie trafiła na seksualnego przestępcę. Uważała, że plany dziewczyny "to fantazje i marzenia i nic takiego nigdy nie miało miejsca." Pomimo wysiłków Dee Dee (kobieta posunęła się do zniszczenia jej telefonu oraz laptopa) Gypsy utrzymywała kontakt z Godejohnem przez Woodmansee, który zapisywał wydruki postów dziewczyny do 2014 r..
Rok później Gypsy zaaranżowała spotkanie matki z Godejohnem, oraz zapłaciła mu, gdy ten przybył do Springfield. Wedle jej planu miał wpaść na nią, gdy ona z Dee Dee były w kinie w kostiumach. Mieli w ten sposób nawiązać kontakt, w związku z czym Gypsy miała przedstawić chłopaka matce. Godejohn przyznał, że gdy spotkali się po raz pierwszy Gypsy zaprowadziła go do łazienki, gdzie doszło do zbliżenia seksualnego między nimi. Obydwoje kontynuowali znajomość internetową i zaczęli opracowywać plan zabicia Dee Dee.
Morderstwo.
Godejohn wrócił do Springfield w czerwcu 2015 r., gdy Gypsy i jej matka były umówione na spotkanie lekarskie. Po powrocie do domu Dee Dee poszła spać, a Gypsy dała znać mężczyźnie, aby przyszedł do ich domu. Wpuściła go i podobno dała mu taśmę izolacyjną, rękawiczki i nóż, ze świadomością, że jej ukochany wykorzysta te rzeczy do zabicia Dee Dee. Gypsy stwierdziła później, że nie spodziewała się, że chłopak będzie naprawdę w stanie to zrobić.
Gypsy schowała się w łazience i zakryła uszy, aby nie wiedziała, kiedy jej matka będzie umierać. Godejohn kilkakrotnie dźgnął Dee Dee, gdy ta spała. Następnie uprawiał seks razem z dziewczyną w jej pokoju. Zabrali 4 000 dolarów gotówki, którą Dee Dee trzymała w domu (pochodziła z alimentów byłego męża). Uciekli do motelu znajdującego się poza Springfield, gdzie mogli zostać przez kilka dni, planując kolejne poczynania. W tym czasie widziano ich na kamerach w kilku lokalnych sklepach. Gypsy powiedziała, że w tamtym momencie wierzyła, że udało im się uciec z miejsca zbrodni.
Para wysłała narzędzie zbrodni do domu chłopaka w Wisconsin, aby uniknąć złapania, a następnie wsiedli do autobusu. Kilku świadków widziało ich po drodze do stacji Greyhound. Zauważyli też, że Gypsy ma na głowie bordową perukę i chodzi bez cudzej pomocy.
Po południu 14 czerwca, po naleganiach Gypsy, Godejohn użył swojego telefonu do opublikowania dwóch aktualizacji na Facebooku o Dee Dee, aby ludzie mogli odkryć ciało. Pierwsza wiadomość brzmiała: "Ta suka nie żyje!" Po siedemnastu minutach pojawił się dłuższy komentarz sugerujący, że ten, kto go napisał zabił Dee Dee i zgwałcił Gypsy. Kobieta oznajmiła później, że martwiła się tym, że kilka dni minęło i nikt nie odkrył ciała jej matki i miała nadzieję, że ktoś zgłosi tę informację na policję, która mogła znaleźć ciało.
Śledztwo i aresztowanie.
Przyjaciele Dee Dee zareagowali na jej post na Facebooku oraz jego język, nietypowy do właścicielki konta, pytając, czy to jakaś reakcja na film, który oglądała, albo spekulując, czy przypadkiem profil nie został zhakowany. Gdy pojawił się drugi post dotarło do nich, że coś jest prawdopodobnie nie tak. Gdy Dee Dee nie odbierała telefonu kilka osób poszło do jej domu.
Chociaż sąsiedzi wiedzieli, że matka z córką często jeżdżą na badania to zauważyli, że Nissan przystosowany do transportu wózka Gypsy stoi na podjeździe, w związku z czym założyli, że wyprawa do lekarza jest w tym przypadku mało prawdopodobna. Folia ochronna w oknach sprawiała, że trudno było dostrzec wnętrze w słabym świetle, w związku z czym zadzwoniono pod telefon alarmowy. Kiedy pojawiła się policja, służby musiały czekać na wydanie nakazu poszukiwania, zanim mogli wejść na teren. Pozwolono jednak jednemu z obecnych sąsiadów wspiąć się na okno. Okazało się, że wnętrze domu jest w dużej mierze nienaruszone, a wózek inwalidzki Gypsy jest w budynku.
Kiedy nakaz został wydany, policja weszła do domu i wkrótce znalazła ciało Dee Dee. Założono konto GoFundMe, aby pokryć koszty pogrzebu kobiety i być może także jej córki. Wszyscy, którzy znali Blanchardów, obawiali się najgorszego – nawet jeśli Gypsy nic się nie stało wierzyli, że nie będzie w stanie funkcjonować bez wózka inwalidzkiego, lekarstw i innego sprzętu, takiego jak butla z tlenem i rurka do karmienia.
Woodmansee, która była wśród zebranych na trawniku Blanchardów, powiedziała policji, co wie o Gypsy i jej sekretnym internetowym chłopaku. Pokazała im wydruki, które zachowała, w tym jego imię. Na podstawie tych informacji policja poprosiła firmę Facebook o prześledzenie adresu IP, z którego zostały wysłane posty na konto Dee Dee. Okazało się, że ten znajduje się w Wisconsin. Następnego dnia policja w hrabstwie Waukesha szturmowała dom Big Bend należący do Godejohnsa. Zarówno on, jak i Gypsy poddali się i zostali aresztowani pod zarzutem morderstwa i zbrojnych działań przestępczych.
Wiadomość o tym, że Gypsy jest bezpieczna została przyjęta w Springfield z ulgą. Dziewczyna oraz Godejohn zostali wkrótce przeniesieni do miasta zbrodni, a ich kaucja została określona na 1 mln dolarów. Ogłaszając te informacje, szeryf Jim Arnott ostrzegł: "Rzeczy nie zawsze są tym, czym się wydają". Media w Springfield wkrótce ujawniły prawdę o życiu Blanchardów: o tym, że Gypsy nigdy nie była chora, zawsze była w stanie chodzić, a jej matka kazała udawać, że było inaczej, używając przemocy fizycznej do kontrolowania jej. Arnott namawiał ludzi, aby nie przekazywali pieniędzy na rzecz tej rodziny, dopóki śledczy nie rozwiążą kwestii oszustwa.
Proces.
Po ujawnieniu jak Dee Dee traktowała Gypsy przez lata współczucie do niej jako ofiary brutalnego morderstwa szybko zmieniły się we współczucie do jej córki jako ofiary długotrwałego krzywdzenia. Podczas gdy oskarżenia o morderstwo pierwszego stopnia może skończyć się w stanie Missouri karą śmierci lub karą dożywocia bez warunkowego zwolnienia, prokurator okręgowy Dan Patterson ogłosił, że nie sądzi, aby to dotyczyło Gypsy i Godejohna, nazywając sprawę "nadzwyczajną i niezwykłą". Gdy adwokat dziewczyny zdobył jej dokumentację medyczną z Luizjany, udało mu się uzyskać zarzuty o morderstwo drugiego stopnia dla Gypsy. Dziewczyna była tak niedożywiona, że w ciągu rocznego pobytu w więzieniu w hrabstwie, jak podał później BuzzFeed, przytyła 6,4 kg, gdy większość więźniów traci na wadze. W 2015 r. zaakceptowała umowę o przyznanie się do winy i została skazana na dziesięć lat pozbawienia wolności z możliwością ubiegania się o przedterminowe zwolnienie po ośmiu i pół roku.
Godejohn wciąż stał przed surowszym zarzutem, ponieważ według prokuratorów zainicjował on spisek, a zarówno on oraz Gypsy zgadzają się co do tego, że to on zabił Dee Dee. Umowa dziewczyny z prokuraturą nie wymuszała od niej składania zeznań przeciwko mężczyźnie. W styczniu 2017 r. jego proces został przełożony, gdy prokuratorzy poprosili o drugie badanie psychiatryczne; jego prawnicy utrzymywali, że IQ Godejohna wynosi 82, a dodatkowo znajduje się w spektrum autyzmu, sugerując zmniejszoną odpowiedzialność za własne czyny. Początkowo zrzekł się prawa do procesu przed ławą przysięgłych, ale zmienił zdanie w czerwcu 2017 r..
W grudniu 2017 sąd wyznaczył proces Godejohna na listopad 2018 r.. W pierwszych argumentach prokuratorzy twierdzili, że Godejohn rozważał zabicie Dee Dee przez ponad rok przed popełnieniem przestępstwa, zaś jego prawnicy wskazywali na jego autyzm i twierdzili, że Gypsy źle sformowała swój pomysł z zabiciem własnej matki, w związku z czym ich zakochany klient zrobił dokładnie to, o co został poproszony. Następnego dnia prokuratorzy pokazywali przysięgłym wiadomości tekstowe, czasem o charakterze seksualnym, które Gypsy i Godejohn wymieniali na tydzień przed zabójstwem, często posługując się różnymi osobami oraz nożem, którym Godejohn zabił Dee Dee. W niektórych fragmentach rozmowy mężczyzna prosił dziewczynę o szczegóły dotyczące pokoju jej matki i nawyków związanych ze snem. Dowody zostały uzupełnione nagraniem z wywiadu z policją, w którym przyznał się do zabójstwa.
Gypsy zeznawała w trakcie trzeciego dnia rozprawy. Powiedziała, że chociaż rzeczywiście zasugerowała Godejohnowi zabójstwo Dee Dee, by położyć kres przemocy, którą musiała znosić, rozważała także zajście z nim w ciążę. Miała nadzieję, że jeśli będzie nosić dziecko Godejohna Dee Dee będzie musiała go zaakceptować. Poza nożem, który ostatecznie dała mężczyźnie, miała też ubranka dla dzieci ukradzione ze sklepu Walmart, aby móc zrealizować obydwa z planów. Jak przyznała, rodzice Godejohna nie godzili się na to aby miał z nią dziecko, więc ten plan został porzucony.
Po czterech dniach sprawa trafiła do ławy przysięgłych. Godejohn został osądzony za morderstwo pierwszego stopnia. 22 lutego 2019 r. Godejohn został skazany na dożywocie za morderstwo pierwszego stopnia na Dee Dee.

</doc>
<doc id="4400887" url="https://pl.wikipedia.org/wiki?curid=4400887" title="Zakład Religioznawstwa i Filozofii Wschodu UMCS">
Zakład Religioznawstwa i Filozofii Wschodu UMCS



</doc>
<doc id="4400888" url="https://pl.wikipedia.org/wiki?curid=4400888" title="Warren (Oregon)">
Warren (Oregon)

Warren – jednostka osadnicza w Stanach Zjednoczonych, w stanie Oregon, w hrabstwie Columbia.

</doc>
<doc id="4400894" url="https://pl.wikipedia.org/wiki?curid=4400894" title="Ronny J">
Ronny J

Ronny J, właściwie Ronald Oneil Spence, Jr (ur. 14 września 1992 r.) – amerykański producent muzyczny, raper i autor tekstów.
Wczesne życie.
Ronny J, urodził się w Camden w stanie New Jersey 14 września 1992 roku. Przed rozpoczęciem swojej kariery, interesował się sztuką i architekturą. Przeprowadził się do Miami, gdzie stał się członkiem grupy Denzela Curry'ego, C9.
Kariera.
2016-teraz: "OMGRONNY" i "Jupiter".
10 sierpnia wydał swój pierwszy mixtape "Thank You Ronny J". W maju 2017 r. Ronny J podpisał umowę z Atlantic Records. 23 lutego 2018 roku wydał swój pierwszy mixtape, "OMGRONNY". 23 sierpnia 2018 wydał piosenkę "WOTR""," która znajdzie się na jego pierwszym studyjnym albumie "Jupiter," album zostanie wydany w 2019 roku.
W marcu 2018 r. Ronny ogłosił, że założy własną wytwórnię płytową LI$TEN UP FOREVER RECORDS.

</doc>
<doc id="4400901" url="https://pl.wikipedia.org/wiki?curid=4400901" title="Barview">
Barview

Barview – jednostka osadnicza w Stanach Zjednoczonych, w stanie Oregon, w hrabstwie Coos.

</doc>
<doc id="4400903" url="https://pl.wikipedia.org/wiki?curid=4400903" title="Bunker Hill (Oregon)">
Bunker Hill (Oregon)

Bunker Hill – jednostka osadnicza w Stanach Zjednoczonych, w stanie Oregon, w hrabstwie Coos.

</doc>
<doc id="4400905" url="https://pl.wikipedia.org/wiki?curid=4400905" title="Glasgow (Oregon)">
Glasgow (Oregon)

Glasgow – jednostka osadnicza w Stanach Zjednoczonych, w stanie Oregon, w hrabstwie Coos.

</doc>
<doc id="4400907" url="https://pl.wikipedia.org/wiki?curid=4400907" title="Rower metropolitalny Mevo">
Rower metropolitalny Mevo



</doc>
<doc id="4400908" url="https://pl.wikipedia.org/wiki?curid=4400908" title="Ziff Davis">
Ziff Davis

Ziff Davis, LLC – amerykański wydawca i firma internetowa. Została założona w 1927 r. w Chicago przez Williama Bernarda Ziff Sr. i Bernarda George’a Davisa. Przez większość czasu funkcjonowania zajmowali się wydawaniem hobbystycznych magazynów na tematy takie jak fotografia czy samochody. Od 1980 r. wydawnictwo skupiło się na wydawaniu prasy związanej z komputerami. W 1979 r. firma zajęła się także telewizją.

</doc>
<doc id="4400910" url="https://pl.wikipedia.org/wiki?curid=4400910" title="Roman Kostkowski">
Roman Kostkowski

Roman Kostkowski (ur. 28 lipca 1882, zm. 22 grudnia 1952) – polski agronom, polityk i spółdzielca.
W latach 20. i 30. XX w. (od lutego 1919 do ok. 1938–1939 i lutym 1945) wójt gminy Szpetal, obecnie gmina Fabianki oraz osiedle Zawiśle – jedna z dzielnic Włocławka. Członek zarządu Kółka Rolniczego - Kasy im. „Stefczyka”. Wspomniany jest przez Jerzego Pietrkiewicza w powieści "Po chłopsku". Został pochowany w rodzinnym grobowcu na Cmentarzu parafialnym w Chełmicy Dużej.
Działalność publiczna.
Oświata.
Z inicjatywy i starań Romana Kostkowskiego w 1929 oddano do użytku siedmioklasową Szkołę Powszechną – obecnie Szkoła Podstawowa im. Jerzego Pietrkiewicza w Fabiankach. Koszt budowy szkoły opiewał na kwotę 170 tysięcy złotych. Działalność wójta Kostkowskiego polegała na pozyskaniu zezwolenia na jej utworzenie oraz dofinansowania z budżetu państwa na jej budowę. Wątek organizowania szkoły poruszony jest przez Jerzego Pietrkiewicza w jego powieści "Po chłopsku."
Kultura.
W 1930 Roman Kostkowski nabył lampowy aparat radiowy. Wydarzenie to zapoczątkowało proces radiofonizacji gminy. W 1937 wieś Chełmica Mała stała się pierwszą stuprocentowo zradiofonizowaną wsią w Polsce. Do inicjatywy radiofonizacji przystąpili Roman Kostkowski, Ignacy Nowicki radny gromadzki, Feliks Michałowski sekretarz gminy, a także wojewoda warszawski – Bronisław Nakoniecznikow-Klukowski, który podarował świetlicy Szkoły Powszechnej w Fabiankach odbiornik lampowy. Polskie Radio organizowało kilka audycji radiowych z udziałem przedstawicieli gminy Szpetal i wsi Chełmica Mała. Późniejszym procesem radiofonizacji objęto również wsie Wichowo i Fabianki dalsze prace przerwał wybuch II wojny światowej. O wydarzeniach związanych z procesem radiofonizacji powiadamiała prasa tamtego okresu m.in. „Kurjer Poznański”.

</doc>
<doc id="4400913" url="https://pl.wikipedia.org/wiki?curid=4400913" title="Harbor">
Harbor

Harbor – jednostka osadnicza w Stanach Zjednoczonych, w stanie Oregon, w hrabstwie Curry, nad Oceanem Spokojnym.

</doc>
<doc id="4400915" url="https://pl.wikipedia.org/wiki?curid=4400915" title="Cyrtopodion">
Cyrtopodion

Cyrtopodion – rodzaj jaszczurki z rodziny gekonowatych (Gekkonidae).
Zasięg występowania.
Rodzaj obejmuje gatunki występujące w Turcji, Egipcie, Izraelu, Arabii Saudyjskiej, Omanie, Zjednoczonych Emiratach Arabskich, Kuwejcie, Katarze, Etiopii, Erytrei, Sudanie, Jordanii, Afganistanie, Iraku, Iranie, Pakistanie, Indiach i w Chinach. 
Systematyka.
Podział systematyczny.
Do rodzaju należą następujące gatunki: 

</doc>
<doc id="4400916" url="https://pl.wikipedia.org/wiki?curid=4400916" title="Langlois (Stany Zjednoczone)">
Langlois (Stany Zjednoczone)

Langlois – jednostka osadnicza w Stanach Zjednoczonych, w stanie Oregon, w hrabstwie Curry.

</doc>
<doc id="4400917" url="https://pl.wikipedia.org/wiki?curid=4400917" title="Nesika Beach">
Nesika Beach

Nesika Beach – jednostka osadnicza w Stanach Zjednoczonych, w stanie Oregon, w hrabstwie Curry, nad Oceanem Spokojnym.

</doc>
<doc id="4400919" url="https://pl.wikipedia.org/wiki?curid=4400919" title="Pistol River">
Pistol River

Pistol River – jednostka osadnicza w Stanach Zjednoczonych, w stanie Oregon, w hrabstwie Curry.

</doc>
<doc id="4400925" url="https://pl.wikipedia.org/wiki?curid=4400925" title="Dixonius">
Dixonius

Dixonius – rodzaj jaszczurki z rodziny gekonowatych (Gekkonidae).
Zasięg występowania.
Rodzaj obejmuje gatunki występujące w Wietnamie, Kambodży, Tajlandii i Laosie. 
Systematyka.
Etymologia.
"Dixonius": James Ray Dixon (1928–2015), amerykański herpetolog.
Podział systematyczny.
Do rodzaju należą następujące gatunki: 

</doc>
<doc id="4400930" url="https://pl.wikipedia.org/wiki?curid=4400930" title="Nelson S. Bond">
Nelson S. Bond

Nelson Slade Bond (ur. 23 listopada 1908, zm. 4 listopada 2006) – amerykański pisarz, piszący powieści oraz teksty do magazynów, rozgłośni radiowych i telewizyjnych, a także na scenę. 
Zdobywca nagrody Nebula Author Emeritus w 1998 roku za całokształt twórczości, Bond był pionierem we wczesnej fantastyce naukowej i fantasy. Jego opublikowane prace to głównie opowiadania, z których większość pojawiła się w tak zwanych pulp magazine w latach 30. i 40. XX wieku. Wiele z nich opublikowano w czasopiśmie "Blue Book". Znany jest z serii opowiadań "Lancelot Biggs" i jego histrorii "Meg the Priestess", która wprowadziła jedną z pierwszych silnych postaci kobiecych w science fiction.

</doc>
<doc id="4400936" url="https://pl.wikipedia.org/wiki?curid=4400936" title="Mandragora (demon)">
Mandragora (demon)

Mandragora – w mitologii domowy demon, który pojawia się pod postacią niewielkiego człowieka bez brody. Powszechnie uznaje się, że mandragory to niewielkie lalki, lub postacie przekazywane czarnoksiężnikom przez Diabła w celu konsultacji z nim w razie potrzeby, lub do rzucania zaklęć.

</doc>
<doc id="4400941" url="https://pl.wikipedia.org/wiki?curid=4400941" title="Príamo Pericles Tejeda Rosario">
Príamo Pericles Tejeda Rosario

Príamo Pericles Tejeda Rosario (ur. 20 kwietnia 1934 w Santo Domingo) – dominikański duchowny rzymskokatolicki, w latach 1986-1997 biskup Baní.
Życiorys.
Święcenia kapłańskie przyjął 11 maja 1966. 10 maja 1975 został prekonizowany biskupem pomocniczym Santo Domingo ze stolicą tytularną "Gilba". Sakrę biskupią otrzymał 13 lipca 1975. 8 listopada 1986 został mianowany biskupem Baní. 13 grudnia 1997 zrezygnował z urzędu.

</doc>
<doc id="4400943" url="https://pl.wikipedia.org/wiki?curid=4400943" title="Black Butte Ranch">
Black Butte Ranch

Black Butte Ranch – jednostka osadnicza w Stanach Zjednoczonych, w stanie Oregon, w hrabstwie Deschutes.

</doc>
<doc id="4400944" url="https://pl.wikipedia.org/wiki?curid=4400944" title="Helmuth Schwenn">
Helmuth Schwenn

 Helmuth Schwenn (ur. 27 stycznia 1913, zm. 16 lipca 1983) – niemiecki piłkarz wodny, srebrny medalista olimpijski z Berlina.
Członek zespołu, który w 1936 zdobył srebrny medal na letnich igrzyskach olimpijskich w Berlinie.

</doc>
<doc id="4400946" url="https://pl.wikipedia.org/wiki?curid=4400946" title="UCI World Tour 2019">
UCI World Tour 2019

UCI World Tour 2019 – 11. edycja cyklu szosowych wyścigów kolarskich o najwyższej randze w klasyfikacji UCI. Seria rozpocznie się 15 stycznia w Australii wyścigiem Tour Down Under, a zakończy 20 października zawodami Tour of Guangxi w Chinach.
W kalendarzu na sezon 2019 przewidziano 38 wyścigów (17 wieloetapowych i 21 jednodniowych). Do cyklu w 2019 dołączy Driedaagse Brugge-De Panne. Tour de Pologne – najważniejszy wyścig kolarski w Polsce, ponownie znalazł się w programie. 
Drużyny.
Prawo startu we wszystkich wyścigach otrzymało 18 grup zawodowych należących do dywizji UCI WorldTeams.

</doc>
<doc id="4400948" url="https://pl.wikipedia.org/wiki?curid=4400948" title="Deschutes River Woods">
Deschutes River Woods

Deschutes River Woods – jednostka osadnicza w Stanach Zjednoczonych, w stanie Oregon, w hrabstwie Deschutes.

</doc>
<doc id="4400952" url="https://pl.wikipedia.org/wiki?curid=4400952" title="Eagle Crest">
Eagle Crest

Eagle Crest – jednostka osadnicza w Stanach Zjednoczonych, w stanie Oregon, w hrabstwie Deschutes.

</doc>
<doc id="4400954" url="https://pl.wikipedia.org/wiki?curid=4400954" title="Hans Schneider (piłkarz wodny)">
Hans Schneider (piłkarz wodny)

Hans Schneider (ur. 21 października 1909, zm. 19 lipca 1972) – niemiecki aterpolista, srebrny medalista olimpijski z Berlina.
Znalazł się w składzie reprezentacji Niemiec, która w 1936 zdobyła srebrny medal na olimpiadzie w Berlinie. Rozegrał 6 spotkań w drodze do finału.

</doc>
<doc id="4400955" url="https://pl.wikipedia.org/wiki?curid=4400955" title="Seventh Mountain">
Seventh Mountain

Seventh Mountain – jednostka osadnicza w Stanach Zjednoczonych, w stanie Oregon, w hrabstwie Deschutes.

</doc>
<doc id="4400960" url="https://pl.wikipedia.org/wiki?curid=4400960" title="Sunriver">
Sunriver

Sunriver – jednostka osadnicza w Stanach Zjednoczonych, w stanie Oregon, w hrabstwie Deschutes.

</doc>
<doc id="4400961" url="https://pl.wikipedia.org/wiki?curid=4400961" title="Heinrich Krug">
Heinrich Krug

Heinrich Krug (ur. 22 września 1911, zm. ?) – niemiecki waterpolista, wicemistrz olimpijski z Berlina.
Znalazł się w składzie reprezentacji Niemiec, która w 1936 zdobyła srebrny medal na olimpiadzie w Berlinie. Rozegrał jedno spotkanie.

</doc>
<doc id="4400965" url="https://pl.wikipedia.org/wiki?curid=4400965" title="Terrebonne (Oregon)">
Terrebonne (Oregon)

Terrebonne – jednostka osadnicza w Stanach Zjednoczonych, w stanie Oregon, w hrabstwie Deschutes.

</doc>
<doc id="4400966" url="https://pl.wikipedia.org/wiki?curid=4400966" title="Ostromecz">
Ostromecz

Ostromecz (; ) – agromiasteczko na Białorusi, w obwodzie brzeskim, w rejonie kobryńskim, w sielsowiecie Ostromecz.
Dawniej dwie wsie: Ostromecz Królewski i Ostromecz Szlachecki. W dwudziestoleciu międzywojennym leżały w Polsce, w województwie poleskim, w powiecie kobryńskim.

</doc>
<doc id="4400976" url="https://pl.wikipedia.org/wiki?curid=4400976" title="Fritz Stolze">
Fritz Stolze

Fritz Stolze (ur. 20 grudnia 1910, zm. 5 marca 1973) – niemiecki piłkarz wodny, występujący na pozycji bramkarza, wicemistrz olimpijski z Berlina.
Wystąpił w jednym spotkaniu.

</doc>
<doc id="4400982" url="https://pl.wikipedia.org/wiki?curid=4400982" title="Three Rivers (Oregon)">
Three Rivers (Oregon)

Three Rivers – jednostka osadnicza w Stanach Zjednoczonych, w stanie Oregon, w hrabstwie Deschutes.

</doc>
<doc id="4400983" url="https://pl.wikipedia.org/wiki?curid=4400983" title="Łuka (rejon kobryński)">
Łuka (rejon kobryński)

Łuka (; ) – agromiasteczko na Białorusi, w obwodzie brzeskim, w rejonie kobryńskim, w sielsowiecie Ostromecz.
Znajduje się tu parafialna cerkiew prawosławna pw. św. Łukasza.
W dwudziestoleciu międzywojennym wieś leżała w Polsce, w województwie poleskim, w powiecie kobryńskim.

</doc>
<doc id="4400984" url="https://pl.wikipedia.org/wiki?curid=4400984" title="Tumalo">
Tumalo

Tumalo – jednostka osadnicza w Stanach Zjednoczonych, w stanie Oregon, w hrabstwie Deschutes.

</doc>
<doc id="4400998" url="https://pl.wikipedia.org/wiki?curid=4400998" title="Qu'Appelle (rzeka)">
Qu'Appelle (rzeka)

Qu'Appelle (ang. "Qu'Appelle River") – rzeka w Kanadzie, na terenie prowincji Saskatchewan i Manitoba. Długość rzeki wynosi 430 km.
Rzeka wypływa z jeziora Diefenbaker, w południowej części prowincji Saskatchewan, na wysokości około 500 m n.p.m. Płynie w kierunku wschodnim. Po przekroczeniu granicy Manitoby, w okolicach miejscowości Saint-Lazare uchodzi do rzeki Assiniboine, na wysokości około 400 m n.p.m.
Większe miejscowości położone nad rzeką to Lumsden i Fort Qu'Appelle.
Dolina rzeki stanowi żyzny obszar rolniczy (m.in. uprawa pszenicy i roślin jagodowych). W przeszłości była terenem działalności traperów.
Nazwa rzeki, z francuskiego „kto woła?”, wywodzi się z wcześniej, w języku Kri – "Kab-tep-was", która oznaczała „rzekę, która woła”. Zgodnie z indiańską legendą, rzekę przemierzać miał młodzieniec udający się na swój ślub, kiedy usłyszał on głos wołający jego imię. „Kto woła?” zawołał, w odpowiedzi słysząc jedynie swoje echo. Miał się on później dowiedzieć, że głos należał do jego niedoszłej żony, która zmarła przed jego przybyciem.

</doc>
<doc id="4401006" url="https://pl.wikipedia.org/wiki?curid=4401006" title="Pronghorn">
Pronghorn

Pronghorn – jednostka osadnicza w Stanach Zjednoczonych, w stanie Oregon, w hrabstwie Deschutes.

</doc>
<doc id="4401008" url="https://pl.wikipedia.org/wiki?curid=4401008" title="Tetherow">
Tetherow

Tetherow – jednostka osadnicza w Stanach Zjednoczonych, w stanie Oregon, w hrabstwie Deschutes.

</doc>
<doc id="4401016" url="https://pl.wikipedia.org/wiki?curid=4401016" title="Richard Westmacott">
Richard Westmacott

Sir Richard Westmacott (ur. 15 lipca 1775 w Londynie, zm. 1 września 1856 w Londynie) – angielski rzeźbiarz neoklasyczny.
Był synem rzeźbiarza Richarda Westmacotta (1746–1808) i Sary (Sarah) Vardy (1750–1826), córki wytwórcy mebli Thomasa Vardy’ego. Rzemiosła rzeźbiarskiego początkowo uczył się pod okiem ojca. Studiował w Rzymie pod kierunkiem Antonio Canovy. W 1811 został wybrany do Royal Academy of Arts, w latach 1827–1854 był profesorem rzeźby tej instytucji. Jest autorem m.in. pomników w Opactwie Westminsterskim, katedrze św. Pawła w Londynie oraz rzeźby "Achilles" w londyńskim Hyde Park, stanowiącej część pomnika Wellingtona.
Jego synem był Richard Westmacott (1799–1872), również został rzeźbiarzem.

</doc>
<doc id="4401024" url="https://pl.wikipedia.org/wiki?curid=4401024" title="Borki (rejon kobryński)">
Borki (rejon kobryński)

Borki (; ) – wieś na Białorusi, w obwodzie brzeskim, w rejonie kobryńskim, w sielsowiecie Ostromecz.
W dwudziestoleciu międzywojennym wieś leżała w Polsce, w województwie poleskim, w powiecie kobryńskim.

</doc>
<doc id="4401038" url="https://pl.wikipedia.org/wiki?curid=4401038" title="Berezna (obwód brzeski)">
Berezna (obwód brzeski)

Berezna (; ) – wieś na Białorusi, w obwodzie brzeskim, w rejonie kobryńskim, w sielsowiecie Ostromecz.
Dawniej wieś i osada. W dwudziestoleciu międzywojennym wieś leżała w Polsce, w województwie poleskim, w powiecie kobryńskim.

</doc>
<doc id="4401040" url="https://pl.wikipedia.org/wiki?curid=4401040" title="Guy Dupuy">
Guy Dupuy

 
Guy Dupuy (ur. 24 marca 1987 w Bobigny) – francuski koszykarz, występujący na pozycjach rzucającego obrońcy lub niskiego skrzydłowego, specjalizujący się w wykonywaniu wsadów do kosza (tzw. dunker), uważany za jednego z czołowych specjalistów w tej konkurencji, zwycięzca wielu międzynarodowych konkursów wsadów.
Jako pierwszy dunker w historii wykonał wsady t.j: pod nogą nad autem (podczas meczu gwiazd żeńskiej Euroligi w Gdyni, w 2011), za plecami nad autem, pod nogą nad człowiekiem jadącym na rowerze, za plecami nad człowiekiem jadącym na rowerze. 
W 2006, jako zaledwie 19-latek, został triumfatorem konkursu wsadów podczas meczu gwiazd francuskiej ligi LNB. 
17 stycznia 2010 wygrał konkurs wsadów brytyjskiej ligi BBL, pokonując w finale Kadiri Richarda.
Od 2011 występuje gościnnie podczas tras streetballowych - And 1 Live Tour. Reprezentował też ekipy Ball Up, Court Vision XL, czy Professional Basketball Alumni Association All Star team (PBAA). Z wyżej wymienionymi drużynami podróżował po całym świecie. W skład drużyny PBAA oprócz streetballerów wchodzili także byli zawodnicy NBA t.j: Allen Iverson, Dennis Rodman, Jason Williams, Nate Archibald, Vin Baker, Clifford Robinson, Kenny Anderson, Charles Smith, J.R. Reid, Damon Jones, Doug Christie, Zendon Hamilton (w sezonie 2006/2007 zawodnik Śląska Wrocław).
W 2017 wystąpił w amerykańskiej produkcji – Slamma Jamma, gdzie zagrał rolę dunkera Budiego Blankenshipa.
W 2018 zdobył srebrny medal podczas konkursu, który odbył się w ramach Pucharu Świata 3x3.
Wygrał prestiżowy konkurs Dunk King w USA, gdzie nagrodą główną było 100 000 dolarów. Podczas tej imprezy oświadczył się także publicznie swojej narzeczonej. 
Reprezentował w przeszłości grupę dunkerską Team Flight Brothers.

</doc>
<doc id="4401043" url="https://pl.wikipedia.org/wiki?curid=4401043" title="Winchester Bay">
Winchester Bay

Winchester Bay – jednostka osadnicza w Stanach Zjednoczonych, w stanie Oregon, w hrabstwie Douglas, nad Oceanem Spokojnym.

</doc>
<doc id="4401047" url="https://pl.wikipedia.org/wiki?curid=4401047" title="Roseburg North">
Roseburg North

Roseburg North – jednostka osadnicza w Stanach Zjednoczonych, w stanie Oregon, w hrabstwie Douglas.

</doc>
<doc id="4401050" url="https://pl.wikipedia.org/wiki?curid=4401050" title="Melrose (Oregon)">
Melrose (Oregon)

Melrose – jednostka osadnicza w Stanach Zjednoczonych, w stanie Oregon, w hrabstwie Douglas.

</doc>
<doc id="4401051" url="https://pl.wikipedia.org/wiki?curid=4401051" title="Halictus (Pachyceble)">
Halictus (Pachyceble)

Halictus (Pachyceble) – podrodzaj pszczół z rodziny smuklikowatych i podrodziny smuklików właściwych, klasyfikowany w rodzaju "Halictus" lub "Seladonia".
Morfologia.
Są to niewielkie pszczoły o metalicznie zielonkawym oskórku. Czułki samców sięgają ku tyłowi zwykle aż do metasomy, a drugi człon ich biczyka jest 1,7–2 raza dłuższy niż szeroki. Żuwaczka samicy zaopatrzona jest w ząbek przedwierzchołkowy. Trójkąt pozatułowiowy jest mniej więcej tak długi jak metasoma, a po jego bokach zwykle brak gęstego owłosienia. Jasne owłosienie tergitów metasomy przybiera zwykle formę przepasek nasadowych i wierzchołkowych. Samce mają czwarty sternit o prostej krawędzi tylnej, a szósty z głębokim, trójkątnym wgłębieniem za gradulusem. Samice mają dobrze rozwinięte skopy na udach i krętarzach oraz zaokrąglone lub spiczaste płytki bazytibialne na tylnych goleniach. Narządy rozrodcze samców charakteryzują się grzbietowym gonostylusem podzielonym głębokim wcięciem, a brzusznym gonostylusem u części gatunków zredukowanym lub całkiem zanikłym.
Rozprzestrzenienie.
Takson prawie kosmopolityczny, nieznany tylko z krainy australijskiej. W Palearktyce sięga od Europy Zachodniej po Chiny. W Amerykach rozsiedlony jest od Kanady po środkową Brazylię. W Polsce stwierdzono 3 gatunki (zobacz: smuklikowate Polski).
Taksonomia.
Takson ten wprowadzony został w 1940 roku przez Jesúsa Santiago Mourego jako osobny rodzaj. J. Piesienko klasyfikuje go jako podrodzaju w zieleniczki ("Seladonia"). Według C.D. Michenera cecha użyta przez Piesienkę, tj. metaliczny oskórek, jest zbyt słaba do wyodrębnienia rodzaju zieleniczka z rodzaju smuklik ("Halictus"). W swoim "Bees of the World" z 2010 klasyfikuje zarówno "Pachyceble" jak i "Seladonia" jako dwa niezależne podrodzaje w rodzaju "Halictus".
Do podrodzaju tego należą 22 gatunki:

</doc>
<doc id="4401056" url="https://pl.wikipedia.org/wiki?curid=4401056" title="Pachyceble">
Pachyceble



</doc>
<doc id="4401058" url="https://pl.wikipedia.org/wiki?curid=4401058" title="Seladonia (Pachyceble)">
Seladonia (Pachyceble)



</doc>
<doc id="4401061" url="https://pl.wikipedia.org/wiki?curid=4401061" title="Pesa 760M">
Pesa 760M

Pesa 760M – sześcioczłonowy szerokotorowy spalinowy zespół trakcyjny produkowany przez Pesę Bydgoszcz. W 2017 roku Koleje Białoruskie zamówiły 6 sztuk, których dostawy rozpoczęły się w 2019 i zakończyły się w 2020 roku.
Historia.
W 2004 roku Pesa rozpoczęła dostawy szerokotorowych pojazdów spalinowych, jako pierwsze powstały jednoczłonowe 610M i 620M, które trafiły na Ukrainę, Litwę i Białoruś. W 2011 roku natomiast rozpoczęto dostawy dwuczłonowych jednostek 630M na Ukrainę i Litwę i do Kazachstanu. W lutym 2014 Pesa dostarczyła pierwszego trójczłonowego 730M na Białoruś, a w lutym 2016 na Litwę.
Pod koniec 2017 roku Koleje Białoruskie podpisały z Pesą umowę na dostawę 6 sztuk pojazdów 760M.
610M
630M
730M
Konstrukcja.
Pojazdy 760M są sześcioczłonowymi, szerokotorowymi spalinowymi zespołami trakcyjnymi przeznaczonymi do połączeń międzyregionalnych. Są to najdłuższe pojazdy spalinowe wyprodukowane dotychczas przez Pesę. Stanowią one rozwinięcie serii trójczłonowych szt dla Kolei Białoruskich 730M, które Pesa wyprodukowała w latach 2013–2016. 760M wyposażono w silniki spalinowe o łącznej mocy 2,35 MW. Każdy z 6 członów oparty jest na dwóch samodzielnych wózkach (nie zastosowano wózków Jakobsa). Prędkość maksymalna wynosi 140 km/h. W pięciu członach znajduje się 311 miejsc klasy 2., natomiast w jednym 25 miejsc klasy 1. w układzie siedzeń 2+1. Składy wyposażono w klimatyzację, Wi-Fi, ładowarki urządzeń elektronicznych, system informacji pasażerskiej, przestrzeń dla osób niepełnosprawnych i wózków dziecięcych, przestrzeń dla rowerów a także cztery toalety.
Eksploatacja.
Dostawy pierwszych 3 pojazdów dla Kolei Białoruskich zaplanowano na połowę 2019 roku, a dostawę 3 kolejnych na pierwszy kwartał 2020 roku. Pierwszy pojazd dostarczono w lipcu 2019 roku. Jednocześnie poinformowano, że nowe pociągi zostaną skierowane do obsługi połączeń dziennych w relacjach Mińsk – Witebsk i Mińsk – Mohylew. 8 grudnia 3 jednostki rozpoczęły eksploatację nadzorowaną na trasie Mińsk – Witebsk. W kwietniu 2020 pojazdy te otrzymały pełne dopuszczenie do ruchu. Pod koniec maja 2020 czwarty pojazd został wysłany do Mińska. Pozostałe dwie jednostki trafiły do odbiorcy w lipcu i sierpniu tego samego roku.

</doc>
<doc id="4401063" url="https://pl.wikipedia.org/wiki?curid=4401063" title="Osowce (rejon kobryński)">
Osowce (rejon kobryński)

Osowce (; ) – wieś na Białorusi, w obwodzie brzeskim, w rejonie kobryńskim, w sielsowiecie Ostromecz.
W dwudziestoleciu międzywojennym wieś leżała w Polsce, w województwie poleskim, w powiecie kobryńskim.

</doc>
<doc id="4401064" url="https://pl.wikipedia.org/wiki?curid=4401064" title="Lookingglass">
Lookingglass

Lookingglass – jednostka osadnicza w Stanach Zjednoczonych, w stanie Oregon, w hrabstwie Douglas.

</doc>
<doc id="4401067" url="https://pl.wikipedia.org/wiki?curid=4401067" title="Green (Oregon)">
Green (Oregon)

Green – jednostka osadnicza w Stanach Zjednoczonych, w stanie Oregon, w hrabstwie Douglas.

</doc>
<doc id="4401068" url="https://pl.wikipedia.org/wiki?curid=4401068" title="Żuchowce">
Żuchowce

Żuchowce (; ) – wieś na Białorusi, w obwodzie brzeskim, w rejonie kobryńskim, w sielsowiecie Ostromecz.
Dawniej wieś i majątek ziemski. W dwudziestoleciu międzywojennym Żuchowce leżały w Polsce, w województwie poleskim, w powiecie kobryńskim.

</doc>
<doc id="4401087" url="https://pl.wikipedia.org/wiki?curid=4401087" title="Zaprudy">
Zaprudy

Zaprudy (; ) – wieś na Białorusi, w obwodzie brzeskim, w rejonie kobryńskim, w sielsowiecie Ostromecz.
Dawniej wieś i majątek ziemski. Istniała tu stacja pocztowa na drodze z Warszawy do Moskwy. W dwudziestoleciu międzywojennym leżały w Polsce, w województwie poleskim, w powiecie kobryńskim.
Znajduje się tu skrzyżowanie dróg republikańskich i oraz w pobliżu miejscowości zjazd z drogi magistralnej .
W Zaprudach znajdują się cerkiew pw. Ikony Matki Bożej „Zważ na Mą Pokorę” i kaplica pw. Objawienia Pańskiego; obie świątynie podlegają parafii prawosławnej w Łuce.

</doc>
<doc id="4401092" url="https://pl.wikipedia.org/wiki?curid=4401092" title="Glide (Oregon)">
Glide (Oregon)

Glide – jednostka osadnicza w Stanach Zjednoczonych, w stanie Oregon, w hrabstwie Douglas.

</doc>
<doc id="4401096" url="https://pl.wikipedia.org/wiki?curid=4401096" title="Gardiner (Oregon)">
Gardiner (Oregon)

Gardiner – jednostka osadnicza w Stanach Zjednoczonych, w stanie Oregon, w hrabstwie Douglas.

</doc>
<doc id="4401098" url="https://pl.wikipedia.org/wiki?curid=4401098" title="Fair Oaks (Oregon)">
Fair Oaks (Oregon)

Fair Oaks – jednostka osadnicza w Stanach Zjednoczonych, w stanie Oregon, w hrabstwie Douglas.

</doc>
<doc id="4401100" url="https://pl.wikipedia.org/wiki?curid=4401100" title="Dillard (Oregon)">
Dillard (Oregon)

Dillard – jednostka osadnicza w Stanach Zjednoczonych, w stanie Oregon, w hrabstwie Douglas.

</doc>
<doc id="4401105" url="https://pl.wikipedia.org/wiki?curid=4401105" title="Days Creek">
Days Creek

Days Creek – jednostka osadnicza w Stanach Zjednoczonych, w stanie Oregon, w hrabstwie Douglas.

</doc>
<doc id="4401107" url="https://pl.wikipedia.org/wiki?curid=4401107" title="Topeli">
Topeli



</doc>
<doc id="4401108" url="https://pl.wikipedia.org/wiki?curid=4401108" title="Crane (Oregon)">
Crane (Oregon)

Crane – jednostka osadnicza w Stanach Zjednoczonych, w stanie Oregon, w hrabstwie Harney.

</doc>
<doc id="4401124" url="https://pl.wikipedia.org/wiki?curid=4401124" title="Next Generation ATP Finals 2018">
Next Generation ATP Finals 2018

Next Generation ATP Finals 2018 – tenisowy turniej ATP kategorii Next Generation ATP Finals w sezonie 2018 dla zawodników do lat 21 rozgrywany w dniach 6–10 listopada 2018 roku w Mediolanie na kortach twardych w hali o puli nagród wynoszącej 1 335 000 dolarów amerykańskich.
W zawodach singlowych brało udział siedmiu najlepszych zawodników do lat 21 według klasyfikacji "Race to Milan", podsumowującej występy tenisistów w danym sezonie. Stawkę uzupełnił zawodnik gospodarzy z „dziką kartą”. Rywalizacja toczyła się w dwóch grupach po cztery osoby. Dwóch najlepszych zawodników z każdej grupy awansowało do półfinałów. Przed rozpoczęciem turnieju z powodu uczestnictwa w ATP Finals wycofał się najlepszy w zestawieniu Alexander Zverev, natomiast z powodu zmęczenia sezonem zrezygnował Denis Shapovalov.
Podobnie jak rok wcześniej, mecze odbywały się według zmienionych zasad (do trzech wygranych setów, a w nich do czterech wygranych gemów). W secie przy stanie w secie 3:3 w gemach rozgrywany był tie-break na normalnych regułach. W spotkaniach nie uwzględniano netów przy serwisach, a także przewag przy stanie 40:40 w gemie.
Obrońcą tytułu z 2017 był Chung Hyeon, który nie mógł przystąpić do turnieju z powodu przekroczenia wymaganego wieku.
Pula nagród.
W sumie zwycięzca wszystkich spotkań zarobił 407 tysięcy dolarów amerykańskich.

</doc>
<doc id="4401131" url="https://pl.wikipedia.org/wiki?curid=4401131" title="Wojciech Bobola">
Wojciech Bobola



</doc>
<doc id="4401133" url="https://pl.wikipedia.org/wiki?curid=4401133" title="Mount Hood (Oregon)">
Mount Hood (Oregon)

Mount Hood – jednostka osadnicza w Stanach Zjednoczonych, w stanie Oregon, w hrabstwie Hood River.

</doc>
<doc id="4401144" url="https://pl.wikipedia.org/wiki?curid=4401144" title="Opal (transporter opancerzony)">
Opal (transporter opancerzony)



</doc>
<doc id="4401145" url="https://pl.wikipedia.org/wiki?curid=4401145" title="Cougar (transporter opancerzony)">
Cougar (transporter opancerzony)



</doc>
<doc id="4401147" url="https://pl.wikipedia.org/wiki?curid=4401147" title="Odell (Oregon)">
Odell (Oregon)

Odell – jednostka osadnicza w Stanach Zjednoczonych, w stanie Oregon, w hrabstwie Hood River.

</doc>
<doc id="4401148" url="https://pl.wikipedia.org/wiki?curid=4401148" title="Parkdale (Oregon)">
Parkdale (Oregon)

Parkdale – jednostka osadnicza w Stanach Zjednoczonych, w stanie Oregon, w hrabstwie Hood River.

</doc>
<doc id="4401149" url="https://pl.wikipedia.org/wiki?curid=4401149" title="Rajd Elmot 1994">
Rajd Elmot 1994

Rajd Elmot 1994 – 22. edycja Rajdu Elmot. Był to rajd samochodowy rozgrywany od 13 do 14 maja 1994 roku. Była to trzecia runda Rajdowych Samochodowych Mistrzostw Polski w roku 1994. Rajd składał się z dziewiętnastu odcinków specjalnych.

</doc>
<doc id="4401152" url="https://pl.wikipedia.org/wiki?curid=4401152" title="Tadeusz Czeszejko-Sochacki">
Tadeusz Czeszejko-Sochacki

Tadeusz Błażej Czeszejko-Sochacki (ur. 3 lutego 1895 w Dyneburgu, zm. wiosną 1940 w Charkowie) – kapitan piechoty Wojska Polskiego II Rzeczypospolitej, ofiara zbrodni katyńskiej.
Życiorys.
Urodził się 3 lutego 1895 roku w Dyneburgu jako syn Wacława (farmaceuty) i Walerii z Bogusławskich. Uczestnik wojen 1918–1921 (polsko-ukraińskiej i polsko-bolszewickiej) w szeregach 1 pułku piechoty Legionów i 202 Ochotniczego pułku piechoty (wchodzącego w skład Dywizji Ochotniczej). Ranny podczas prowadzonych walk. 
W lutym 1921 roku kpt. Czeszejko-Sochacki, służący w tym czasie już w 14 pułku piechoty, został skierowany wraz z 54 innymi oficerami (przeważnie w randze kapitana) do 3-miesięcznej Klasy Oficerskiej w Wielkopolskiej Szkole Podchorążych Piechoty w Bydgoszczy. Był to kurs przeszkolenia kapitanów, który rozpoczął się z dniem 10 lutego 1921 r. Dowództwo klasy objął major Stefan Kossecki, a jego współpracownikiem został major armii francuskiej Auffret. Kurs zakończył się egzaminem trwającym w okresie od dnia 27 kwietnia do dnia 1 maja 1921 roku. Kapitan Tadeusz Czeszejko-Sochacki został absolwentem Klasy Oficerskiej (Kapitanów) Wielkopolskiej Szkoły Podchorążych Piechoty, kończąc ją z 6. lokatą. 
Na dzień 1 czerwca 1921 r. pełnił, nadal w randze kapitana, służbę w 14 pułku piechoty z Włocławka. W roku 1923 służył już w 76 pułku piechoty z Grodna, jako oficer rezerwowy zatrzymany w służbie czynnej. Zajmował wówczas 1123. lokatę na liście starszeństwa oficerów rezerwy piechoty, wśród kapitanów ze starszeństwem z dniem 1 czerwca 1919 roku. Powrócił do służby w 14 pułku piechoty i już jako oficer włocławskiego pułku z dniem 1 lipca 1924 r. został przemianowany na oficera zawodowego w randze kapitana, ze starszeństwem z dniem 1 lipca 1919 r. i 25. lokatą wśród oficerów korpusu piechoty. 
W roku 1924 jako oficer 14 pułku piechoty zajmował 26. lokatę wśród kapitanów służby stałej piechoty ze starszeństwem z dnia 1 lipca 1919 roku i został wykazany jako dwukrotnie odznaczony Krzyżem Walecznych. We włocławskim pułku kpt. Czeszejko-Sochacki pełnił funkcję dowódcy kompanii.
W dniu 11 kwietnia 1927 r. ogłoszono jego przeniesienie, w korpusie oficerów piechoty, z 14 pp do 2 batalionu strzelców na stanowisko p.o. kwatermistrza. W następnym roku nadal służył w 2 batalionie strzelców stacjonującym w Starogardzie Gdańskim i zajmował 33. lokatę wśród kapitanów piechoty w swoim starszeństwie (z dnia 1 lipca 1919 roku). Zatwierdzony był już wówczas na stanowisku kwatermistrza tegoż batalionu. W sierpniu 1929 został zwolniony z zajmowanego stanowiska i oddany do dyspozycji dowódcy Okręgu Korpusu Nr VIII. Rozkazem Ministra Spraw Wojskowych z dnia 23 listopada 1929 r. zostało zatwierdzone orzeczenie komisji wojskowo-lekarskiej Okręgu Korpusu Nr VII z 22 października t.r., stwierdzające zupełną i trwałą niezdolność kpt. Czeszejko-Sochackiego do służby wojskowej zawodowej (kategoria zdrowia „E”). Z dniem 31 grudnia 1929 roku przeniesiono go w stan spoczynku. 
W roku 1934 jako kapitan stanu spoczynku zajmował 10. lokatę w swoim starszeństwie w korpusie oficerów piechoty (starszeństwo z dniem 1 lipca 1919 r.). Znajdował się wówczas na ewidencji PKU Suwałki i przynależał do Oficerskiej Kadry Okręgowej Nr III (przewidziany był do użycia w czasie wojny). 
Przed agresją III Rzeszy na Polskę mieszkał w Grodnie i nadal przynależał ewidencyjnie do Komendy Rejonu Uzupełnień Suwałki. Po agresji ZSRR na Polskę w bliżej nieznanych okolicznościach dostał się do niewoli sowieckiej. Przetrzymywany był w obozie starobielskim. Wiosną 1940 roku został zamordowany przez funkcjonariuszy NKWD w Charkowie i pogrzebany potajemnie w masowej mogile w Piatichatkach. Od 17 czerwca 2000 r. spoczywa na otwartym wówczas Cmentarzu Ofiar Totalitaryzmu w Charkowie.
Minister Obrony Narodowej decyzją Nr 439/MON z 5 października 2007 r. awansował go pośmiertnie do stopnia majora. Awans został ogłoszony 9 listopada 2007 r. w Warszawie, w trakcie uroczystości „Katyń Pamiętamy – Uczcijmy Pamięć Bohaterów”. 
Rodzina.
Żoną Tadeusza Czeszejko-Sochackiego była Jadwiga z domu Siwocho (ur. 17 czerwca 1894 r., zm. 12 listopada 1987 r. w Anglii), z którą mieli troje dzieci: Zofię, Leszka (ur. 14 marca 1921 r. w Toruniu, zm. 10 grudnia 2008 r. w Hornchurch) – żołnierza 2 Korpusu Polskiego oraz Czesława Tadeusza (ur. 11 sierpnia 1923 r. we Włocławku, zm. w 1996 r. w Nottingham) - żołnierza Polskich Sił Powietrznych w Wielkiej Brytanii. Starszym bratem Tadeusza był Jerzy – urodzony w 1892 roku, polityk socjalistyczny i komunistyczny, publicysta, poseł na Sejm RP, aresztowany w sierpniu 1933 r. przez OGPU w ramach czystek stalinowskich, zmarły śmiercią samobójczą we wrześniu 1933 roku na Łubiance.

</doc>
<doc id="4401153" url="https://pl.wikipedia.org/wiki?curid=4401153" title="Wojciech Bobola (sekretarz królewski)">
Wojciech Bobola (sekretarz królewski)



</doc>
<doc id="4401168" url="https://pl.wikipedia.org/wiki?curid=4401168" title="Marek Charzewski">
Marek Charzewski

Marek Charzewski (ur. 4 stycznia 1968 w Lipnie) – polski nauczyciel, polityk, samorządowiec, od 2014 burmistrz Malborka.
Życiorys.
Ukończył technikum mechaniczne w Lipnie, a później studia w Akademii Techniczno-Rolniczej w Bydgoszczy (rolnictwo), na Uniwersytecie Kazimierza Wielkiego w Bydgoszczy (biologię), w Państwowej Wyższej Szkole Zawodowej w Elblągu (zarządzanie oświatą) oraz w elbląskiej filii Szkoły Wyższej im. Bogdana Jańskiego (edukację dla bezpieczeństwa). W latach 1994–2014 był nauczycielem biologii w malborskich szkołach, pod koniec tego okresu kierując malborskim oddziałem Związku Nauczycielstwa Polskiego.
Działał w Sojuszu Lewicy Demokratycznej, od 2004 stał na czele jego malborskich struktur. W latach 2002–2010 był radnym powiatu malborskiego, a od 2010 do 2014 radnym miasta Malbork. W 2014 został wybrany na burmistrza Malborka. W I turze otrzymał 29,56% głosów, a w II turze 60,32%, pokonując dotychczasowego włodarza Andrzeja Rychłowskiego z PO. Po wyborach zawiesił członkostwo w SLD. W 2018 jako bezpartyjny uzyskał reelekcję, startując z własnego komitetu. Zwyciężył w I turze, otrzymując 55,92% głosów. 
W listopadzie 2019 powołany przez Ministra Kultury i Dziedzictwa Narodowego na członka Rady Muzeum przy Muzeum Zamkowym w Malborku.
Uczestniczył w mistrzostwach Polski i Europy w wyścigach smoczych łodzi. Jest honorowym krwiodawcą i działaczem Polskiego Czerwonego Krzyża. W 2021 został odznaczony przez ministra zdrowia odznaką „Honorowy Dawca Krwi – Zasłużony dla Zdrowia Narodu”. W 2018 Markowi Charzewskiemu został nadany tytuł honorowy Przyjaciela Chorągwi Gdańskiej Związku Harcerstwa Polskiego, a także nagroda Orzeł Samorządu w kategorii najlepszy burmistrz Pomorza. W 2022 otrzymał nagrodę marszałka województwa pomorskiego Pomorskie dla Seniorów w kategorii „Przyjaciel Seniorów”. We wrześniu tego samego roku otrzymał złotą odznakę „Zasłużony dla Krajowej Administracji Skarbowej”.
Życie prywatne.
Syn Daniela (zm. 2017) i Jadwigi. Pochodzi z Kikoła. Ma siostrę oraz syna.

</doc>
<doc id="4401175" url="https://pl.wikipedia.org/wiki?curid=4401175" title="Labacengos (przystanek kolejowy)">
Labacengos (przystanek kolejowy)

Labacengos (gal. "Labacengos", hiszp. "Labracengos") – przystanek kolei wąskotorowej FEVE w Moeche, w Galicji, w Hiszpanii.

</doc>
<doc id="4401189" url="https://pl.wikipedia.org/wiki?curid=4401189" title="Łyżwiarstwo figurowe na Zimowych Igrzyskach Olimpijskich 2010 – kwalifikacje">
Łyżwiarstwo figurowe na Zimowych Igrzyskach Olimpijskich 2010 – kwalifikacje

Zasady kwalifikacji.
Liczba miejsc do obsadzenia na igrzyskach jest ustalona przez Międzynarodowy Komitet Olimpijski. W zawodach weźmie udział maksymalnie 148 zawodników (74 mężczyzn i 74 kobiety), z czego nie więcej niż 18 z Narodowego Komitetu Olimpijskiego (9 mężczyzn i 9 kobiet). Po 30 w konkurencji solistów i solistek, 20 par w konkurencji sportowej i 24 pary w konkurencji tanecznej. 
Aby móc wziąć udział w igrzyskach olimpijskich zawodnicy muszą mieć ukończone piętnaście lat i muszą być obywatelami kraju, który reprezentują. 
Do igrzysk olimpijskich nie ma indywidualnych kwalifikacji sportowców. Decyzję o imiennym przydziale miejsc kraje podejmują indywidualnie.
Kwalifikacja państw.
Do zimowych igrzysk olimpijskich można było zakwalifikować się podczas dwóch imprez. Pierwszą możliwością kwalifikacji były Mistrzostwa Świata 2009, podczas których państwa mogły uzyskać maksymalnie 3 kwalifikacje z każdej konkurencji.
Sposób przeliczania na miejsca:
Mistrzostwa świata obsadziły po 24 miejsca w konkurencjach solistów, 16 w parach sportowych i 19 w parach tanecznych.
Pozostałe miejsca zostały obsadzone w turnieju Nebelhorn Trophy 2009. Państwa, które miały już zakwalifikowanych zawodników/pary nie były brane pod uwagę przy obsadzaniu pozostałych miejsc. W turnieju Nebelhorn Trophy każdy kraj mógł uzyskać tylko jedno miejsce w każdej konkurencji. Maksymalna liczba zakwalifikowanych zawodników/par wynosiła po 6 w konkurencji solistów i solistek, 4 par w konkurencji sportowej i 5 pary w konkurencji tanecznej. 
Podsumowanie kwalifikacji.
Pary taneczne.
† Katherine Copely nie uzyskała litewskiego obywatelstwa z tego też powodu Litwa pomimo uzyskanej kwalifikacji nie wystawiła pary tanecznej. 

</doc>
<doc id="4401196" url="https://pl.wikipedia.org/wiki?curid=4401196" title="Ebenavia">
Ebenavia

Ebenavia – rodzaj jaszczurki z rodziny gekonowatych (Gekkonidae).
Zasięg występowania.
Rodzaj obejmuje gatunki występujące na Madagaskarze włącznie z Nosy Alanana, Nosy Be, Nosy Mangabe i Nosy Boraha, na Komorach, w Tanzanii włącznie z wyspą Pemba i na Maskarenach (Mauritius).
Systematyka.
Etymologia.
"Ebenavia": Karl Ebenau, niemiecki zoolog, konsul na Madagaskarze w latach 1880–1890.
Podział systematyczny.
Do rodzaju należą następujące gatunki:

</doc>
<doc id="4401203" url="https://pl.wikipedia.org/wiki?curid=4401203" title="Elasmodactylus">
Elasmodactylus

Elasmodactylus – rodzaj jaszczurki z rodziny gekonowatych (Gekkonidae).
Zasięg występowania.
Rodzaj obejmuje gatunki występujące w Mozambiku, Tanzanii, Zimbabwe, Demokratycznej Republice Konga, Zairze i Zambii.
Systematyka.
Etymologia.
"Elasmodactylus": "elasmos" „płyta, blacha”; δακτυλος "daktulos" „palec”.
Podział systematyczny.
Do rodzaju należą następujące gatunki:

</doc>
<doc id="4401208" url="https://pl.wikipedia.org/wiki?curid=4401208" title="Tjarnabyggð">
Tjarnabyggð

Tjarnabyggð – miejscowość w południowo-zachodniej Islandii, położona przy drodze nr 34 między Selfoss a Eyrarbakki, około 6 km na południe od Selfoss. Wchodzi w skład gminy Árborg, położonej w regionie Suðurland. Na początku 2018 roku zamieszkiwało ją 106 osób.

</doc>
<doc id="4401210" url="https://pl.wikipedia.org/wiki?curid=4401210" title="Geckolepis">
Geckolepis

Geckolepis – rodzaj jaszczurki z rodziny gekonowatych (Gekkonidae).
Zasięg występowania.
Rodzaj obejmuje gatunki występujące na Komorach i Madagaskarze.
Systematyka.
Etymologia.
"Geckolepis": nowołac. "gecco", "gecko" lub "gekko" nazwa stosowana do rodzaju jaszczurek, wśród których niektóre gatunki kraczą lub ćwierkają, stąd nazwa „gecko”, od mal. "gēkok"; λεπις "lepis", λεπιδος "lepidos" „łuska”, od λεπω "lepō" „łuszczyć się”.
Podział systematyczny.
Do rodzaju należą następujące gatunki:

</doc>
<doc id="4401218" url="https://pl.wikipedia.org/wiki?curid=4401218" title="Dorota Banaszczyk">
Dorota Banaszczyk

Dorota Banaszczyk (ur. 27 stycznia 1997) – polska zawodniczka karate. Mistrzyni świata WKF 2018. 
Życiorys.
Jest zawodniczką Klubu Sportowego Olimp Łódź. Studiuje inżynierię biomedyczną na Politechnice Łódzkiej.
Reprezentowała Polskę na młodzieżowych mistrzostwach Europy w 2017 (3 m. – kumite indywidualnie – kat. 55 kg), zawodach World Games w 2017 (6 m. – kumite indywidualnie, kat. 55 kg), mistrzostwach Europy seniorów w 2018 (7 m. – kumite indywidualnie, kat. 55 kg). Jej największym sukcesem jest złoty medal mistrzostw świata seniorów w 2018 w konkurencji kumite indywidualnie, kat. 55 kg

</doc>
<doc id="4401226" url="https://pl.wikipedia.org/wiki?curid=4401226" title="Charles Williams (1886–1945)">
Charles Williams (1886–1945)

Charles Williams (ur. 20 września 1886 w Londynie, zm. 15 maja 1945 w Oksfordzie) – brytyjski pisarz, poeta, teolog i krytyk literacki, jeden z Inklingów. Twórca fantasy, autor takich powieści jak "War in Heaven", "Descent into Hell" czy "The Place of the Lion".

</doc>
<doc id="4401231" url="https://pl.wikipedia.org/wiki?curid=4401231" title="Luis Antonio Nova Rocha">
Luis Antonio Nova Rocha

Luis Antonio Nova Rocha (ur. 30 lipca 1943 w Subachoque, zm. 9 kwietnia 2013 w Bogocie) – kolumbijski duchowny katolicki, biskup Facatativá w latach 2011-2013.
Życiorys.
Święcenia kapłańskie przyjął w Bogocie 22 sierpnia 1968 z rąk papieża Pawła VI i został inkardynowany do diecezji Facatativá. Po kilkunastoletniej pracy duszpasterskiej został skierowany do diecezjalnej kurii w charakterze ekonoma diecezjalnego, zaś w 1994 został rektorem miejscowego seminarium i wykładowcą teologii moralnej w Bogocie.
Episkopat.
15 lutego 2002 papież Jan Paweł II mianował go biskupem pomocniczym archidiecezji Barranquilla i biskupem tytularnym "Equizetum". Sakry biskupiej udzielił mu 9 marca tegoż roku jego dotychczasowy zwierzchnnik, Luis Gabriel Romero Franco.
13 listopada 2010 papież Benedykt XVI mianował go biskupem rodzinnej diecezji Facatativá. Ingres odbył się 22 stycznia 2011.
Zmarł na serce w szpitalu w Bogocie.

</doc>
<doc id="4401246" url="https://pl.wikipedia.org/wiki?curid=4401246" title="Rajd Wisły 1994">
Rajd Wisły 1994

Rajd Wisły 1994 – 42. edycja Rajdu Wisły. Był to rajd samochodowy rozgrywany od 16 do 17 września 1994 roku. Była to szósta runda Rajdowych Samochodowych Mistrzostw Polski w roku 1994. Rajd składał się z dwudziestu czterech odcinków specjalnych.

</doc>
<doc id="4401248" url="https://pl.wikipedia.org/wiki?curid=4401248" title="II bitwa w Szampanii">
II bitwa w Szampanii

II bitwa w Szampanii – jedna z bitew I wojny światowej stoczona na froncie zachodnim w dniach 25 września – 6 listopada 1915 roku.
Przebieg.
W dniu 25 września 1915 roku armia francuska ruszyła z ofensywą na umocnienia niemieckie. Sześć dywizji niemieckich utrzymywało linię obronną. Obserwatorzy francuskiej artylerii korzystali z dobrej pogody, ale w nocy z 24 na 25 września zaczął padać ulewny deszcz, który padał do południa. Pozycję niemieckiego frontu złamano w czterech miejscach.
Kolejnego dnia poległo około 2000 niemieckich żołnierzy, a Francuzi zbliżyli się, ale niemiecki kontratak następnego dnia odbił grunt, z którego większość znajdowała się na przeciwległym zboczu, co pozbawiło francuską artylerię obserwacji naziemnych; Joffre zawiesił ofensywę aż do momentu dostarczenia większej ilości amunicji i nakazał zniesienie zdobytej ziemi i wycofanie oddziałów kawalerii. Mniejsze francuskie ataki na niemieckie ataki trwały od 30 września do 5 października.
3 października Joffre zrezygnował z próby przełomu w Szampanii, nakazał miejscowym dowódcom walczyć w walce o wyczerpanie, a następnie zakończył ofensywę 6 listopada. Ofensywa w Szampanii przekroczyła linię francuską na około cztery kilometry kosztem ok.  100 000 ofiar francuskich i brytyjskich oraz 75 tysiącom strat niemieckich. 
Bitwa ta okazała się porażką Francji, straty armii Petaina i Joffre'a nie przeniosły się na zdobytą przewagę w wojnie. 

</doc>
<doc id="4401254" url="https://pl.wikipedia.org/wiki?curid=4401254" title="Szczepan Augustyniak">
Szczepan Augustyniak

Szczepan Augustyniak (ur. 15 grudnia 1896 w Trzcielinie, zm. 30 maja 1975 w Poznaniu) – polski żołnierz, sołtys, powstaniec wielkopolski.
Życiorys.
Był synem Idziego (1858–1935) i Marianny z domu Dominiak (1861–1937). Skończył trzcielińską szkołę powszechną i pracował w lokalnym majątku rolnym. Do armii pruskiej został wcielony 27 kwietnia 1916 i walczył na zachodnim froncie, gdzie został przygnieciony zwałami ziemi w okopie. 17 listopada 1918 został zwolniony z armii, a 27 listopada tego samego roku wstąpił do poznańskiej Straży Ludowej. W czasie powstania wielkopolskiego walczył jako żołnierz 2. kompanii I baonu garnizonowego, przede wszystkim w Poznaniu i okolicach. 13 grudnia 1920 zwolniono go do rezerwy (z bronią) ze względu na liczne schorzenia płuc i serca. Powrócił wówczas do pracy w trzcielińskim majątku rolnym, a potem w majątku w Jeziorkach (od 1937). W czasie II wojny światowej pełnił rolę gońca w biurach. W 1945 wybrano go sołtysem Jeziorek, którym był do 1971, a zrezygnował ze względu na utratę zdrowia. W 1972 awansowano go na podporucznika rezerwy za zasługi w powstaniu wielkopolskim. Był członkiem ZBOWiD i PZPR. Zmarł w Poznaniu, a pochowano go w Słupi koło Stęszewa.
Rodzina.
Był żonaty z Antoniną Dybioną, urodzoną 28 stycznia 1895 w Tomicach i miał z nią trójkę dzieci:

</doc>
<doc id="4401257" url="https://pl.wikipedia.org/wiki?curid=4401257" title="SM UC-34">
SM UC-34

SM UC-34 – niemiecki podwodny stawiacz min z okresu I wojny światowej, jedna z 64 zbudowanych jednostek typu "UC II". Zwodowany 6 maja 1916 roku w stoczni Blohm &amp; Voss w Hamburgu, został przyjęty do służby w Kaiserliche Marine 25 września 1916 roku. Przebazowany w 1917 roku na Morze Śródziemne został nominalnie wcielony w skład Kaiserliche und Königliche Kriegsmarine pod nazwą U-74, pływając w składzie Flotylli Pola. W czasie służby operacyjnej okręt odbył dziewięć misji bojowych, w wyniku których zatonęło 20 statków o łącznej pojemności  BRT i okręt o wyporności ton standardowych (ts), zaś trzy statki o łącznej pojemności  BRT zostały uszkodzone. SM UC-34 został samozatopiony 30 października 1918 roku nieopodal Poli.
Projekt i budowa.
Sukcesy pierwszych niemieckich podwodnych stawiaczy min typu "UC I", a także niedostatki tej konstrukcji skłoniły dowództwo Cesarskiej Marynarki Wojennej z admirałem von Tirpitzem na czele do działań mających na celu budowę nowego, znacznie większego i doskonalszego typu okrętów podwodnych. Opracowany latem 1915 roku projekt okrętu, oznaczonego później jako typ "UC II", tworzony był równolegle z projektem przybrzeżnego torpedowego okrętu podwodnego typu "UB II". Głównymi zmianami w stosunku do poprzedniej serii były: instalacja wyrzutni torpedowych i działa pokładowego, zwiększenie mocy i niezawodności siłowni oraz wzrost prędkości i zasięgu jednostki, kosztem rezygnacji z możliwości łatwego transportu kolejowego (ze względu na powiększone rozmiary).
SM UC-34 zamówiony został 20 listopada 1915 roku jako pierwsza jednostka z II serii okrętów typu "UC II" (numer projektu 41, nadany przez Inspektorat Okrętów Podwodnych), w ramach wojennego programu rozbudowy floty. Został zbudowany w stoczni Blohm &amp; Voss w Hamburgu jako jeden z 24 okrętów typu "UC II" zamówionych w tej wytwórni. UC-34 otrzymał numer stoczniowy 275 ("Werk 275"). Stępkę okrętu położono w 1915 roku, został zwodowany 6 maja 1916 roku, zaś do służby w Cesarskiej Marynarce Wojennej przyjęto go 25 września 1916 roku.
Dane taktyczno-techniczne.
SM UC-34 był średniej wielkości dwukadłubowym przybrzeżnym okrętem podwodnym. Długość całkowita wynosiła 50,4 metra, szerokość 5,22 metra i zanurzenie 3,65 metra (wykonany ze stali kadłub sztywny miał 39,3 metra długości i 3,65 metra szerokości). Wysokość (od stępki do szczytu kiosku) wynosiła 7,46 metra. Wyporność w położeniu nawodnym wynosiła 427 ton, a w zanurzeniu 509 ton. Jednostka miała wysoki, ostry dziób przystosowany do przecinania sieci przeciwpodwodnych; do jej wnętrza prowadziły trzy luki, zlokalizowane przed kioskiem, w kiosku i w części rufowej, prowadzący do maszynowni. Cylindryczny kiosk miał średnicę 1,4 metra i wysokość 1,8 metra, obudowany był opływową osłoną. Okręt napędzany był na powierzchni przez dwa 6-cylindrowe, czterosuwowe silniki Diesla MAN S6V23/34 o łącznej mocy 500 KM, zaś pod wodą poruszał się dzięki dwóm silnikom elektrycznym BBC o łącznej mocy 460 KM. Dwa wały napędowe obracały dwie śruby wykonane z brązu manganowego (o średnicy 1,9 metra i skoku 0,9 metra). Okręt osiągał prędkość 11,9 węzła na powierzchni i 6,8 węzła w zanurzeniu. Zasięg wynosił 10 100 Mm przy prędkości 7 węzłów w położeniu nawodnym oraz 54 Mm przy prędkości 4 węzłów pod wodą. Zbiorniki mieściły 63 tony paliwa, a energia elektryczna magazynowana była w dwóch bateriach akumulatorów 26 MAS po 62 ogniwa, zlokalizowanych pod przednim i tylnym pomieszczeniem mieszkalnym załogi. Okręt miał siedem zewnętrznych zbiorników balastowych. Dopuszczalna głębokość zanurzenia wynosiła 50 metrów, zaś czas zanurzenia 40 s.
Głównym uzbrojeniem okrętu było 18 min kotwicznych typu UC/200 w sześciu skośnych szybach minowych o średnicy 100 cm, usytuowanych w podwyższonej części dziobowej jeden za drugim w osi symetrii okrętu, pod kątem do tyłu (sposób stawiania – „pod siebie”). Układ ten powodował, że miny trzeba było stawiać na zaplanowanej przed rejsem głębokości, gdyż na morzu nie było do nich dostępu (co znacznie zmniejszało skuteczność okrętów). Uzbrojenie uzupełniały dwie zewnętrzne wyrzutnie torped kalibru 500 mm (umiejscowione powyżej linii wodnej na dziobie, po obu stronach szybów minowych), jedna wewnętrzna wyrzutnia torped kal. 500 mm na rufie (z łącznym zapasem 7 torped) oraz umieszczone przed kioskiem działo pokładowe kal. 88 mm L/30, z zapasem amunicji wynoszącym 130 naboi. Okręt miał trzy peryskopy Zeissa. Wyposażenie uzupełniała kotwica grzybkowa o masie 272 kg.
Załoga okrętu składała się z 3 oficerów oraz 23 podoficerów i marynarzy.
Służba.
26 września 1916 roku dowództwo UC-34 objął por. mar. (niem. "Oberleutnant zur See") Robert Sprenger. Po okresie szkolenia okręt otrzymał rozkaz udania się na Morze Śródziemne i w dniach 18 grudnia 1916 roku – 8 stycznia 1917 roku odbył rejs Helgoland – Cattaro. Jeszcze przed sforsowaniem Cieśniny Gibraltarskiej UC-34 zatopił dwie jednostki: 27 grudnia u wybrzeża Portugalii francuski szkuner „Maud” (176 BRT), płynący z La Rochelle do Lizbony (na pozycji ), zaś następnego dnia płynący z Liverpoolu do Sewilli rosyjski szkuner „Seedonis” o pojemności 284 BRT (na pozycji ).
UC-34 dotarł do Cattaro 8 stycznia, gdzie włączono go w skład Flotylli Pola (niem. "U-Flottille Pola"). Okręt nominalnie wcielono do K.u.K. Kriegsmarine pod nazwą U-74, jednak załoga pozostała niemiecka. Pierwszą misję pod nową banderą U-Boot przeprowadził w dniach 18 lutego – 11 marca, kiedy to na wodach greckich postawił zagrodę składającą się z 18 min. 2 kwietnia jednostka znów postawiła komplet min, tym razem w trzech zagrodach nieopodal Aleksandrii. 6 kwietnia ofiarami UC-34 stały się: egipski żaglowiec „Rahmanich” (100 BRT) oraz zbudowany w 1899 roku uzbrojony brytyjski parowiec „Spithead” (4697 BRT), płynący pod balastem z Aleksandrii do Rangunu, który został storpedowany bez ostrzeżenia na pozycji tracąc jednego członka załogi (kapitan i główny mechanik zostali wzięci do niewoli). Dwa dni później, 54 Mm od Aleksandrii okręt zatrzymał i zatopił za pomocą ładunków wybuchowych mały brytyjski żaglowiec „Geilan Bahri” (19 BRT). 10 kwietnia na pozycji od wystrzelonej przez U-Boota torpedy doznał uszkodzeń zbudowany w 1911 roku grecki parowiec „Fotis” (o pojemności 3526 BRT), płynący na trasie Marsylia – Suez. Ostatnim sukcesem załogi UC-34 podczas tego patrolu było storpedowanie bez ostrzeżenia na pozycji uzbrojonego brytyjskiego parowca „Imperial Transport” (4648 BRT). Zbudowany w 1913 roku statek, płynący pod balastem z Port Saidu do Philippeville, zatonął bez strat w ludziach, lecz jego kapitan stał się niemieckim jeńcem.
4 maja w Zatoce Patraskiej zatonął na minie (postawionej podczas lutowego rejsu UC-34) francuski wielorybnik „Cameleon” (179 BRT), tracąc jednego załoganta. 31 maja na pozycji na minę wszedł też zbudowany w 1913 roku brytyjski parowiec „Ozarda” (4791 BRT), transportujący ziarno i mąkę z Karaczi do Salonik. Uszkodzony statek został osadzony na mieliźnie, lecz nigdy go nie naprawiono. 2 czerwca U-Boot odniósł kolejny sukces, torpedując bez ostrzeżenia na pozycji zbudowany w 1913 roku uzbrojony brytyjski parowiec „Cameronian” (5861 BRT), przewożący żołnierzy, muły i pocztę z Zatoki Suda do Aleksandrii. Statek zatonął tracąc 42 przebywających na pokładzie osób, w tym kapitana Roberta Robertsa. 7 czerwca na pozycji załoga okrętu zatrzymała i zatopiła włoski żaglowiec „Liliana” (70 BRT). 30 czerwca kolejną ofiarą min postawionych przez UC-34 został stary (pochodzący z 1882 roku) francuski statek pasażerski „Caledonien” (4140 BRT), płynący z Marsylii na Madagaskar, który zatonął na pozycji .
16 lipca 1917 roku nowym dowódcą UC-34 został por. mar. Horst Obermüller, wcześniej dowodzący UB-43. Pierwszym jego sukcesem było uszkodzenie 13 września zbudowanego w 1901 roku brytyjskiego parowca „Bengali” o pojemności 5684 BRT, płynącego z ładunkiem węgla z Newcastle upon Tyne do Kalkuty (na pozycji ; zginął jeden marynarz). 25 października U-Boot na pozycji storpedował bez ostrzeżenia pochodzący z 1910 roku uzbrojony brytyjski parowiec „Euston” (2841 BRT), przewożący węgiel z Malty na Mudros, a w katastrofie zginął jeden członek załogi. 12 listopada okręt zatopił bez ostrzeżenia 56 Mm na północny zachód od Port Saidu zbudowany w 1901 roku uzbrojony brytyjski parowiec „Barbary” o pojemności 4185 BRT (śmierć poniosło trzech marynarzy, w tym kapitan statku).
30 grudnia UC-34 zanotował wielki sukces: najpierw storpedował i zatopił stojący na redzie Aleksandrii (na pozycji ) duży uzbrojony brytyjski transportowiec HMT „Aragon” (9588 BRT), przewożący żołnierzy z Marsylii do Aleksandrii (w katastrofie zginęło 610 przebywających na pokładzie osób, w tym kapitan okrętu), a następnie w kolejnym ataku torpedowym zatopił ratujący rozbitków niszczyciel HMS „Attack” (785 ts), na którym zginęło 10 członków załogi. Nazajutrz Royal Navy poniosła na skutek działalności U-Boota jeszcze jedną dotkliwą stratę: nieopodal Aleksandrii na minie zatonął okręt łącznikowy HMS „Osmanieh” (4041 BRT), a na jego pokładzie zginęło 198 załogantów, przewożonych żołnierzy i członków personelu medycznego (w tym kapitan okrętu).
Na początku 1918 roku niemieckie siły podwodne na Morzu Śródziemnym przeszły reorganizację, w wyniku której Flotylla Pola została podzielona na dwie części: I Flotylla w Poli ("I. U-Flottille Mittelmeer") i II Flotylla w Cattaro ("II. U-Flottille Mittelmeer"), a UC-34 znalazł się w składzie tej drugiej. 8 kwietnia U-Boot na pozycji zatopił w ataku torpedowym bez ostrzeżenia płynący z Tobruku do Aleksandrii uzbrojony brytyjski parowiec „Bengali” – ten sam, który 13 września 1917 roku jedynie doznał uszkodzeń wskutek ataku UC-34 (tym razem obyło się bez strat w ludziach). Dzień później na północ od Aleksandrii zatonął na minie zbudowany w 1899 roku norweski parowiec „Vasconia” (3052 BRT), przewożący drobnicę, pocztę i pasażerów z Naples do Kalkuty, tracąc siedmiu załogantów.
15 lipca 1918 roku okręt otrzymał nowego kapitana, którym został por. mar. Hans Schüler. Ostatnie wojenne sukcesy UC-34 zanotował w sierpniu 1918 roku, zatapiając w tym okresie cztery jednostki. 1 sierpnia w okolicy Port Saidu okręt zatopił w ataku torpedowym nowy, pochodzący z 1915 roku duński parowiec „Columbia” (5570 BRT), płynący z ładunkiem drobnicy na trasie Kalkuta – Marsylia (na pozycji ), na którym zginął jeden marynarz. 6 sierpnia na pozycji zatonął storpedowany bez ostrzeżenia zbudowany w 1903 roku uzbrojony brytyjski parowiec „Clan Macneil” (3939 BRT), transportujący ziarno i cebulę z Karaczi do Marsylii. 10 sierpnia 30 Mm na północny zachód od Port Saidu U-Boot zatrzymał i zatopił mały francuski żaglowiec „Badrieh” (45 BRT), płynący z Limassol do Port Saidu z ładunkiem wina, owoców i cukru, a następnie na pozycji storpedował zbudowany w 1914 roku brytyjski zbiornikowiec „Tatarrax” o pojemności 6216 BRT, płynący z Port Saidu do Francji z ładunkiem etanolu (w katastrofie zginęło 61 osób znajdujących się na pokładzie).
W obliczu upadku Monarchii Austro-Węgierskiej, nie mogąc z powodów technicznych wypłynąć w rejs do Niemiec, 30 października 1918 roku UC-34 został samozatopiony przez własną załogę nieopodal Poli, na pozycji .
Podsumowanie działalności bojowej.
SM UC-34 wykonał łącznie dziewięć misji bojowych, podczas których za pomocą min, torped i ładunków wybuchowych zatopił 20 statków o łącznej pojemności  BRT i niszczyciel o wyporności ton, zaś trzy statki o łącznej pojemności  BRT zostały uszkodzone. Pełne zestawienie strat przedstawia poniższa tabela:

</doc>
